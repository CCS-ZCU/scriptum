Vyzvání k rozpravě a spolupráci Činnost SVU je vskutku velmi rozsáhlá a rozmanitá, což dokazuje již stručný přehled těch nejdůležitějších skutečností: vyšlo 20 ročníků časopisu Proměny, celkem 80 čísel, ve kterých byly uveřejněny velmi hodnotné studie; vyšlo 26 ročníků Zpráv, podávajících přehled práce členů SVU; byl založen odborný časopis Kosmas v angličtině, aby členům SVU otevřel cestu do širší mezinárodní vědecké společnosti; bylo ustaveno 25 místních skupin a to i v nejvzdálenějších částech světa — například v Austálii a Jižní Africe; byl zaveden anglický Bulletin jako protějšek Zpráv; bylo uspořádáno 12 sjezdů v 5ti různých městech a 9 oblastních konferencí; byly vydány dva rozsáhlé sborníky přednášek a mnoho menších publikací; vyšla 4 opravená a doplněná vydání seznamů podávající biografické a akademické informace o členech; byla zdůrazněna a přísně dodržována zásada střídání ve funkcích, a to hlavně v těch nejvyšších, takže se postupně vystřídalo 9 předsedů celého SVU, 7 generálních tajemníků, 12 redaktorů Zpráv, 5 redaktorů Proměn. Činnost takového obsahu a rozsahu, obzvláště za exilových poměrů, skýtá přesvědčivý důkaz energie, hlubokého zájmu, nesmírné oddanosti a obětavosti všech, kdož byli zvoleni a přijali funkce na všech organizačních stupních SVU, všech členů a příznivců. Všichni zasluhují náš respekt. Jejich společným úsilím byla vybudována Společnost pro vědy a umění, která se stala důstojným kulturním domovem všem, kdož si cení hodnot ducha, vzdělanosti a ušlechtilosti. Být členem SVU se za těchto okolností stalo ctí a poctou, obzvláště v porovnání s těmi, kdo stojí stranou a myslí jen na hmotný osobní prospěch nebo se oddávají jen svému pohodlí a zábavě. Při veškeré úctě k práci členů SVU a výsledkům dosud dosaženým je třeba se však zamyslit, zda v této činnosti bylo opravdu dosaženo optimálních výsledků, zda tyto výsledky také mají dostatečný vztah k problémům dnešní doby a hlavně budoucnosti, zda se vyskytly nějaké nedostatky či vady, kde a jak je možno zlepšit působnost SVU. Sebeuspokojení by byl počátek úpadku! Poznávání chyb či omylů a konstruktivní kritika je povzbuzením k hledání cest k vyšším stupňům dokonalosti a účinnosti. V tomto duchu a s tímto cílem, zkoumejme dosavadní činnost SVU s největší upřímností a otevřeností. S takovým úmyslem předkládám k posouzení několik myšlenek a námětů. ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 SVU Ročník XXVII. leden-únor 1985 Číslo 1 [pageend1]Problém včasnosti a naléhavosti: Zdá se mi, že značná část studií přednesených na sjezdech SVU nebo uveřejněných v Proměnách, obzvláště z oborů společenských věd, postrádá aspoň přibližný vztah k problémům současnosti. Někdy takové studie jsou velmi teoretické a někdy i velmi mlhavé, neuzavřené, které možná zaujmou malý počet odborníků, ale nevzbudí zájem velkého počtu členů. Hodnota článků či studií není sice určována počtem lidí, kteří jsou jimi povzbuzeni, ale na druhé straně není správné takový druh lidí odbýt slovy, že to je jejich problém. Neodmítám studie teoretické nebo snad i někdy esoterické, ale přimlouvám se, aby bylo víc studií řešících problémy současnosti a adresovaných co nejširší kulturní veřejnosti, a míň těch, které bloudí v oblacích. Problém dokončení: Opět, na sjezdových přednáškách a na stránkách Proměn bylo předloženo hodně studií a úvah o velmi vážných otázkách, například národního charakteru, příčin národních tragédií apod., ale nebyly vedeny k nějakému konečnému závěru, k širšímu konsensu, či k logickému rozšíření do přilehlých či příbuzných oblastí. Tím se stává, že žádný problém není nikdy vyřešen a že se o něm mluví pořád dokola. Ani po delší rozpravě nebo i rozepři není sestaven souhrn argumentů a důkazů na obranu nějakého názoru a souhrn argumentů a důkazů proti danému názoru. Takový souhrn a taková konfrontace argumentů a důkazů by přinejmenším ukázaly myšlenky nové či staré, známé či nepoznané, dříve již potvrzené nebo vyvrácené a tím usnadnily soustředění na příčiny názorových rozdílů. Problém odlehlosti a svébytnosti: Místní skupiny jsou od sebe vzdáleny, takže se nemohou spojit k spolupráci s jinými skupinami při normálním běhu činnosti. Musí tedy spoléhat jen na své vlastní síly a jsou nuceny přizpůsobovat svoji činnost jen v poměru k těmto silám. Z této odlehlosti se pak vytváří svébytná působnost, která není v souladu s činností jiných skupin. To jest, každá místní skupina hraje jinou symfonii a nikoliv jeden nástroj jediné symfonie celé společnosti. I v tomto ohleduje třeba hledat více harmonizace v činnosti místních skupin s ostatními tak, aby všechny a všichni členové SVU kdekoliv na světě se vzájemně doplňovali v jediné symfonii a byli prostoupeni společným duchem tvořivosti. Současně je velmi žádoucí posílit u každého člena SVU pocit a vědomí, že my, všichni členové SVU, tvoříme těsné kolegium, že jsme povinni jeden druhého ctít, jeden druhému pomáhat, jeden dru- Zprávy SVU rediguje Jaroslav Němec. Adresa redakce: 2076 Park Road, N.W., Washington, D.C. 20010. Zprávy SVU (SVU News) - Date of issue: Jan.- Feb. 1985. Issued bimonthly. Vol. 27, No. 1. Publisher: Czechoslovak Society of Arts and Sciences, Inc. Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: Members $2.00; nonmembers $6.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. 2 v u [pageend2]hého doplňovat svými zvláštními znalostmi a zkušenostmi, jeden druhého chránit před omyly či chybami kolegiálni kritikou. V tomto ohledu krásný příklad a vzor nám dává Československá legie z první světové války, která byla zorganizována v Rusku. Francii, Itálii a do které se přihlásili jako dobrovolníci také Češi a Slováci z Ameriky a Kanady. Byla vedena jediným duchem a jediným ideálem — vytvořit samostatný československý stát a zajistit jeho svobodu a nezávislost. To, co byly legie na poli válečném, by SVIJ měla být na poli duchovním. Učiňme z SVU legii ducha! Nyní je třeba hledat praktické kroky, které by vedly k odstraňování těchto problémů a k vytvářeni předpokladů stále vyšší účinnosti práce SVU. Za tímto účelem doporučuji následující postup. Vybízím členy SVU: 1. Aby přemýšleli o názorech zde vyjádřených, opravili či je doplnili v jakýchkoliv ohledech, které považují za chybné nebo nepřesné. 2. Aby v několika větách stručně popsali charakteristiku otázek a problémů, kterými by se členové společnosti měli v této době zabývat a hledat patřičné řešení. Tímto způsobem by byl sestaven inventář naléhavých problémů. 3. Po sestavení tohoto inventáře najít jedince nebo utvořit pracovní skupiny, které by jednotlivé problémy prostudovaly a napsaly o nich studijní stať, ať již jen článek nebo menší report. 4. Dokončené studie potom rozeslat jednotlivým místním skupinám a zájemcům. Současně požádat místní skupiny, aby ze svého středu našli člena, nejlépe obeznalého s daným námětem, který by řídil rozpravu o studii v místní skupině. Tímto způsobem by místní skupiny dostaly hodnotný materiál, jenž by sloužil jako podklad k diskusi. 5. Požádat místní skupiny, které takovou diskusi provedly, jakož i ostatní zájemce, aby své názory a připomínky zaslali autoru dané studie. 6. Požádat autora, aby všechny připomínky zpracoval v jediný přehled a souhrn, který by potom byl uveřejněn jako konečný text studie. Takto sestavený inventář problémů či zájmů členů by jistě vystihoval ať starost nebo nadšení pro určité věci, takže by se mohlo očekávat, že diskuse by podnítila a zaujala členy k intenzivnější činnosti a účasti. Tento způsob činnosti by spojoval členy k těsné spolupráci a vytvářel ducha pospolitosti. Prvním krokem tedy je, aby jednotliví členové sepsali charakteristiku problémů, které považují za důležité a naléhavé v této době, aby tedy vyjádřili své názory a přispěli svými znalostmi a zkušenostmi k sestavení inventáře. Odpo- vědi na toto vyzvání zasílejte na adresu: Čestmír Ješina, 3648 N. Vermont St., Arlington, VA 22207, USA. 3 [pageend3]Jak hospodaříme Ve své krátké řeči na torontském sjezdu, jíž jsem přijal funkci předsedy naší společnosti, zdůraznil jsem, že jedním z důležitých cílů našeho nového předsednictva je vylepšení a prohloubení vzájemné spolupráce mezi všemi našimi členy a zejména mezi členy a předsednictvem. Myslím si, že nezbytným předpokladem vedoucím k možnosti dosažení těchto organizačních cílů jsou informace. Jsem si zcela jist, že naši členové nevědí, ač by snad vědět chtěli, jak vlastně hospodaříme. V této stati bych chtěl podat krátké vysvětlení. Učiním to tímto uveřejněním přibližného rozpočtu na rok 1985. Očekávané/předpokládané příjmy Celkově: přibližně 43,000 dolarů Zdroje příjmů: Členské příspěvky přibližně 42 procent Prodej publikací (časopisů, knih) přibližně 25 procent Úroky z finanční základny přibližně 24 procent Dary přibližně 9 procent Tyto odhady, založené na informacích od našeho pokladníka Josefa Staši, předpokládají: a) že se významně nezmění počet členů (ať nahoru či jinak) b) že se významně nezmění procento členů, kteří de facto těch mizerných 16 dolarů (a snad 22 dolarů v případě členství manželek a manželů) pokladníkovi zašlou c) že se významně nezmění počet předplatitelů našich časopisů, na které je předplatné žádáno (Proměny, Kosmas; nikoliv však Zprávy a Bulletin, které členové dostávají bez dalších výloh). d) že se nezmění podstatně ve Spojených státech (kde jsou samozřejmě peníze naší společnosti uloženy) struktura úrokových výdělků, a konečně e) že dary na činnost společnosti zůstanou přibližně na úrovni průměru minulých dvou let. Výdělky z úroků nejsou ovšem v žádném smyslu pod naší kontrolou. Všechny ostatní kategorie příjmů však jsou, alespoň do jisté míry, v našich rukách. Je zcela jasné, že se musíme pokusit zvýšit příjmy. Zda se nám to podaří, není jistě stejně jasné. A nyní přibližný odhad našich výdajů v tomto ročním období. Očekávané/předpokládané výdaje Celkově: přibližně 42,000 dolarů Druhy výdajů: Publikace přibližně 60 procent Administrativa* přibližně 17 procent 4 [pageend4]Poštovné** přibližně 10 procent Místní skupiny, konference přibližně 10 procent Jiné výlohy přibližně 3 procenta * Tyto výdaje zahrnují veškerou práci s distribucí časopisů, knih atp., s inventářem členstva, s účtováním a tak dále. ** Malá část tohoto procenta výdajů jde na nutné výlohy s dálkovými telefonickými rozhovory. Tato základní struktura našich výdajů, na nichž se zakládá náš běžný (a předběžný) rozpočet na rok 1985. předpokládá: a) že budeme prostě pokračovat v tom. co už děláme, a současně, b) že nezačneme novou činnost nebo nové “projekty” (pokud by se nám nepodařilo novými a dalšími financemi takové akce podpořit). Chci tedy zdůraznit: Žijeme a pracujeme z příjmů a nejsme společností, která by používala více peněz (v ročním průměru) než má příjmů. Což též znamená: Na novou činnost (a zde naše předsednictvo má celou řadu plánů, o kterých napíšeme v příštích Zprávách, až si trochu lépe ujistíme jejich uskutečnitelnost) musíme získat nové (finanční) prostředky. Končím tento referát poznámkou, která je snad zcela důležitá a která snad obsahuje něco, co si mnoho z našich členů neuvědomuje: Všechny činnosti členů předsednictva jsou dobrovolné a neplacené. Na schůze (třikrát či čtyřikrát do roka) všichni jezdíme za své peníze. To znamená, že předsednictvo z příjmů naší společnosti nedostává ani cent, ať už jako celek, anebo jako jednotlivci, kromě občasných a nutných výloh za poštovné nebo za dálkové telefonické rozhovory (a i v tomto případě většina členů předsednictva nikdy takové výdaje neúčtuje a tedy je také nedostane proplaceny). My všichni (v předsednictvu) jsme poctěni tím. že jste nás zvolili. Žádné z vašich členských příspěvků, darů či předplatného (na Proměny anebo Kosmas) však nejsou peníze, které tak či onak by předsednictvo používalo “pro sebe”. Každý cent vašich příspěvků, ať už je jejich forma jakákoliv, je použit pro základní činnost naší světové společnosti: 1. Udržovat a vylepšovat mravní, vědeckou a uměleckou tradici Čechů a Slováků v celém světě. 2. Pomoci podle omezených možností, zachování a vylepšování těchto tradic v Československu samém. 3. Pomoci šíření porozumění slovenských a českých tradic ve veřejnosti světové. Všichni se vzájemně potřebujeme. Jiří Nehněvajsa, předseda Pittsburgh, 21. ledna 1985 5 [pageend5]Oznámenie Předsednictvo SVU chce naviazať styk so sesterskými organizáciami, ktoré majú umelecko-vedecké zameranie a nachádzajú sa v slobodnom svete. V prvom rade nám ide o organizácie české a slovenské a potom tiež o organizácie iných stredoeurópskych a východoeurópskych národov. Chceli bysme zprávu o našej spoločnosti oznámit v rôznych českých a slovenských novinách a časopisoch a taktiež bysme chceli naviazať priamy styk s predsednictvami takýchto spolkov a organizácií. Aj keď naša činnosť je nepolitická, domnievame sa, že i politické organizácie by nám mohli byť nápomocné v našej činnosti, a preto bysme sa chceli spojiť aj s nimi. K dosiahnutiu tohoto cieľa potrebujeme pomoc nášho členstva. Prosíme Vás, abyste oznámili nášmu generálnemu tajomníkovi, panu Milošovi Kučerovi, alebo predsedom miestných skupin mená a adresy predsedov organizácií, ktoré by odpovedali vyššie spomenutým kritériam, a adresy redakcií novín a časopisov vydávaných rôznymi národnostnými skupinami. Za pomoc a spoluprácu Vám dopredu ďakujeme. Igor Nábělek, výkonný místopředseda Češi a Slováci v cizině Na torontském sjezdu SVU podal dr. Rechcígl zprávu o Evidenci Čechů a Slováků v zahraničí, tj. o projektu, který on sám vlastně připravoval po řadu let a jehož koordinováním byl před třemi roky naší společností pověřen. Projekt je ve skutečnosti daleko rozsáhlejší, než jeho název ukazuje. Jde totiž nejen o evidenci Čechů a Slováků v zahraničí, tj. o zjištění kde kdo z našich v cizině byl či je, ale také o zjištění významu a vlivu zahraničních Čechů a Slováků na jejich prostředí a naopak. Tedy, co jsme světu dali a co jsme sami získali. Čili: krajanská historie. Nejprve je třeba říci, co bylo uděláno, či jaká činnost je v běhu. Tedy: 1) Byla připravena pracovní bibliografie publikací o Češích a Slovácích v cizině; 2) buduje se síť spolupracovníků; 3) obstarávají se knihy a časopisy, lokalizují se archivy, které mají materiál našeho zájmu, identifikují se pamětníci; 4) zpracovaný materiál se soustřeďuje. Na torontském sjezdu bylo organizováno celodenní symposium o Češích a Slovácích v cizině za účasti spolupracovníků z Texasu, Nebrasky, Marylan- du a Pennsylvanie a z kanadských provincií. Pracuje se na několika dílčích studiích: Augustin Herman a jeho potomstvo; Frederick Philips a potomci; působení katolických kněží; přínos českých a moravských bratří; přínos židovských rodin českého a slovenského původu. 6 [pageend6]Je třeba, aby hlavně naše členstvo projekt podpořilo. Velikou pomoc by znalostí poměrů mohly poskytovat zejména místní skupiny SVU a leckde by snad bylo vhodné pro to určit zvláštního referenta. Zkrátka, upozorňujte na všechno týkající se našich v cizině: knihy, články, rukopisy, staré listiny, malby, sochy, keramiku, zajímavé osobnosti minulé i nynější a napište o tom na adresu: dr. Miloslav Rechcígl, 1703 Mark Lane, Rockville, MD 20852. Jubilea Dr. Jaromír Valenta se dožívá 1. ledna 1985 své osmdesátky v Montrealu. Narozený v Náměšti nad Oslavou, Jaromír Valenta byl promován doktorem práv v roce 1928 na Karlově univerzitě. Jeho spolková činnost v době vysokoškolského politického kvasu vyústila ve funkci předsedy významného spolku studentů práv, Všehrdu. Později, jako pražský advokát, dr. Valenta se stal odborníkem v autorském právu. Po příchodu do Kanady v roce 1951 se dr. Valenta stal obětavým pracovníkem v čs. krajanském životě v Montrealu, kde se usadil se svou ženou Tá- ňou, vnučkou spisovatele Vítězslava Hálka. Dr. Valenta se též zapojil aktivně do quebeckého politického života, kde sympatizoval v mnohých ohledech s požadavky francouzských Kanaďanů. Dr. Valenta do dneška vydatně pomáhá v imigračních záležitostech nově příchozích uprchlíků z ČSR, tzv. Kubanců, jakož i v bazarové krajanské organizaci. Jeho historickým koníčkem je intenzivní studie tvoření nové čs. vlády za poslední války v Londýně. * * * Paní Hedvika Bušková se dožila 22. ledna 1985 devadesáti let. Paní Buško- vá je vdova po dr. Vratislavu Buškovi, jednom z prvních členů SVU, jejím dlouholetém místopředsedovi a předsedovi newyorkské skupiny. Podporovala a stále podporuje činnost místní skupiny. Její zásluhou dostala skupina zvukový film o zrodu a prvním desetiletí československé republiky, režírovaný ing. Holmanem a k tomu kompletní zvukovou promítací aparaturu. Blahopřejeme paní Buškové k její devadesátce a přejeme jí do dalších let stálé zdraví a dobrou životní pohodu. * * * 7 [pageend7]Výročí členů SVU v roce 1985 Duben — červen Duben 1985 3.4. Emil R. Mainer, Washington. D.C., USA 55 let 3.4. dr. William Poláček, Jackson Heights, N.Y.', USA 70 let 4.4. dr. Jiří Vondráček, Denver, CO., USA 65 let 6.4. Milan Schulz, Mnichov, Záp. Německo 55 let 8.4. dr. Lubomír Jech, Aegerten, Švýcarsko 60 let 10.4. Robert Dvoracek, Los Angeles, CA, USA 55 let 11.4. ing. Milan H. Miessler, Winchester, Hants, Anglie 50 let 12.4. Jaroslav Wurm, North Riverside, Ill., USA 50 let 21.4. Th.Dr. Radomír B. Kadlec, Grenada, BWI 70 let 21.4. Louis Vyoral, S.D.B., New Rochelle, N.Y., USA 65 let 22.4. dr. Vladimír J. Hučka, Salt Lake City, UT, USA 60 let 23.4. ing. Sláva Ch. Mach, Cuperino, CA, USA 55 let 24.4. ing. Jaroslav V. Pokorný, Houston, TX, USA 85 let 24.4. Jaroslav J. Welz, Pretoria. Jižní Afrika 50 let 27.4. dr. Peter Kussi, Kew Gardens. N.Y., USA 60 let 27.4. Jaroslav Šabat, Brooklyn, N.Y., USA 80 let Květen 1985 3.5. Francis J. Zvolánek, Milwaukee. WI, USA 75 let 4.5. dr. Dušan E. Soudek, Kingston, Ont., Kanada 65 let 5.5. Čestmír Čivrný, Mnichov, Záp. Německo 60 let 5.5. Jan Drábek, Vancouver. B.C., Kanada 50 let 5.5. Ph.Mg. Vladimír Holeček. Berwyn, Ill., USA 60 let 11.5. dr. Zdeněk Kryštůfek, Boulder. CO. USA 65 let 14.5. dr. Richard I . Drtina, Montreal. Que., Canada 50 let 18.5. dr. Milan Slavík. Albuquerque, NM, USA 55 let 19.5. dr. Martin Skála, Sudbury, Kanada 50 let 22.5. Jaroslav Opěla, Mnichov, Záp. Německo 50 let 25.5. dr. Jaroslav Tuzar. Niles. 111.. USA 70 let 26.5. dr. Antonín Tutter. Kingston, N.Y.. USA 65 let 28.5. Zdeněk Eliáš, Seattle. WA, USA 65 let 28.5. Lewis Weiner, Holliswood, N.Y., USA 75 let 29.5. Bohumír J. Mařík, Selb, Záp. Německo 60 let 30.5. dr. George Keleti, Pittsburgh. PA, USA 60 let 30.5. dr. Mirko Novák, Berwyn, Ill., USA 60 let Červen 1985 2.6. Ladislav Koldínský, Kentville, N.S.. Kanada 85 let 5.6. Paul Paulson, Woodland Hill, CA, USA 55 let 6.6. Jan L. Rubeš, Toronto, Ont., Kanada 65 let 7.6. dr. Antonín Hrubý, Seattle. WA, USA 65 let 8 [pageend8]Historie SVU V 5. čísle Zpráv SVU z r. 1984 jsme v sekci Problémy na str. 16 uvedli úvahu o čs. historii. Autor tam říká, že je povinností zodpovědných redaktorů našich knih a časopisů, aby hodnověrnost pramenů přezkoumávali, protože: “...historií se stává jen to. co je o minulosti zachyceno. Tak se tedy i lživý záznam stane kusem naší historie, když nikdo nevydá svědectví o opaku.” Při čtení této pasáže nás nenapadlo, že brzy budeme nuceni sami vyvracet nesprávná tvrzení a to dokonce o historii SVU. Oč jde je toto: V jednom českém časopise v zahraničí byl referát o úspěšném torontském sjezdu SVU a autor se přitom rozhodl čtenářům něco sdělit o vzniku SVU. Myšlenku “organizovat čs. exulantskou inteligenci” prý diskutoval s Oldřichem Černým a dr. Bohuslavem Horákem v r. 1949 v táboře Valka v Německu. To je velmi pravděpodobné! Kdo z uprchlíků tehdy neuvažoval, že se máme “dát dohromady”? Politici, vojáci, sportovci, inteligence, etc. Co ovšem už pravda není, je další věta: “Podrobnosti byly později propracovány doktorem Horákem ve Washingtonu za účinné spolupráce dr. Jaroslava Němce a dalších.”... Redaktor tohoto časopisu byl od r. 1950 jedním z nejbližších přátel dr. Horáka a ten pak po 20 let u něj ve Washingtonu bydlil. Dr. Horák, člověk nevšedního nadání, ve volné chvíli maloval, sochařil, či psal pod pseudonymem do českých časopisů. Měl rád lidi, měl rád společnost, ale pro spolkový život neměl smyslu. Nepřišel s myšlenkou SVU, žádné podrobnosti o její organizaci nepřipravil a členem SVU se stal až 15. září 1959, tj. téměř po 2 letech organizačních začátků. SVU měl rád a byl jejím velikým propagátorem. Jeho zásluha v našem prostředí předně spočívala v bezplatné ilustrátorské práci (obálky všech dílů dr. Feierabenda, ilustrace V. Vrázové Průvodce Prahou, knížečka dr. Lokaye o italské legii, ilustrovaná latinská adresa pro prof. Hlavatého na jeho vědeckou cestu kolem světa v r. 1961 atd.). Vrcholným dílem jeho malování je portrét jeho manželky, nezapomenutélné dr. Milady Horákové. Dr. Horák nikdy v SVU ani v jiné organizaci žádné funkce nepřijal, ale pomáhal a radil všem a takřka všechny čs. washingtonské organizace používaly jeho nadání při svých publikacích a podnicích. 9 11.6. Zdeněk Pražák, Cleveland, OH, USA 60 let 13.6. dr. George E. Veselý, Salt Lake City, UT. USA 60 let 17.6. dr. Adolph Klímek. Washington, D.C., USA 90 let 18.6. ing. Ivo Dašek, Bern, Švýcarsko 55 let 22.6. Jan Skopal. Maywood. N.J., USA 70 let 29.6. Th.Dr. Petr Lekavý, Cavalier. N.D., USA 75 let ?.6. dr. George E. Lasker. Windsor, Ont., Kanada 50 let [pageend9]Co se týče agilního Oldřicha Černého, stal se v r. 1956 jednatelem studijní skupiny washingtonské odbočky ČSNRA, která plánovala přípravu SVU, byl pak pokladníkem SVU a tuto důležitou a nesnadnou funkci vykonával až do r. 1964. Informace o vzniku SVU najde každý zájemce především ve Zprávách SVU IV-1962:41; V-1963:52; IX-1967:51; XXII-1980:15 a samozřejmě také na jiných místech tohoto časopisu. Hodně dokladů je v korespondenci, zejména dr. Hlavatého, red. Herbena atd. In memoriam Dne 20. listopadu 1984 zemřel v Chicagu dr. Antonín Hřebík, poslední svobodně volený starosta ČOS, bývalý poslanec Nár. shromáždění a dlouholetý starosta Ústředí čs. Sokolstva v zahraničí. Narodil se 24. února 1902 v Řevnicích u Prahy. Studoval na Karlově univerzitě po dva semestry filozofii a pak na právnické fakultě, kde také v r. 1929 obdržel doktorát práv. Advokátní kancelář měl v Praze. Dr. Hřebík zasvětil svůj život Sokolu. Od svých 20ti let vedl sokolskou výchovu, organizoval, cvičil a psal. V r. 1927 vydal knihu Třicet let Sokolské župy Jungmannovy, 1897-1927, před r. 1939 tři menší publikace, celou řadu brožur o sokolstvu a velký počet úvah, statí a článků. Po rozpuštění Sokola nacisty v r. 1939 byl gestapem zatčen a po celou válku vězněn, ponejvíce v Terezíně a Osvětimi. Po návratu z koncentračního tábora byl zvolen starostou ČOS a poslancem do Národního shromáždění za stranu národně-socialistickou. V únoru 1948 se nepodřídil komunistickým požadavkům a jen útěkem unikl i s manželkou zatčení. Ještě v r. 1948 vyemigroval do USA a usadil se v Chicagu, kde se v příštím roce stal redaktorem časopisu Denní hlasatel. V Hlasateli pak pracoval až do doby svého penziónování po 18 let. Pokračoval samozřejmě ve své práci sokolské jako starosta Ústředí čs. Sokolstva v zahraničí, byl členem předsednictva ČSNRA, Svazu čs.-polského přátelství, vystupoval v čs. záležitostech v rozhlasu a televizi a v krajanském životě pomáhal každé dobré věci. Jeho největší láskou byla však stále sokolská myšlenka. V US A vydal 3 knihy. Byly to: česká a anglická historie sokolské župy, Ľudovít Štúr a česká kniha o stoletém jubileu Sokolstva. Pak pět menších publikací a nepřehledný počet článků o Sokolstvu. * * * Dne 15. prosince 1984 zemřel v Beverly Hill, Cal. architekta malíř Ferdinand M. Kallik. Narodil se 8. října 1912 v Praze, studoval tamtéž v letech 1932-1936 na Umělecko-průmyslové škole a poté, v období 1939 až 1946, na Akademii výtvarných umění. 10 [pageend10]Hned po ukončení Umělecko-průmyslové školy zúčastňoval se malířských a stavebních soutěží. Tak např. již v r. 1936 získal v Praze 2 cenu za novou keramiku a v téže době pracoval na projektu “BABA” ve škole prof. P. Janáka. V r. 1950 obdržel 1. cenu v soutěži na obraz ulice v Johannesburgu, v r. 1962 3. cenu za obraz St. Catherine St., Montreal a vr. 1969 1. cenu za obraz “Podzim” v kalifornské soutěži Annual All City Art Show. V posledních letech pracoval jako návrhář pro architekty (3 kasina v Las Vegas, Katolický konvent v Illinois, banky, luxusní rezidence, zábavní parky atd.) a zúčastňoval se soutěží. V letech 1970-1976 získal celkem 75 cen. * * * Dne 30. prosince 1984 zemřel v Chicagu dr. Václav Laška, knihovník Slavic Studies, University of Chicago Library, Chicago, Ill. Dr. Laška se narodil 19. srpna 1929 v Nové Vsi, gymnázium navštěvoval v Pardubicích, pak studoval politické vědy na Universita Internazionale v Římě a tam promoval v r. 1957. Po příjezdu do USA studoval na University of Chicago a získal knihovnický diplom (MS in LS) v r. 1964 a poté ještě MS ve slavistice. Jeho dizertační práce v Itálii měla titul: “La Democrazia Popolare in Ceccoslovacchia” a jeho knihovnická téze: “Revolutionary Legislation to Books and Libraries in France, 1789-1811”. Dr. Laška byl ve své funkci dokonale obeznámen s materiálem slovanského oddělení a proto, jakož i pro svou ochotu a laskavost byl u čtenářů v neobyčejné oblibě. * * * Dne 26. prosince 1984 zemřel v Ostermundigen ve Švýcarsku nestor diplomatů demokratického Československa JUDr. Jindřich Nosek, bývalý československý diplomat v Paříži. Narodil se 21. března 1896, studoval na Právnické fakultě Karlovy univerzity v Praze a tam také promoval. Po studiích nastoupil v zahraniční službě. Nějakou dobu byl na konzulátě v Drážďanech, v letech 1936-1940 na našem velvyslanectví v Paříži, po pádu Francie unikl do Anglie a tam působil až do r. 1945 jako prezidielní šéf ministerstva zahraničí. Po ukončení války byl jmenován československým velvyslancem v Paříži a tuto funkci zastával až do své rezignace v únoru 1948. Z Francie odejel do USA, krátce žili s manželkou v New Yorku a poté se přestěhovali do Washingtonu, D.C., kde byl dr. Nosek nejprve členem Mid- European Law Project v Library of Congress a po jeho skončení se stal zaměstnancem zmíněné knihovny. Jeho oborem bylo právo a mezinárodní politika. V letech 1953-1958 uveřejnil několik článků v Highlights of Current Legislation & Activities in Mid-Europe. V roce 1955 spolupracoval na knize Church and State Behind the Iron Curtain (New York, F. Praeger), v r. 1959 11 [pageend11]byl spoluautorem publikace Legal Sources and Bibliography of Czechoslovakia (New York, F. Praeger) a v r. 1960 přispěl do knihy Government, Law and Courts in the Soviet Union and Eastern Europe (tentýž nakladatel), editované Gsovskim a Grzybowskim. Na penzi odejeli s manželkou do Švýcarska. Jeden z nejstarších členů SVU (květen 1958) a pilný návštěvník a podporovatel podnikání SVU v USA, podržel svůj zájem i ve Švýcarsku. * * * Dne 30. listopadu 1984, v den svých narozenin, zemřel v Barons, Alberta, Kanada, Rev. Antonín Stanislav, bývalý farář United Church of Canada, exilový pracovník a člen SVU od r. 1965. Narodil se v Rovné pod Řípem, navštěvoval gymnázium v Roudnici a v letech 1932-36 studoval na Husově theologické fakultě v Praze a na Theologické fakultě ve Štrasburku ve Francii. V období 1936-1948 byl farářem Českobratrské církve evangelické a působil nejprve ve Strmilově u Jindřichova Hradce, po prezenční vojenské službě ve Dvoře Králové a nakonec 3 roky v Třebenicích u Lovosic. V r. 1948 na žádost krajanů odejel do Kanady. Po tři roky působil v Glen- side, Sask., pak vstoupil do United Church of Canada a od r. 1951 byl farářem této církve až do svého odchodu do penze v r. 1976. Byl velkým podporovatelem českého tisku v zahraničí. Výzva univerzitním pracovníkům v našich řadách Univerzitní praxe není samozřejmě všude stejná. V podstatě však snad všude mají členové fakult právo požádat svoji univerzitní knihovnu, aby odbírala některé časopisy a zakoupila některé knihy. Většinou je též takovým žádostem vyhověno. Prosím Vás všechny, kteří pracujete na univerzitách, abyste požádali knihovnu, aby si začala předplácet Kosmas. Roční předplatné pro knihovny je $15.-. Objednávky a předplatné mohou knihovny nejlépe zaslat na: Mrs. Ruzena Bunza Czechoslovak Society of Arts and Sciences 75-70 199th Street Flushing, New York 11366. Na některých univerzitách je našich členů několik. Není třeba tuto akci koordinovat: naopak, pakliže více členů fakulty požádá o ten či onen časopis, téměř to plně zajišťuje, že knihovna vyhoví. A také: snad jednu-dvě knihy ročně, vydané s podporou, anebo pod záštitou SVU, byste také mohli začít objednávat. 12 [pageend12]Žádám tímto všechny kolegy o tuto pomoc. Jsem si jist, že výsledky nebudeme zklamáni. Předem děkuji! Jiří Nehněvajsa předseda Výzva všem členům SVU Žádám, či vlastně prosím, každého člena naší společnosti, aby do našich řad získal (alespoň) jednoho nového člena. Z mnoha zkušeností dobře víme, že přímý osobní styk je daleko nejlepší metodou k získání nových členů. Nepochybuji. že každý znáte alespoň jednoho kolegu či kolegyni, kteří prozatím - ať už z důvodů jakýchkoliv - se s námi nespojili. S Vaší spoluprácí - a jen s malinkou investicí Vašeho času a energie - bude tato akce plně úspěšná. Členská přihláška pro tohoto nového člena je přiložena v tomto čísle Zpráv. Předem díky. Jiří Nehněvajsa, předseda Různé zprávy KČK — cena Jana Zahradníčka za českou poezii udělena K uctění nedožitých osmdesátin českého básníka Jana Zahradníčka byla ve výroční den jeho narozenin - 17. ledna 1985 - v Los Angeles poprvé udělena KČK cena za českou poezii z literárního fondu nesoucího Zahradníčkovo jméno. Na základě jednání výboru Klubu českoslovesnké kultury - jehož členové Jiřina Fuchsová, Jiří Karger a Pavel Páv jsou zároveň členy poroty, která o udělení ceny rozhoduje - byla Cena Jana Zahradníčka pro rok 1985 udělena v Anglii žijícímu českému básníkovi Ivanu Jelínkovi (nar. 6. 6. 1909 v Kyjově) v ocenění jeho celoživotního básnického díla. KČK cena Jana Zahradníčka je dotována obnosem ve výši US $1.000.- a příjemce obdrží diplom navržený Jiřím Kargerem, Zájemci o literární fond Jana Zahradníčka mohou adresovat své dotazy či příspěvky na: Czechoslovak Culture Club - Fond J.Z. P.O. Box 66453 Los Angeles California USA 90066 13 [pageend13]Oznámení V Abstracts XII. sjezdu SVU byla omylem vynechána sekce prof. Františka Munka (Portland, Oregon). Ti, kdož mají zájem o přednášku dr. Munka, mohou obdržet její český nebo anglický výtah od generálního tajemníka. Nové knihy a časopisy Uhlířová, Jarmila. Obrázky z českých dějin. Toronto, Ústředí československého Sokolstva v zahraničí, 1984. 192 stran, 18 vyobrazení, cena $7.50. Výběrový přehled českých dějin od nejstarších dob až do r. 1948. Záslužná práce, nezbytná především pro české děti v zahraničí. Lze objednat na adrese: Otto Stehlík, 1665 Bloor Street East, Apt. 1001, Mississauga, Ont., Canada L4X 1S4. * * * Prucha, Francis Paul. The Great Father: The United States Government and the American Indians. Lincoln, Neb., University of Nebraska Press, 1984. 2 díly (1,257 stran), cena $60.00. Autor přednáší historii na Marquette University a je v USA vedoucí autoritou v oboru, o němž píše. * * * Kundera, Milan. The Unbearable Lightness of Being. New York, Harper and Row, 1984. Cena $15.95. * * * Cross Currents. A Yearbook of Central European Culture. Ann Arbor, University of Michigan, Dept, of Slavic Languages and Literature, 1984. Edited by Ladislav Matějka and Benjamin Stolz. 333 stran, ilustrace. Třetí svazek, cena neudána. Přináší 34 články týkající se středoevropské kultury. Z našich členů přispěli: Kundera, Heim, Gibian, Blackwellová, Harkins, Skilling a Škvorecký. * * * Machann, Clinton and James W. Wendl. Krásná Amerika. A Study of the Texas Czechs, 1851-1939. Austin, TX, Eakin, 1983. 280 stran. * * * Pecháček, Jaroslav. Masaryk, Beneš, Hrad. Masarykovy dopisy Benešovi. Mnichov, České Slovo, 1984. 182 strany, jmenný rejstřík. Objednávky: České Slovo, Postfach 86 06 04, 8000 München 86, West Germany. * * * 14 [pageend14]Od října minulého roku vychází nový časopis Americké slovo, plánovaný jako čtrnáctideník. V čele redakce je býv. poslanec Antonín Bartoš. Adresa redakce: 25-20 14th Place, Astoria, N.Y. 11102. * * * Dopisy redakci Vážení a milí přátelé, jednu větu, resp. dvě, v nekrologu za Jaromírem Zástěrou nemohu nepo- opravit. Jde o zásadní věc a fakt, který snad více než doba vězení soužil Mirka celý jeho život a vytvořil půdu ke vzniku Mirkova onemocnění. Americkým úřadům se nepodařilo vymoct Zástěrovo propuštění. Když komunisti pochopili, že zájem Američanů o Mirkovo propuštění mohl vyvolat pozornost domácího obyvatelstva i ciziny, odsoudili Mirka podruhé. Bez soudu ovšem! Bez obhájce! Tentokrát k vyhnanství. Ne, oni nepropustili Jaromíra Zástěru domů, do jeho rodné a milované Příbrami, k rodině a příbuzným, na nichž lpěl, nýbrž po třináctiletém těžkém žalářování a dolování uranu dovezli estébáci vězně Jaromíra Zástěru na československo-německé hranice a tam jej předali očekávajícím americkým úřadům. Jestliže se student gymnázia Zástěra dostal přímo “ze třídy ve škole” do vězení a pracovního tábora a pak bez rozloučení se svými a svým městem a bez svého rozhodnutí přímo z pracovního tábora do Spojených států, pak si ztěží dovedeme představit jeho pocity! Ve Spojených státech nikdy předtím nebyl a jejich jazyk neznal. Angličtině ani ve vězení ani na uranu nevyučují! (Nota bene amerického občanství pozbyl na žádost svojí matky jako nezletilý v době protektorátu, kdy byl de facto subjektem země nikoli přátelské Říši). Jestliže měl Mirek pocit, že tisíce jiných nevinných sdíleli jeho osud v žalářích a táborech nucených prací, pak on byl ochuzen i o tu nezáviděnou radost z návratu domů, ke svým a o právo sám se rozhodnout co dál. V tomto je osud Jaromíra Zástěry jedinečným dokladem komunistického antihumanismu. Díky za Vaši práci. Vaše A.N. 15 [pageend15]Z činnosti místních a oblastních skupin SVU Místní skupina SVU Pretoria, Jižní Afrika Naše skupina stále počtem členů příliš malá se může za rok 1984 pochlubit celou řadou velice zdařilých akcí. Uvádím je chronologicky: 1) Jako první akci roku jsme uspořádali v březnu přednášku prof. dr. M. Zeleného z Fordsham University v New Yorku o politických a ekonomických poměrech v USA. Prof. Zelený je odborníkem na modelování s použitím komputeru v obchodní administrativě a jako specialista byl pozván do Jižní Afriky od CSIR (Council for Scientific and Industrial Research), kde pracoval po tři měsíce. Ohlas akce byl překvapivě dobrý a sešlo se nás přes 50 na jeho zajímavou přednášku. 2) Ve spolupráci s redakcí jihoafrického krajanského časopis Našinec jsme uspořádali autokarový zájezd do Johannesburgu, kde se promítal krátce český film Božská Ema o životě Emy Destinové. Zájezdu se zúčastnilo asi kolem 30 lidí. 3) V květnu jsme ve spolupráci s redakcí Našince a jihoafrického Sokola uspořádali velký reprezentační ples v sálech důstojnického klubu jihoafrické armády v Pretorii na Voor- trekkerhoogte. Ohlas ze strany návštěvníků byl vynikající (přes 300 návštěvníků). Záběry z plesu byly vysílány i ve zdejší televizi. Tato akce poprvé představila československé krajany jako organizovaný celek v J. Africe a určitě nám hodně pomůže v dalším jednání s úřady zde. 4) V červnu jsme uspořádali v Pretorii přednášku dr. P. Skalníka - nyní profesora na univerzitě v Cape Townu na téma Rozpad kmenového zřízení mezi černošskými kmeny v Ghaně a Nigérii. Dr. Skalník před nástupem na této univerzitě strávil celou řadu let mezi černošskými kmeny a svoji zajímavou přednášku doprovázel diapozitivy. Účast asi 30 členů a hostů. 5) Zlatým hřebem letošního programu bylo uspořádání večera k 100. výročí úmrtí B. Smetany. Pásmo perfektního zpěvu pí. J. Tellingerové (členka divadel v Johannesburgu), která přivedla- i několik zdejších umělců, doplněné živým tancem v národních krojích a narychlo překvapivě dobře sezpívaného smíšeného sboru a dueta národních písní v podání pí. Trojákové a Veselé, byly opravdu zážitkem. O úspěchu svědčí mimořádně vysoká účast přes 200 spokojených diváků. Čestným hostem večera byl prof. O. Ulč, který zrovna přicestoval do J. Afriky. 6) Týden nato, v září jsme uspořádali přednášku prof. O. Ulče ze State University v Binghamtonu na téma Nové emigrační vlny. Odezva byla dobrá za účasti více jak 50 členů a hostů. 7) V listopadu projížděl Pretorii dr. C. Hromník a pro nás uspořádal velice zajímavou přednášku o vlivu indické kultury na kulturu Bantuských černých kmenů před příchodem do J. Afriky. Dr. Hromníkje nyní profesorem na University of Cape Town a razí novou revoluční teorii, jež byla námětem přednášky. Po celé jižní 16 [pageend16]Africe shledává důkazy pro tuto svou teorii - a to jak lingvistické, tak i archeologické. Nedostatkem této naší akce bylo, že byla svolána příliš narychlo a tudíž účast byla poměrně malá (kolem 20 hostů), ale dr. Hrom- ník pro velký zájem přislíbil přednášku opakovat někdy v příštím roce. 8) Závěrečná akce dne 2. 12. 1984 v neděli v katolickém kostele na Sunnyside v Pretorii, a to pásmo českých vánočních koled v přednesu členů smíšeného sboru, nacvičené a řízené p. Klímkem. Večer byl zakončen nadílkou pro děti i dospělé pod vánočním stromkem s betlémem v pravé české tradici. Účast asi 70 členů a hostů s dětmi byla důstojným vyvrcholením našich akcí roku 1984. J. Bednařík * * * Místní skupina SVU, Pittsburgh Výsledky voleb a přehled činnosti 1983-1984. Skupina Pittsburgh byla založena v únoru 1983 s 26 členy. Do konce září 1984 se počet členů zvýšil na 32. Na výzvu ústřední SVU byly provedeny volby do výboru místní skupiny Pittsburgh pro období 1984- 1986. Návrhy podali a projednali J. Nehněvajsa a K. Kánský; hlasy sečetl A. Sivák. Volby byly provedeny poštou. V daném termínu došlo zpět 75% platných volebních lístků, jimiž byl jednomyslně zvolen výbor vé složení: předseda - Hana Romováčková místopředsedové - Milan Getting, Zdeněk Suda pokladník - Vratislav Nenička jednatelka - Alena Neničková plánování programů - Jana Kánská Maryann Siváková V období od února 1983 do září 1984 uspořádala skupina 6 dobře navštívených schůzí s programem, o nichž bylo průběžně referováno ve Zprávách. Kromě toho se členové skupiny zúčastňovali oslav výročí 28. října a narozenin TGM pořádaných tradičně Čs. jizbou při Univerzitě Pittsburgh. H. Romováčková * * * SVU New York Podzimní období zahájila skupina New York dne 14. října 1984 komorním koncertem písní a árií. Sólista Stanislav Kotýza, baryton, je absolventem pražské konzervatoře, kde studoval sólový zpěv a lesní roh. Byl členem opery v Moskvě, v Rio de Janeiro a Buenos Aires. Klavírní doprovod obstaral Jan Kende, absolvent hudební akademie v Bratislavě, kde studoval skladbu a klavír. Žák Václava Talicha dirigoval v operách v Bratislavě a v Košicích. Kotýza a Kende žijí nyní v USA. Na programu koncertního vystoupení byli Haendel, Dvořák, Martinů, Rachmaninov a Louwe, dále árie z oper Tajemství od B. Smetany a Liška Bystrouška L. Janáčka. Zdařilé odpoledne, vynikající výkony, velká návštěva, encores a bouřlivý potlesk oběma umělcům. Historickou událost české kultury, udělení Nobelovy ceny Jaroslavu Seifertovi, jsme oslavili v neděli dne 2. prosince v Národní budově. Na programu byla přednáška profesora 17 [pageend17]M. Fryščáka o Seifertově literárním díle. Z básníkovy tvorby recitoval s obvyklým šarmem dr. Karel Steinbach. Účastníci, kteří se sešli v počtu, jakého už Národní budova nebyla svědkem po desetiletí, se mu odměnili vděčným potleskem. V hudebně- uměleckém rámci vystoupil pěvecký sbor Velehrad za řízení obětavého profesora Lebedy, sólisté Růžena Kankrlíková, soprán, a Stanislav Kotýza, baryton, u klavíru Eva Fabiánová a Jana Kašparová. S pohnutím si účastníci poslechli z pásky recitaci Jaroslava Seiferta z jeho vlastní tvorby. Mezi účastníky byla také paní Jarmila Novotná a Rudolf Firkuš- ný s chotí. O týden později se sešli v sále newyorské sokolovny přátelé Járy Kohouta, aby s ním oslavili jeho osmdesátku. Mladistvému jubilantovi zazpíval sbor Velehrad, ve verších vylíčila jeho životopis paní Heda Krátká, zástupci České dobročinné společnosti v Astórii a Civic Association, kde oslavenec po léta pracuje, mu poděkovali, popřáli a obdarovali dary a diplomy. Zvláštní pozornosti se těšila vzpomínka paní Jarmily Novotné na společné zážitky z mládí na Královských Vinohradech a na závěr dojemné blahopřání dr. Steinbacha, který připomněl oslavenci, že mu sám nedávno svou devadesátkou uvolnil místo v klubu osmdesátníků. Ujistil ho, že se mu tam bude líbit, protože členové klubu nestárnou, o tom on sám má dobré zkušenosti a nepochybuje, že stejné zkušenosti bude mít i čilý a mladistvý Jára. Za deset let to jistě potvrdí. Járova nejstarší dcera Alena Kaňková prozradila na tatínka nevinné hříšky z mládí. A pak Jára ve svém obvyklém stylu účastníky pobavil anekdotami a písničkami ze svého nevyčerpatelného repertoáru. J.P. * * * Miestna skupina SVU, Cleveland Miestna skupina Spoločnosti pre vedy a umenia v Clevelande usporiadala výročnú členskú schôdzu dňa 19. 10. 1984 vo veľkej prednáškovej sieni v Cleveland Metropolitan General Hospital. Profesor dr. Jan J. Opplt predniesol prítomným zaujímavú a poučnú prednášku o athero- skleróze doplnenú farebnými diapo- sitivmi. Po prednáške premietol farebný zvukový film z Veľkej Britanie, ktorý nazval Anglia Kráľovská. Po programe boli prevedené voľby nového výboru MS-SVU v tomto zložení: predseda - Dagmar Posedelová podpredseda - prof. Jan Opplt tajomník - Jarmila Hynčiková pokladník - Jan Miňo členovia - Fred Bastl, Jan Sobota, Jarmila Sobotová, Rudolf Peřina, Lukáš Pituch, Ladislav Lepik, Júlia Podzimková. * * * Místní skupina SVU, Londýn Listopadová schůzka SVU v Londýně byla věnována především novému nositeli Nobelovy ceny za literaturu Jaroslavu Seifertovi. Dr. B. Bradbrooková ve velmi kvalifikované a citlivé přednášce shrnula ohlasy na udělení ceny ve světě i v Praze: Radost, překvapení, ale i kri- 18 [pageend18]tika a určité rozpaky v dnešní Praze samé. Básníkův životopis a nástin literárního vývoje rozdělila do tří etap. Období “proletářské”, hlavně působení v Devětsilu, kde je cítit vliv Wolkerův a Hory (1921-1929). Dobu zrání mezi roky 1929-37, kdy je zřetelné zduchovnění jeho tvorby a to se odráží zejména o čistou netendenční tvorbu. Miluje svoji vlast a její svobodu a reaguje básnicky na důležité události národa (Světlem oděná, Osm dní, Přílba hlíny). V závěrečné části své přednášky dr. Bradbrooková zvážila především Seifertovy básnické kvality. Vrcholem jsou jeho básně o Praze a Maminka. Mistrovské dikce, myšlenky, inspirace, při úspornosti jazyka, kdy chce být srozumitelný všem. Diskuse, kterou úspěšně řídil ing. P. Moritz, byla dost dramatická. Z kritických připomínek byly významné zejména ty paní Z. Pokorné, která ukázala na jeho “komunistický vývoj” a oslavy Stalina. Tečku za diskusí udělal ing. B. Kobliha, který řekl, že u umělců bychom měli vidět dvě podoby: profil umělecký a trmácení občana po trnité zemi. Ing. Kobliha také přečetl pozdravný dopis prof. Krejčího oslavenci (dopis byl uveřejněn v minulém čísle Zpráv SVU - pozn. red.) Nobelova cena Seifertovi nás v očích světa zase konečně vrátila do srdce Evropy. V organizační části odpoledne byly oznámeny výsledky voleb do nového výboru skupiny: předsedou byl zvolen prof. dr. Jaroslav Krejčí, místopředsedou ing. Bohumil Kobliha. Ve funkci jednatele byl potvrzen ing. Pavel Moritz a ve funkci pokladníka ing. Rudolf Václavík. Podle zprávy pokladníka je finanční situace skupiny neutěšená. Ing. Kobliha navrhl rozšíření počtu členů. V Londýně žije mnoho zajímavých Čechoslováků, kteří by mohli přispět k obohacení zdejšího života, jak učinil např. skladatel A. Tučap- ský (člen SVU), který se zasloužil o “Rok české hudby” (viz článek M. Křesadla). Schůzi navštívilo přes třicet členů SVU a jejich hostů. ITIS * * * Svatba Psyché Milan Kresadlo V hluku událostí Orwellovského 1984 jsme málem přeslechli, že letošek byl vyhlášen také rokem České hudby. Naštěstí citlivý umělecký Londýn nám Čechoslovákům připomněl, že naše národní skromnost není vždy namístě. Anglický dirigent Peter Gellhorn a klavíristka Margaret Bruce jsou milenci naší hudebnosti a s pomocí našeho skladatele Antonína Tučapské- ho sestavili program koncertu z našich skladeb. K provedení byla vybrána síň St. John’s Smith Square v těsné blízkosti Westminster Abby a Sněmovny Lordů. Na večeru 15. listopadu byly provedeny skladby Smetanovy, Martinů, Janáčka, Burghau- sera, Dvořáka a byla uvedena premiéra nejnovějšího díla Antonína Tučapského “The Marriage of Psyche” (Svatba Psyché). Byla-li St. John’s koncerní síň poněkud těsná pro Smetanu či Dvořáka, tím více se hodila pro Janáčkovu Suitu pro orchestr Opus 3. Jedineč19 [pageend19]nou se ale ukázala pro komorní lyriku skladby Tučapského. Básně Kathleen Raine přeložené do mluvy tónů vysokého lyrického sopránu koloraturního charakteru paní Beryl Tučapské zapůsobily hlubokou až metafysickou něhou. Ač jsem slyšel prakticky všechny Tučapského skladby napsané zde v Anglii, nic z nich se nevyrovná Svatbě Psyché. Je naprosto evidentní, že zde jde nejen o dokonalé řemeslo odvážného tvůrce, ale i o nejniternější vztah vyjádřený tóny. Antonín Tučapský se mi přátelsky svěřuje: “Ono to bylo napsáno konkrétně pro Beryl, já už jí před patnácti lety slíbil, že jí něco napíšu... Hledal jsem dlouho text až jsem docela náhodou slyšel báseň Kathleen Raine a zaujala mne...ve výběru z jejího díla jsem našel pak ‘Svatbu Psýché’a to bylo to ono co jsem hledal...” Antonín rozebírá intimní slovesnou barevnost předlohy svého díla: “...duše zpívá o domě svého milého...proudy deště jsou záclony.. .trávník je kobercem...je to vlastně oslava přírody... v druhé části ‘Prstenu’ vidí spisovatelka snubním prstenem kruhy na vodě, kruhy okolo měsíce...je to nadtě- lesná panenská krása a to je vyloženě pro soprán...” Je-li báseň kouzelná, pak skladba má vůně zahrad edenu. Lichotivá akustika St. John jakoby propůjčila paní Beryl svůj prostor za hmotu sochařské hlíny. Tóny se doslova otiskovaly do sloupů i bílých stěn a měli jsme pocit vzácné umělecké unikátnosti vyjímečných premiér. Námět, skladba, barva orchestru, impresionisticky malířské kvality hlasu paní Tučapské a akustické hodnoty síně se snoubili v jednosti díla... Když jsme vycházeli okouzleni z měkkého světla St. John’s do indigové modře, Temže v listopadovém mlžném oparu pro mne dostala poprvé důvěrnou snivost, kterou jsem dávno přičítal jen Vltavě pod Kampou. * * * Místní skupina SVU, Sydney, Austrálie Dne 31. března 1984 uspořádala skupina “Setkání se zájemci a přáteli SVU”. Diskutovaly se cíle a význam SVU a smyslem setkání bylo hlavně obeznámit s SVU nově příchozí. 25. května přednášel Josef Neustatl na téma “Slavní čeští a slovenští operní zpěváci” a 27. července promluvil Paul E. Detrich “O lidských právech”. 10. srpna byla konána výroční členská schůze a na poslední den v měsíci Eva Sitta, J. Tomovčík a K. Kňazovický připravili “Večer poezie a hudby”. Ve dnech 8. až 27. října se konala “Výstava čs. umělců žijících v Austrálii” v Symour Theatre v Sydney a na 7. prosince byly připraveny “Tradiční vánoce” s koledami a zpěvy. Pro rok 1985 se zatím plánuje: v únoru přednáška arch. Kanna. v březnu promluví spisovatel Stanislav Moc o své knize Údolí nočních papoušků a v dubnu se očekává návštěva herce Landovského. * * * 20 [pageend20]Z činnosti členů SVU Architekt Vladimír Hradil, zaměstnanec Burgenländische Landesregierung v Eisenstadtu, Rakousko, pochází z Ivanovic na Hané, kde se narodil 5. prosince 1919. Studoval architekturu v letech 1938-1943 na Vysoké škole umělecko-průmyslové v Praze. V období 1940-1945 pracoval pro Českou akademii věd a umění na vyměřování a plánech lidové architektury v Čechách (okresy Plzeň a Domažlice) a na Moravě (Valašsko). V letech 1943 až 1949 byl asistentem prof. Pavla Janáka, architekta pražského hradu, a na hradě také jako architekt působil. Od r. 1975 pracuje při všech každoročních výstavách na zámku Halbturn v Burgenlandu. Jeho specializací je především územní plánování. Je též samostatně výtvarně činný jako plánovací architekt. * * * Dr. ing. František Mikeš, “Associate Director” Springborn Laboratories, Enfield, Conn., pochází z Přerova, kde se narodil v r. 1939. Studoval na Vysoké škole chemicko-tech- nologické v Pardubicích a tam získal titul inženýra chemie v r. 1961. O pět let později začal studium na Karlově univerzitě, fakultě analytické chemie na doktorát chemie. V době invaze Československa státy Varšavského paktu byl v cizině a do ČSR se již nevrátil. Studoval pak a pracoval v Israeli na Weizmann Institute od Science v Rehovot a tam také obdržel doktorský diplom v chemii r. 1976. Dr. Mikeš je autorem třiceti publikací, držitelem čtyř patentů, absolvoval 15 sympósií a 13 seminářů v oboru chemie a je vedoucím badatelem ve čtyřech vládních projektech. * * * Stella Solar Gabudza, riaditeľka Penn Wynne Library vo Philadephii, Pa., pochádza zo Žiliny, avšak všetky štúdia absolvovala v USA: na Vassar College; na Boston University graduovala so zameraním na slovanské jazyky a na Simmons College v Bostone získala M.S. degree in Library Science v r. 1965. * * * Dr. Jaroslav Pecháček, právník a žurnalista, odešel do exilu na jaře 1948. Pracoval nejprve jako dělník a když bylo založeno Radio svobodná Evropa, přišel do rádia a stal se jedním z vedoucích redaktorů a nakonec ředitelem československé sekce v Mnichově. V roce 1976 odešel do penze a usadil se v New Yorku. Jeho oborem jsou politické dějiny první republiky, zejména vývoj čs. politických stran a čs. demokracie. O tom napsal hodně článků a měl řadu přednášek v Evropě i ve Spojených státech. Před několika lety mu dal k nahlédnutí dr. Jan Papánek svazek dopisů prezidenta Masaryka dr. Benešovi, které dal do úschovy dr. Papán- kovi kdysi dr. Beneš. Po jejich prostudování začal dr. Pecháček uveřejňovat v Českém slově seriál “Masa- ryk-Beneš-Hrad”, v němž nám ukazuje Masaryka-politika, proti Čapkovu Masaryku-filozofovi. Výsledek vystihl literární kritik Jaroslav Dres- 21 [pageend21]ler: “Masaryk sestupuje s mramorového podstavce zpět mezi nás, je nám bližší, pochopitelnější, má nám víc co říci.” Seriál měl velkou odezvu, hlavně u historiků a pamětníků jak v zahraničí, tak doma a vyšel proto po doplnění knižně u Českého slova. Nezbytná kniha pro každého studenta T.G. Masaryka. Bibliografické informace v sekci Nové knihy a časopisy. * * * Dr. Peter Anthony Sotorník, pôvodom z Bratislavy, kde sa narodil r. 1951. Tam skončil strednú školu a na Komenského univerzite získal doktorát medicíny v r. 1975. Je usadený v Toronte ako lekár a vykonáva všeobecnú lekársku prax. * * * Nina Brzorádová, dcera dr. Viléma Brzoráda, jednoho z prvních členů SVU a Olgy Brzorádové, dcera zesnulého spisovatele a diplomata Zdenka Němečka, čestného člena SVU in memoriam, se nedávno vrátila se svým manželem Ali Pourfarro- khem, spoluředitelem baletního souboru v Essenu v Německé spolkové republice, do Spojených států. Jako její manžel má Nina za sebou bohatou choreografickou kariéru ve Spojených státech, v Iránu a v západním Německu. Oba manželé nyní vystupují s vlastním baletním souborem v Port Washingtonu na Long Islandě. Dne 8. a 9. prosince se představili veřejnosti uvedením druhého dílu Čajkovského Louskáčka a dalším baletním pořadem na hudbu De- bussyho a Josefa Suka. Úspěch byl nečekaný: na obě představení přišlo na 1.000 diváků, kteří nešetřili uznáním nad předvedenými výkony. O úrovni nové choreografické skupiny pod názvem Dance Theatre of Living Island se pochválně vyslovily i newyorské Times a řada dalších listů. Ali a Nina mají velké plány do budoucna: vybudovat avantgardní profesionální skupinu, jejíž okruh by se rozšířil z Long Islandu na celý velký New York. * * * Kancléř University of Pittsburgh, Wesley Posvar, čestný člen SVU, měl 17. prosince 1984 interview s redaktorkou Washington Post, Margot Hornblower, o budoucnosti Pittsburghu. Inverview vyzněl optimisticky. Podle Posvara město po úpadku ocelářského průmyslu, nachází novou identitu. Stává se stále rostoucím centrem průmyslového výzkumu a pokročilé technologie. Je samozřejmé, že v tomto vývoji hraje důležitou úlohu též univerzita se svými 35.000 studenty. * * * MUDr. Jana Hoffmeisterová, roz. Pecháčková, odborná lékařka v oboru kardiologie, byla zařazena do prestižní americké publikace “Outstanding Young Women of America” - vynikajících mladých žen Ameriky. Do zmíněné publikace jsou zařazovány mladé Američanky za významné úspěchy, schopnosti a službu společnosti. MUDr. Hoffmeisterová, žijící v Albany, je na dva roky asistentkou známého vědce. Andrease 22 [pageend22]Gruntziga, na univerzitě Emory v Atlantě. Kardiolové pod vedením prof. Gruntziga vyvinuli novou operativní metodu, která úspěšně nahrazuje určité dosud nutné a často riskantní otevřené operace srdce. Jejich metoda spočívá v rozevírání ucpaných srdečních tepen pomocí miniaturního aparátu, zavedeného do srdce tepnou. MUDr. Hoffmeisterová také pomocí speciálního televizního vysílání přednášela na podzim kardiolo- gům z mnoha zemí o novém způsobu léčení akutních srdečních infarktů. Léčení spočívá v tom, že se do koronární arterie zavede enzym, který rozpustí trombus, jenž ucpal arterii a způsobil infarkt. Metoda je velmi slibná a je naděje, že v budoucnosti bude daleko méně obětí akutního srdečního infarktu než dosud. * * * Vilém Hejl, nar. 24. 9. 1934 v Praze, prozaik, scénárista a překladatel, nyní analytik v Broadcast Analysis Department RFE v Mnichově a zároveň autor pravidelných politických komentářů a recenzent politické a historické literatury spolu s Karlem Kaplanem dokončil knihu Zpráva o organizovaném násilí od kolapsu právního státu v Československu po II. světové válce do začátku osmdesátých let. Kniha se opírá o dosud neznámé materiály z pražských archívů, jež se podařilo dopravit na Západ, o čs. a západní periodika a publikace ze tří desetiletí, o dříve nezveřejněné interviews s bývalými politickými vězni, kteří v padesátých letech uprchli na Západ a o řadu informací od pamětníků žijících doma i v zahraničí. Zpráva se podrobně a systematicky zabývá zneužitím bezpečnosti a justice a konkrétně identifikuje několik set viníků. Analyzovány nejsou jen politické procesy, ale též vše, co jim předcházelo a co po procesech následovalo. Výsledkem čtyřleté práce je kritický soubor fundovaných informací o postavení politických vězňů, např. o jejich životních a pracovních podmínkách, o zdravotní “péči”, o těžbě uranové rudy, o vězeňské “samosprávě” a o konfidentech mezi vězni a o dalších stránkách komunistického vězeňství. Samostatné kapitoly jsou věnovány zločinům proti cti, propagandě spojené s perzekucí, politické indoktrinaci vězňů, kultuře a “kultuře” ve vězeních a lágrech, sebeobraně vězňů a desetitisícům těch, kdo byli odsouzeni bez rozsudku, jen administrativním výměrem. Kniha vyjde v toronts- kém nakladatelství Sixty-Eight Publishers. * * * Profesorka Milada Z. Kubíková- Šťastná mistr sportu, nyní trenérka krasobruslení, Roslyn, N.Y., pochází z Plzně. Studovala na Institutu pro tělesnou výchovu a sport Karlovy univerzity v Praze v letech 1962 až 1966 a po 2 letech přerušení pro smlouvu s Vídeňskou lední revuí, graduovala v r. 1969. Hlavními předměty na Institutu byly tělesná výchova a ruština. V jazykové škole studovala Kubíková-Šťastná němčinu a složila z ní státní zkoušku. Jejím oborem bylo bruslení, kde vykazovala úspěchy již v letech 1950- 23 [pageend23]1961. S partnerem Jaroslavem Vot- rubou získali v období 1961 -19641ři- krát mistrovství Československa a umístili se čestně na evropských a světových krasobruslařských šampionátech a na zimních olympijských hrách. V r. 1964 se stala sólistkou Čs. lední revue (vystupovala v Jugoslávii. SSSR a Itálii) a v příštím roce obdržela čestný titul “mistr sportu” od Československé associace pro tělesnou výchovu a sport, v uznáni svých vynikajících výkonů při reprezentování Československa. 1966-68 byla sólistkou Vídeňské lední revue a vystupovala kromě Rakouska také ve Švédsku, Německu, Československu, SSSR, Francii, Belgii, Holandsku, Kanadě a USA. Od r. I970půso- bí jako trenérka krasobruslení v USA. * * * James W. Mendl, učitel v Austin, TX., narodil se dne 3. srpna 1948 v osadě Bryan, TX. Má české předky a hrdě se k svému původu hlásí. Studoval na Texas A & M University v letech 1967-71 a získal tam titul B.A. Poté studoval na University of Texas v Austinu a tam v r. 1976 obdržel “Master of Arts” titul. Navštěvoval kursy češtiny a čs. historie. V r. 1979 byl předsedou organizace CESAT (Czech Ex-students Association of Texas). V r. 1983 vydal s dalším Američanem českého původu (a také naším členem), Clinton Machann-em knihu: Krásná Amerika. A Study of the Texas Czechs, 1851-1939. Mendl je třetí a Machann čtvrtá generace Čechů v Texasu. * * * Dr. Gertruda Sládková, původem z Brna studovala na univerzitě v Ženeve a doktorát filozofie pak získala na německé univerzitě v Praze v r. 1931. Ve studiu pokračovala na Columbia University a poté na Universitá di Roma, kde obržela doktorát politických věd v r. 1934. Po usazení se s manželem v USA přednášela po Americe o Československu a stala se “Fellow of Czechoslovak Studies” v knihovně kongresu ve Washingtonu. D.C. Je aktivní členkou “American Association of University Women”. V roce 1961 založila “German l anguage Society”, která je pod patronací rakouského, západoněmeckého a švýcarského vyslanectví ve Washingtonu. Byla po leta předsedkyní této organizace; nyní je čestnou předsedkyní. “German Language Society” pořádala přednášky vynikajících řečníků (leckterými byli naši členové), seznamovala světovou veřejnost s dílem Franze Kafky, s přispěním Prahy světové kultuře, s důležitostí i krásou němčiny atd. Dr. Sládková, spiritus rector veškeré této činnosti, byla za svou velikou práci vyznamenána vysokým zá- padoněmeckým řádem za zásluhy, rakouskou medailí za zásluhy a pozvána na návštěvu do Švýcarska a Německa. * * * Dr. August Julius Jurishica, Emeritus Assistant Clinical Professor of Surgery, Medical College of Wisconsin. Milwaukee. Narodený v Cudahy. 24 [pageend24]Wise., v r. 1910. Vysokoškolské štú- Medicine. Špecializoval sa na chirur- dium ukončil v r. 1939 (M.D.) na giu a v tomto odbore uverejňoval University of Louisville, School od práce v profesionálnych časopisoch. Upozornění Letošní sjezd SVU se bude konat 16. — 18. srpna v Thunu ve Švýcarsku. Téma sjezdu bude “Ohrožené dědictví”. Organizátorem sjezdu je dr. Karel Hrubý z Basileje. Další informace v příštích Zprávách. 25 [pageend25]Předseda: Jiří Nehněvajsa 1520 Ingomar Road Pittsburgh, PA 15237 Generální tajemník: Miloš K. Kučera 245 E 63rd St., Apt 204 New York, N.Y., 10021 Pokladník: Josef Staša 30 Bellevue Ave., Cambridge, MA 02140 Publikační referent: Josef Škvorecký 187 Sackville St. Toronto, Ont. M4X 1T6 Canada Redakce Zpráv SVU: Jaroslav Němec 2067 Park Road,N.W. Washington. D.C. 20010 Redakce Proměn: Karl Hrubý Thiersteinerrain 90 C H 4059 Basel, Switzerland Redakce Kosmas: Zdeněk Suda 115 Oakhill Road Pittsburgh. PA 15238 Redakce SVU Bulletin: Zdenka Fischmann P.O. Box 134 Corona, CA 91720 Prodej a distribuce publikací: Mrs. R. Bunzová 75-7Ö 199th Street Flushing, N.Y. 11366 [pageend26]VYPLNÍ ČLENSKÁ KOMISE SVU: Doporučení členské komise: Poznámky: ČLENSTVÍ řádný člen stud. člen Podpisy členské komise: předseda člen člen Datum: [pageend27]OBOR A ODBORNÉ ZÁJMY (je-li třeba, připojte zvláštní arch) Odborná činnost (větší publikace, skladby, výstavy, koncerty, členství v odborných a čestných společnostech, získané ceny a vyznamenáni, atd.) Pozice (titul) v zaměstnání Adresa zaměstnavatele Obor a specializace Jiná činnost a zájmy SVU je nevýdělečná kulturní organizace. Příspěvky a dary jsou srážkové položky pro daňové účely. Šeky či poukázky mají znít na jméno Czechoslovak Society of Arts and Sciences in America; laskavě je zašlete spolu s přihláškou na adresu: OBRAŤTE, PROSÍM [pageend28]v u SPOLEČNOST PRO VĚDY A UMĚNÍ ČLENSKÁ PŘIHLÁŠKA OSOBNÍ DATA Pí. . . ............... . . ...... ... . . . . . . . . . . . . . . ........... . ....... ............. . .................................. . . . ...................... . . .................... .............. S1 příjmení jméno (jména) Adresa: ........ .... .............................................. ....... .. . ............. ........................................................................................................ číslo ulice město stát zip code Datum narozeni místo narození.. . .......... . ..................................................... VZDĚLÁNÍ (je-li třeba, připojte zvláštní arch) Jména a adresy škol: od do diplom rok Jiné vzdělání: P. [pageend29]Kým doporučen: Uveďte jméno(a) a adresu(y) osob(y), která(é) doporučují Vaše přijetí do Společnosti pro vědy a umění: Jméno Adresa Společnost pro vědy a umění (SVU), kulturní, nestranická a nevýdělečná organizace, vyznává zásady svobodného hledání pravdy a poznatků, jakož i volných, ničím neomezených styků mezi národy a svobodného šíření myšlenek. SVU sdružuje vědce a vzdělance, umělce a spisovatele z celého světa, kteří buď díky svému původu nebo z odborného zájmu vyvíjejí činnost, jež se dotýká Československa, jeho národů a československého příspěvku ke světové kultuře. Řádné členství se uděluje absolventům univerzit a jiných instituci vysokého vzdělání, umělcům, spisovatelům, vědcům a dalším osobám, které vynikly v kulturním či veřejném živptě. Členy se mohou stát všechny ostatní osoby či instituce, které souhlasí s cíli Společnosti a jsou ochotny podporovat její činnost. Na studentské členství mají nárok řádní posluchači vysokých a odborných škol. Souhlasím s cíli SVU a přihlašuji se za člena. Zasílám jednoroční příspěvek $................. ( ) jednotlivé členství $16.00, ( ) manželé $22.00, ( ) student $5.00 a dar $................ Přihlašuji se také za odběratele časopisů PROMĚNY ( ) a KOSMAS ( ). Jednoroční předplatné je $10.00 za každý časopis. Celkem přikládám obnos $................ [pageend30][pageend31]SVU NEWS (ISSN 0036-2050) Return postage guaranteed. 75-70 199th Street 2nd class postage Flushing, N.Y. 11366 paid at Flushing, N.Y. [pageend32]