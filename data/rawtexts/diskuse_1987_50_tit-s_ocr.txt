DISKUSE č. 50 - únor 1987 /Teoreticko-politický občasník/ Obsah tohoto čísla: Přebudování hospodářského mechanismu - nikoli reforma /Rudolf Slánský/ První krok? /Rudolf Zukal/ Na růžovo lakovaný rok 1986? /Vladimíř Kadlec/ K čemu jaké krasobruslení? /Čestmír Císař/ Rudolf Slánský Přebudování hospodářského mechanismu - nikoli reforma. 9.1edna letošního roku byly zveřejněny Zásady přebudování hospodářského mechanismu ČSSR a hned vzbudily velkou pozornost jak mezi odbornou tak i laickou veřejností. Termín “laická veřejnost* je přirozeně v této souvislosti velmi relativní - stav naší ekonomiky, její vývojové tendence, to, zda vytváří dostatek zdrojů pro růst i kvalitu životní úrovně v míře srovnatelné s ekonomikou s námi sousedících zemí, zajímá téměř každého člověka. Seznámit se se Zásadami není však zcela snadné. Jsou velmi nesrozumitelné, protože jsou napsány jazykem, který je směsicí pokleslého ekonomického žargonu a “partajní čínštiny“. Následující stránky budou proto pokusem přiblížit jejich hlavní teze, jejich pozitivní i problematické stránky a také okolnosti, za kterých vznikaly. Pět minutvpo dvanácté, ale přece ... Naše národní hospodářství je už od konce sedmdesátých let ve velmi obtížné situaci. Stagnaci, která trvá osm let, lze bez velkých rozpaků nazvat krizí. Abychom přiblížili její stav, stačí uvést tři údaje:1^ užitý národní důchod, tedy ta část národního důchodu, která za- 1/ Údaje platí pro rok 1985, protože příslušné údaje za rok 1986 nejsou v právě vydané zprávě Federálního statistického úřadu o výsledcích roku 1986 obsaženy. Z textu této zprávy a z jiných v ní uvedených údajů lze však soudit, že tyto údaje se ani v r.1986 příliš nezměnily k lepšímu. hrnuje v podstatě osobní spotřebu obyvatelstva, investice a tzv. společenskou spotřebu, byla v roce 1985 nižší než v roce 1980, reálné mzdy dělníků a zaměstnanců nižší než v roce 1978 a reálné směnné relace, které jsou ukazatelem nejpřesněji vyjadřujícím kvalitu činnosti národního hospodářství, protože tak ji zhodnotil světový trh v rozdílu mezi [pageend1]