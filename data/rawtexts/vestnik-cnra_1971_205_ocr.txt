VĚSTNÍK ČESKOSLOVENSKÉ NÁRODNÍ RADY AMERICKÉ Číslo 205 Prosinec 1971 JOSEF FALTA: v tom vánočním čase A zas je vánoční čas. Ulice amerických měst, které před lety hřměly chraplavým řevem tak zvaných vánočních písní, do zdivočení opakovaných s gramofonových desek, jsou tišší a jaksi lidsky vlídnější, třebaže přepychová výzdoba se nám zdá v příkrém rozporu se smyslem vánoc a s prostou radostí duše, která jedině platí. Ale i při této nahlas nevyslovované nespokojenosti je nej_ krásnější vánoční podívaná na maminky a děti v obchodech. Na maminky ustarané a uondané, uštvané, že ani mluvit nemohou a jenom ukazují, pokud jejich ruce nejsou zaměstnány zoufalými rozmachy po dětech udivených, nadšených, rozutíkaných, ale nakonec unavených a nevrlých. Nebylo by vánočního kouzla bez mateřských očí zvlhlých něhou a zářících jako betlémské hvězdy štěstím a blahem, kteréžto znaky u většiny těch matek, hlavně mladých, zastřou aspoň na chvíli starost, smí-li či nesmí si dovolit koupit domů trochu té vánoční krásy, jež v obchodech se jeví tak neosobní a studená. Přejeme jim to chvilkové zapomnění, z kterého se bohužel hned po nadílce proberou, přejeme jim je, ale sami nezapomínáme, že mateřská a dětská radost — nejenom vánoční! — bývá často draze vykoupena. Starejme se proto, aby těchto stínů společenského řádu bylo co nejméně, a dokud přece jsou, aby čím dál více bledly. * Vánoční čas je čas štědrosti, milé a hřejivé právě svou přirozeností a neokázalostí; vypínavá dobročinnost spíš prohlubuje rozdíly než je vyrovnává. Kdopak si dnes vzpomene — ač bychom všichni měli! — na to, co nám, netrpělivým nad strašně dlouhým čekáním, připadlo jako úžasná událost; když po válce bylo najednou dovoleno posílat telegramy do vlasti. Musily tehdy přes Moskvu, docházely domů s velikým zpožděním, až po mnoha nedělích došly odpovědi. Byly i radostné, ale většinou připomínaly válečné seznamy padlých a raněných. Pak bylo obnoveno listovní spojení se starou vlastí (s počátku také jen přes Moskvu) a když byla “otevřena” lodní doprava dárkových zásilek, to už jsme viděli domov takřka za humny. Pravda, z přípravy lodních transportů si někteří čiperní lidé zřídili nezasloužený zlatý důl, ale kdo na to dbal v té touze po doteku s domovem? Nikdo nedovede vylíčit dojemné výjevy, když se krajané sběhli podívat na vypravení prvních beden a balíků na cestu do newyorského přístavu. Dlouho trvalo, než náklad doplul do Evropy, byl dopraven do Československa a rozeslán — byly ovšem všelijaké ztráty a bloudění, ale to už konečně bylo možno posílat i poštovní balíčky. Cesta k poštovním úřadům se netrhla. V náručí, v rukou nebo na vozíčku snášeli krajané na poštu balíčky krásně zašité do plátna, pečlivě čitelně popsané, motouzem ovázané a opatřené celními deklaracemi, kde byl vypsán obsah a uvedena adresa, komu má být zásilka vydána, kdyby adresát nebyl nalezen. Bývalo to nějakého ruchu na poštách, jejichž zaměstnanci, kteří přece takových balíků viděli a přenesli celé hory, říkali uznale, že už i to pracné balení svědčí o tom, s jakou láskou jsou ty balíčky do Československa chystány a posílány. Dost možná, že mnohé československé dítě, které se tenkrát doma užasle dívalo na to, co z Ameriky přišlo, je dnes tady mezi námi. Snad sem přijely po neblahém únoru 1948 s rodiči nebo později samostatně, a_ než tady zakotvily, Čs. národní rada americká a také Čs. ženská národní rada v exilu snažily se jim usnadnit první doby v neznámém cizím světě evropském i zdejším. Neříkáme to z marné chlouby. Bylo by necitelné žádat pokorné projevy vděčnosti po lidech potřebných, v neštěstí a v nouzi, bez teplého koutu. Vždycky jsme žádali, aby se nikdo nevypínal nad zchudlou starou vlastí a nad jejím lidem, zuboženým a ožebračeným okupantskou diktaturou, aby se nikdo nehonosil svými americkými výhodami a možností snadných darů. Vlastenectví, vědomí národní sounáležitosti musí vřít a růst v srdci, bývá pak tím opravdovější, čím méně jím ústa přetékají. Můžeme však chtít, aby se tato národní sounáležitost projevovala činy, uvědomělou prací pro společný cíl, proti zlu, jehož účinky sice těžce postihují jednotlivce, ale nejhůř zasáhly národ, zhanobily jeho minulost a ničí jeho přítomnost i budoucnost. Naše nová emigrace jistě pochopí svou samozřejmou povinnost v tomto zápase a svůj závazek k lidu ve vlasti i svou mravní odpovědnost vůči těm starým vystěhovaleckým generacím, které ve světě pomáhaly dobývat a budovat československou samostatnost. Světový vývoj nám sice “zlou upředl nit,” ale opakujme si z Erbenových štědrovečerních veršů, že “všeckoť ve světě jen na obrátku a život lidský jako sen!” Jen abychom tohoto života plodně využili!* Vánoční čas, čas štědrosti, je proto časem účinné lásky a nutí, abychom jej promítli také do politického života. Masaryk nás učil, že demokracie je politickým vyjádřením humanity, jež je vlastně zas jenom novým výrazem pro staré učení o lásce k bližnímu, a že základem státu je spravedlnost, “aritmetika lásky.” Ale tato láska, praví Masaryk, musí být “prací pro milovaného,” musí být “skutkem a to skutkem stálým.” Masaryk nepřestává zdůrazňovat, že bez uznání mravních základů a bez mravní odpovědnosti občanů není možno spravovat ani udržet žádný stát. PŘEDSEDNICTVO ČSNRA přeje SVÝM VĚRNÝM ČLENŮM A PŘÁTELŮM RADOSTNÉ VÁNOCE a zd r av í a št ěs t í v NOVÉM ROCE [pageend1]VESTNÍK DECEMBER 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Ulinods 60650 Tel: 656-1117 Second class postage paid at Chicago, Illinois VESTNÍK PROSINEC 1971 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Dnešní světové poměry i vnitřní poměry v jednotlivých zemích jsou dostatečným důkazem pravdivosti těchto Masarykových zásad. Jsou také důkazem, že prostý příkaz lásky k bližnímu, péče o jeho duševní, mravní i tělesné blaho, tak potřebná v ustavičně měnlivém vývoji, byla nebezpečně zanedbána. Všichni, ať stojíme na jakémkoli místě, jsme tak či tak “strážcem bratra svého,” a běda, nepřestaneme-li tuto svou povinnost zastírat lesklými frázemi a jalovými posměšky, kterých ted’ slyšíme čím dál víc. V tom příkazu lásky k bližnímu je také základ jedné z nejpalčivějších tužeb lidstva: mír, to, čemu se říká “vánoční poselství.” Mír, který snad ze všeho nejvíc je vědomě falšován a označován za něco, co může existovat samo o sobě, ačkoliv každému je jasné, že trvalý opravdový mír může být vybudován jedině na spravedlnosti, na důstojnosti člověka a národů a na jejich svobodě. * Je tedy vánoční čas časem stesku na nedokonalost řádu i lidí, ale zas časem naděje, že lidský duch překoná obtíže a překážky, že ta legendární hvězda zvěstující nový život dovede k cíli nejenom mudrce, ale všechno lidstvo a že v tom světě spravedlnosti najde i náš národ bezpečné místo, které mu po právu náleží. Nevím už, který cizí básník napsal tak prostě optimistické přání k vánočnímu a novoročnímu času. V mysli mi utkvél jenom útržek z toho, co tak zaujalo dětskou duši: básník přeje k novému roku novou naději a nabádá k ní, neboť “zem se zas zazelená a květy rozpučí.” Ano, zazelená se i naše zem za mořem, za devatero ho- rama, zazelená se a rozkvete v svobodě. Jen naděje nesmíme pozbýt. Dary na činnost ČSNRA: Bohemian National Cemetery Association, Chicago, Ill................................................................ $100.00 A. J. Anthony, Atlanta, Georgia ............. 25.00 Mary A. Hrach, Van Nuys, Cal................................... 10.00 Mrs. Marie Stoeff, Tallahassee, Fla............................ 10.00 Marie Ceithaml, Chicago, Ill........................................ 6.00 Mr. and Mrs. Anthony Vlcek, Cicero, Ill................. 10.00 (Poznamenáváme, že manž. Vlčkovi současně věnovali též $25.00 na českou a slovenskou stolici na Chicagské universitě.) John C. Rich, Omaha, Nebraska ................................ 25.00 IN MEMORIAM: K uctění památky sestry Elišky Jandáskové, zemřelé 30. záři 1971, věnuje Mrs. Emma Trčka, Rolla, Mo............................................................................... 5.00 K uctění památky zemřelého Rudolfa Moravce věnuje Ludmila Kosová, tajemnice odbočky “Dr. Milada Horáková”, Cicero, Ill........................................... 10.00 K uctění památky zesnulého manžela Waltera věnuje Anna Bukva, Downers Grove, Ill........................... 5.00 ZPRÁVA Z PŘEDSEDNICTVA Pravidelná měsíční schůze se konala v úterý večer dne 7. prosince za plné účasti členů, s výjimkou nemocného br. Pejši a br. Vaňka. Předsedal br. Ferjenčík. Úřadovna v prvé řadě podává zprávu o finančním výtěžku bazáru Holiday Folk Fair a děkuje členkám odboček ČSNRA a Čs. ženské národní rady za pomoc ve stánku po oba dny. Chicagská oblast odvádí úřadovně $2,000, což je z velké části výtěžek z plesu. Koncem měsíce byly rozeslány tradiční žádosti o příspěvek na činnost Rady a přiloženy archy nálepek Komenského. První odezva je dobrá. Po schválení zápisu, účtů, finanční zprávy, a přečtení korespondence předkládá br. Chalupa memorandum za svou odbočku. Členové žiji mimo krajanský život a nezúčastňují se krajanských akcí, zajímali by se však o americkou veřejnost. Tento problém jsme se snažili řešit již před několika lety. Pokud ses. Faltusová bydlela v tomto vzdáleném předměstí, se zdarem zahájila čilou korespondenci, reagovala na události, články, projevy, osobním dopisem “Letter to the Editor” do různých publikací, amerických deníků. Tato činnost by se měla opět zahájit. Co se týče “ethnické” činnosti, Rada již dlouho působí v Captive Nations Committee. Nyní se organizuje výbor “Ethnic Heritage” a bylo by možno působit v této organizaci, kdo by chtěl a molrl navštěvovat schůze a zúčastnit se práce. Ses. Vrázová referuje v záležitosti našeho dopisu státnímu tajemníku William P. Rogersovi (viz Věstník a American Bulletin, listopad). Dožadujeme se reciprocity ve vypláceni sociálního pojištění. Ač Spoj, státy vyplácejí plný social security každému, kdo žil a pracoval v USA a platil si sociální pojištění, byť se na stará léta vrátil do Československa, čs. vláda to neoplácí stejnou službou; bývali čs. občané, kteří si dlouhá léta platili na pojištění, nedostávají v Americe žádné náhrady. Úřad státního tajemníka, i úřad sociálního pojištění odpověděly, že jim nejsou známy případy, že by čs. vláda odmítala vyplácet pensi, má-Ii někdo na to nárok. Rozhodnuto, seznámit krajanskou veřejnost s odpovědí amerických úřadů. Ti, kteří mají nárok na pensi, se mohou přihlásit v Radě. Br. Schwarzenberg referuje za politický výbor o úkolu, který mu byl svěřen na poslední schůzi předsednictva a o dopisu br. Haška. Od br. předsedy Buška došel zajímavý námět ke studii: Poměr nových čs. uprchlíků k Americe. Br. Bušek bude požádán, aby námět zpracoval. Redaktorka se omlouvá za trapné opoždění vydání Věstníku a American Bulletinu. Trvalo to měsíc ode dne předání rukopisu Věstníku tiskárně a odeslání, takže listopadové číslo bude doručeno až v polovině prosince. Hlavní příčinou je nemoc sazeče a technické závady tiskařského stroje. V úřadovně nyní takřka denně pracuje jako dobrovolný pracovník br. Louis Májovský a zařazuje do naší knihovny knihy, jež mu byly věnovány z pozůstalosti zemřelé ses. Růženy Švecové a br. Karla Glasera. Br. Májovský knihy postoupil darem Čs. národní radě. Část knih bude nabídnuta knihovně Chicagské university — oddělení českému a slovenskému. 2 • VĚSTNÍK [pageend2]Josef Falta KDO POMOHL DUBČEKOVI K MOCI? Deník Chicago Sun-Times otiskl 7. prosince s velkým titulkem zprávu, že prý “CIA si potají přikládá velikou zásluhu o to, že v lednu 1968 se v Československu dostal k moci Dubček. “Bylo prý to obšírně vylíčeno na důvěrné schůzce vysokých úředníků CIA “a jiných” v New Yorku 8. ledna 1968, za tři dny po tom, co Antonín Novotný byl zbaven funkce prvního tajemníka komunistické strany. Nejmenovaný účastník této konference pod slibem přísného mlčení pověděl, o čem se rokovalo a co pak bylo vloženo do přísně důvěrného dokumentu. Všecko bylo tajné, což ve Spojených státech často znamená, že než kohout zakokrhá, je to známo všude po širé vlasti a okolí. Dokument byl projednáván v senátních výborech, když teď rozhlasové stanice Svobodná Evropa a Rozhlas svobody, umístěné v západním Německu, mají být z dozoru CIA převedeny do pravomoci jiného vládního orgánu a kongres má na to povolit peníze. Z tajného dokumentu, který si zmíněný chicagský deník hbitě opatřil, vysvítá, že tyto rozhlasové stanice se “velmi osvědčily’’ v přípravě změny režimu v Československu. Zasloužily se prý hlavně tím, že v svém vysílání soustavně a s úspěchem snižovaly Novotného, osočujíce ho jako zastaralého zpátečnického stalinčí- ka a předstírajíce možnost nápravy “utopickým” (!) socialismem. Přitom prý se však vystříhaly budit dojem, že Spojené státy by podporovaly liberální protisovětské režimy ve východní Evropě. Mluvit o “utopickém socialismu” takřka za dvě stě let po utopistech je ovšem kardinální nesmysl, a z celé věci můžeme věřit jenom tomu opatmictví, tak smutně potvrzenému praxí. Lid v Československu nemusil věru čekat na to, co mu o Novotném poví zahraniční rozhlas. Novotný byl dobře znám ze svého působení za teroru v padesátých letech a za svého presidentství od r. 1957, a také jeho duševní kvality a celou situaci znali lidé v Československu lip než kdokoli jiný. Revolta proti režimu vznikla doma, domácí síly vynesly Dubčeka a jeho skupinu a podepřely ji. A právě chytračení ciziny, která ve své bohorovnosti se ani nezajímá o pravé cítění a myšlení lidu a o dějinný vývoj malých národů, pomohla Moskvě a jejím československým lokajům obnovit starou diktaturu v Československu. Nevycházíme z údivu nad “znalostmi”, které v tisku tak opovážlivě projevují mnohdy i vedoucí činiteli americké politiky — viz na př. nehoráznost, s jakou bývalý státní podtajemník Ball odbyl nedávno v Newsweeku dějiny Jugoslávie. Se zřením na prestiž Spojených států a na důvěru, kterou k nim chovají ujařmené národy, musíme zprávu chicagského deníku posoudit ještě z jiného hlediska: zastánci starého režimu v Československu utloukali Dubčekovy re- formisty právě lživým tvrzením, že jejich hnutí bylo placeno americkou a západoněmeckou špionáži. Neoprávněná chlubnost, již Chicago Sun-Times připisuje CIA, je oním pověstným polínkem na hranici, kterou Moskva a její chrá- něnci chtějí zřídit pro Dubčeka, Smrkovského a ostatní, když už spoustu vědeckých, uměleckých a politických pracovníků uvrhli do žalářů. Kdyby opravdu měla CIA nějakou zásluhu o vznik a úspěch “československého jara”, čemuž ovšem právem nevěříme, bylo by uveřejnění “tajného dokumentu” vskutku podivným projevem přátelství k národu zápasícímu o svobodu. TO RUSSIA WITH LOVE Náš coloradský guvernér se jmenuje Love, a slovní hříčka dodala pikantnost nedávné televizní půlhodince, kterou s ním v Denveru uspořádali “na devítce” po jeho návratu ze Sovětského svazu. V říjnu totiž navštívilo asi dvacet amerických guvernérů Sovětský svaz v jakémsi mírovém “tažení dobré vůle”, zřejmě jako první krok k plánované odvetné návštěvě moskevských vládních soudruhů, k níž má dojít příštím rokem ve Spojených státech. Třebaže náš fešácký guvernér se své úlohy zhostil s potřebným a už osvědčeným diplomatickým taktem a šarmem, přece jen pomlčel o tom, co jsme později v denním tisku četli z pera jiného jeho kolegy, totiž jak v sovětských školách byli sice američtí guvernéři dětmi a učiteli uvítáni s nelíčenou srdečností a těžce tajeným obdivem, avšak nikdo při tom nevzpomněl na to (nevzpomněl opravdu?), aby se zdí byly odstraněny obrovské nástěnky a “slogany”, hanobící zahníviajíci kapitalismus a “světový mír ohrožující” imperialismus Spojených států. Byla to půlhodinka zajímavá, často tedy i tím, co guverném Love neřekl. Ale i toho, co řekl, bylo dost, a bylo to zajímavé. Protože s sebou měl vlastního kameramana a moderátorem byl náš znamenitý Karl Akers, šlo všecko jako po másle. Především ale našemu guvernéru slušelo, že nám v mezích mezinárodních pravidel slušného chování dokázal hodně říci o svém výletě za “želenou oponu”. Termínu užíval bez nejmenších rozpaků, takže se mi až zdálo, že si to snad ani neuvědomuje — přesně jako naše stará tetička, když před dvaceti léty řekla soudruhům, kteří ji přišli vyhnat z bytu, podle jejich soudu pro ni nadměrného: “Ale, pánové, dovolte, vždyť nás docela zproletarizujete!” Zájezd se mu líbil, ale nedělal si nejmenší iluze, že snad viděl vše, co by rád byl shlédl, a na Akersovy všetečné otázky toho druhu odpovídal diplomaticky že jejich program byl “napěchován” a žádná volná vteřina jim nezbývala. Neváhal však poznamenat, že způsob života v Rusku — s úsměvem se opravil: vlastně musíme říkat Sovětský svaz, že ano? — je i ve svých špičkových zjevech, ať běží o výstavbu či vnitřní zařízení bytů daleko pod úrovní života na Západě, že překvapuje fádní bezbarvost v oblékání, takže chodci na věčně přeplněných ulicích působí pochmurným dojmem, a že krom oficiálních záběrů, věnovaných výlučně událostem kolem návštěvy amerických guvernérů, jiné záběry s sebou zpět nepřivezl. Bylo to v ostrém protikladu s návštěvou Rumunska, kde se guvernéři zastavili cestou zpátky. Bylo pozoruhodné, jak zde naopak byli oficielními osobnostmi z kruhu svých hostitelů přímo nabádáni, aby pilně fotografovali, co kde se jim zdá pozoruhodného, procházeli se volně zemí, která krom výstavné Bukurešti se jim zdála chudou a zuboženou. A tak z této druhé necenzurované části zájezdu mimo jiné shlédli ženy těžce pracující na stavbě silnic a na polích, pohled pro průměrného Američana otřesný; viděli špatné silnice, chatrče na spadnutí, ale také nelíčenou radost řadového občana, kdykoli ho někdo z Američanů oslovil. Na přímou otázku, zda Rumunsko věří, že si svoji částečnou politickou “samostatnost” udrží (velmi pochybnou, dle našeho měřítka), odpověděl jeden z významných vedoucích politiků, že jsou pevně odhodláni neodvis- lost, kterou po stoleté závislosti na svém mocném sotĚedu konečně získali, tvrdě hájit a udržet. Reportáž “To Russia with Love” je v době horečného cestování mnoha politiků křížem krážem tímto zmateným a znepokojeným světem důkazem toho, že i — jak se říkává — “za ztížených podmínek” lze někdy propašovat zrníčko pravdy. Míla Pachnerová VĚSTNÍK • 3 [pageend3]Z UDÁLOSTI V ČESKOSLOVENSKU VLÁDNE ATMOSFÉRA RESIGNACE Situace v Československu se rovná situaci pomnichovské, kdy Československo bylo proti své vůli dáno na pospas Hitlerovi za asistence západních velmocí. Tehdy nastalo rozčarování a ovládla trpkost a beznadějnost. Okupace sovětskými vojsky za pomoci zemí Varšavské smlouvy 1968 přinesla obdobné pocity; Československo bylo znovu obětováno, aby nasytilo dravost jedné mocnosti, ničím se nelišící od německé rozpínavosti. Rozdíl je jen v tom, že tehdy Němci byli nepřítelem každého Čechoslováka. Dnes je situace mnohem smutnější, neboť k zotročování se propůjčují vlastní lidé, a vlastní lidé ubíjejí národ. Prošly prověrky, strana ztratila asi půl milionu členů, ale nic se na její struktuře nezměnilo. Jen to, že ti, co na to skoro doplatili, jsou opatrnější, ti co ve straně nebyli, tam nechtějí — a když do strany vstoupit musí, nechtějí o ničem rozhodovat. Staří skalní komunisté jsou již “staří” a tak jsou pouze tak zvaní “stalinisté”, kteří jsou plni elánu a chtějí ovládnout celou situaci. Nestraníci jsou stejně tak rozhořčeni na komunisty jako na Západ, který se dnes dostává do hospodářských krizí, a bude kolaborovat se Sovětským svazem jen kvůli zvýšení obchodu, aby prodal přebytek zboží, jež na vlastním trhu nemůže prodat. Komunistický blok rád koupí, ale bude si diktovat ústupky jak hospodářské, tak hlavně politické. Život strany stále nabádá a poukazuje na chyby a slabosti organizace a plnění úkolů. Orgán či organizace prý formálně vykazují “na papíře” v různých hlášeních a informacích “projednání” úkolů, které však ve skutečnosti zajištěny nebyly. Po jejich přijetí a “vytýčení” se již nikdo nestaral o organizační zabezpečení a plnění úkolů. Některá důležitá usnesení stranických a státních orgánů se uvádějí do života se značnými průtahy, toleruje se jejich neplnění, nebo i obcházení. Měšťácká morálka “co tě nepálí — nehaš!” prý je velmi rozšířena. LÁMÁNÍ CHARAKTERŮ Další ovečka se vrátila kajícně do komunistické ohrady. Byl to Alois Poledňák, bývalý ředitel Čs. filmu, a poslanec Národního shromáždění. Byl odsouzen do vězení se skupinou dr. Steina a po odpykání převážné části trestu využil prý zákonného práva a požádal o prominutí zbytku trestu, v čemž mu bylo milostivě vyhověno. Dle Svobodného slova ze dne 13. listopadu t.r. Poledňák vystoupil na programu Televizních novin, kde se kál ze svých hříchů. Kolem případu Poledňáka prý západní tisk a rozhlas rozpoutal štvavou kampaň, a to hlavně za pomoci “posrpnových uprchlíků”. Poledňák prý prohlásil o těchto “emigrantech”, že dříve nebo později budou muset přejít úplně na protisocialistické pole. Zcela věříme Poledňákovi, když říká, že se znal s mnoha lidmi dnešní posrpnové emigrace, stýkal se s nimi a znal jejich politické názory z kritických let 1968- 1969. Nepřekvapuje ho, že činí právě to, co činí, nic jiného jim nezbývá . . . nějak chlebíček prý si musí vydělávat. I Poledňák si bude muset vydělávat na chlebíček z milosti KSČ, tedy na tom není o mnoho lepši, než jeho bývali kolegové v “emigraci.” Oni však mají jednu výhodu proti němu. Mohou kdykoliv přestat. To pan Poledňák si asi nebude moci dovolit. Chápeme též, když říká, že ho nepřekvapuje, že takto jednají, ale chce se prý ohradit proti tomu, aby zneužívali jeho jména jakýmkoliv způsobem. Poledňák dále říká: "Já jsem občanem této země, občanem odsouzeným za trestnou činnost, nicméně však občanem této země, kterou upřímně miluji a v jejíž přítomnost a budoucnost hluboce věřím.” V tom se jistě nic neliší od těch, kteří jsou dnes v zahraničí. Oni též milují svoji zem, nikoliv však komunistickou stranu, která v ní vládne — a proto činí to, co činí. Poledňák prý vyslovil přesvědčeni, že při dobré informovanosti by jistě ti venku pochopili tragiku osudu člověka, který se rozešel se “zájmy své země.” 4 • VĚSTNÍK V tomto s Poledňákem nemůžeme souhlasit, neboť KSČ nikdy zájmy země nehájila, to by byl revizionismus, nebo nacionalismus, nebo cokoliv, co Moskva nepřipustí. Zájmy země hájili lidé typu od Dubčeka až po Poledňáka, a proto museli být odstraněni. Poledňák to sám přiznává, když říká: “A to všechno vedlo k tomu, že jsem se postupně čím dál tím více rozcházel s politikou strany, nikoliv ve slovech, ale v činech, že jsem mluvil před lidmi o státních tajemstvích.” (Proto prý byl proces tajný) ... “Patřím k lidem, kteří byli politicky poraženi po vývoji krizového období 1968—69. Poraženi politicky, politickými argumenty, politickými fakty, politickým vývojem, ideově, nikoliv soudními procesy.” Tedy prostě poražen politickými fakty podepřenými bodáky Rudé armády a politickým vývojem po sovětské okupaci. Poražen již 21. srpna 1968, nikoliv soudním rozsudkem, jenž byl inscenován k uklidnění stalinistů, kteří volali po krvi. Jsme si jisti, že bez 21. srpna 1968 by se byl Poledňák nikdy nerozešel “se zájmy své země,” ale věrně by jí sloužil. A nikdy by nebyl souzen pro prozrazení státního tajemství, neboť svou zemi upřímně miluje a věří v její budoucnost. Tak jako v ní věříme my tady. NAPĚTÍ VE VZTAZÍCH ČESKOSLOVENSKO- ŠVÉDSKÝCH Švédové mající smysl pro demokracii a socialismus nemohou nějak přijít na chuť pookupačním vladařům v Československu. Situace se zhoršila po případu uprchlíků manželů J. a A. Pořízkových, kteří se snažili dostati své dítě z Československa do Švédska. Pražští vládci prostě arogantně vzkázali, že chtějí-li rodiče žit s dítětem, ať se vrátí do Československa. To ovšem pobouřilo švédskou veřejnost, která je citlivá na osobní rodinné vztahy, a tak došlo k rozhořčení ve švédském tisku a rozhlase tou měrou, že na to reagoval i další západoevropský tisk. V Praze si nepředstavovali, že by se někdo tak dalece zajímal o osud dítěte nějakého čs. “uprchlíka”, a reagovali rozezleně. Počátkem měsíce října zatkli 291etého novináře známého švédského listu Aftonbladet, Karla Thomase Waldena, který byl v Československu již dvakráte před tím. Důvod k zatčení prý byl ten, že na pasovém oddělení ve Vídni napsal do žádosti o vstupní vizum, že je student, místo žurnalista. Byl zatčen a vyslýchán bezpečnostními orgány a později vypovězen. Walden přiznal, že se vydával za studenta proto, že se obával, že by nedostal vizum, neboť jak Rudé právo přiznává, Walden se zajímal o případ dítěte uprchlíků J. A. Pořízkových. Jeho zatčení vyvolalo další vlnu protestů ve Švédsku a velkou publicitu na Západě, neboť Walden je dopisovatelem Aftonbladet v Mnichově. Rudé právo se rozhořčuje nad tím, že prý Walden tvrdil, že byl vyslýchán, vězněn, a nucen k přiznání věci, kterých se nedopustil, jako ke špionáži a rozvratné činnosti proti socialistickému zřízení. Dle Rudého práva Walden opouštěl Českosloslovensko se slzami v očích a sliboval, že už nikdy nebude psát nic špatného o Československu, ale zklamal. Sotva mu trochu otrnulo, už prý živil znovu rakouský a pak další západní tisk báchorkami o tom, jak úpěl v československém vězeni. Zdá se, že v Československu vládne dvojí ruka — a ta oficielní, to je Husákova, neví co se děje na nižších instancích, kde jsou vyko- navači praxe dosazení stalinisté, kteří se nedrží příkazem shora, nýbrž dle rozkazů ruských poradců ministerstva vnitra. ŠVÉDOVÉ ODMÍTLI HRÁT HOKEJ V PRAZE Po zatčení a vypovězení švédského novináře Waldena z Československa styky mezi oběma zeměmi se zhoršily natolik, že plánovaný dvojzápas švédského hokejového mužstva v Praze počátkem listopadu byl odvolán. Komunisté v Praze se snaží z tohoto případu vytlouci propagandu tvrzením, že prý to bylo záměrně plánováno k narušení voleb v Československu, jež se konaly až 26—27 listopadu. Švédové [pageend4]však odůvodnili své odmítnutí přijet do Prahy na základě toho, že někteří švédští sportovní zpravodajové neobdrželi návštěvní víza do Prahy. Z 18 žadatelů pouze 12 obdrželo návštěvní vízum, ale reportér listu Expressen si vízum vůbec nevyzvednul. Dle časopisu Československý sport Expressen a další švédské listy vedou proti Československu již několik týdnů štvavou kampaň, a mnohem závažnější prý je, že už se zvedají varovné hlasy, zda na světovém mistrovství ledního hokeje příští jaro v Praze bude vše v pořádku a zda pořadatelé šampionátu zajistí absolutní svobodu všem novinářům západního světa, kteří o akreditaci požádají. Zatímco Sovětský svaz a socialistické země prý vytvářejí podmínky pro klid a bezpečnost v Evropě”, je nutno očekávat odpor těch, kteří se s vývojem situace jen tak lehko nesmíří. Z takové situace prý nutno vyvodit patřičné závěry i důsledky. STÍŽNOSTI NA TUZEX Milióny dolarů a jiné cizí měny přicházejí do Československa, hlavně nyní před vánocemi od “uprchlíků” a krajanů, kteří chtějí udělat radost svým příbuzným. Není však velkého výběru. Balíčky v tuzexových nabídkách nevyhovují vždy, neboť jsou sestaveny tak, aby se páni v Praze zbavili zboží, které nejde na odbyt. Sestavení balíčku dle přání dárce je nepřípustné a dle zpráv z Československa prodejny Tuzexu zejí prázdnotou. Lidé budou mít bony a budou muset kupovat podřadné zboží, neboť jiné není. Například prodejny v Bratislavě jsou tak malé, že musí každý den doplňovat zásoby, v čemž nejsou právě nejrychlejší; a tak se musí pro každý druh zboží jít někam jinam. Zasílání balíčku je neúnosné nejen pro vysoké poštovné, ale především pro vysoké clo v Československu, kde zboží je ohodnoceno dle čs. domácího ceníku, což vede někdy k směšně vysokým cenám a tím i poplatkům. Například malé transistorové radio v ceně 8 dolarů je v Československu odhadnuto na 600 Kčs. Jedny kalhotové punčochy 60 Kčs — daň 24 Kčs, které stály v USA pouhý dolar. Ani návštěvníci ze západu na tom nejsou lip; stěžují si, čím dál víc, na nedostatečnou obsluhu. Telegram William P. Rogersovi Dne 15. prosince zaslala ČSNRA státnímu tajemníku Wil- liamu P. Rogersovi telegram následujícího znění: “ČSNRA vzala na vědomí obsah Vašeho projevu, proneseného na banketu u příležitosti padesátého výročí sdružení “Overseas Writers.” ČSNRA vítá Vaše rozhodnutí, naléhat na to, aby sovětská vláda potvrdila zásadu neodvislosti a rovnoprávnosti všech evropských států při konferenci o evropské bezpečnosti, navrhované Sovětským svazem samotným. Doufáme, že naše vláda při dalším postupu dosáhne toho, že Sovětský svaz tento závozek dodrží. ČSNRA slibuje všemožnou podporu tohoto úsilí a rovněž vítá Váš postoj ohledně nadále trvající americké vojenské přítomnosti v Evropě.” Předplatitelé, zaplaťte laskavě své předplatné na rok 1972. Činí pouze $2.00. PANORAMA - $7.00 ZNÁTE PŮVOD JMÉNA PERK? Když byl zvolen mayorem náš krajan Ralph J. Perk, — ptali se někteří naši lidé (hlavně mladší) po původu toho jména, jež se některým zdálo nečeské, nebo se domnívali, že vzniklo nějakým zkrácením, či vypuštěním slabik. Je častým zjevem mezi našimi krajany v Americe, že si upraví jméno neb je zcela změní: z Kovaříka na Smith, Zvoníčka na Bell, Vančura na Van Cura, Zelený na Green, z Polívky se stane Polk, z Lískance Lesčanec, Rožánek je jen Rosan a z Kořínka jen Korin. Jméno Perk není změněné a byť málo známé — je v češtině beze změny (ve výslovnosti i ve způsobu psaní) už přes 700 let, možná i více. Mezi starší generací, hlavně již zde narozenou, se ani snad takové dotazy po původu jména Perk neobjevily. — Jednak proto, že rodina Perkových přibyla mezi clevelandské Čechy asi před 100 lety z Nýřan (u Plzně). Dnes je v Clevelandu usazen celý tucet rodin toho jména. A snad se také neptali proto, že velká část českých přistěhovalců do Clevelandu mezi lety 1855 až 1900 pocházela z jižních a jihozápadních Čech. Příjmení Perk se vyskytuje na Plzeňsku a (i když nepočetně) v jižních Čechách. Tamní některá místní jména končí na “perk”: Vimperk, Kašperk, Ron- šperk. Na Písečku v některých obcích, pole ležící na vršku nesou (i na katastrálních mapách) od nepaměti název “Na perku”. Základ výrazu “perk” dalo německé slovo Berg — hora. A do češtiny přišlo přes obor hornictví. Bylo určitě počeštěné již ve 13. století (možná už dlouho před tím) a slovo perk užíváno v českém středověkém hornictví buď samotné nebo v různých složeninách. Výrazy s “perk” se hemží staré česky psané archivy horních měst: Kutné Hory, Hor Březových a Příbrami Hor Kašperských, Jílového a jiných míst, kde se dolovaly ve středověku či počátkem novověku rudy. Samotné slovo “perk” znamenalo v české hornické terminologii jalovou skálu bez rudy. — Středověcí čeští horníci neznali poddanství (mimo králi) byli lidé svobodni a tvořili jakási těžařská bratrstva. Volili si své předáky z nichž hlavním byl na každých “horách” (výrazů “doly”, “dolování” se tehdy neužívalo) t.zv. “perkmistr” jehož bychom dnes nazvali technickým ředitelem těžby. — Hornickým úborem byla “perkytle” (sukně s kápí) a ženy, které je šily, sluly “perkytlářky”. Výrazy “perk” nacházíme i v českých zápisech sněmu království Českého. Tak ku př. v únoru r. 1582 projednává český sněm novou úpravu “řádů horních” pro celé království a schvaluje: “artykule perkmanské hor Jáchymovských” jako nejlepší. Kdo je důkladněji seznámen s českou beletrií historickou — ten se určitě nad slovem Perk nepozastavil. Objevuje se totiž výraz ten často (neb ve složeninách) v historických románech, povídkách i divadelních hrách, které čerpají svoji látku ze života českých středověkých havířů (hlavně z Kutné Hory). S velikou oblibou tyto starobylé výrazy užíval Zikmund Winter. — Slovo “perk” najdete např. také v divadelní hře “Kutnohorští havíři” od Jos. K. Tyla. Předkové našeho clevelandského mayora bývali v Čechách havíři — jejich přiléhavé jméno Perk svědčí o tom, — že zůstávali “horám” (tedy dolům) věrni po mnohá staletí. (Nový svět, 4. pros.) VĚSTNÍK • 5 [pageend5]ZPRÁVY Z OBLASTÍ A ODBOČEK VÝCHODNÍ OBLAST ČSNRA V NEW YORKU Jako každoročně i letos jsme připravili program k oslavě založení československého státu. Oslava měla být 24. října v sokolovně na 71. ul Sokolovna nám však 19. října vyhořela. Toto neštěstí nepostihlo jen Sokol ale celou naši krajanskou obec v New Yorku. Stará a dnes už historická budova sokolovny byla základnou, kolem které se točil náš národní život. Sokolovna, kterou před pětasedmdesáti lety naši předchůdci s takovým nadšením a láskou k sokolské věci ze skromných prostředků vybudovali, bezmála podlehla zkáze. Škoda je značná a jen málo kryta pojištěním. A tak zase znovu, jako ti naši před 75 léty, musíme dokázat, že nejsme jenom Sokolové a vlastenci “na dobré počasí” a že naši sokolovnu znovu opravíme a s ní udržíme sokolství a národní život v této zemi ještě dlouho do budoucnosti — budeme-li chtít — a my chceme. 28. říjen jsme vzpomněli až 7. listopadu v Českém domově v Astórii. Krásně promluvili legionář Leopold Slíva a prof. Vratislav Bušek. Leopold Slíva, zborovský voják, nabádal k jednotě a návratu k víře v ideu, která před půl stoletím sjednotila Čechy a Slováky v nevelkou armádu a udivila svět vojenskými úspěchy v tenkrát už bolševickým morem rozvrácené širé Rusi. — Prof. Bušek připomněl řadu málo známých historických faktů o účasti Čechoslováků v prvé světové válce, která v poměru k velikému světovému zápasu nebyla tak veliká — a jak Tomáš G. Masaryk po celá čtyři dlouhá léta si nebyl jist úspěchem. Prof. Bušek vyjádřil pevné přesvědčení, že ani v dnešní době není třeba propadat beznaději a nabádal k trpělivosti. Připomněl, kolik už bylo všelikých marných pokusů vnutit národu doma ideologie které jsou cizí jeho touze po svobodě a smyslu pro spravedlnost a právo. Zakončil básni Jana Nerudy, tak vhodné i pro naši dobu. Báseň končí slovy: Sláb jenom ten, kdo ztratil v sebe víru a malý ten, kdo má jen malý cíl. Frank Havlík ZPRÁVY Z MICHIGAN Schůze odbočky ČSNRA Masarykovo Sdružení v Owosso byla konána v neděli odpoledne 28. listopadu v místnostech odboky Owosso Savings Bank. Byla navštívena dobrým počtem členstva a jednání bylo úspěšné a povzbuzující. Při zahájení schůze předsedou br. Čechem byla vzdána tichá vzpomínka zemřelé dobré pracovnici odbočky, sestře Anně Kopáčkové, která zesnula 6. listopadu. Projednány byly došlé dopisy a zprávy, přijata s povděkem zpráva o úspěšném podniku, ukazování filmů ze staré vlasti bratřími Trechovými. Promítání se těšilo hromadné návštěvě našich lidí. Podány zprávy úředníků, které ukázaly, že je úspěšně pokračováno v práci. Finanční zpráva ukazuje uspokojivý příjem hlavně v oddělení pro taneční třídy. Jednáno pak o příštích podnicích a usneseno konati krojovaný ples asi v únoru. Manž. Čechovým byly pro pořádání plesu nabídnuty místnosti v Pine restauraci, a to za dobrých podmínek. Podrobně byly projednány všechny body podniku; oznamování, rozesíláni pozvánek, pozvání prominentních činovníků kraje, ozdobení a připravení dvou sálů v Pine restauraci. Další podrobnosti budou oznámeny. Ve volbách na rok 1972 byli aklamačně zvoleni tito úředníci: předseda br. A. Čech, místopředsedkyně ses. J. Ře- šátková, tajemník A. Benesh, účetní a pokladní ses. Št. Čechová. Dále byl zvolen zvětšený výbor pro vypracování příštích podniků. Asi v dubnu bude ukazování historických čs. filmů a v červnu výroční pouť u Sv. Antoníčka. Schůze skončena po 4. hodině a v pohodlných místnostech konferenčních, kde je zařízena i kuchyně, bylo podáno pohoštění. Schůze byla opět úspěšným shromážděním pracovnic a pracovníků našeho kraje a byla potěšitelná dobrou vůlí všech. Též byli uvítám noví členové odbočky získaní manž. Čechovými. Noví členové jsou vždy příslibem pro další činnost odbočky. Plánované podniky tedy jsou: Krojovaný ples, promítání historických čs. filmů, pouť u Sv. Antoníčka. Pokračováno bude s tanečními třídami sestrou Čechovou. Zkoušky se konají v budově řádu Central Star, Č.S.A. v Easton Michigan. A. Benesh, tajemník ZE SAN FRANCISCA, CALIFORNIE Odbočka Československé národní rady americké v San Franciscu svolala svoji výroční valnou hromadu na neděli 28. listopadu 1971. Schůzi předcházel výtečný oběd, o který se postarala ses. Anči Spánková a který byl doplněn pečivém od ses. Anči Liborové a Hany Nečasové. Členstvo, které se dostavilo v hojném počtu ocenilo obětavost sester. Schůze zahájena br. Jiřím Spánkem, který přivítal členstvo i hosty. Po podání zpráv úředníků — br. J. Špánka, Viléma Buršíka, Jana Turka a Jos. Nečase — následovala debata, ze které vyšlo najevo, že bude třeba pro příští rok výbor odbočky poněkud změnit, aby spolupráce byla snadnější a upřímnější. To vzala na vědomí nominační komise a připravila kandidátku, která byla jednomyslně přijata. Za předsedu byl zvolen br. Jiří Spánek, místopředsedou br. Josef Libor, jednatelem br. Josef Nečas, zapisovatelem br. Jan Turek, pokladní ses. Marie Konoplevová. Přísedící do výboru: ses. Anči Spánková, Anči Liborová a br. Eric Lenhart. Přítomný nový člen odbočky br. Frank Kratochvil, býv. pokladník a člen předsednictva ČSNRA poděkoval odstupujícímu výboru a vybídl nové předsednictvo odbočky ku zvýšené bratrské práci. Frank Kratochvíl ODBOČKA JIŽNÍ WISCONSIN Členská schůze se konala dne 13. listopadu 1971 v hotelu Wayside ve Walworth, Wis. Na této schůzce jsme nejvíce postrádali našeho dlouholetého předsedu a zakládajícího člena br. Richarda Bondy-Charváta, který se odstěhoval na Floridu. Používáme této příležitosti a děkujeme mu za jeho velkou práci, kterou pro odbočku vykonal, hlavně jako její dlouholetý předseda. Bratr Charvát vždy a za všech okolností byl a zůstal oddán svému národu. Byl vždy hrdý na to, že hned při zrodu naší republiky jako mladý student jí nabídl své služby a právem se pyšnil svou účastí v odboji proti okupantům. Naše odbočka v něm ztrácí nejaktivnějšího člena a alespoň takto, když ne osobně, mu přejeme mnoho úspěchů a spokojenosti v jeho novém bydlišti. V pořadu programu schůze byl též znovu zrevidován seznam členů naší odbočky a připraven plán další činnosti odbočky. L. Zelenka, tajemník ODBOČKA PORTLAND, OREGON Naše čilá odbočka na Dalekém Západě pomalu, ale jistě zdárně pokračuje kupředu. Nasvědčuje tomu vzrůst počtu nových členů a také obnosu v pokladně. Zásluhu o tom má v prvé řadě obětavý výbor, skládající se vesměs ze sester: Giny Vachalová, předsedkyně, Camille Bain, tajemnice a Emily Looney, pokladní a účetní. 6 • VĚSTNÍK [pageend6]Osobně jsem v rozpacích, když tu musím veřejně uznat, že naše sestry vedou odbočku daleko lépe, než když jsme ji vedli my bratří (a já jeden z nich). Za svou činnost a vše, co dělají pro nově přijeté krajany, si naše sestry zasluhují velké uznání. Velkou většinou bylo na naší listopadové schůzi usneseno, aby byl opět odeslán dar k vánoční nadílce dětem našich krajanů, dosud nuzně žijících v uprchlických táborech v Evropě. Veřejně musíme poděkovat bratru Holomářovi a jeho rodině. Svým hudebním talentem vždy přispívají k popularitě a zdaru našich schůzí. Minulý měsíc připravili pro celou odbočku a pozvané hosty výborné moravské jaternice na společný oběd, jehož výtěžek — skoro §100.00 — byl pěkným přírůstkem pro naši pokladnu. Bratři a sestry, do Nového roku 1972 hleďme radostně vstříc ! John Martin, dopisovatel Z KANADY Schůze výkonného výboru Čsl. N.S. v Kanadě byla konána dne 10. listopadu 1971 v 7 hod. večer v místnostech Dunwoody and Co., v Torontě. Předseda br. J. G. Corn podal zprávu o demonstracích proti Kosyginově návštěvě, které se konaly ve všech místech, které Kosygin navštívil — Ottawa, Montreal, Vancouver, Edmonton a Toronto. Sdružení jako člen AntiKosygin Committee vyzvalo své odbočky, aby se zúčastnily s ostatními etnickými skupinami demonstrací. V Torontě se podílela na nich i Associace pol. vězňů. Demonstrace byly úspěšné a ukázaly veřejnosti postoj etnických skupin k této návštěvě. Ústředí napsalo PM dopis, v němž žádá, aby kanadská vláda trvala na svém prohlášení, ve kterém odsoudila sovětskou invasi. Z došlých dopisů “Vážení, Jsem tak zvaný srpnový emigrant z roku 1968 a rok jsem čekal na shledání s manželkou a dcerkou, po mnoha obtížích. Rozhodli jsme se stát členy Československé národní rady v Americe proto, jelikož, i když jsme “vyděděnci”, jsme pozvali 751etou maminku mé ženy sem a dnešní režim této staré paní cestu nepovolil. Prosíme Vás, abyste i nadále zasílali Věstník a kromě toho nám poslali potvrzení pro naše čisté svobodné svědomí, že patříme k organizaci svobodného světa — Československé národní radě americké. Vzpomínám si na píseň: “Svoboda je svoboda, bez té nelze žít, tu nám nikdo neprodá, musíme ji vydobýt.. Byl jsem na výročí invase v autoprůvodu a do mikrofonu novináře jsem křičel: “American people, awake!” Dělejte vše, aby USA na ČSR nezapomněla!” I pod oblohou je peklo Již v minulém čísle Věstníku jsme upozornili na knihu Milo Komínka, kterou vydaly torontské “Naše Hlasy”. Milo Komínek, známý letecký akrobat, který byl po 17 let vězněn v československých koncentračních táborech a věznicích, napsal knihu, která je otřesným dokumentem a obžalobou komunistického režimu. Kniha je bohatá řadou postav, se kterými se v ní setkáváme a osobními prožitky autora. 9. května 1965 byl Milo Kominek propuštěn z vězení. Československo opustil v srpnu 1968. Jeho kniha podává svědectví též o vývoji čs. jara, jež skončilo sovětskou okupací. Milo Komínek se proslavil svojí nesmírnou odvahou akrobata na mnoha místech světa. Až po úniku do svobodného světa však mohl podat svědecví, jež má co říci i v našem boji proti komunismu. Kniha je zajímavým líčením životních osudů akrobata, který dokázal cvičit na hrazdě pod podvozkem letadla, vydržet strádání v čs. táborech a věznicích — Leopoldově, Jáchymově, na Borech, v Kartouzích aj. —• a v kanadském Torontě najit nový, svobodný život. Komínkova kniha je varováním těm, kteří zapomínají či nevidí nebezpečí, kterým komunismus hrozí světu —• i výzvou, učinit vše, abychom svobodu, v níž nyní žijeme, udrželi a nikdy se nevzdali ideálů svobody a pravdy. Cena knihy je §5.50. Dopište si o ni redakci NAŠE HLASY 77 Florence Street Toronto 3, Ontario, Canada GAMMA — Odbočka Československé národní rady americké v Chicagu uspořádá DNE 31. PROSINCE 1971 SILVESTROVSKÝ SPOLEČENSKÝ VEČER — S HUDBOU A TANCEM — v klubové hale Little Village West 7930 W. 26th Street North Riverside Začátek: 8:00 hod. večer 1971 . . . VSTUPNE: $2.50 Úbor: společenský, večerní • Vstupenky lze koupit v úřadovně ČSNRA OBLASTNÍ VÝBOR Čs. národní rady americké uspořádá svůj REPRESENTAČNÍ PLES 19 února 1972 ve velké dvoraně Sokola Havlííek-Tyrš Prosíme, abyste si již nyní poznamenali datum plesu. Doufáme, že jej podpoříte svou návštěvou. VĚSTNÍK • 7 [pageend7]MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mi kuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA .............. $5.00 $5.50 Josef Falta: PŘES FRONTY A PŘES HRANICE ..................................................... 1.50 1.85 DĚTSTVÍ A MLÁDÍ, vzpomínky Dr. Alice ..Masarykové ............... 2.50 2.75 Vojtěch N. Duben. LEDY SE HNULY.......... 2.50 2.75 CZECHOSLOVAK RECIPES ......................... 125 1.50 ČSNRA 2137 So. Lombard Avenue Room 202 Cicero, Illinois 60650 ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. o 2138 S. 61st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLASS POSTAGE PAID at Chicago, Illinois Happy New Year [pageend8]