SONDY [pageend1]OBSAH Jan Neruda - Na vršíku... P. Musílek - Malá bilance L. Komárková - Aspoň to - Dny úzkosti P. Musílek - Zablácená startovní čísla - Zamyšlení B. Reynek - Hodiny - Pokání v Ninive J. Brixi - Všední dny Poznámky z četby P. Musílek - Kresba / SONDY 17 / listopad 1981 / CHOTĚBOŘ / [pageend2]XXX Na vršíku dům stál bláznů Panna tudy chodila, chytili ji, aby bláznům lecos k. vůli rodila Na stůl si ji posadili, pod sklenici vklopili, aby pěkně přibývala notně pod ní topili Panna arci churavěla, panna arci skonala radost tu však blázni měli, pannou že jim zůstala Brávo, páni literáti dejte pozor na ženské, byl i písemnictví poSlo - jen když bude panenské! /Jan Neruda/ [pageend3]MALÁ BILANCE Když jsem na podzim roku tisíc devět- set sedmdesát sedm zakládal soubor divadélka "SONDY", jednalo se o záležitost z veliké části osobní./Šlo o předvedení mých básní v jediném večeru poezie./ V tu chvíli ještě nic dalšího nebylo v plánu, ale i tento malý úkol nesl s sebou nespočet obtíží. Vždyi chvíle, kdy je stanoven třeba i malý cíl, staví každého,kdo se s ní® chce poctivě vyrovnat, do změněné situace. - Nalézt lidi, nalézt formuvyjádření, vyslovit svou pravdu, a přitom, nebýt ani bojácný a nadmíru poddajný, ale ani kříklounský a zbytečně rebelantský. Chtěl jsem tedy připravit tento večer, tento večer se uskutečnil, ale náhle jseir si uvědomil, Že to byl jen o ryl né pohodlnosti, domníval-li jsem se, e něco lze provést pouze jednoúčelově. Byli tu lidé, kteří měli schopnosti přednášet, byla tu dosti početná skupina diváků, kteří čekali, co bude dál, objevili se autoři, jejichž poezie stála za zveřejnění, lidé, s kterými sem se chtěl stýkat pro ně samé i pro oocit vlastní sounáležitosti a příslušnosti k společné práci. Vzniklý mechanismy, které o ústit by bylo zradou. Byl jsem vpravdě zod[pageend4]povědný za svou "růži". «avíc všechna oficiální setkání na literárních seminářích, při soutěžích a pražských klubových akcích, probíhala na tak formální úrovni t na takové neúctě ke slovu, a to i ze strany samotných autorů, že přátelství neexistovalo, upřímnost, která je podmínkou tvorby, a samozřejmě nejen jí, byla vyloučena, zaujetí pro cokoliv nepřipadalo v úvahu, nebol nebylo nic velkého, aby se to mohlo stati společným cílem, nebylo nic hodného úcty a to nejen vzájemné, ale i sama k sobě. V jaké podivné atmosféře vznikala tato literární hejna, která pohrdala sama sebou a přitom trpěla nezkrotnou stižádostivostí? Mohl jsem s nimi vycházet, ale nikdy bych se zde necítil doma. A to se domnívám, že jsem velmi snášenlivý a že pocit domova není u mne limitován vysokými nároky, nachází-li se v tomto domě láska, pracovitost a úcta k člověku. -A tak za této situace jsem začal věsti dialog s těmi, kteří o to stáli, s těmi, o které jsem stál já, s těmi, kteří měli co říci mně i mým přátelům. Proto mimo divadélka vznikl i tento přibližně čtvrtletní dopis přátelům, seřazený a pojmenovaný "SONDY”, tato malá bilance myšlenek s kterými se setkávám a které mne zaujaly. [pageend5]Není to mnoho, ale není to ani málo, jsou-li mé možnosti takové jaké jsou. Sondy jsou otevřené každému, a nepokládám-li to, co vytvářím dnes již tak zcela za věc soukromou, tím více se těším z toho, co mne přesahuje, co jde nad mé schopnosti, co je přínosem věci samé. [pageend6]ASPOŇ TO Stýská se mi po tvém jméně hořce a temně Stýská se mi po tvé hlavě usnula právě Do spaní vyzvání zvonečky luční jemnince jemně Pospícháš ke mně A tráva žhavá se lože stává A včela zem houpá nás snem Stýská sg mi po tvé dlani mé ňadro na ni Stýská se mi po tvé ruce trpce a prudce [pageend7]DNY ÚZKOSTI Před tváří mých malých přátel hasne noc tma se tmou pokrývá a luna ubývá Stojím a tělem se do těla tisknu až jsem stínem nahrazena až. jsem stínem pohlcena Před tváří mých velkých přátel klečí má pokora a prosí o semeno světla [pageend8]ZABLÁCENÁ STARTOVNÍ ČÍSLA Tohle je poděkování vám kdo si neodsedáte kdo neztrácíte odvahu k naslouchání i řeči Tohle je poděkování vám kteří nechráněni žádným pancířem vycházíte z bezpečí nehybnosti do ovětří plného ostnů Když se kácí les a třísky dopadají čelem k zemi když se jitro s nocí míchá že jste tady žít je snazší Co na tom že se nepotkáváme že nestačím přečíst vaše zablácená startovní čísla Tohle je poděkování vám vám kteří nohy necítíte dech v hrdle zaskočený prorážíte cestu plání skoro nevyšlapanou [pageend9]vám vy holubičí i jestřábí vám kteří nikdy nemůžete prohrát doopravdy [pageend10]ZAMYŠLENÍ Je téměř nemožné, žádat od lidí, aby dělali to, co chci,/at už před slovem chci stojí slovo já, on, oni, my/ vždy se rozvíjí kompromis, ať už z nepřesného pochopení, či pro nedostatečnost manuální nebo myšlenkovou v tom úkole, který byl zadán. V hovorech ”H” kdysi Horníček v odpovědi na otázku "Jak to, že dokážete pohotově mluvit k jakémukoliv dotazu?" řekl: "Neodpovídám na otázku, ale prostřednictvím této otázky na své připravené téma." Totéž svým způso- be^ šikovně či neobratně, dělá každý člověk, který je postaven před řešení, které se vymyká jeho zvládnutí. Kolik kolem sebe potkávám bojovníků,proti všemožným konvencím, nevkusu a frázovito- stem. O tom, jak je to marný boj, svědčí jeho neúčinnosti a zanedbatelně malé ovlivnění. Připadá mi, jakoby v kopřivovém houští kdosi odstřihoval jednotlivé lístky v bláhové naději, že sníží životnost kořenů a rozvátých semen. [pageend11]Jednáme nerozumně i když se naše jednání zdá odůvodnitelné. Ničíme mnohdy plevel, který je oku nepříjemný, ale současně s ním ničí- me všechno, co žije mezi jeho kořeny. Nej- nižší příčku žebříku podtrháváme, aniž bychom věděli, kam až mohla dosáhnout příčka nejvyšší. [pageend12]HODINY Hodiny Dnů tvář povadlá Pih vteřin smutná zrcadla Tvář nad kladivem kyvadla Tvář tvrdá Rty bez úsměvů Polyká Zrno i plevu Zjevení tuší Návštěvu Pot minut písmem po zdi jezdí Snad někdo šeptá Němá ve zdi Snad srozumí, kdo nedoslýchá rafijí ostnům, prstům ticha Tvář trne v trní Nevítá Tikotu hřeby pobitá Bez očí Slz má dosyta Rafijí pavouk lakomý vyzáblý, čeká Jako my Můr dvanáct v sítě zaplétá Do vrásek, do slin Efeta Snad hrkne chvíle neznámá Rafije lomí rukama [pageend13]POKÁNÍ V NINIVE Chodí tu stíny žíznivé v žízni se kaje Ninive Ulice Had čtyř hodin cesty Já, fena lačná - zvadlý pes, ty Ulice Hanby hlad se postí Hřích usychá, tma, trnou kosti Jed hladu na svůdce a vrahy Bič Oheň lítosti, had nahý Dům žízní, svraskají se zdivá práh, dveře, ústa žízní křivá Ulice s oken tmou. Plaz veliký had tečkovaný okny s jazyky Jazyky květin v tváři bez zubů, zdi tváří Navrch, na rubu Květiny v oknech, žízeň zející Květ - jazyk smrti na líci Květ v okně, jazyk vyplazený Krev žízní Zesinaly stěny Dlaň na ústech. Pěst na boku Kdy propustíš nás, proroku? [pageend14]Stín tenký na bič usychá Krev na ústa Vřed na břicha Zčernala zraků vemena Šumí jen žízeň žíněná Z tmy visí žíně místo deště škvár v ústech S krku visí kleště Ninive vstane z prokletí Ninive vstane z prokletí až oheň z vody vyletí až voda z ohně vyletí Koza dá napít kůzleti [pageend15]VŠEDNÍ DNY Toto je malicherná úzkost a úzké prokletí Jak nekonečná cesta přes most jsou naše všední dny Hazardní snášení všech kleteb hledání závětí Jak neúprosný zápas o dech jsou naše všední dny Konečná stanice všech přání a marná čekání Jak všechno zboží k nedostání jsou naše všední dny A nakonec jen nevděk k zítřku a pozítří Jak úpěnlivá prosba o hněv jsou naše všední dny [pageend16]POZNÁMKY Z ČETBY Moje politika? Nikdy jsem žádnou neměl. Vždy jsem dbal o to, abych dle možností rozřešil co nejlépa každodenní problémy. /A. Lincoln/ Zbabělci, kteří mlčí, když ají mluvit, způsobují více zla než darebáci. /G. Clemenceau/ Vzdělanost jest schopnost rozumět jiným. /J. W. Goethe/ Čím výše vzlétnem, tím menší se zdáme těm, kteří nedovedou létat /F. Nietzsche/ Smysly deformují, duch formuje. /Brague/ Národy, které ztratily smysl svobody, jej opět naleznou jenom v krvi a slzách, na dně krajního zotročení /Georges Bernános/ Není víry a naděje, jež se neprojevuje tvůrčím činem /Thorntoh Wilder/ [pageend17]Kreslím měsíc modrostříbrné záření rozvěšené na nahých stromech Kreslím skřípání mrazu zvonkohru rampouchů saně noci Z bílé pláně vytahuji předjaří krajiny rozespalou zem Své nevědění kreslím Tuhu o sny naostřenou pokládám na listy zasněženého světa KRESBA [pageend18][pageend19]Vydává pro své přátele PETR MUSÍLEK nákladem 12 výtisků Tento má číslo: NEPRODEJNÉ [pageend20]