Šíp 1983 Číslo 4(12) Časo pis Če skéh o a sl o v e nské ho e xil o v é ho skaut ingu Roč n ík 3 [pageend1][pageend2]Bylo to zkrátka fantastické, mnohem krásnější, než jsem si to vůbec dovedla představit, byl to sen: XV. světové Jamboree v Albertě v Kanadě. Bylo to prý zatím nejhezčí Jamboree a já si myslím, že to bylo vůbec to nejkrásnější — už i jenom proto, že tam poprvé směly jet i skautky! Jamboree-site byl obrovský terén s loukami, lesy, jezírkem, řekou a s — medvědy, to vše v národním parku, 1200 metru nad mořem, 90 km od města Calgary. Krajina to byla opravdu překrásná, divoká, s fantastickým výhledem na zasněžené hory. Počasí: už od rána strašné horko, sucho a vítr, sem tem sprchlo anebo byl „hurrican-warning” a v noci klesla teplota naO° C. Těch 15000 skautů, skautek, vedoucích a organizátorů bylo rozděleno do patnácti podtáborů, kde zase jednotlivé národnosti měly svoje tábory. Místo nám přikázali, ale Jak jsme si tábor postavili, byla naše věc! Nás 15 z Německa, Holandska a Švýcarska patňlo k německému kontingentu. Poznávání lidí bylo to nejdůležitější z celého Jamboree. Byli tam skauti z celého světa, z více než sto zemí a bylo to až neuvěřitelné, jak dobře všichni vzájemně vycházeli, jak se každý s každým zdravil a dával do hovoru. A všude byl znát ten skautský duch — „The spirit lives on” — což bylo motto letošního Jamboree. Například skauti z Israele, z Libanonu a z arabských zemí se dovedli navzájem respektovat a žít vedle sebe,i když si zrovna nepadali kolem krku. Vůbec jsme viděli spoustu nového, neznámého, jiné zvyky, poznali jsme trochu i jak naši vrstevníci z jiných zemí žijí a myslí. Židé z Paříže, Američané, kteří vypadali spíš jako vojáci, než jako skauti, Mexičani, kteří nás učili zpívat jejich písničky, Jihoafričani, Švédové, Egypťani, Italové, Brazilci ... Byli jsme jedna obrovská rodina a měli jsme se dobře. Hlavní starostí organizátorů taky bylo, abychom se dobře bavili, měli „fun” a ,,enjoy ourselves”, abychom měli jen ty nejlepší zážitky v vzpomínky. Moc se snažili a povedlo se jim to! J a m b o r e e bude pro nás na vždycky jedinečným aneazapomenutelným zážitkem. Byli jsme na Jamborée 61 [pageend3]Popsat náš denní program na Jamboree je dosti obtížné, protože jsme tam měli hodně volnosti a spoustu možností různých ěinností, ze kterých jsme si mohli sami vybírat. Bylo několik společných „povinných” akcí, dvě ceremonie /na začátku a na konci/, dva celodenní výlety do horského městečka Bannf a do Calgary na rodeo a na „pouť”, konala se obrovská hra v táboře a většina skupin absolvovala taky „hike” — výšlap do hor. Když se všechno tohle odečte, tak už ani nezbývalo z těch jedenácti dnů mnoho na „activitie”. Nabídka byla velká, střílení lukem i puškou, motocross na kole, rodeo, házení lasem až po hledání zlata a opracovávání kůže. Všechny činnosti vyžadovaly bud šikovnost, výdrž nebo odvahu. Na aktivity jsme mohli chodit kdy a s kým jsme chtěli, kdo raději chodil po táborech, poznával lidi, sbíral razítka anebo vyměňoval odznáčky /i trička, košile či vlajky/, ten trávil svůj čas tím. K tomu přišla samozřejmě pozvání na jídla, tancování, zpívání atd., takže pořád se něco dělo ... Mimochodem jsme měli také vlastní vystoupení s českými písničkami a byl to obrovský úspěch. Příští Jamboree bude za čtyři roky v Austrálii. Je mi moc líto, že mi je ted už 18 let a že tam tedy nebudu moci jet. Ale taky právě proto je Jamboree možná tak jedinečnéa vzácné: že se dá zažít jen jednou... 62 Icoca [pageend4]Pro TY, kteří se snad jednou stanou MUŽI a ŽENAMI, pro TY, kteří snad jimi jsou a pro TY, kteří jimi byli Až stvoří se poslední obraz a vyschnou barvy všech tub, až nejstarší zanikne malba i nejmladší kritik-hňup, my na krátkou zdřímnem si věčnost — tof nezbytný k obrodě čas, než tvůrce všech tvořivých tvorů nás do tvorby povolá zas. Kdo dobrý byl, žít bude šťastně: Smí na zlatém voze se vézt a po plátně mílovém jezdit štětcem z vlasatých hvězd: nebeští světci a svati budou mu za model, sta roků bude je kreslit a nezemdlí od svých děl. A Pán jen bude nám soudcem, jenž chválu i hanu smí dát. A pracovat nebude nikdo pro slávu nebo plat — jen pro rozkoš tvorby. A každý hvězdu bude mít svou a vytvoří svět, jak jej vidí —to pro tvůrce světů, jak JSOU. 63 Rudyard Kipling AŽ STVOŘÍ SE POSLEDNÍ OBRAZ Přeložil Otakar Fischer Ze sbírky básní „Písně mužů”, vydané nakladatelstvím „TISK”, ve Zlíně. [pageend5]Mnozí skauti a skautky, kteří vyrostli v našich řadách, zůstávají nadále ve svazcích našich oddílů a my je nazýváme rovery a roverkami. Někteří z nich se stali již činovníky a ti další jim a vůdcům oddílů pomáhají — a tak je to v pořádku, protože plní své roverské heslo. Nazýváme je rovery a roverkami, ale mnozí z vás a snad ani mnozí z nich nevědí přesně, co to jsou vlastně „roveři”, jak vznikli a jaké jsou jejich povinnosti. Roveři jsou kategorií dospívajících skautů a skautek (přibližně od šestnácti let), kteří splnili požadavky základních skautských disciplin. Roveringem rozumíme jejich program. Sdružení roverů se nazývá „roverský kmen”. Název pro tuto kategorii skautů je převzat z angličtiny. Význam slova rover je poutník, ve smyslu úspěšné životní poutě. (Příkladní název knihy R.Baden-Po- wella „Rovering to success” - „Na pouti za úspěchem”). Heslo a v podstatě i program roverského kmene je „Služba”, heslo jednotlivce „Sloužím”. Heslo „Sloužím” je starobylého původu, objevuje se již v ranném středověku. Tři zlatá či stříbrná pštrosí péra (někdy uváděná též jako supí) s devizou (heslem umístěným na stuze) „leh dien” - německy „sloužím”, byla znamením rovnocenných znaků, tzv. „badge” (čti baedž) anglických princů. Erbovní pověst vypráví, že toto znamení a heslo patřilo původně českému králi Janu Lucemburskému, který s ním statečně padl v bitvě u Kreščaku. František Pa- lacký o tom píše v Dějinách národu českého: „Na znamení vítězství sňal král anglický s přílbice krále Janovy tři supí péra s nápisem „leh dien”, i dal je svému synovi, Černému princi, jenž předání čest toho dne byl sobě vysloužil. On postavil je do svého štítu, jejž užíval co princ waleský”. Princové z Walesu užívají toto znamení podnes. Od nich přijali heslou „Sloužím” angličtí roveři, a dále roveři na celém světě. Symbolem roverů je poutnická, tzv. ro- verská hůl. Je to 145 cm dlouhý lískový ROVEŘI 64 (ze skautské encyklopedie) [pageend6]prut, 2-2,5 cm silný, na jehož vrcholu počíná rozvětvení ve tvaru Y (odříznutí větví asi 8 cm nad rozvětvením). Rover- ská hůl nepatří do běžné skautské výstroje, používá se pouze k významným příležitostem. Barvou roverů je tmavá zeleň - odstín bobule hlohu — symbolizující vyzrálý plod - vyspělého skauta. Barva roverů se na kroji projevuje podle našich „Krojových předpisů” (str.18) červenými rytířskými stužkami, ale není na závadu, když podle tradice mají taky červenou šňůrku píšťalky. Známe mnohé případy v našem exilovém skautingu, že naši roveři a roverky skutečně plní své heslo „Sloužím” a vydatně pomáhají nejen vůdcům oddílů, ale jsou rytířskými bratry a sestrami svých mladších skautských sourozenců. Těm patří vděk a uznání za pochopení, že jednou se musí postavit na místa našich přestárlých činovníků. STUPNĚ SKAUTSKÉ ZDATNOSTI, I - Skautské výchova, CO JE SNÍH? V posledních letech byl leden téměř vždycky měsíc, který byl nejbohatší na sníh. Víte, jak vlastně vypadají sněhové vločky? Můžeme je rozdělit do čtyř hlavních skupin: a / jehličky, b / hranolky, c / hvězdice, d / destičky. Tyto sněžné vločky mohou být smrtelně nebezpečné nejen jako laviny na horách, ale i jako malé zledovatělé laviny, padající se střech vysokých domů. Když začne tát, je dobře dát si pozor, kde zůstanete na ulici stát. 65 [pageend7]Stejně by jim zmrzly! Touhle odpovědí jste se možná mnozí spokojili a už jste asi o takovém všedním zjevu, jako je padání listů na podzim, dál nepřemýšleli. Všední zjev? A co když vám řeknu, že strom při tom je dokonalý operatér, ba, že dokáže víc než nejslavnější chirurg! Ze strom si dovede přiložit obvaz dříve, než provedl řez a způsobil jím ránu! Abychom pochopili, jak tohle je možné a proč to je, musíme začít s jiného konce. Rostlina jako živočich potřebuje nutně ke svému životu vodu. Rostlina ji ssaje svými kořeny z půdy. Nenapadlo vás však, jak je to podivné, že voda, proti zákonu tíže!, stoupá v z h ů r u do kmene, větví a Uštů? Jaké jsou to síly, které ji dopraví až do vrcholů australských blahovičníků, které bývají hodně přes 100 m vysoké? Těch sil je několik, hlavní z nich je odpařování vody na povrchu listů. Transpirace vody tomu říkáme vědecky. Listy rostlin jsou pokryty pokožkou, ve které na rubu listů je množství jemných otvůrků - průduchů. Jsou ovšem tak malinké, že jsou vidět jen drobnohledem. Na jediném listu slunečnice je jich asi 13 milionů, na vzroslém buku je jich na miUardy. Těmito průduchy se ustavičně odpařuje z listů voda a uniká z nich v podobě vodní páry. Listy však bez vody nemohou být, uschly by. Odsávají tedy vodu svým řapíkem z větévky. V řa- píku, jako v celém Ústě /žebra, žilky/ jsou jemné trubičky, cévy, kterými voda proudí. Hustá síť těchto cév jde už od kořenů do kmene, do větví, větviček a až do listů a proudí jimi ustavičně voda směrem vzhůru. Kolik vody se na povrchu Uštů odpaří, tolik jí musejí kořeny z půdy vyssát a dodat do cév a listů. Jinak by rostlina uschla. A toto množství vody není malé! Pokusy bylo zjištěno a propočítáno, že vzrostlá bříza odpaří v létě denně asi 38 litrů vody. Mladý, košatý buk, který má asi 150.000 listů /celková jejich odpařovací plocha je asi 300 m^/ odpaří denně asi 75 litrů vody. V bukovém lese na ploše 1 ha, na níž je asi 400 stromů, činí to celkem 300 hl vody denně. Nyní už také pochopíte význam lesů pro vlhkost vzduchu v krajině. Rostliny si jdou pro tuto vodu někdy velmi hluboko. Zito v dobré půdě zapouští kořeny hlouběji, než samo vyrůstá nad zem. Obyčejná polní plevel kamejka, rostUna sotva 2 dm vysoká, zapouští v hluboké půdě kořeny přes 3 m hluboko! Už u jednoletého smrčku byste naměřili délku všech kořínků přes 1.000 metrů a u takového turka /tykve/ na kompostu několik kilometrů. Stromy mají mnoho kilometrů kořenové délky, jinak by potřebné množství vody denně v létě nevyssály. Jak to vše souvisí s padáním listů? V zimě zmrzne u nás půda do hloubky asi 70—80 cm. V této vrtstvě mají stromy nejvíce svých ssacích kořínků. Ze zmrzlé půdy vodu ssát nemohou. Kdyby listy vodu dále vypařovaly a kořeny novou nedodávaly, stromy by musely uschnout. Shazují proto listy - svoji odpařovací plochu. - Spadalé listí ztrouchniví, rozpadne se v živné látky, jež s vodou vsáknou do půdy a kořeny je opět vsají a dopraví do rostliny. A teď mi jistě připomenete toho operatéra. To je opravdu věc podivuhodná. Všimli jste si přece, že listy, původně zelené, před odpadnutím zežloutnou nebo se všelijak hnědě až červeně zabarví. To se z nich již všechny živné látky odstěhovaly řapíkem zpět do větvičky. I zeleň listová zmizí a zbude jen základní žluté barvivo. Jakmile jsou živné látky přestěhovány, vytvoří se v místě, kde řapík vyrůstá z větévky, přehrádka, destička z korkového pletiva. A na této korkové plošce se pak řapík listu ulomí. Tak si vlastně strom přiloží korkový obvaz na ránu ještě dříve, než tato rána odpadnutím listu vznikne. Ale než listí spadne, není to nádhera v přírodě? Není podzim největší kouzelník barev, mistr nad mistry malířského kumštu? 66 PROČ STROMY SHAZUJÍ NA ZIMU LISTY ? S. ŘEHÁK [pageend8]Vánoční anděl Na obrázku vidíte díly, ze kterých anděl sestává: 1. Do stabilní papírové role /používá se k přepravě výkresů, náčrtků/ 23 cm vysoké, 8 cm v průměru, vyřežeme 4 zářezy. Dva pro ruce - 3,5 cm hluboké, dva pro křídla - 2 cm hluboké. Všechny výřezy jsou 5 mm široké. 2. Z překližky — 5mm silné — vyřežeme /z jednoho kusu/ lupénkovou pilkou ruce: délka 30 cm, největší šířka 17,5 cm, se dvěma zářezy, které jsou 3,5 cm hluboké, 4 mm široké. Vzdálenost zářezů je závislá na zářezech v trubce. 3. Dále vyřežeme z překližky 2 křídla; vnější délka 25 cm, šířka 9 cm, která je ale pro uchycení v trubce rozšířena na 11 cm. Zářezy pro uchycení v trubce jsou 4 cm hluboké a 4 mm široké. 4. Do koule ze styroporu - 10-11 cm v průměru - vyřežeme také zářez o šířce 5 mm. Tuto kouli zasuneme do horní části ruk. 5. Z překližky vyřežeme dvě podložky pro svíčky. Obě mají průměr 5 cm. Zatlučeme do nich - opatrně — hřebíčky pro upevnění svíček. Na každou podložku přilepíme zespodu /špička hřebíčku je vršek/ lištičku o rozměrech asi 5x5 cm a asi 10 cm dlouhou. Obě podložky pak přilepíme těmito lištičkami na zadní části rukou. 6. Papírovou roli přilepíme na dřevěný talíř o průměru asi 14 cm. Tento buď hotový koupíme v obchodě s kutilskými potřebami, nebo z překližky vyřežeme kotouč tohoto průměru. 7. Vlasy anděla vyrobíme z ozdobného dárkového balícího „provazu”, který patřičně „zondulujeme” přetažením plochy přes ostří nůžek nebo nože. Vlasy pak přilepíme nebo zasuneme do vpichů, které uděláme špičkou nože do styroporové koule. 8. Dva ozdobné špendlíky se skleněnou hlavou použijeme jako oči anděla. 9. Všechny části libovolně namalujeme a pak anděla sestavíme dohromady. 67 Staša [pageend9]Japonci také přišli na to, že mohou draky použít ke zvedání nákladp. Tak byly třeba dopravovány nahoru nástroje při stavbě věží. Každá roění doba má něco charakteristického. K podzimu patří odjakživa pouštění draků. Kdo s tím zaěal, se přesně neví, ale jako mnoho jiných věcí to asi vymysleli Číňané. V Číně se vždy 9. září slaví „Slavnost draků”. Lidé odcházejí Ao kopdr a tam pouštějí draky nejrůznějších tvarů, opatřené píšťalami, ktenL^et větru vydávají všelijaké tóny. Korejci zahajují nový rok svým „svátkem draků”. Pro každého chladce v rodině se připraví jeden drak, napíše se na něj chlapcovo jméno a drak se vypustí. Když je dost vysoko, šňůra se přeřízne a drak se nechá uležet. 68 Japonci si upravili formy draků jinak. Začali pouštět na nebe želvykMčW ryby a pohádková zvířata. Podle starého zvyku dostane syn sedila, Rdy^ dospěje, jako dar „rýžového draka”. Toho vypustí nad svá rýžový úde a vítr s něho střásá zrnka rýže, která tam syn připevnil. Jestliže drak wLShe^ ve vzduchu tak dlouho, než veškerá rýže spadne, je to znamení, majitel bude mít po celý život bohatou úrodu. Telegram - Obé O dracích [pageend10]Potřebuješk tomu: — bambusovou tyčku asi 120 cm dlouhou — pořádný kus /nejméně 130x100 cm/ tenkého papíru /speciální papír na letecké modely nebo pergamen/ — tenký pevný provázek na svázání kostry a klubko provázku na pouštění draka — tubu lepidla Postup práce podle obrázků: 1. rozštípnout bambusovou tyčku po délce 2. na míru uříznout jednu tyčku 120 cm, druhou 90 cm 3. obě tyčky svázat /obr.l/ 4. Na koncích tyček udělat zářezy 5. Mezi body A, C, D, B napnout provázek /obr.l/ 6. Kostru položit na papír, tužkou obkreslit obrys 7. Vystřihneš kosodélník podle nakresleného obrysu, ale asi lem větší než je obrys /obr.2/ 8. Položíš kostru na vystřižený kosodélník. Růžky ABCD odstřihneš /obr .2/ 9. Okraje papíru zahneš podle napnutých provázků kostry a slepíš na zadní straně draka /obr.2/ lO.Body C a D spojíš provázkem, uprostřed přivážeš kroužek a tím protáhneš „pouštěcí” provázek /obr.3/. Chceš-li, udělej drakovi krásný ocas z provázku, na který přivážeš ,,mašli čky” z barevného papíru. Délka ocasu záleží na rovnováze tvého draha! /A naopak!/ Obr.2 69 UDĚLEJ SI DRAKA Obr. 1 Obr. 3 [pageend11]70 Pět stupňů zdatnosti Voláme starší vlčata a světlušky, skauty, skautky, rovery. Voláme i ostatní čtenáře Šípu. Právě začíná nový pětiboj, pět zkoušek všetranné zdatnosti. Nastupte k němu ještě dnes. Pusťte se do pěti úkolů a nepovolte, dokud je správně nesplníte. Napněte všechny síly, ať tentokrát stanete až na samém vrcholu! 1 . ZKOUŠKA DŮVTIPU.Narýsujte si pás o deseti polích a rozestavte do něho šest kamínků podle obrázku - tři světlé a tři tmavé. A pak přestavte třemi tahy kamínky tak, aby všechny tři světlé ležely vedle sebe na posledních polích (č.8, 9 a 10) a všechny tři tmavé vedle nich (na polích č. 7, 6 a 5),-_________________________ Tahy smíte provádět jen podle těchto pravidel: A/ Přesunujete vždy současně dva kamínky, které leží na dvou sousedních polích, na dvě volná pole vedle sebe. B/ Při přesunu nesmíte změnit pořadí kamínků. Smíte tedy například provést tento tah: Kamínek z pole č. 1 přesunout na pole č. 9 a současně kamínek z pole č. 2 na pole č. 10. Nebo: kamínek z pětky na sedmičku a ze šestky na osmičku. Nezapomeňte - máte na to jen tři tahy! Když se dostanete do slepé uličky, začněte znovu. Máte neomezený počet pokusů. Dva šachoví velmistři se náhodou setkali v horské chatě. Sotva si stikli ruku, už začali shánět šachovnici. V celé chatě našli jen jednu jedinou. Když ji velmistr M. nesl do jídelny, uklouzl na schodech. Šachovnice z umělé hmoty se přitom rozbila na dvanáct kusů. To nic, řekl velmistr M., za minutku bude zase složená. Uplynula minuta, uplynulo deset minut, uplynula půlhodina a velmistr dosud neměl šachovnici sestavenou. Není jisté, zda ji vůbec složil. A tady pro vás začíná boj o druhý stupeň. Překreslete si podle obrázku dvanáct dílů šachovnice na tvrdší papír, a pak z nich složte správnou šachovnici - čtverec 8x8 polí, na němž se pravidelně střídají bílá a černá pole. 2. ZKOUŠKA TRPĚLIVOSTI. Položte na hromádku deset větších mincí, deset menších a deset nejmenších. Důkladně je promíchejte, potom se podívejte na hodinky a až vteřinová ručička došplhá na dvanáctku, zavřete oči a začněte vybírat mince z hromádky a třídit je podle hodnoty. Nalevo pokládejte velké, napravo menší a doprostřed nejmenší. Když mince bez chyby poslepu roztřídíte za 2 minuty, skončila pro vás tato část pětiboje vítězstvím. Jestliže vám to potrvá déle, nebo některou minci položíte na nesprávnou hromádku, můžete mince opět smíchat a začít znovu a znovu, dokud nezlepšíte hmat v prstech a nedosáhnete stanoveného limitu. 3. ZKOUŠKA CITLIVÝCH PRSTŮ. [pageend12]4. MALÁ ZKOUŠKA OBRATNOSTI A ODVAHY Klekněte si na zem, položte ruce na záda a pak se spusťte do „kolébky”. Máte přitom dopadnout na prsa s hlavou zakloněnou dozadu. Ruce musí zůstat stále za zády, nesmíte jimi zmírnit pád. Jestliže dostatečně nezakloníte hlavu a nevytočíte bradu do strany, udeříte se do brady! Budete mít k tomuto cviku dost odvahy? Když jej úspěšně provedete, postoupíte o stupínek výš k vrcholu. 5. ZKOUŠKA SILNÉ VŮLE bývala vždy rozložena do dvou týdnů. Tentokrát budeš potřebovat k jejímu splnění jen příští sobotu a neděli. Na důkaz své vnitřní síly vstaň v těchto dnech vždy v pět hodin ráno a do sedmi dělej nějakou užitečnou práci, třeba se uč nebo si piš úkoly. V zimě mají zvířata těžké živobytí. Mráz štípe a ztuhlá zem nevydá potravu. Kdo se nepřipravil, bude to mít bídné. Nejméně starostí mají ti, kteří na zimu usnou tuhým spánkem. Je to podivuhodný spánek. Připomíná smrt. Srdce bije velmi pomalu. Ježek si ustele na suchých listech v dutině stromu. Plch si udělá hnízdo z mechu, uzavřené ze všech stran. Svišř spí ve škvíře mezi skalami ve výšce asi 1500 m. Netopýň spí ve skalních dírách nebo pod krovem. Žáby se zahrabou do bahna a ryby se shromáždí v hlubinách. Mravenci se schovají v mraveništi a všechny otvory dobře ucpou. Zmije spí v díře nebo pod kamenem. Slimák ve škvírách starých stěn. Želva schová hlavu, nohy a ocas pod svůj krunýř. Tam, kde ona žije, nebývá tuhá zima. Jezevec spí ve své díře a saje živnou žlázou, kterou má pod ocasem. 71 z imn í s pá n e k z v íř a t [pageend13]72 MALÉ ZÁBAVY A DROBNÉ DOVEDNOSTI Níže uvedené drobnosti, vyžadující obratnosti nebo důvtipu, můžeme s úspěchem zařaditi do programu svých schůzek, pokud to rozměry klubovny dovolují. Zpestří však také naše ranní cvičení na táborech a volné chvíle na vycházkách během roku. Postoj ukazuje vám obrázek. Jeden z hráčů má zapálenou svíčku ještě než si klekne na jedno koleno, druhý si snaží připálit. Vítězí dvojice, které se to vůbec nebo dříve podaří Přetlak. Tahle věc je hodně mezi junáky známa a často ji zařazují do rannflio cvičení na táboře. Soupeři stojí k sobě bokem, nohu opírají o nohu. Nato snaží se tahem, trhem nebo tlakem vypáčiti protivníka z jeho postavení, aby pohnul některou nohou s místa. Kohoutí zápasy. Protivníci sedí v dřepu, v postavení podle obrázku. Hůl, prostrčená v podkolení a v loktech zamezuje, aby kohouti při útoku nevstávali, jak se to obyčejně děje, čímž regulérnost hry trpí. Úkolem jest povaliti soupeře. Možno útočiti zpředu, se strany i zezadu, jak jen hbitý „kohout“ dovede si poskoky v dřepu posici nalézti. Na zemi nakreslíme veliký kruh. Dvě nebo více dvojic bojuje pak o to, aby vystrčily své soupeře z kruhu nebo je zneškodnily tím, že je přinutí postavit se na obě nohy. Vítězí strana, která odstranila všechny soupeře ze svého území. Boj o místo. Připálit svíčku od kamaráda. [pageend14]Na Dalekém Západě v Americe jsou z nejoblíbenějších zábav ukázky jezdeckého umění, zvané „Rodeo“. Na- -polodivo- kých hřebcích nebo býcích snaží se cowboyové udržetí se co nejdéle v sedle. — Bývá to veliká švanda, když takové „rodeo“ uspořádáme si v klubovně nebo v táboře. Zkuste to! Obrázek vám ukazuje základní postaveni. Zkuste proti vůli soupeře se posaditi! Mnohem klidnější je tento závod, který nám dostatečně vysvětluje obrázek. Dodávám jen, že prohraje ten, kdo byl buď přitažen, že se dotkl laťky na zemi ležící nebo ten, jemuž šátek, jímž se přitahují, sklouzl se šíje. Z této základní posice má se dvojice zdvihnouti, aniž by se dotkla rukou země. Ruce musí míti stále založeny. Soupeři snaží se vzájemným vrážením do sebe buď donutiti soupeře, aby se postavil na obě nohy, nebo aby jej vystrčil z nakresleného kruhu. Ještě něco z Dalekého Západu. Cowboyové drží se — zády k sobě — pevně za ruce, nohy mají zaklesnuty pod rameny svých „koní“. Úkolem je strhnouti soupeře s koně. Při tom velmi záleží na dobré souhře jezdce i koní. Kůň musí postupovat! pomalu a takticky, aby sám nepomohl svému jezdci ze sedla! STUPNĚ SKAUTSKÉ ZDATNOSTI, XI - Tělesná zdatnost 73 Divoký mustang. Komu se podaří posaditi_se? Přetahování za krk. Vstávání oporem zad. Cowboyské přetahy. Souboj jednonohých. [pageend15]Velký pstruh a malý pstruh Potkal jednou malý pstruh starého, velkého pstruha a ptal se ho: „Dědečku, jak to, že jsi takový starý?“ Velký pstruh se usmál a řekl: „Povím ti to tajemství; také mi ho svěřil můj dědeček. Dávej pozor: Když uvidíš ve vodě kus masa na provázku, plav rychle pryč! Když uslyšíš na břehu lidské kroky, plav rychle pryč! Když uvidíš na břehu oheň, plav rychle pryč! To je všecko.“ Malý pstruh se zasmál a myslil si, že jsou to samé hloupé rady. A vtom uviděl, jak ve vodě plave tučná žížala. Hned se po ní hnal — ale najednou ucítil ostré píchnutí v krku a už ho něco táhlo ven z vody. „Dělej, že jsi mrtvý!“ stačil za ním ještě křiknout velký pstruh. Malý pstruh přitiskl ploutve k bokům a ani se nehnul. Rybář si myslil, že opravdu chytil mrtvou rybu, a položil ji jen tak na břeh. Ale jen se otočil, pstruh sebou mrskl a už byl ve vodě. „Vida, jaký jsem chytrý,“ zasmál se a plaval dál. A tu uslyšel na břehu něčí kroky. Honem vyplul nahoru a díval se, kdo to tam jde. A vtom na něj dopadla těžká síť a už se v ní pstruh třepal. Naštěstí byl na dně řeky špičatý kůl, síť se o něj zadrhla a roztrhla se. A pstruh vyklouzl ven. „Vida, jaký jsem silný, překousl jsem síť jedním zubem, “ zasmál se a plaval dál. 74 [pageend16]Byl už večer a na břehu začal hořet oheň. Pstruh hned vyplaval, že se podívá, co to na břehu hoří. Připlaval, jak mohl nejblíž, až byl celý oslepený od toho světla a žáru. A najednou ho chytila silná ruka, a než se nadál, už ho pekli na ohni. „Vida,“ řekl si smutně. „Přece jenom měl velký pstruh pravdu. “ Ale už bylo pozdě. 75 [pageend17]76 Když jste měli na výletech a na táboře v rukách mapu, nevěděli jste, co znamenají ty krátké čá- reěky. To jsou šrafy. Šrafování spočívá na optické skutečnosti, že plochy vodorovné jsou plně osvětleny, a čím je větší jejich sklon, tím více jsou zastíněny, tím méně slunečních paprsků na ně dopadá. Z tohoto poznatku vyšel saský kartograf Lehmann, který v roce 1799 vypracoval a navrhl systém šrafování prozná- zornění členitosti zemského povrchu. Šrafy jsou krátké čárky o délce 2—4 mm různé síly, předepsané pro určité svahové sklony. Jsou to vlastně spádnice v terénu. Šrafují se svahy od 5° výše. Interval dvou šraf je rozdělen na 80 dílků. Tento interval je stále stejný pro mapu určitého měřítka, a proto také počet čar na lom je stále stejný. Stupnice pro speciální mapu má 24 čar na 1 cm, je tedy interval jednotlivých šraf 0,4 mm. Šrafová měrka se nejlépe zhotoví fotografickou cestou. Vzory jednotlivých šrafových typů vystřihneme a nalepíme na kladívkový papír. Připíšeme stupně sklonu odpovídající jednotlivým druhům šraf. Měření sklonu svahu se provádí několika způsoby: 1. metodou vrstevnicovou. Vrstevnicové měřítko položíme jeho počátkem na jednu vrstevnici. Tam, kde druhá vrstevnice protne měřítko, máme bod udávající sklon svahu mezi oběma vrstevnicemi; 2. metodou šrafování, v zásadě porovnávací. Porovnáme šrafy na mapě se šrafami na stupnici. Souhlasící šrafy udávají sklon terénu na mapě. STUPNĚ SKAUTSKÉ ZDATNOSTI, XV - Mapování, orientace, 1-2 Šrafování [pageend18]List do bloku Čeština je jazyk jednoduchý SKLOŇOVÁNÍ MĚKKÝCH PŘÍDAVNÝCH JMEN JEDNOTNÉ ČÍSLO SKLOŇOVÁNÍ MĚKKÝCH PŘÍDAVNÝCH JMEN MNOŽNÉ ČÍSLO l. pád: kdo co? jarní motýli 2. pád: koho, čeho? 3. pád: komu,čemu? 4. pád: koho,co? 5. pád: voláme: 6. pád: o kom, o čem? 7. pád: s kým, s čím? jarní noci jarních jarním jarní jarní! jarních jarními jarní rána PRAVIDLO: Ve skloňování přídavných jmen MĚKKÝCH jsou všechna —I— měkká. ROZLIŠENÍ TVRDÝCH A MĚKKÝCH PŘÍDAVNÝCH JMEN: je pomocí 1. pádu /kdo, co? / jednotného čísla: TVRDÁ končí podle rodu podstatného jména na —Ý /mladÝ muž/, —Á /mladÁ žena/ nebo —É /mladÉ kotě/ MĚKKÁ končí ve všech 3 rodech na —I /jarní motýl, jarní noc, jarní ráno/ 77 1. pád: kdo co? jarní motýl jarní noc jarní ráno 2. pád: koho,čeho? jarního jarní jarního 3. pád: komu,čemu? jarnímu jarní jarnímu 4. pád: koho,co? jarního motýla jarní jarní jarní vánek 5. pád: voláme: jarní! jarní! jarní! 6. pád: o kom,o čem? jarním jarní jarním 7. pád:s kým,s čím? jarním jarní jarním [pageend19]78 Znáte písničku „Šly panenky silnicí, potkali je myslivci”? Proč je jednou na konci —Y /šlY/ a jindy —I /potkali/? Všechna slovesa /potkat, číst, umět/ končí v minulém čase v množném čísle na —li nebo —ly /potkali, šly/. Jak poznámejcdy to má být —II a kdy zase —1Y ? PRAVIDLO je velmi jednoduché, když je podmětem / na otázku: kdo, co? / slovo /podstatné jméno/ — rodu MUŽSKÉHO a jde o něco ŽIVÉHO /v gramatickém slova smyslu/, např. had, oráč, pak se píše vždycky MĚKKÉ —I— /hadi se plazili, ti oráči orali/. - VE VŠECH OSTATNÍCH PŘÍPADECH se na konci píše TVRDÉ —Y . Které jsou to ty O STATNÍ PŘÍPADY? Je to tehdy, je-li podmětem /kdo,co? / slovo /podstatné jméno/ A/ sice rodu MUŽSKÉHO, ale NEŽIVÉ /hrady se tyčilY, upadlY mi ty klíče/ B/ podmětem je slovo rodu ŽENSKÉHO, ať už je živé nebo neživé / ty panenky ŠlY, uplynulY dvě hodiny/ C/ U některých VÝJIMEK rodu STŘEDNÍHO /děti, oči, uši — děti zpí- valY, oči vidělY, uši slyšelY/ Pozor! Většinou u středního rodu /to kotě, to pole, to město/ končí sloveso v množném čísle na —1A /koťata si hrálA, pole se zelenalA, města stálA/ POMŮCKA: — mohu-li před podmětem říci TI /TI myslivci, TI hadi/, pak je koncové —I— u slovesa MĚKKÉ /TI myslivci potkali/ —mohu-li před podmětem říci TY /TY hrady, TY panenky, TY děti/, pak je koncové —Y— u slovesa TVRDÉ /TY panenky šlY/. Co napíšeme,JE-LI PODMĚTŮ VÍC? Je-li podmětů víc, řídí se koncové —I— nebo —Y— podle toho, zda jedním z podmětů /kdo, co? / je podstatné jméno rodu MUŽSKÉHO ŽIVÉ. Jestliže ANO, je koncové —I— MĚKKÉ /např. holka a kluk šli, nebo holky a kluci utíkali/. Jestliže NENÍ v podmětu žádné podstatné jméno rodu mužského živé, pak je koncové —Y— TVRDÉ /holky a děti šlY, kmeny a větve se ohý- balY/. KONCOVÉ -I- NEBO —Y— V MINULÉM ČASE U SLOVES [pageend20]79 Skaut(ka) je veselé mysli! Skaut pomáhá všude Neplaš se, Riki, vytyčujeme jenom s Jardou vzdálenost dvaceti yardů! Skaut pomáhá kde může... „K zapáleni ohni smíš použit jen dví sirky nebo desetkrát zkusit zapálit vůdcovým zapalovačem." — Hele bobřik! — Nojo, ale čeho? 8. [pageend21]Milostiplné bianočné sbiatky a pohnáný Dobý rok Časopis českých a slovenských skautů a skautek, vlčat a světlušek v exilu. Vychází čtvrtletně. Rediguje C i p a Toto číslo 4/12/-1983 vyšlo v listopadu 1983 Vydavatel, administrace a redakce: SKAUTED, Tolhuis 2022, NL-6537 LW Nijmegen, HOLLAND Předplatné na rok 1983: Evropa 15,- f /holand.guldenů/ Ostatní kontinenty: lodní poštou nebo letecky + poštovné, nebo příslušný ekvivalent v jiné měně. Platby: SKAUTED, Nijmegen, Holland, číslo poštovního šekového konta- gira 3504194, šekový úřad: Girokantoor Arnhem. Z ciziny plaťte buď šekem nebo mezinárodní poštovní poukázkou přímo na uvedené šekové konto, bankovní převodní poplatky jsou příliš drahé. 80 [pageend22]NAŠE TÁBORY 1981 i [pageend23]