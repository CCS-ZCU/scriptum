VĚSTNÍK Předsednictvo Československé národní rady americké svolalo pracovni schůzi zástupců Odboček (předsedy a tajemníky) a zástupců Oblastního výboru v Chicagu na 20. ledna, v neděli odpoledne, v místnosti 205 budovy Olympic (býv. ČSA) v Ciceru. Poradní schůze se zúčastnilo 30 členů, z nichž mnozí zastávají dvojí úřad, jak v odbočce, tak v předsednictvu Schůzi zahájil br. Štefan Papánek, předseda chicagského Oblastního výboru, předsedal br. Ferjenčík. Z předsednictva se zúčastnilo 13 členů. Omluveni: Čiemý, Krákora ,Micka, Šalomoun. Br. Hřebík uvedl důvody svoláni schůze a program jednání. Odbočky měly za úkol podat zprávu o stavu a činnosti. Za odb. “Západní předměstí” podala finanční zprávu ses. Pavla Janečková. Odbočka koná 4 schůze ročně, třetí středu v měsíci březnu, červnu, září a prosinci, v budově Mid- Ameríca v Ciceru. Předsedkyně Vlasta Vrázová zpravidla podá zprávu z předsednictva o činnosti Rady a nejdůležitějších událostech. Je promítán cestopisný film a podáno občerstveni. Členstvo pozůstává většinou z nejstarších členů, ale stále ještě se zúčastňuje pracovně všech podniků Rady (plesu, Československého dne, bazáru atd.). Za odb. “Dr. Milada Horáková” podal zprávu br. Hřebík, předseda odbočky. Tak jako odb. “Západní předměstí” pozůstává z nejstarších členů starokrajanů, ale stále ještě se podílí činně na práci na všech podnicích Rady. Pravidelné čtvrtletní schůze se konají v budově Mid-America v Ciceru. Každá schůze je spojena s kulturním programem. V březnové byly promítány barevné, světelné obrazy z málo známých krajů Spojených států; červnová byla spojena se sokolským sletem večerem, při němž kromě přednášky o významu sokolských sletů byl promítán barevný film o XIH. sletu Americké obce sokolské v Berwynu v roce 1969. Zářijová schůze byla věnována vzpomínkovému večeru na 28. říjny od roku 1918 do roku 1973 a byl při ní promítán barevný zvukový film z oslav 50. výročí Čs. republiky v roce 1968 ve Washíngtoně; výroční prosincová schůze byla věnována vzpomínce členů na jejich nejzajímavější vánoce. O Věstník a Bulletin je mezi členstvem dobrý zájem, což je patrno při členských schůzích, z jejichž jednání je patrno, že značná většina členů je o činnosti ČSNRA dobře informována. Za odb. "Česká Kalifornie” br. Příkazský podal zprávu připravenou br. Šalomounem. Odbočka je postižena nejvíce přesunem obyvatelstva. Kdysi z nejsilnějších odboček, dnes ztratila své působiště i členstvo .V "České Kalifornii” žije již mizící počet starokrajanů, že není možno svolávat schůze. Během schůze se pak rozvedla debata o ztracené národní půdě. Před lety byla rozmetena sokolovna Chicago na Kedzie Ave. Koncem loňského roku byla prodána historická sokolovna Havlíček Tyrš na Lawndale Ave. a 27 ul., dnes se nalézají v mexické čtvrti. Osud Štefánikovy dvorany na Pulaski a 24. ul. zdá se zpečetěn a i Moravský dům na 26. ul. a Kedvale Ave. má špatné vyhlídky. Před několika lety zmizel nadobro nejznámější krajanský Plzeňský park. Tím prakticky se uzavírá jedna z nejdůležitějších kapitol krajanského života v Chicagu. Zde kdysi žili a působili významní krajané, mj. starosta Anton Čermák, zde byla jeho politická základna, zde vycházel po obě světové války český deník Svornost, zde byla Náprstkova škola, nedaleko Husův dům atd. Za první i druhé světové války panoval zde nejživějši ruch, pořádaly se slavnosti, velké bazary a manifestace za svobodu Československa. Mohutný krajanský proud se stále pohyboval směrem západním, do Čicera a Berwynu, a v posledních dvaceti letech daleko na západ, přes předměstí Riverside, Lyons, Brookfield, Hinsdale, Downers Grove, až po Lisle. Těmto vzdáleným předměstím chybí krajanské středisko, ač jsou to zámožné čtvrtě. Krajanské podnikání se ted’ soustřeďuje v budově ČSA v Ciceru a v sokolovně Tábor v Berwynu. Na Riverside Dr. a 26 ul., až bude dostavěna budova ČSA, bude sloužit pouze jako úřadovna. Vše to bylo vzato v úvahu v rozhovoru "Co teď ?” Velice je — a bude postrádána representační národní budova, která by mohla účinně sloužit všem. Ztráta kdysi vlivné krajanské čtvrti postihla i druhou odbočku “Mistr Jan Hus”, která pozbyla svého střediska. Zprávu o těchto těžkostech přednesla na schůzi výkonného výboru minulého roku předsedkyně Vlasta Matelová. V Berwynu a okolí vyvíjí záslužnou činnost odb. “28. říjen”. Celkovou zprávu podal br. pluk. Oskar Pejša, finanční br. František Kalkus. Mimo svých pravidelných schůzí odbočka se zasloužila o uspořádání dvou velmi krásných kulturních podniků: dne 10. června 1972 lidickou tryznu, komorní koncert a 11. března 1973 akademii na oslavu presidenta Tomáše Masaryka a jeho syna Jana. Koncerty byly dobře navštíveny a oceněny krajanskou veřejností, ale vyžádaly si velkých výdajů a příprav a byly finančně nevýnosné. Členové odbočky se zúčastnili v hojném počtu pochodu "Porobených národů”, přispěli pracovně na Holiday Folk Fair a Československém dnu. Na dalekém severu se nacházejí dvě odbočky. Za odb. "Generál Štefánik”, založenou r. 1964, podal zprávu br. Karel Halaška. Udržuje se stále 45 členů, kteří se stýkají v domácnostech členů. Jsou pořádány přednášky o aktu- elnich otázkách a zváni hosté k účasti. Br. Eduard Dellin, předseda odbočky, podal některé podrobnosti o činnosti odbočky. Výnos ze schůzí, dobrovolných darů členů zajišťuje finanční příspěvek Radě. Za odb. “Jan Masaryk” referoval br. Vlastislav Chalupa. Stýkají se nepravidelně, pětkráte do roka. Jsou roztroušeni daleko široko, ale v odbočce je po léta zpřátelený styk mezi členstvem a živý zájem o světové události, o kterých se debatuje na schůzích. Za odb. “Jan Kollár” podal zprávu Štefan Kopecký. V odbočce, které předsedá br. Štefan Papánek, se především hlásá československá jednota, poskytuje se pomoc uprchlíkům, např. obstarávají se zelené karty, radí se v otázkách amerického občanství atd. Br. Kopecký předložil plán spon- sorů, v zájmu sdružování a získáváni nových zájemců. Plán této akce, která by vyvrcholila 28. října, si vyžádá propra- ČESKOSLOVENSKÉ NÁRODNÍ RADY AMERICKÉ Leden 1974 Číslo 228 PRACOVNÍ SCHŮZE ČSNRA [pageend1]VESTNÍK January 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago. Illinois VESTNÍK Leden 1974 Orgán Československé národní rady americké Vycházi měsíčně (s výjimkou dvojčísla v červenci-srpnu) Předplatné $2.00 ročné. — Mimo UjS.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 cováni a úvahy a proto předsedající br. Ferjenčik doporučuje, aby se plánu věnovala zvláštní schůze. Za odbočku “Gamma” podal zprávu br. Stanislav Brym. Odbočka začala velice slibně, ale pak ustrnula a potřebovala by oživeni. V říjnu se konala valná hromada, která však nečinnost prozatím nevyřešila. Je to převážně odb. mladších a mladých členů, kteří přišli po r. 1968. V prvých letech byly promítány filmy, mj. “Seven Days to Remember” o zabrání Československa, pořádány poučné přednášky o Spojených státech, o přistěhovaleckém zákoně atd. Byly svého času dobře navštíveny. Dnes se jedná o existenci rozhlasu “Kaleidoskopu”, jehož posluchači jsou ponejvíce “nově přijetí”. Po svém odchodu do Washingtonu, Jaromír Zástěra předal rozhlas, mnohé své desky atd. novým pořadatelům. Je třeba však rozhlas finančně podpořit, má-li být zachován. V závěru br. Hřebík doporučil, aby byla svolána zvláštní schůze k projednání návrhu br. Kopeckého; aby členové předsednictva během roku navštěvovali schůze všech odboček, aby byl živější styk mezi nimi. Dále vznesl otázku, jak se má dlouho čekat na zaplaceni členských příspěvků. Rozhodnuto, aby se vymáhání zaplacení přenechalo odbočce samotné, jelikož předseda a pokladník se nejlépe dorozumí s neplatícím členem. Dále uvažováno o tom, zda by prospělo věci sloučit některé odbočky, např. “Českou Kalifornii” a “Mistr Jan Hus” s jinou aktivnější odbočkou v západním předměstí. ŠTĚDROST MANŽELŮ FRANKA A LILLIAN JANEČKOVÝCH Obětavost starokrajanů byla nejlépe dokázána darem $1,000 br. Franka Janečky a jeho ženy Lillian, členů odbočky “Západní předměstí” Při předávání šeku na tisíc dolarů, ses. Vrázová zhodnotila obětavou práci manželů Janečkových, kteří se podílejí pracovně na každé schůzi a každém podnikání Rady. Jejich zájem o Československo a činnost Rady se vždy projevuje činy. Dar Radě byl jimi dán tiše, s poznámkou “Rada to potřebuje”. Br. Frank Janečka (bratr Josefa .zesnulého býv. člena předsednictva) se narodil v Pitíně na Moravě, ale většinu svého života prožil ve Spojených státech, v Chicagu. Svou lásku k rodnému kraji projevil dlouholetou obětavou prací v Moravském domě a své upřímné vlastenectví svým členstvím v ČSNRA a členstvím své ženy Lillian. Jsou nám oba vzorem krásných starokrajanských vlastností. Za jejich dar upřímně děkujeme. Je nám nejen finanční, ale hlavně morální posilou, že oba uznávají naše úsilí v zájmu československé věci. XXIII. VÝROČNÍ PLES ČSNRA V SOBOTU 16. ÚNORA 1974 Sokol Tábor Holi 1602 South Clarence Avenue Berwyn, Illinois Zpráva předsednictva ČSNRA Po ukončení nedělní pracovní porady zástupců odboček chicagské oblasti sešlo se předsednictvo k vyřízení nejnaléhavějších záležitosti. Pravidelná měsíční schůze první úterý v měsíci byla v poslední chvíli telefonicky úřadovnou odvolána když nastala sněhová vánice, která znemožnila cestu nejvzdálenějším členům ze severu. Předsedal br. Ferjenčik. SJEZD ČSNRA Br. Hřebík přednesl následující návrhy ke změnám stanov. Návrhy budou rozmnoženy a rozeslány odbočkám a oblastem ČSNRA k projednání před sjezdem, který je svolán na 20. a 21. dubna 1974 v Ciceru, Ill. Odevzdejte delegátům na sjezd ČSNRA ve dnech 20. a 21. dubna 1974! NÁVRHY NA ZMĚNY STANOV ČESKOSLOVENSKÉ NÁRODNÍ RADY AMERICKÉ Ve stanovami předepsané lhůtě 30 dnů před sjezdem Čs. nár. rady americké, který se bude konat ve dnech 20. a 21. dubna v Ciceru, Ill., zasíláme Vám dále uvedené návrhy na změny stanov ČSNRA. I. Při schůzi výkonného výboru ve dnech 5. a 6. května 1973 v Ciceru, Ill., br. Jan Sklenář z Detroit, Mich., navrhl, aby výkonný výbor ČSNRA byl sloučen s předsednictvem ČSNRA a aby v důsledku toho odpadlo konáni povinných schůzi výkonného výboru. Předsednictvo ve své mimořádné schůzi 20. listopadu 1973 jednalo podrobně o tomto návrhu a došlo k přesvědčení, že sloučení výkonného výboru a předsednictva by do značné míry porušilo ustálenou organisační formu Čs. nár. rady americké. Usneslo se však, že konání schůzí výkonného výboru je možno ob- mezit na dobu pouze podle potřeby, a to po návrhu jedné třetiny členů výkonného výboru anebo dvou třetin členů předsednictva. Dále se usneslo, aby členové výkonného výboru měli právo zúčastnit se schůzí předsednictva. Předsednictvo proto navrhuje, aby Hlava VHI stanov ČSNRA byla změněna takto:. Článek 1. se na konci doplňje slovy: “Členové výkonného výboru mají právo zúčastnit se schůzí předsednictva.” Článek 2. bude znít: “Výkonný výbor koná zasedáni podle potřeby, požádá-li o to jedna třetina členů výkonného výboru anebo dvě třetiny členů předsednictva.” Článek 3. na začátku bude znit: “Ve svém zasedání”, místo dosavadního “V pravidelném svém zasedání”. Článek 4. se škrtá. Předsednictvo navrhuje schváleni tohoto nového zněni Hlavy VIII stanov ČSNRA. II. Bratr Jan Sklenář ve schůzi výkonného výboru 5. a 6. května 1973 v Ciceru, Ill., dále navrhl, aby byl zrevidován rozsah oblastí ČSNRA tak, aby bylo dosaženo jejich větší výkonnosti. Na základě tohoto návrhu předsednictvo ČSNRA Ve své mimořádné schůzi 20. listopadu 1973 podrobně probralo všechny Oblastní výbory, avšak nenalezlo žádné možnosti k zlepšení dosavadní struktury Čs. nár. rady Americké. Usneslo se proto setrvat na dosavadní organisační struktuře 2 • VĚSTNÍK [pageend2]ČSNRA. Dále se usneslo přizvat Odbočku Jižní Wisconsin do Oblastního výboru v Chicagu. Předsednictvo navrhuje schválení těchto usnesení. III. Ježto výše uvedenými návrhy dochází k dalšímu jednáni o změnách stanov Čs. nár. rady americké, předsednictvo ČSNRA upustilo od provedení usnesení výkonného výboru z 5. a 6. května 1973, aby stanovy ČSNRA byly doplněny všemi dosud přijatými změnami, rozmnoženy a rozeslány všem organisačním složkám ČSNRA. Předsednictvo tak rozhodlo proto, že po sjezdu 20. a 21. dubna 1974, budou-li shora navrženy změny stanov přijaty, ať již podle návrhů předsednictva anebo podle pozměňovacích návhů sjezdu, bude nutno stanovy znovu doplňovat a upravovat. Bylo by proto rozmnoženi a rozeslání stanov před sjezdem 20. a 21. dubna 1974 jen zbytečným a značným zatížením úřadovny Čs. nár. rady americké. Usnesené doplnění, rozmnoženi a rozeslání stanov ČSNRA bude provedeno po sjezdu 20. a 21. dubna 1974. Cicero, Ill., 15. ledna 1974. * * * Z OBLASTÍ A ODBOČEK ODBOČKA “DR. MILADA HORÁKOVÁ” DĚKUJE Výbor Odbočky ČSNRA “Dr. Milada Horáková” v Chicagu, Ill., byl velmi potěšen uznáním, které projevila pro činnost Odbočky a Čs. národní rady americké řada jejích členů. Někteří členové totiž se nemohou — jednak pro své stáří, jednak pro nemoc i jiné vážné důvody — zúčastňovat schůzi Odbočky. Projevili však své uznání činnosti Odbočky při placení svých členských příspěvků na rok 1974, k nimž připojili své dary na její další činnost. Byli to sestry a bratři: Agnes Králová, Cicero, Ill., $16., Hermína Ondrušová, Berwyn, Ill., $6, Jozef Žák, Berwyn. III., $2., manželé Josef Šnajdrovi, Union Pier .Mich., $2., Ludmila Chlupáčková, Cicero, Ill., $2., Jiří Krčmář, Chicago, Ill., $1., a Štefan Omelina, Chicago, Ill., $1., celkem tedy $30.00. Výbor Odbočky “Dr. Milada Horáková” srdečně děkuje těmto svým členům za jejich uznání práce Odbočky a Čs. národní rady americké. Za Odbočku: Dr. Antonín Hřebík, předseda Ludmila Kosová, tajemnice * * * ZPRÁVA KRAJANSKÉHO VÝBORU V CLEVELANDÉ O ČINNOSTI OD 1. KVĚTNA DO 31. PROSINCE 1973 KVĚTEN V neděli 6. května se nejen členové KV, ale početná skupina Sokolů, DTJ a ostatních krajanských spolků a organizací v Clevelandu zúčastnili slavnostního otevření nově postavené České síně Karlín, 5302 Fleet Ave. Původní síň Karlín — opravená nákladem $30,000 — vyhořela v lednu 1972. Úžasnou obětavostí a pílí se podařilo ředitelstvu a členům síně sehnat finanční prostředky na stavbu nové budovy v tak krátkém čase, že mohla být moderní budova otevřena za 15 měsíců po zhoubném požáru. Duší stavebního výboru byl tajemník síně, člen vvýboru KV ,br. Josef Kocáb. * V květnové schůzi KV jsme uctili naše maminky a babičky. Matkou roku jsme si zvolili ses. Markétu Hynčíko- vou. Mnozí z našich krajanů ani nevěděli, že tato laskavá, inteligentní a vždy ku pomoci ochotná paní, je vlastně a- doptovanou Češkou. Ses. Hynčíková, rodilá Lotyška, se naučila jako manželka čs. diplomata výborně česky a sdílela s ním vážnost úřadu i trpké chvíle exilu, pro který se rodina rozhodla r. 1948. — Jednatelka KV, ses. Jarmila Hyn- číková je její dcerou. KV vyslal na mimořádný sjezd ústředního výkonného výboru Československé národní rady americké, konaný v Chicagu ve dnech 5.-6. května, delegáta dr. Rudolfa Peřinu, našeho dlouholetého pokladníka. Br. Peřina podal ze sjezdu podrobnou zprávu, která byla otištěna v Novém Světě. ČERVEN Zástupci KV se účastnili několikadenního symposia o současné politice Spoj, států vůči komunistickým zemím, pořádaného Institute for Soviet & East European Studies při John Carroll University v Clevelandu. Letošní thema, již 11. Public Summer Conference bylo: Confrontation or Conciliation? -— Předsedal ředitel institutu prof Dr. Michael Pap a přednášeli mimo jiné experty mezinárodních vztahů prof. dr. Edward Božek, prof. dr. Richard Walker, dr. Bernard Ramundo a dr. Frank Kleinhenz. Znalec Číny, býv. US senátor dr. Walter Judd, hovořil na thema: A New American Policy for Mainland China? — O vývoji v Československu od r. 1968 přednášel pluk. Jerry Sustar z Allegheny Academy. Všechny přednášky měly vysokou vědeckou úroveň. « Dne 19. června 1973 zemřel zakládající člen a čestný předseda KV br. Leo Franci. —- Budiž čest jeho památce. — Za KV a četné přátele se se zesnulým br. Franciem rozloučil dp. prof. dr. Felix Mikula. ČERVENEC Týden porobených národů: Společné shromáždění 22 národnostních skupin v Clevelandu se konalo v prostorné rotundě clevelandské radnice. Hlavním řečníkem byl starosta města, místopředseda KV a předseda Hnutí národnostních skupin v Ohiu, br. Ralph J. Perk. Naše skupina byla velmi početná; krojovaným Sokolům děkujeme za účast v průvodu. • Výroční výlet Krajanského výboru byl v neděli 8. července na Odd Fellows farmě v Glenwillow, O. Jako léta minulá celodenní výlet v přírodě se pěkně vydařil. KV oceňuje spolupráci a obětavost všech bratři a sester. SRPEN Pátého výročí sovětské invaze a trvající okupace Československa jsme vzpomněli v Den sovětské hanby, v úterý 21. srpna 1973 v Ústřední knihovně, Cleveland Public Library, v uměleckém sále, kde je trvale umístěna socha Jana Palacha (od akad. sochaře Josefa Randy). Pietním shromážděním v Městské knihoxmě jsme uctili památku obětí komunistické persekuce a zároveň si připomněli vážné poslání exulantů a krajanů ve svobodném světě v této pohnuté době. Clev. veřejná knihovna, kde je od května t.r. socha Jana Palacha (správa knihovny nás uvědomila o velkém zájmu návštěvníků o Palachovu sošku, první ve Spoj, státech) byla pro náš večer místem nejpovolanějším. Nově zasazená pamětní deska několika slovy seznámí každého — i nahodilého — návštěvníka knihovny s obětí mladého studenta, kterou přinesl dobrovolně a naprosto vědomě: In Memoriam JAN PALACH Born in Czechoslovakia August 11, 1948 Chose to die in Flames For Freedom January 19, 19S9 Pořadatelem manifestace v Městské knihovně byl Krajanský výbor. Důstojný program řídil předseda KV br. Přemek Kocián. Starosta města Ralph Perk, který slíbil účast, byl však nucen opustit město za služební povinností, měl skvělého zástupce v řediteli měst, služeb, Ing. Ray- mundu Kudukisovi. Projev R. Kudukise (lotyšského exulanta) přinesl v plném znění clev. Nový Svět. Místoředitelka Cleveland Public Library dr. Fern Long pronesla nezapomenutelný projev, uveřejněný rovněž v Novém Světě 31. srpna t.r. VĚSTNÍK • 3 [pageend3]Dr. Longové jsme upřímně vděčni za porozumění, s jakým se postarala o možnost pořádat manifestaci v Městské knihovně. — Zástupci našich krajanských spolků a organizací položili květy a věnce k Palachově soše. V závěru důstojné manifestace jsme zazpívali společné národní hymny a dp. Felix Mikula ji zakončil modlitbou za porobenou vlast a její lepši zítřek — i za nás zde ve svobodném světě, kteří jsme odešli proto, abychom mohli domovu více pomáhat. ZÁŘÍ V zářijové schůzi promluvil k výročí smrti presidenta Osvoboditele T. G. Masaryka pokladník Clev. Družiny čs. legionářů br. František Hynčík. Vzpomněli jsme také 25. výročí úmrtí presidenta dr. Edvarda Beneše. — Část schůze byla věnována rozpravě o přípravách na oslavu 28. října. * Dne 22. září jsme v Clevelandu přivítali milého hosta, prof. dr. Františka Schwarzenberga, předsedu Čs. společnosti pro vědy a umění a místopředsedu ČSNRA. — Dr. Schwarzenberg přijel na pozvání místní skupiny SVU; jejím předsedou je dr. Miroslav Poseděl. V sobotu dr. Schwarzenberg přednášel na téma: 1000 let pražského biskupství a v neděli se sešel v užším kroužku se členy výboru KV. • Dne 24. záři navštívil Cleveland redaktor rozhlasové stanice Svobodná Evropa v Mnichově a vydavatel Českého slova, br. Josef Pejskař. Redaktor Pejskař hovořil o současném vývoji v Československu a kam směřuje. Debatní večer s br. Pejskařem uspořádali Přátelé Českého slova; diskusní panel řídil br. Ludvík Rychtera. • Koncem září a začátkem října byly zahájeny kursy češtiny a slovenštiny, sponsorované městskou školní radou. Kursy češtiny pro dospělé vede v South High vyšší škole dr. Rudolf Peřina. Slovenštinu vyučují místopředseda KV dr. Alexander Mikula a p. Papčun, který také přednáší slovenskou kulturu a historii v kursu zdejší Cuyahoga Community College. Českou kulturu a historii na ČCC přednáší Ing. Stanislav Maršík. Předsedou Ethnic Heritage Center na Cuyahoga Community College je p. Eli Ferenchik. ŘÍJEN Dne 3. října utrpěla naše krajanská obec a celý čs. Cleveland nenahraditelnou ztrátu úmrtím br. Lady Kimla ve věku 78 let. Br. Lada Kiml byl předsedou Clev. Družiny čs. legionářů, čestným předsedou Krajanského výboru, členem Sokola Tyrš, řady dalších spolků a organizací. Clevelandský krajanský deník, nyní týdeník, byl jeho “děckem”. Byl prvním předsedou vydavatelstva Nového Světa a činným členem ředitelstva až do své smrti. — KV tímto upřímně děkuje ses. Vlastě Vrázové za dopis, uveřejněný v Novém Světě, ve kterém ocenila zásluhy zemřelého br. Lady Kimla o krajanskou Ameriku a jeho velký podíl na zahraničním odboji v I. a TI. světové válce i jeho příkladnou činnost v boji proti komunismu po puči v Praze v únoru 1948. Budiž čest památce velkého čs. a amerického vlastence, br. Lady Kimla. OSLAVA 28. ŘÍJNA Krajanský Cleveland důstojně vzpomněl 55. výročí založení Československé republiky v neděli 28. října 1973 ve velkém sále České národní síně na Broadway. Pořadateli oslavy byly Krajanský výbor, Česká kulturní zahrada a Družina čs. legionářů. Po mohutném přednesu americké a čs. národní hymny Shaker Symphony Orchestra za řízení Marcela Dieka přivítal shromáždění předseda KV br. Přemek Kocián Starosta města br. Ralph J. Perk, místopředseda KV, přečetl proklamaci, jíž prohlásil neděli 28. října 1973 Dnem československé nezávislosti v Clevelandu. Proklamaci guvernéra J. Gilligana přečetl br. Tom Skulina. Hlavním řečníkem oslavy byl Ing. Pavel Blaho z New Yorku, býv. povereník pošt a člen čs. parlamentu. Jeho závažný projev přinesl v plném znění náš zdejší týdeník Nový Svět. Ing. Blaho hovořil na thema “Význam 28. októbra 1918 pre Slovákov.” V kulturní části programu vystoupila naše krajanka Miss Mary Lou Kocourové, profesorka Cleveland Institute of Music, která nám krásně zahrála houslové solo “Z domoviny” od Bedřicha Smetany a Dvořákovu “Humoresku” za klavírního doprovodu Miss Ann Gerzeny. —• České a slovenské národní pisně zazpíval za klavírního doprovodu prof Arnolda Weisse br. Alexander Mikula. — Za mladou generaci Američanů, narozených z českých a slovenských rodičů v různých částech svobodného světa, se k odkazu 28. října 1918 přihlásili universitní studenti Marcela Kal- báčová a Jan Hyvnar. V závěrečné části naší oslavy provedl symfonický orchestr Dvořákovy Slovanské tance číslo 3. a 1. V sobotu 27. října vlála čs. vlajka na hlavní žerdi na Public Square. LISTOPAD V neděli 4. listopadu pořádal Patronát České národni sině na Broadway oslavu 75. výročí jejího založeni. Slavnostního shromáždění a večeře se zúčastnili zástupci všech krajanských spolků, organizací a bratrských jednot. Historického významu památné České národni síně vzpomněli tajemník Patronátu p. Frank Plíska a p. Voltaire Žižka. — K jubileu byl vydán Památník, který je v příloze této zprávy. Krajanský výbor byl na slavnbsti početně zastoupen. * V listopadové schůzi KV bylo rozhodnuto poslat peněžité dary přestárlým čs. exulantům do západ. Německa, dále exulantům do Itálie a Rakouska. KV tak činí po léta vždy před vánocemi. PROSINEC Prosincová schůze KV je už tradičně schůzí vánoční — a byla i letos. Po spolkových zprávách (Sokol Tyrš má nového zástupce v br. Ludvíku Rychterovi) zahájil vánoční večer br. předseda Kocián. Za krásný program, recitace, čteni, koledy a hudbu vděčíme malé Katce Chandrycké a její mamince, ses. Haně Chandrycké, ses. tajemnici Jarmile Hynčíkové, br. Ludvíku Rychterovi a ses. Eleanor Patlejchové a Dennis Kociánovi. V této družné náladě jsme také společně oslavili osmde- sátiny našeho čestného předsedy, br. Karla Zahradníčka. Dožil se jich 11. prosince. Za přátele exulanty, za KV i Nový Svět, jubilantu poděkoval br. Václav Hyvnar a předal mu plaketu, mimořádné to vyznamenání starosty Perka. Starosta Perk jmenoval br. Zahradníčka zasloužilým občanem města Clevelandu za jeho služby městu a jeho občanům. Za sokolské bratry a sestry pozdravil br. Zahradníčka br. Lada Voris, za Dram, sbor Včelka br. Luboš Hromádka, br. Přemek Kocián popřál oslavenci veršem a v závěru br. Ludvík Rychtera ocenil jubilantovy krásné vlastnosti a zazpíval mu oblíbené pisně. Mezi hosty byl i první předseda KV, br. dr. Alfred Politzer s chotí. Gratulantů se sešly celé zástupy . . . Každý chtěl stisknout ruku, poděkovat i popřát našemu společnému příteli a projevit mu, jak si ho všichni vážíme a máme rádi. V přátelské pohodě a při dobrém občerstveni jsme oslavili “80” bratra Karla Zahradnička, obětavého národního pracovníka. Sokola a kronikáře celé krajanské Ameriky. M. Hyvnarová * Z VÝROČNÍ SCHŮZE KRAJANSKÉHO VÝBORU, KONANÉ 11. LEDNA 1974 Na výroční schůzi Krajanského výboru, konané v České národní síni v pátek 11. ledna 1974, byli zvoleni tito funkcionáři: Předseda: br. Přemek Kocián; místopředsedové bez pořadí: br. Martin Hrabík, ses. Stázka Kimlová, br. Josef Kobylák, br. Alexander Mikula, br. Ralp J. Perk. — Tajemnice: Jarmila Hynčíková. Zapisovatel: br. Václav Hesoun. Pokladník: br. Rudolf Peřina. Účetní: ses. Hana Chandrycká. Tisk, referentka: ses. M. Hyvnarová. Revisoři účtů: br. Karel Zahradníček a br. Jindřich Němeček. Členové širšího výboru KV: sestry Marie Hrabíková, Marie Kliková a Margita Mihoková; bratři Josef Kocáb, Jaroslav Mec, Josef Podlena a Jaroslav Štěpnička. 4 • VĚSTNÍK [pageend4]Celému odstupujícímu výboru vyslovil uznaní za bohatou, záslužnou činnost během roku br. Václav Hyvnar. Nový výbor byl zvolen jednomyslně. Zůstává téměř ve starém složení až na br. zapisovatele Františka Kubu, jehož odchodu všichni litujeme. Rodina Kubova však zamýšlí se z Clevelandu přestěhovat a proto jsme museli vzít na vědomí rozhodnutí br. Kuby. Jeho nástupcem byl zvolen náš obětavý krajanský pracovník br. Václav Hesoun. Za odcházejícího br. Josefa Doudu, který svědomitě zastával funkci účetního KV několik let, převzala úřad ses. Hana Chandrycká. Ses. Chandryeká a její rodina spolupracuje s KV od příchodu do Spoj, států po sovětské invazi do Československa; byla členkou širšího výboru KV již předloni i loni. Její členství v předsednictvu KV jsme všichni velmi srdečně uvítali. M. Hyvnarová * * * ODBOČKA WASHINGTON, D.C. První akci washingtonské odbočky v roce 1974 bylo — ve spolupráci s ostatními krajanskými organisacemi a Radou svob. Československa —■ uctít památku čs. národního hrdiny Jana Palacha. Z popudu odbočky v den pátého výročí Palachova skonu, dne 19. ledna 1974, provedeno literární a hudební pásmo o generaci Jana Palacha, nazvané: “Víc než být — je milovat.” Pásmo sestavil a jeho provedení zařídil Jaromír Zástěra. Kromě poesie a písní Palachový generace uplatnil v něm také autentické záznamy a fotografické záběry okupace nacistické i sovětské a film o Palachově pohřbu. Provedení v moderní kapli Mount Vernon College ve Washingtonu bylo pietni a velmi působivé a uplatnili se v něm skoro vesměs příslušníci mladé exilové generace, kteří také byli hojně zastoupeni mezi po- sluchačstvem. V pořadu účinkovali: Karol Prochotský, Jiří Sýkora, Antonín Švehla, Zdenka Sadliková, Jarmila Smrčková, Dagmar White a Jaromír Zástěra. Na březen se pod patronaci odbočky chystá jiný podnik mladé exilové generace: veselý večer u příležitosti svátku Josefů. —• Loňské první provedení podobného večera s účastí zpěváka Karla Kryla mělo velký úspěch a lze věřit také v úspěch letošní. Koncem dubna připravuje odbočka ČSNRA tradiční jarní MAJÁLES, který je representační společenskou událostí čs. krajanské větve v hlavním městě Spojených států. V jeho čestném předsednictvu i ve sboru patronů jsou zastoupeny význačné osobnosti amerického politického a kulturního života, hlásící se k svému čs. původu nebo projevující zájem o osud Československa. Funkci výkonné předsedkyně MAJÁLESU 1974 převzala sestra Elena Kašparová-Pátá. —J.K.— ODB. “TOMÁŠ MASARYK” V LOS ANGELES Osmičlenný přípravný výbor měl za úkol obnovit činnost Los Angeles. Byli to: František Bednář, Jaroslav Čadek, Miroslav Konvička, Jarmila Kraciková, Louise Nekudová, Tomáš Ráček, Václav Salák a Bohumil Smutník. Tento přípravný výbor konal dvě schůze: 28. listopadu 1973 a další 18. prosince 1973. Bylo projednáno vše, čeho bylo třeba k obnovení činnosti odbočky a tento přípravný výbor, fungující současně jako mandátová a nominační komise vypracoval návrh na jednotlivé funkce, který byl pak předložen valné hromadě dne 6. ledna 1974. Vedení a členové odbočky ze zúčastnili společné schůze krajanských organizací, na níž vedle hodnotného referátu o současných poměrech ve světě vůbec a ve vlasti zvlášť redaktora Českého Slova a rozhlasové stanice Svobodná Evropa Jožky Pejskara, se rozvinula hodnotná rozprava a přednášející zodpověděl mnoho dotazů. Členové odbočky se zúčastnili všech podniků krajanských organizací, jež se konaly u příležitosti našich tradičních svátků národních. Jako Československá národní rada v Chicagu má i odbočka T. G. Masaryk za sebou dlouhá léta záslužné činnosti. Přištího roku (1974) bude tomu 25 let ode dne, v němž zasloužilí osvědčení národní pracovnici, v čele s Emmou Smeadovou, tuto odbočku založili. Aspoň část jeji historie je zachycena na straně 124 znamenitého díla, vydaného ČSNRA v Chicagu s titulem “Panorama”, která právem nese název “A Historical Survey of Czechs and Slovaks in the United States of America”. Tato kniha by neměla scházet v knihovně žádného člena a vůbec lidí čs. původu. Podle výkazu zaslaného nám z ústředí v Chicagu, má odbočka kolem 90 členů. Valná hromada se konala dne 6. ledna, za šestidenní zlé zimní bouře, která se přehnala Kalifornii. Nicméně, ať bylo počasí jakékoliv, přišli staří věrní členové tak, jako vždy po léta docházeli. Milým hostem byl na této valné hromadě br. Jiří Spánek ze San Francisca, který valnou schůzi vhodně pozdravil. Na konci nezbývá než Vám poděkovat za léta vzácné spolupráce, uznání a porozuměni. Budu na ně rád vzpomínat. Ze zprávy Bohumila Smutníka, býv. tajemníka ČSNRA. Po valné hromadě došla první zpráva od br. jednatele, který oznámil ústředí volbu nových funkcionářů. Jsou to: Václav Salák, předseda; ses. Louise Nekudová, 1. místopředsedkyně; br. Václav Balejka, 2. místopředseda; Miroslav Konvička, jednatel; ses. R. Hlaváčová, pokladní; br. Zdeněk Balcárek, org. referent; Jarmila Kraciková, referentka; br. Tomáš Ráček a George Breber, revisoři účtů. Uvedení funkcionáři byli přítomni na schůzi a funkce přijali. Schůze měla velmi pěkný průběh a byla početně navštívena. hlavně zásluhou chicagské úřadovny, ses. Langové, jejíž velmi přehledné seznamy a adresáře dostali jsme včas. Ze zprávy br. Miroslava Konvičky, jednatele. DARY Manž. Frank a Lillian Janečkovi, Berwyn, IL ... .$1,000.00 Americko-českosl. spplečenský klub, No. Miami, FL 25.00 Jednota americko-českosl. inženýrů, Berwyn, IL 21.00 Kateřina Jakešová, Chicago, IL ......................... 10.00 Manž. Karel a Zorka Kohler-Rausohovi, Riverside, IL ........................................................... 10.00 Ludwig Pfeiffer, Eugene, OR .................................... 10.00 Martin Zubatý, Bellefontaine, OH ......................... 10.00 Lodge Karel Havlíček No 5, ČSA, Detroit, MI .. 8.00 Elsie Rašková, Aurora, CO ........................................ 8.00 Anna Bejnová, Berwyn, IL ........................................ 6.00 Karel Burian, La Grange, IL.................................... 6.00 Frances Harazimová, Miami FL ............................. 6.00 Ladislav Matoušek, Brookfield, IL ......................... 6.00 Karel Vojta, Chicago, IL ............................................ 5.00 Augustin Hering, Cicero, IL .................................... 4.00 Leo Ryšavý, Berwyn, IL ............................................ 4.00 Frank Sukaný, Flint, MI ........................................ 3.00 Jako vzpomínku na skupinu sedláků z Loděnice u Berouna, kteří byli počátkem padesátých let čs. komunistickým režimem odsouzeni k dlouholetému pobytu v pracovním koncentračním táboře — věnuje nejmenovaný dárce.................................................... $25 00 ZAPLATILI JSTE JIZ LETOŠNÍ CLENSKE PRÍSPEVKY $4.00? VĚSTNÍK • 5 [pageend5]IN MEMORIAM zesnulého manžela věnuje Mary Kubíková, San Bruno, CA ..................$25.00 zenulého br. Franka Tomana z Oak Park, Ill. věnuje prof. Frank Kubina, N. Riverside, IL ..................... 5.00 Marie Kostková, Cicero, IL........................................ 5.00 zesnulé pí, Marie Michalové věnuje Martha Peppelová, Woodside, NY ......................... 5.00 Z UDÁLOSTÍ V ČESKOSLOVENSKU ZEMŘEL JOSEF SMRKOVSKÝ Dne 18. ledna 1974 byl v Praze pohřben žehem komunista Josef Smrkovský. Pohřbu se zúčastnilo na tisíce osob, hlavně jeho přátel a soudruhů z doby Dubčekovy éry, kdy Smrkovský byl jedním z nejodvážnéjších zastánců komunismu s lidskou tváří. Za okupace sovětskou armádou 1968 byl s dalšími odvlečen do Sovětského svazu a vrátil se s ostatními po intervenci presidenta gen. L. Svobody. Nedlouho potom onemocněl rakovinou. Velký počet jeho přátel byl telefonicky vyrozuměn, že bude lépe, když se nezúčastní pohřbu, neboť prý jde jen o rodinnou pietni záležitost. Ovšem že rodina Smrkovského nikoho nevolala, byl to strach komunistických dogmatiků, kteří se obávali, aby pohřeb Smrkovského nevyzněl jako demonstrace liberalizačního procesu z let 1968, a chtěl odradit jeho přátele od účasti na pohřbu. Smrkovský, jež zemřel ve věku 62 let, byl nadšeným bojovníkem komunistické strany. Za pražského povstání 1945 byl členem České národní rady, a byl jedním z těch, kteří chtěli zabránit, aby Američané neobsadili Prahu a čekali až sovětské armády přitáhnou až od Berlína. Když však hrozilo nebezpečí pražským občanům z německých jednotek SS, nakonec svolil, aby Američané byli pozváni na pomoc, to však již bylo pozdě a gen. Pattonovi nebylo dovoleno Prahu osvobodit. Dalšim jeho významným činem byla aktivní účast na komunistickém puči 1948, kdy Československo se dostalo pod diktát KSČ a tím Moskvy. Následkem toho nejen že desetitisíce skončilo v žaláři a někteří na popravišti, ale jedním ze žalářovaných za stalinismu byl sám Smrkovský. Proto se stal tak velkým zástancem Dubčekovy osvobozenecké éry, bohužel pozdě. Odešel tak další komunista, který se stal obětí ideologie, kterou násilím pomáhal prosazovat a v kterou věřil. Nebyl a nebude poslední. ZNEHODNOCOVÁNÍ US DOLARU V ČSSR US dolar sice stoupl ve svobodných zemích na hodnotě, ale v komunistických státech se děje opak Po krizi, kterou dolar prošel minulého roku, snížilo ČSSR jeho hodnotu ze 14 na 12 Kčs a nyní již na pouhých 10 Kčs. které dostane návštěvník za nucené směnnou sumu 7 dolarů denně. Ačkoliv Čedok dělá reklamu v amerických novinách Mariánským lázním, kde prý král Edward VII. zahájil r. 1905 hru golfu, a též Karlovým Varům, za pouhých 12 dolarů denně hotel i se stravou pro jednu osobu, těžko by někdo vyšel s 12 dolary za pouhých 10 Kčs za dolar. Nízká výměna korun za dolar je využívání krajanů. ZTRÁCEJÍ SE DOPISY Přes veškeré snahy o spolupráci a mírové soužití, jež je cílem vyjednávání na konferenci o bezpečnosti Evropy v Ženevě, komunisté dělají pravý opak. Tvrdí, že právě v době mírového soužití se třídní boj zostřuje. Dokazují to tím, že posledního půl roku velká část žadatelů z USA o návštěvní visa do ČSSR byla .odmítnuta, a to bez vysvětlení. Další stížnosti je ztráta dopisů. Jsou důkazy, že dopisy v ČSSR se otevírají, neboť při zásilkách cizích valut je do dopisu vložena připomínka, aby příjemce do 3 týdnů vyměnil valuty ve státní bance nebo Tuzexu. Ovšem stává se též, že když se najdou v dopise valuty, dopis prostě nedojde, a je marné pátrání. Dojdou-li však valuty jedné rodině a druhé né, pak je důkaz, že těch censorů je příliš mnoho. ČERPÁNÍ NAFTY V ČESKOSLOVENSKU Energetická situace ve světě vedla k zvýšenému zájmu také v Československu o možnostech těžby nafty a plynu. Zhruba před desíty léta skončil výzkum tzv. Vídeňské pánve. Nejbohatší ložiska byla nalezena u obce Hrušky na Břeclavsku, odkud dodávají Moravské naftové doly n.p. Hodonín asi tři čtvrtiny celkového množství nafty těžené v ČSR. Další průzkum společně s Ústředním ústavem geologie se provádí v prostoru od Znojma až po Ostravu, kde prý přirovy karpatské čelní roviny mohou skrývat nafto-mateč- né horniny. Nej významnější byl nález u obce Lubná na okrese Kroměříž, kde v hloubce asi 1,000 m bylo zjištěno ložisko nafty a plynu, hluboké asi 50 m. I když je ložisko stále ještě v stádiu prověřování, byla zde již zahájena těžba nafty s denní produkci kolem deseti tun. Její geologické zásoby jsou odhadnuty zhruba na 1.5 milionů tun. Kvalita nafty v nalezištích jihovýchodní Moravy je dle odborníků velmi vysoká. Neobsahuje prý žádnou síru. Taková nafta se vyskytuje jak v Hruškách, tak v Lubné. Těžení nafty zatím by se zdálo množstvím né příliš významné, ale právě její jakost ji dělá tak významnou. Vyrábí se z ní kabelové, kondenzátorové, transformátorové a jiné izolační oleje, které by jinak bylo nutno dovážet. PROHLÁŠENÍ ŠVU NA VÝROČNÍ SCHŮZI V TORONTĚ ZA SVOBODU VÉDY A UMĚNÍ “Běda tomu národu, jehož literaturu přeruší zásah moci; to není pouhé porušení “svobody tisku”, to je uvěznění jeho srdce, to je přetrhnuti jeho pamětí. Národ si nepamatuje sám sebe, národ ztrácí duchovní jednotu a přes domněle společný jazyk si příslušnici národa přestanou návzájem rozumět.” Tato slova byla částí neproslovené slavnostní řeči Alexandra Solženicyna, laureáta Nobelovy ceny. Popisuje vhodným způsobem situaci převládající nyní v Československu, která je odrazem poměrů v Sovětském svazu. Kdyby tento dnešní vývoj pokračoval i nadále, výsledek by mohl být jedině podle předpovědi Solženicynovy. Členové Společnosti pro vědy a umění, kteří se sešli v městě Torontě u příležitosti svého výročního valného shromážděni, důrazně protestovali proti vlně persekuci namířených nejen proti českým a slovenským spisovatelům, ale proti všem umělcům, vědcům, vědeckým pracovníkům a intelektuálům všeobecně. Schůze SVU se konala dne 17. listopadu 1973, na výročí onoho dne v roce 1939, kdy nacistické úřady uzavřely české university v Čechách a na Moravě, deportovaly studenty do, koncentračních táborů a popravily jejich činitele. VII KONGRES SVU NA NEW YORK UNIVERSITY Ve dnech 15. až 17. listopadu 1974 Společnost pro vědy a umění pořádá VII. kongres na newyorské universitě. Jako v minulosti budou i na tomto sjezdu zastoupeny všechny discipliny: přírodní vědy, umění, humanitní obory i vědy společenské. Nikdo nebude odmítnut, má-li něco říci k problematice ČSSR nebo středovýchodní Evropy; poskytneme prostor a. 6 • VĚSTNÍK [pageend6]čas i těm, kdož by chtěli referovat o svém bádání, třeba by nemělo souvislost s čs. tématikou (máme tu na mysli např. exaktní vědy). Přednášet bude možno česky, slovensky nebo v kterémkoliv cizím světovém jazyce. Koordinátorem přednášek (Program Chairman) byl jmenován prof. Rudolf Šturm. Prosíme zájemce, aby psali přímo na jeho adresu: Skidmore College, Saratoga Springs, N.Y. 12866, USA. KAŠPÁREK opět hraje našim dětem. Loutková představení každou poslední sobotu v měsíci ve 4 hod. odpoledne, místnost č. 206, budova ČSA v Ciceru. — Čistý výtěžek je věnován na zřízení české a slovenské samostatné stolice při University of Chicago. Za minulou sezónu se vybralo 8120.00. MÁME NA SKLADĚ K PRODEJI Poštou PANORAMA .................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ............................. 5.00 5.50 UPOZORŇUJEME — Vydání PROGRESSIVE CZECH je téměř vyprodáno. Zbývající výtisky se prodávají za $5. Vděčně vzpomínáme, že páté vydání bylo hrazeno pí. Emmou Mikulovou k uctěni památky zesnulého prof. B. Mikuly a proto nám bylo možné stanovit původní nízkou cenu. Od té doby náklady s vydáním tak stouply, že nelze pomýšlet na nové vydání učebnice PROGRESSIVE CZECH. THE BIRTH OF CZECHOSLOVAKIA .... 5.00 Jaroslav Brodský: ŘEŠENI GAMA............. 5.00 5.50 Josef Falta: PŘES FRONTY A PŘES HRANICE ............................................... 1.50 1.85 DĚTSTVÍ A MLÄDÍ, vzpomínky Or. Alice Masarykové ................................................ 2.50 2.75 Vojtěch N. Duben: LEDY SE HNULY.......... 2.50 2.75 Viktor Fischl: HOVORY S JANEM MASARYKEM .......................................... 0.75 1.00 OBJEDNÁVKY VYŘIZUJE ÚŘADOVNA ČSNRA; Czechoslovak National Council of America 2137 So. Lombard Ave., Room 202, Cicero, III. 60650 ZAPŮJČENÍ FILMŮ ČSNRA půjčuje následující filmy k promítáni: Pohřeb Jana Palacha v Praze — 16 mm černobílý zvukový film (9 minut). Seven Days to Remember — historický film natočený čs. filmaři o invasi a okupaci Československa v srpnu 1968; 16 mm černobílý zvukový film s anglickým komentářem (58 minut). 50. výročí ČSR — slavnost ve Washingtonu, D.C.; zájezd uspořádaný ČSNRA za účasti krajanských organizací. Film je 16 mm, barevný a zvukový (20 minut). Ústředí předpokládá, že za zapůjčení filmu “Pohřeb Jana Palacha” nebo filmu "50 výročí ČSR” by byl Radě věnován finanční dar $10.00, za zapůjčení filmu “Seven Days to Remember” $15.00. O zapůjčení dopíšte úřadovně ČSNRA, 2137 So. Lombard Ave., Room 202, Cicero, Hl. 60650. ČSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podatl vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má 2 0 0 ŘÁDŮ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 PRO ZDRAVÍ a k r á s u ZDRAVI-TAMIN kapsle na krev a sílu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ............................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ......................................... $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 AMERICAN PŘEDPLATNÉ — BULLETIN I $2.00 ROČNĚ VĚSTNÍK • 7 [pageend7]VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 fa «6 Second Class Postage Paid at Chicago, Illinois ANNUAL DANCE February 16, 1974 Sokol Tabor - Berwyn, III. [pageend8]