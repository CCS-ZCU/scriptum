HAŇŤAPRESS ČÍSLO 13 [pageend1]OBSAH B. Hrabal - DEN OTEVŘENÝCH DVEŘÍ J. Šmoranc - DĚTI PERIFERIE (ukázka) V. Cflek & V. Merhaut - VÝKŘIKY I. Vodseďálek - URBONDY J. Kroutvor - ZÁPISNÍK ČESKÉHO FILOSOFA J. Adler - PRAŽSKÁ-NĚMECKÁ LITERATURA (H. G. Adler) Na přední stráni obálky Jiří Šmoranc, 50. lita. HAŇŤA PRESS číslo 13. Redakce Tomáš Mazal. O Pražská imaginace, říjen 1992. Toto Číslo vyšlo za p ř i s p ě n í B. Hrabala [pageend2]Bohumil Hrabal: DEN OTEVŘENÝCH DVEŘÍ Horka jsou nyní taková, že mám nejen otevřená okna a nejen dveře do předsíňky, ale i do pokojíčku... A sedím u vypnutých kachlových kamen, mám natažené nohy na židli... a kočenky pomalu a opatrně, jako vojáci, když dobývají město uličku po ulici, čtyři černoušci a Pomeranč, nic neujde jejich pozornosti, dokonce vlezou mi i do postele... zpomalenými pohyby, tichounce, aby nebyly slyšet jejich tlapinky... vejdou i na stůl a jeden předmět po druhém je pro ně svátý... každý detail, jak říká Danilo Kiš, je pro ně nejen poezií, ale i etikou, protože všude jsem cítit i já... Tak křižují sem a tam, vyskakují a mají přesné oči a pozornost pro každou tužku, každou krabičku s lékem, dokonce očichávají a prohlížejí si psací stroj kousek po kousku... a uvádějí mne svojí básnickou pozorností v úžas... dokonce že se nehýbám, tak i mně očichávají a prohlížejí, jako bych byl psací stroj, jako bych byl rádio... detektivové po vraždě nevěnují více pečlivosti každému detailu jako ty moje kočenky, protože je barák otevřený, rozglábený... a každý detail má pro kočenky nejen poezii, ale i etiku... V Židenicích, když jsem jeden rok chodil do gymnázia, a pak byl každé prázdniny až do pětadvaceti let, mi kluci z Balbínky (kde jsem se narodil v čísle 47) říkali: Boho, Bombec, Bohóšku... a v Nymburce mi říkali: Bogan... pan Marysko mi psával a říkal Theofile, jistá mladá žena mi zásadně psala zamilované dopisy Mon Chér Theo!, v hospodě mi říkali a říkají Bohoušku... Čáp letící ze Žiliny do Štoly v Tatrách se jmenuje: bodán, bocian letící ze Štoly na Bardejov se jmenuje východňársky: gola. To mi říkal Slovák pan Vydra, který se narodil v Praze a chodili jsme spolu třicet let k Pinkasům, nakonec ke Zlatému tygrovi... poslední čtvrt století bydlel ve Štole v Tatrách, jezdil po republice a fotografoval náhrobní kameny slavných Čechů a Moraváků a Slováků. Podle potřeby a smyslu pro humor rád mluvil brilantní češtinou, bratislavskou slovenštinou a východňársky, aby dokázal, že je Čechoslovák. Miloval a jezdil škodovkou, ač mu jeho syn nabízel mercedesku a nebo něco podobného... pan Vydra měl rád a perfektně řídil a udržoval svého Spartaka a své šaty podle anglické módy. Bocian... gola... 3 [pageend3]April Gifford, studentka Standfordské university, když přijela do Prahy a řekla u Zlatého tygra, že se jmenuje April, pan Marysko ji přejmenoval na Dubenku. Psal jsem jí dopisy... Má drahá Dubenko! Teď ty dopisy vyšly v Paříži a Dubenka je titulována... Ma chere Doubenka! Teď vyšla v Itálii a proměnila se z Dubenky na cara Aprilina! A nyní vyšla v polštině a metamorfózovala z Dubenky, z April, na droga Kwiecienka... jako bocian na gólu, ač to je pořád čáp letící ze západu na východ, jako April Gifford, která přiletěla boeingem z Los Angeles do Prahy. Pan doktor Vydra, když dopíjel pivo U zlatého tygra a byla s ním i jeho věrná žena, neopominul, aby s velkým smíchem řekl: Až deceduju, prosím, aby na mém pomníku bylo vytesáno: Tady leží Vladimír Vydra, který do té doby, než se oženil, žil jako slušný člověk... A nikdy jsme se nedozvěděli celý ten text na jeho hrobce, protože jeho paní také s velkým smíchem volala. Ty chlape mizerná... A tloukla jej útlou pěstičkou do zad. Pan Vydra už je mrtev... odletěl ze své dřevěné vily ze Štoly v Tatrách jako bocian, nebo gola, nebo český čáp? April Gifford přiletí boeingem do Prahy jako ma chere Doubenka, nebo cara Aprilina, nebo droga Kwiecienka? Theofil, Amadeus, Bohumil Hrabal, ten, kterému říkali kamarádi Boho anebo Bombec anebo Bogan, kam ten odletí? Do nebe, kde jsou kočky, tam u brány na něj budou čekat ty drahé kočenky, které jej předešly. Kwieci^nky. P.S. A Kerskem vane teplý, hedvábný vítr. A já mám psotníček, psotník. V nebezpečí z prodlení jsou nejen směnky, ale i vzpomínky... 27. května 1992 Poznámka: Soubor třinácti letošních dopisů Dubcnce se bude jmenoval AURORA NA MĚLČINĚ a nakladatelští Pražská imaginace jej chystá na vánoční trh. 4 [pageend4]Jiří Šmoranc Narozen 4. 9. 1924, lakýrník, žije v Praze. Vyrůstal v prostředíperiferijního pmletaiiátu, v rozmezí let 1950-53 patřil k záběhlicko- -libeňské skupině sunvalistů a psychiku. Autor čelných automatických textů, veršů atd. Koncem 50. let napsal slango\ý soubor čil a povídek "Děti peiifetie", z jehož rukopisu vybíráme ukázku. Oficiálně doposud nepublikoval. * * * 'Tak pane Hrabal, z čeho by měl Vladimír tohoto roku radost? ... kdyby se dozvěděl jako já, žc pan Šmoranc, ten natěrač a básník, ten který napsal velkou knihu povídek psaných v nuselském žargonu a slangu, ten který byl zrovna tak krásný jako Vladimír, tak ten natčrač, který byl se svou milou v divadle hudby, když tam předváděli Mahlcrovu čtvrtou symfonii, tak při druhé včtč se rozplakal tou hudbou a na počest Mahlcra rozepnul své milé blůzičku a požehnal a žehnal až do konce té čtvrté symfonie tím krásným prsem celému sálu. Když se jej pak pohoršené ptali, co tím myslel, řekl pan Šmoranc - "Jak má obyčejný proletář vyjádřit své dojetí, pánové?" A všichni uznali, žc má pan Šmoranc pravdu... Tak tohle když by se dozvčděl Vladimír, tak by s ním nebyla řeč celý den a ještě jeden den navíc. Ten čas by nemluvil, jen by se lehce usmíval a zkoumal, zda by se na tu událost v divadle hudby zmotal i on... Ale jak vidím dopředu, Vladimír by se na to nczmotal a tak by tím krásným obrazem žil, tak jako si žiju i já...” /B . Hrabal - inletview / 5 [pageend5]DĚTI PERIFERIE /črty z let 1930-38/ "Naším krásným městem protéká stříbropěnná Vltava a je nazýváno matkou Měst - ale také jím protéká Botič, potok plný splašek a výkalů, a tak na každé kráse je kousek špíny. Totéž je s naší řečí, také touto stříbropěnnou mluvou protéká periferní řeč a i když z ní zbyla jen torza, přesto je tok někdy vyplaví s matným leskem mrtvé ryby na hladinu naší řeči.. Tyto texty jsou mluvou minulé republiky, mluvou minulé generace, která vyrůstala pod tlakem rakouskoněmec- kých režimů a vysvobozovala se z oné kumulace německých úředních vět a normativů bastardním jazykem, kde německá slova se počešťovala a česká slova poněmčovala, vznikaly hybridy a rachitida češtiny. A to je právě její střed se svým interdialektem, pražštinou, kde na periferii vyrostl argot a slang pokropený hantýrkou světských, stává se esperantem těch nejvíce vykořisťovaných dvacátých a třicátých let. Tento jazyk je jednou z vrstev, která je již v lingvistickém rozkladu a odumírá, žije však ještě sporadicky v naší starší generaci." /z autorovy předmluvy k rukopisu/ V m a š t a 1 i Rád sem chodím za dědou do maštale, sem k Černejm, von pan Černý i dyž mě vidí, že sem du, nikdá mi nic neřekne, páč ví, že du za dědou Baťulkou. Pět párů koňů tu stojej vedle sebe s ohromnej- ma zadkama, hrabou kopytama vo dřevěnou podlahu, vobčas někerej votočí hlavou po mně a loupne vočima a zafrká. Děda nosí voves a seno a z dřevěnejch putýnek jim leje vodu do žlabu a křičí - Hůj... ustup... nebo tě... - Dycky po mně mrkne a zasměje se a volá na mě jako na koně takovým hlasem - To koukáš, to sou valachové... - Plácne při tom jednoho přes zadek, ten zařehtá a kadí zelený kobližky, jen se z nich kouří. Vůbec nesmrděj, sou cejtit senem a vovsem. A děda je vo něco málo věčí než já, ale koňů se nebojí, praští ho znovu rukou po zadku a zařve - No tak laudóón... - Veme do ruky lopatu a koště, zamete to, vynáší na dvůr na hnůj. Dyž se vrátí, řekne mi zvesela -... to sou belgický... Koně stojej, žerou, mlaskaj těma velkejma pyskama, řehtaj. Děda jim přidává seno, nabodne velkej chumáč na vidle a dává jim ho za takovej žebřík, co je hned nad žlabem, ze kerýho pijou vodu. 6 [pageend6]Pořád frkaj a mlaskaj. To je dycky, dyž sem du... Je tu hezky, vlaštovky se tu proháněj už vod rána, štěbetaj a lítaj nad koňma, ale vokna sou tu zaprášený, samá pavučina, vypadaj jako mříže někde v lochu, sou ze samejch mrňavenjch vokýnek, ani nejni skrz ně vidět. A ty koňové sou cejtit tak prima jako děda a děda je má už nablejskaný, vykartáčovaný, kopyta maj ňák vyrajblovaný a snad naviksovaný nebo co? Děda eště hřebelcuje posledního valacha, ale babí ňák runcá a děda na ní křičí - Co holka furt hudruješ? Ale babí si vede svou, vobčas se po mně koukne, je hubena ňák... divně učesaná, ňák málo a sou jí vidět ty jizvy, co má na bradě takhle po straně, co má vod kováře dyž jí tahal zuby, to má přej vod malička. Srovnává deky a řekne dědovi - Dyž vidim toho kluka... dyby si za něco stál, tak sme měli dávno kvartýr. Děda eště koňům dolejvá vodu a vodbejvá ji.- Ale nech toho teď! Babí je mrzutá, rozvrzaná jak almara a řekne- A dyby si měl štambilní práci, mohli bysme mít pěknej kvartýr a né spát furt u koňů v maštali... koupit ňákej ajrichtunk, aby taky k nám moh někdo přijít...- Děda najednou strhnul z hlavy klobouk, černej, ale zamaštěnej a hodil ho na zem a kopnul do něj a zařval zas jak na koně - Do prdele už... já se na každýho vyseru... k nám nemusí nikdo chodit, ať dou šicky do hajzlu! - Zčervenala mu i pleš, jak se rozčílil, a pře- táh koštětem jednoho valacha, co trochu vylejzal vod vostatních, vzal ho přes zadek, ten jen zařehtal a trochu vyhodil nohou ale děda na něj hrozil koštětem a volal- Dej si bacha nebo tě... Babí hodila těma dekama na takovej velkej dřevěnej černej kufr a popadla mě za ruku a řekla mi - Poť vocať, tady to pro tebe nejni... Vyvedla mě z maštale přes dvůr pod dráhou a šli sme pod Železniční most a courali podle vody a dívali se na šífy a na parasy, jak houkaj a plavaj po Vltavě a babí furt eště hudruje na dědu. A mně je to pořád divný, že babí tolik nadává, dyž já bych chtěl abych moh bydlet s babičkou v maštali a spát u koňů, na zemi na dekách... To musí bejt príma... Blízko Železničního mostu ňáký dva tesaři spravovali rybářský lodě a šífy, měli je vobrácený dnem nahoru a zatloukali tam prkýnka a asfaltovali ty spodky lodí. Tak sme si tam sedli na jednu, 7 [pageend7]co eště nebyla naasfaltovaná, a babí začla zas si vylejvat vztek na dědu, to sem neměl rád. Jó s Baťulkou sem to chytla... Koukám celej život jak koně kaděj... ale co sem měla dělat, dyž sem měla Růžu... tvou mámu, eště malou, dyž mě Hugo nechal... Vším si si u Černejch takhlenc v rohu v těch zelenejch vrátkách, tam je švec, hodnej člověk, ňákej Ježek, je sám bez ženský, dělá, furt má peníze, jakejch bych s nim měla život... Nad náma rámusil nákladní vlak, co jel do Prahy možná až z Plzně, a blízko nás přijel kočí s koňma s prázdnou fůrou. Koně vypřáh a šel je plavit. Byl to vyzáblej chlap, dlouhej jak tejden, poplácával koně po zadkách. Koňové nechtěli do vody ale von s ni- ma mluvil jak s dětma. Jednomu říkal Kadlíku, druhýmu Nanynko, ale pak se s nima votočil a držel je za vohlávky a šel sám první do řeky a táhnul je za sebou a koňové šli, ale se sklopenejma ušima, báli se, až řehtali a babí řiká - Tady sou koncký jámy... vloni se tady jedna hajtra utopila, tady kočové musej bejt vopatrný... Zaseje plaval jeden paras a hulilo se mu z komínu a za tim kouřem bylo vidět, jak na nábřeží jede elektrika číslo čtyry, jak zastavuje u Výtoně a vohybá se do nuselskýho údolí, a Vltava se blejskala vod sluníčka a už to začalo šplouchat na břehu, jak k nám vod toho paracu přibíhaly vlny a babí zaseje začne hartusit na dědu - Depak Baťulka... jak někde slyšel kutálku... voni taky... dou ulice- ma a vyhrávaj a lidi za nima a parchanti do toho... a to je něco pro Baťulku, hned se rozjaří, hned ruce nahoře a hrne si to za kutálkou a pak se někde nacamrá, že je formanům pro srandu. Jó, to mu nikda nejni dost, hned řve jak pominutej, ať zhyne vláda, ať žije socijální demokracie a tu pražskou policii vyhodíme pumama... - Podívá se na mě a zakejvá hlavou a nadává dál, - Jó to von zpívá proti vládě... kdo by si to šecko pamatoval... Jó to potom ale chytěj Baťulku za flígr a na dyrekci mu daj taky ňákou vokoštovat. Depak Baťulka, Ježka sem si měla vzít... - A baně babí, děda je príma... - Jó ten je príma? Babí mi vede za ruku a neříká už nic, asi myslí na toho Ježka, ale já myslím jen na dědu Baťulku, mám ho rád, páč dělá furt srandu a mně se vocuď moc nechce, je tu prima cejtit ten asfalt z těch lidí, ale deme... 8 [pageend8]N a d r b e s u Je moc hezky, luft je teplej, motýlové a šecky prevíti s breberkama, co maj křídla na lítání, bzikaj kolem a ptákové ty zpívaj jak vo závod. Máme štígro, po celým Spořilově nás nikdo nehoní. Sou tady mezi těma vilkama príma uličky, tak dva metry široký, a stromy se vykláněj až do prostředka, že nemusíme ani lézt přes ploty a podávaj nám tak bezva ty chrupky jako rukama a my je sčísnem a hned se ládujeme. Vono na nás nejni ani moc vidět, tak bereme ty ouzký uličky jednu za druhou a natrháme si eště za košili a máme už břicha jak starý dědkové a flusáme kolem sebe pecky a docela pomalu zdrháváme. Eště nám to nedá a dem k záložně, tam sou dobrý vajksle. Čim to je, že tydle višně čím víc se ládujem, tim máme věčího fába, furt se nemůžem nafutrovat. Bylo ňák kolem poledne, vod Chodovce se sem táhla ňáka muzika jako z funusu, lidi moc nechodili, jen ňáka babka se courala kolem s bandaskou mlíka, tak to vočihujeme, páč tady je to blbý, musíme rychle skočit na plot, vočísnout a frnknout. Už zrovna chceme vlézt na plot, dyž k záložně přijelo auto s ňá- kejma panákama napiglovanejma jako dycky ty, co jezděj autama. Vokouněli a chvilku kecali a pak teprv dou eště pomalu jako dyš sou tlustý. Máme steka, musíme počkat, páč šli do záložny. Tak sedíme kousek vopodál, ten funus přestal hrát a sou sem slyšet zas brabci a pěnkavy, jak šveholej, a máme štígro, za chvíli ty panáci vyšli a hned vodprejskli. Franta už nervózně, ale frajersky zasyčel - A dem na to... Ten funus zrovna začal zas, ty pohřební melodie sem zalítávaly a my skočíme na ten železnej plot a začnem ty vajskle rvát i s listím a cpem si to za košili, ale eště ani nevokoštujem, dyž na nás vyběhne chlap v šedivým plášti a řve na nás: - Zloději... zloději... Pořád řve jak pominutej. ruce má nad kebulí a mává s nima jak mišuge. Seskočíme a berem roha. Fofrujem, až hekáme, a Franta v tom fofru, celej uřícenej, heká - Čéčé co ten chlap blbne kvůli pár vajkslím Mažem to, jak řiká babí, jak dyž nám hoří koudel u prde- le, páč tam za náma furt slyšíme - Pomoc... pomóc... - a najednou taky zaslechnu něco vo stotisicích a zastavím se a řvu na Frantu - Človrgo, to nehoněj nás... neutíkej, tam se asi něco stalo. To asi ty chlapi, ty panáci z toho auta... že tam něco šlohli? Vopravdu, 9 [pageend9]čumíme tam na roh Spořilova, srocujou se tam lidi, mluvěj, skoro křičej a nikdo nás nehoní, to je príma... Dem pomalu zpátky a pro sichr vemem to zezadu těma ulička- ma aby nás nikdo nepoznal. Posloucháme a petrachtujeme vo co tam, vlastně de? Nojó... to nejni kvůli nám... Posloucháme vopodál a slyšíme jak tam furt někdo vykládá, křičí to, vo ňákejch velkejch lóvákách, vo stotisících korunách, že tam přijelo za pravýho poledne auto a ňáký chlapi s maskama na vobličejích a s levorverama tam ukradli všecky prachy, co tam byly, přímo z trezóru. Posloucháme a sme z toho celý baf, nestačíme na to čumět... - To je žrádlo..., šeptá mi Franta -... a my se u toho nachomejtli, čéčé to je klika, škoda, že ňáky prachy neztratili, to se stává, dyž sou zlodějové ve velkým fofru, jako brácha, taky, jednou ho natra- povali na půdě a jen taktak, že se dostal přes druhou půdu na druhou střechu... a polovičku toho poztrácel. Najednou zaslechnem: - Zrovna tady byly děti a lezly na plot na višně a utekly když to začalo, ještě že ty lotrové nestříleli a neudělali jim něco. - Slyšíš to? Poť se zdejchnout, mohli by nás poznat! zasyčel Franta a mrknul na mě zas kovbojsky jak to uměl. Měl kovbojskej ksicht, ten sem mu záviděl, měl na ňom takovou jako mastnou kůži s malinkatejma dirkama a z nich vylejzaly chlupy a pod nosem už mu rostou kraťoučký fousky, má taky věčí nos a taky už má všelijaký uhry a mastný vlasy furt uhlazený, takový ani blond, ani černý, napůl, vypadal skoro jak chlap. Mazali sme si to rychle pryč, rači aby nás nikdo nepoznal. A dyž sme byli už skoro Na Hutích trajdali sme už docela pomalu. Nad náma byly ohromný mraky, bílý jak peřiny, dyž sme šli na drbeš, tak si to šinuly jako nad Spořilov a teď zaseje už šíbovaly přes Záběhlice někam do Hostivaře. Záběhlice ležely pod náma v takovým modrým čouďánku a zrovna doklinkal zvon z kostela a před náma na kopci stála Vinice, vidíme ty baráky co bydlíme a ty vily se zahradama, na konci Vinice byla Sokolovna a ty vysoký topoly tady vocaď vypadaly jako velkej hřeben. Díváme se k baráku, co bydlíme, jesli někoho neuvidíme známýho, nebo mámu, dyž ty lidi sou tady vocuď tam mrňavý k nerozeznání. Zezdola z rybníka Hamráku sou slyšet žáby, jak tam rachtaj jak divý, vlaštovky lítaj 10 [pageend10]tak nízko, že zametaly pěšinu před náma, a furt eště pokecáváme, co sme to měli za štísko, dyž najednou řeknu Frantovi: - Hele Franto, ale proti těmhle koumesům je tvůj brácha upínej hadr. - Nojó, von brácha je půdař a řiká, že by bouchačku nevzal do ruky, že přej to smrdí. - Rukou si šáhne na krk, jako dyž se chce podříznout kudlou, je vidět, že sem mu pořádně nadzvích mandle. Na moc už se nezmůže a znova do něj rejů: - Nic mi tady nehankuj, proti těmle... - prstem píchnu do zadu za sebe ke Spořilovu... - je tvůj brácha ale úplnej hadr. Franta se nechce dát, statečně ho brání: - Hele Šmolko, můj brácha je koumák. Tyhlec chlapy až chytnou, ty dostanou flák, to bude kamaráde flastr, ale můj brácha? Ten dostane pár monatů. Hale chytrej... - a přitom se ťuká prstem na čelo. Stejnak má zteka a je nafrněnej ale už rači ho nechám ale sem rád, že toho jeho bráchu někdo převez. Tak dem... ty žáby dělaj furt randál a ty pitomý vlaštovky lítaj, div nám nevlítnou pod nohy a ty bílý haldy mraků furt cáraj po tom modrým nebi furt dopředu, do Němec... jak řiká moje babí, co přej je ten Hugo Linke... právej fotr mojí mámy a né děda Baťulka. Jiří Šmoranc /psáno koncem 50. let/ děda Baťulka 11 [pageend11]VÝKŘIKY Expresionismus není ani tak umělecký sloh, jako spíš důraz kladený na psychickou stránku tvorby, na potřebu lidi ne oslovit, ale vykřiknout jim do tváří svou zprávu o lidském utrpení nebo o znepokojivém stavu společnosti. Činí tak formou jasnou a přehlednou. Nejraději se vyjadřuje kresbou nebo grafikou. Není hrou ani intelektuálním poselstvím, ale může být stejně tak dobře mesianismem nebo politikou. Působí-li realistickými prostředky, rozeznáme jej na první pohled. Změní-li se však na expresivní abstrakci, akční malbu nebo happening a vyjádří-li se třeba aktivní grafikou, přestává být souvislost s "klasickým" expresionistickým výrazem zřejmá, ač touha stojící za oběma formami se příliš nezměnila. Procházíme-li několik zbylých školních grafik Vladimíra Boud- níka a výtvory jeho spolužáků, vidíme, že všichni se vyjadřovali podobně. Je možné třeba srovnávat jejich tvorbu i životní situaci s tvorbou německých expresión istů z let 1910-18, kteří prošli zdánlivě podobnou "válečnou" zkušeností, ale to by nemělo smysl. Doba tohoto století byla prostě expresivitou prosycena. Projevovala se v hudbě filmových žurnálů, úpravě časopisů, sálala z plakátů "třetí říše" a byla obsažena i v heslech a akcích pozdějších "budovatelů socialismu". Nebyl důvod, proč by se tehdejší žáci grafické školy měli vyjadřovat jinak. Je zřejmé, že bolest stála na počátku jejich tvorby a vývojem se ukázalo, že průběhem života se naučili vstupovat do bolesti až na hranice sebezničení. Společnost, která se v prvním poválečném ročníku Státní grafické školy v Praze, ve třídě profesora Beneše sešla, byla značně rozmanitá. Tvořili ji mladíci bez zkušeností i muži prošlí totálním nasazením v Říši. Velký vliv na ostatní - a podle Zdeňka Boušeho klíčový dopad na Vladimíra Boudníka - měl zejména Jan "Hannes" Reegen, který ve Vídni prožil tragickou lásku k dívce Mad. Zahynula při náletu. Po válce se Hannes vrátil domů do Police u Jemnice. Rodina mu svěřila peníze na nákup mlátičky, či nějakého jiného zemědělského stroje, Reegen s nimi odešel do Prahy, ale zemědělskou budoucnost zavrhl, přihlásil se na školu, maloval, žil bohémských životem, spával na půdách, v cihelnách, sklenících apod. Dva roky kreslil portréty své lásky Mad - se stejnou zběsilos12 [pageend12]tí, jakou později a za jiných okolností projeví i Boudník. Po maturitě odešel domů, se spolužáky udržoval písemný styk, ve třiceti letech v r. 1952 v Polici zemřel na tuberkulózu. /"Listy příteli" - dopisy J. Reegena VI. Boudníkovi z let 1949-52 vydala v r. 1989 Pražská imaginace, sv. 56, jako repliku samizdatu edice Explosionalismus VI. Boudníka./ Teprve řadu let po jeho smrti se k jeho přátelům dostala poslední část jeho zajímavé tvorby. Mrtev je už i o dva roky mladší Boudník i o další tři mladší Josef Krauer, Zdeněk Brdlík se údajně upil k smrti a Jaroslav Dočekal, který sice nechodil na SGŠ, ale na UMPRUM a s hochy se stýkal, vyskočil již před několika lety z horního patra věžového domu v Havířově. Díváme se tedy na rané práce představitelů generace, jejíž příslušníci se pozvolna vytrácejí, ať už vlastním přičiněním, nebo jiným řízením osudu. Co o nich víme? Není škoda, aby jejich životní zkušenosti a jejich zpracování jen tak vyfučely? Dočekal stačil zamést stopy a téměř všechno, co udělal, zničil. Pozůstalost po Josefu Krauerovi je vážně ohrožena totálním zničením. Jiří Šntejkal již nemaluje a jeho tvorba byla představena jen regionálně. Něžný malíř Zden’ x Bouše i neustále expresionistický Jaroslav Rotbauer by potřebovali rozumnou výstavu - naivisticko- poeticky zaměřený Milan Bubák nedostal příležitost ilustrovat jedinou pořádnou knihu. (A již ji nedostane, zemřel v říjnu 1991.) Mohli bychom pokračovat - jmen v Jedné sedmině (deníku) Vladimíra Boudníka je víc než dost, osobností, které ho tenkrát obklopovaly, byla řada. Koncem 50. let, a v náznacích i dříve, se přihodilo něco tajemného a vzrušujícího, co neumíme pojmenovat a co na sebe vzalo kabát "pražského strukturalismu". Zde to začíná být umělecky i historicky velmi zajímavé. Velkou roli v onom složitém procesu hrál Vladimír Boudník - a samozřejmě i celá skupina lidí, kteří ho obklopovali, kteří ho provokovali, kteří tvořili to vzrušující klima inspiračních projektů a záměrů. To nás tak napadlo při prohlížení školních grafik jeho splužáků. Věnujme jim trochu pozornosti! Václav Cílek, Vladislav Merhaut 13 [pageend13]J. Dočekat, 1947 [pageend14]Zápisník českého filosofa Ladislav Klíma nebyl jistě ctitelem konvencí, své postoje a názory dával vždy skandálně najevo. Nedá se proto ani očekávat, že by se jeho Zápisník podobal úhlednému sešitu akademického filosofa. Klímův nezávislý způsob života výrazně poznamenal jak vzhled, tak i rukopis filosofického manuskriptu. Poznámky se horečnatě kupí na několika stránkách obyčejného trhacího bloku osmerkového formátu, nechybí ani vytržené listy a škrty. Poslední stránka, psaná částečně inkoustovou tužkou, je dokonce rozmazaná a nečitelná. Zápisník se dochoval bez desek, a to ušpiněný a propocený, jak byl nošen v kapse. Manuskript Ladislava Klímy - filosofický fragment - vydal v Praze Jaroslav Pícka v roce 1937, ale z nákladu pouhých 111 kusů asi mnoho knížek nezbylo. Vzhledem k tomu, že zájem o dílo českého filosofa značně vzrostl, byl pořízen i opis vydaný v samizdatu. Klímovy poznámky v Zápisníku jsou sice částečně datované, ale o deník v obvyklém smyslu se nejedná. Účelem zápisků není sledovat jednotlivé dny, ale vůbec nějak rozlišit, rozdělit živelný proud filosofického myšlení. Asi patnáct dní rozděluje zhruba půlroční filosofické období od 9. ledna do 2. června roku 1925. Úsporná stenografická forma naznačuje, že myšlení je rychlejší než řeč, písmo, a že není snadné zachytit myšlenky v jejich zrodu a letu. Vše se odehrává na okraji propasti, v níž zuří protiklady vůle a nicoty. Klímovy poznámky zachycují nejen vnitřní duchovní zápas, ale i boj s největším nepřítelem myšlení - alkoholem. Připojený záznam útraty přehledně zaznamenává počet vypitých piv a čtvrtek rumů, jediná zapsaná sodovka je skutečně výjimkou. Jak ukazují zápisky, žil Klíma v hospodě velmi asketicky, jen o pivu a chlebu, málem jako vězeň bezdezský. Takových autentických dokladů nemá česká filosofie a literatura mnoho, málokdy se vydáváme do osudových zápasů s démony. Pro tradičního českého filosofujícího moralistu je hospoda nevhodným místem kontemplace, ale cožpak se v Čechách filosofuje někde jinde než v hospodě? Kde jinde se vedou tak vznešené disputace o smyslu veškerého bytí, než právě tady, v této "hlučné samotě"? Klímův fragment je v tomto ohledu pro nás stejně cenný jako 15 [pageend15]poselství trosečníka vylovené z moře, jako příkladná legenda o neznámém světci. Už od začátku je zřejmé, že Klíma prožívá své bytí jako paradox, svár a souboj protikladů. Banalita a nicota neustále útočí na vznešené ideje a zpochybňují jejich hodnotu v praktickém světě. Velká filosofická gesta se střídají s naprostou ochablostí a přitakáním zcela prozaickým účelům každodenního života. Poznámky mají charakter příprav, zásadních bodů a předsevzetí, po nichž by mělo konečně přijít velké vykoupení z marastu všedních starostí. Klíma se neustále připravuje k rozhodující bitvě, velkému obratu, vyzývá se k neúprosné činnosti, pracovitosti a kázni. Hauptschlacht, osudový střet, se může dostavit v kteroukoliv chvíli, a proto je třeba omezit i pití, posílit vůli, být střízlivý a připraven. Jenže na druhé straně se ozývají jiné hlasy vyzývající k zahálce, pomalosti a bezstarostné existenci. "Nepracuj! je první příkaz pro veliké lidi!" zapisuje si Klíma do Zápisníku, ačkoliv sám tvrdí něco zcela jiného. Ale tento paradox je pochopitelný, nezrušitelný a nelze mu uniknout ani pomocí filosofických triků. Bylo by celkem jednoduché mávnout nad alkoholismem Ladislava Klímy rukou, nazvat ho prostě ožralstvím, které do filosofie ani nepatří. Alkohol je u Klímy tak všudypřítomný, že pronikl i do způsobů filosofování. Klíma se odebírá do hospody, tak jako jiný filosof odchází do universitní knihovny, aby se tam, přímo na místě, věnoval vědě. Už v Cholupickém dni, napsaném těsně před první světovou válkou, připomíná své časté působení ve venkovské hospodě. Sděluje, že "často v hostinci, když vyjdu na pissoiru, ihned a snadno tam najdu myšlenku, kterou jsem u stolu marně hledal." Tento úkaz vysvětluje Klíma nejen vylučováním, ale i působením protikladů, bez nichž se jeho absolutní filosofie neobejde. Klíma potřebuje ke svému filosofování hospodu, "sprostou společnost", alkohol, aby pak mohl ze sebe vydat to nejlepší. Jak je psáno, tak je dáno: jen mrtví, ožralí a ranění zůstávají ležet na bitevním poli. Bez alkoholu se nedají zvládnout filosofické úkoly, stavy nejvyšší střízlivosti, jasnozřivosti či bdění. "Příroda více než hospoda" - tímto zápisem, tímto heslem vytyčuje si Klíma svůj vyšší, bohužel nedosažitelný cíl. Filosof bojoval s alkoholem statečně, jak o tom svědčí několikrát se opakující zkratka "alk." - nicméně šanci neměl. Alkohol byl 16 [pageend16]zákeřnější a vytrvalejší bojovník než jeho komandující vůle, a tak byl znovu a znovu bit. Bachelardova psychoanalysa ohně rozlišuje celou řadu "komplexů" a mezi nimi také uvádí fenomén spontánního spalování - les coubustion spontanées. To je případ E. A. Poea či E. T. A. Hoffmanna a jak se zdá, je to i případ našeho Klímy. Potřeba rozněcovat v sobě nebezpečný plamen je zřejmá a neodmyslitelná od temných sil podvědomí ovládajících osobnost přes veškeré vnější snahy a zábrany. Záleží jen na tom, jakou formou se spalování děje, jaký druh plamene začne v člověku působit. Klíma si rád hraje s ohněm, vydává se mu, vrhá se do něj, zakládá požáry jen proto, aby se je sám pak snažil uhasit. Nemůže být většího rozporu v konání filosofa, ale takový je koloběh věcí, z něhož vše povstává a v němž vše i zaniká. Ladislav Klíma je jakýsi moderní Empedokles, filosof vrhající se do jícnu sopky, aby dovršil své božství. Jak stará legenda vypráví, Empedokles chtěl zmizet beze stop, odejít a vytratit se jako bůh, ale Etna ho prozradila, neboť vyvrhla nazpět jeho střevíc. Filosof je už blízko ideálu, ale maličkosti spojené s praxí ho prozrazují. Možná, že se i Klíma úspěšně probojoval (prochlastal?) do vyšších, nám neznámých sfér, ale přiložená účtenka budí vážné pochyby. Mystifikace je krásné umění, ale pravda se vždycky nakonec nějak projeví a vrátí jako bumerang. Z popele - kompexu ohně - se rodí i nová legenda českého filosofa, zatracené božské existence propíjející svou genialitu v poslední hospodě. Klíma na své legendě pracoval, živil ji mnoha pivy i rozjitřenou fantazií. Byla zde pýcha i pád, obrovské sebevědomí i nejistota, bylo zde božské vědomí i pocit ztroskotance, kterého společnost nepřijala. Těžko rozlišovat a soudit, co je filosofie a co póza, co je výsměch konvenci a co sku- čení vyhnaného psa. Nadlidský, transcendentální skok do absolutna se nepovedl, ale legenda zrozená z kocoviny zůstala a žije dál. Klímova filosofie není návodem, jak chápat a poznávat svět, je spíše okázalým gestem až příliš hrdého ducha. Cesta, kterou si Klíma zvolil, je strmá a srázná a pro běžný život se nehodí. Je to ostatně jeho cesta, jeho cesta do záhuby a nikdo ji následovat nemusí. Ano, Ladislava Klímu je třeba číst, ne následovat. Všichni jeho vykladači jsou směšní, pokud nepochopí, že Klíma dovedl sám své myšlenky až do sebezničujícího konce - pokračovat už není možné. Svět je podle filosofa Klímy "vědomí a nic", celou skuteč17 [pageend17]nost pokrývá jeho Já jako prodloužený stín k večeru. Klímova filosofie vyrůstá z kořenů západoevropské dekadence a nálad pozdního romantismu, s nimiž sdílí i jejich titanismus. "Hospodské zlomky" Ladislava Klímy jsou stejně jako zlomky předsokratovských myslitelů úsilím zakotvit myšlení v nějaké hlubší jistotě. Empedokles a jeho kolegové stojí na jasném nevinném počátku evropské vzdělanosti, zatímco Klíma je vržen do rozbouřeného a neprůhledného moderního světa. Klíma je už rozežrán všemi pochybnostmi, kterými evropská filosofie prošla, a nevidí východiska ze začarovaného kruhu. Co zbývá: póza, mystifikace, Úauniáda, absurdní gesto demiurga ničícího hned vzápětí to, co vytvořil. Co ale zbývá nám, to je ovšem otázka hodná opravdového filosofa! Josef Kroutvor Libeň, Klub poezie //.. Michálek, 1968/ 18 [pageend18]URBONDY "... jako chlapce jej to hnalo k nevyhnutelnému utrpení, záhubě a zoufalství, jem už se říká štěstí." Graham Grcene: Vláda strachu Bylo pozdní podzimní odpoledne roku 1947. Sešlo se nás asi sedm v neosvětlené třídě reálného gymnázia v Ječné. Budoucí básníci, divadelníci, vědci a politikové. Rozhovor v literárním kroužku byl uspávající. Až do okamžiku, kdy promluvil. Jasně a s nadšením, s uspořádanými hodnotami, s vnitřní jistotou, že právě on je povolán, aby soudil a rozhodoval. Nebyl v něm stín nejistoty. Byla- -li již tehdy, byla mistrovsky ukryta. Vše bylo úplně jasné, i cesta do budoucnosti. Bretonovy manifesty tvořily Písmo zcela svaté. Marxisticko-surrealistický pohled byl optimistický a snově krásný. Jako by hnutí nebylo druhou světovou válkou rozmetáno, ale posíleno. Stál tehdy uprostřed ztemnělé třídy - šetřilo se elektřinou - a mluvil. Jeho řeč, to nebyl, tehdy a ani kdy později, diskusní příspěvek, to bylo kázání, věštba zaníceného proroka, který byl vždy naprosto přesvědčen o absolutní správnosti svých názorů. Nikdy v životě se nesnížil k tomu, aby sebenepatrněji přizpůsobil svůj názor jakýmkoliv požadavkům. To, co bývá běžné u lidí v sedmnácti letech, se stalo jeho zásadou po celý život. Mluví o nových zdrojích imaginace, které jsou nerozlučně spjaty s revolucí. Je jasné, že je třeba změnit ekonomickou strukturu, že je třeba změnit lidské vědomí, osvobodit je od nábožensko-spole- čenských předsudků. Jakoby se čas před deseti lety zastavil, jako by válka hluboce a zcela neočekávaně neproměnila životní touhy. Věří. Snad chtěl v několika měsících zopakovat vývoj a dějiny vědomí. Ještě se nejmenuje Egon Bondy. Je bezvousý a silné postavy, chodí bezvadně oblečen, rovné dlouhé vlasy až na ramena. (Breton přece píše: Nosím poněkud delší vlasy.) Výstřední tmavé brýle, americká malovaná kravata a rudá hvězda na klopě. Píše samozřejmě zeleným inkoustem. Jmenuje se Zbyněk Fišer. Druhý den večer mi telefonoval. Dočetl se o otevření jazzové vinárny Pygmalion. Hrál tam tehdy slavný orchestr "Rytmus 47". Shromáždili se v něm nejlepší muzikanti z Prahy. A my dva jsme byli asi nejmladší návštěvníci. Ceny nám byly přístupné. Po válce 19 [pageend19]Egon Boudy & Ivo Vodscdtálck /1 9 5 1 / existovala nivelisace mezi přepychovými bary a hospodami. Konec konců i v barech se scházela jiná společnost než dnes. V Barbaře jsme mohli vídat Jiřího Trnku a Jiřího Brdečku, několikrát v týdnu. Ale ani naše mládí, ani trochu výstřední chování a nízké útraty nám nezkomplikovaly vstup. Číšníci i vrátní měli s námi neuvěřitelnou trpělivost. V době, kdy tyto podniky patří vekslákům a štětkám, zcela nepochopitelnou. Tím večerem nastává naše několikaletá společná pouť. Pouť krásná a krutá současně. Někdy záviděná, jindy opovrhovaná. Výjimečná cesta ve výjimečné době. Po třiceti letech ji popsal E. B. ve svých soukromých vzpomínkách. Snad nebude rukopis nikdy vydán, snad bude jen pomůckou badatelů. Rád vydávám svědectví: to není básnická fabulace, to byla skutečnost. Snad se mýlí v nepodstatných drobnostech, neboť paměť je, jak dobře víme, ošidná. Snad jsou jeho vzpomínky poznamenány tím, co z něho udělal Hrabal. Jako by chtěl i minulost přizpůsobit tomu Egonkovi, který v Hrabalových prózách prožívá neuvěřitelná groteskní dobrodružství, pronáší kouzelné myšlenky a pije hodně piva. Za touto maskou zůstává skryto to neuvěřitelné nadšení pro práci 20 [pageend20]a zdokonalování filosofického systému se skutečným nasazením vlastního života. Jsme však ještě v roce 1947. Snaží se o pochopení své doby, intenzivně studuje, intenzivní básnická a filosofická práce, celonoční diskuze, jindy hodně alkoholu, strach a provokativní odvaha, velké peníze a jindy úplný finanční nedostatek. Nekonečné procházky v okolí Prahy. Breton byl mírou hodnot. Asi ne zcela správně pochopený. Jednou po shlédnutí filmu Idiot s G. P. v hlavní roli řekl Zbyněk s očima, v nichž jako by se rodila pokora i šílenství: To byl bre- tonovec. Někdy i jeho nejbližším přátelům bylo obtížné vnikat do souvislostí jím viděných. Možná, že již tehdy pronikaly do myšlení zatvrzelého materialisty kategorie zdánlivě theologické. Ovšem jako pro surrealistu bylo pro Zbyňka nejdůležitější vydání vlastního manifestu (viz Haňta Press č. 10/1991, pozn. red.). Pamatuji si z něj jen větu: Všichni se musí milovat se všemi, a to co nejkonkrétněji. Snad proto, že ji Teige podtrhl a doprovodil otazníkem. Měl ovšem k Z. F. řadu jiných, těžko pochopitelných výhrad. Zdálo se, že je po válce již unaven, nestál o to organizovat novou skupinu a raději vzpomínal. Disharmonie s mladým, provokujícím revolucionářem je pak snadněji pochopitelná. Je nutno říci, že ani ostatní mladí pováleční surrealisté Zbyňka nezbožňovali. Výjimkou byl jen Mikuláš Medek a Oldřich Wenzl. Oba měli sice různé, ale naprosto exkluzivní názory. Nelze říci, že by se Zbyňkem souhlasili, ale dovedli ho vyslechnout. A poslouchat jeho věštby a kázání, slyšet recitovat jeho verše bylo vždy okouzlující. Svým způsobem to byla doba idylická. Nikdo nás nenutil navštěvovat pravidelně školu a finančně nás zajišťovaly naše rodiny. Dvě události změnily tuto idylu v údolí děsu. Spojité nádoby nejsou jen mezi skutečností a snem, ale i mezi osobní touhou a životem politickým. Nejprve to byla změna právě politického klimatu po únoru v roce 1948. Vše, co tvořilo naděje a hodnoty pro Zbyňka a jeho přátele, bylo během krátké doby označeno za produkty buržoazní pakultury. Kdo oficiálně neuvěřil, byl proklet. Jistě stačilo víru předstírat. To ovšem bylo pro Zbyňka nepřijatelné. Uprostřed těchto nejistot přichází druhá událost v prosinci roku 1948. Opět mne volal. Abych ihned přijel do Slavie. V prázdné kavárně seděl s neupravenou mladou ženou, oblečenou v utaha21 [pageend21]ném svetru a pánských kalhotách, což bylo v té době zcela nepochopitelné. Mírně šilhající Janou Krejcarovou. Honza, vysoce inteligentní žena, měla neobyčejný dar přesvědčit každého, s kým hovořila. Bylo skoro nemožné neuvěřit jejím argumentům. Její plány byly vždy tak krásné, ale především nerealizovatelné. Byla nepochopitelně nepraktická a žila většinou v nepředstavitelné sociální bídě. Samozřejmě zbytečně. Nemohla být nikdy sama. Její skutečnou obětí byl Zbyněk. Prchal před ní, a když ho našla, vždy se k ní pokorně vracel. Bylo nádherné poslouchat jejich rozhovory večer v kavárně. Bylo však docela neúnosné jim jakkoli pomoci. Spávali někdy u mne. Jednou časně ráno uprostřed léta přišel jsem do pokoje, kde jsem je večer opustil. Honza klidně spala a Zbyněk seděl nahý v okně, nohy spuštěné do ulice. Byt byl v prvém patře a město bylo v těch hodinách pusté. Dodnes si pamatuji jeho pohled. Bylo v něm vítězství provokace a zároveň trochu strach a provinění. Začal zbytečně ubližovat přátelům. Honza přinesla do naší malé společnosti nový pohled nejen na moderní umění, ale prakticky na všechny hodnoty společnosti. Obrátila naši pozornost na Dalího. Především na jeho princip mystifikace a urážky. Její vyprávění bylo magické. Její schopnost uvádět do omylu byla geniální. I úplně zřejmým lžím jsme bezmezné věřili. Její život demonstroval zoufalství i radost současně. Naučili jsme se navzájem bolestně zraňovat. Seděli jsme kolem stolu nazí a hráli na pravdu. Otázky byly opravdu kruté a vždy pravdivě zodpovězené. Otvírali jsme si bránu pekel i nebes současně. Bez nejmenší stopy cynismu. Crevelova věta: Cynismus pro cynismus je cynismem proti pravdě byla v nás živá. Nemuseli jsme si ji připomínat. Honza Krejcarová 22 [pageend22]Pomocí jednoduchého přístroje, kdy reakce na impuls je předem nevypočitatelná, lze snadno zneurotizovat zvíře. Oč je to snadnější mezi dvěma lidmi, z nichž jeden je bezmezné důvěřivý a druhý plný aktivity, která je sama se sebou v rozporu, jako skřivan letící oběma směry, jako politická aktivita koncem čtyřicátých let. Stáli jsme v mlhavém podvečeru ledna 1949 na břehu Vltavy: Zbyněk, Honza Krejcarová a snad ještě několik přátel. Na tiché hladině podolské zátoky kotvily obytné lodě. Honza nám oznámila, že jednu z nich koupila, respektive okamžitě koupí. Jednalo se o Bukanýra, dřevěnou loď krásných tvarů, s vyřezávaným zábradlím. Zbyněk si loď zdálky prohlížel a zářil štěstím. Viděl se, jak s Honzou na lodi bydlí, a najednou jakoby v té chvíli zapomněl na své svaté revoluční poslání. Hluboce uvěřil, že se konečně dostává do blažené situace úplného a samozřejmě černého romantismu. Právě na této lodi bude jeho jemná nesmělost odměněna neočekávaně sladce. Ve skutečnosti jen neočekávaně. Byl to jeden z obvyklých Honziných manévrů, na jaké jsme dosud nebyli zvyklí a kterému všichni okamžitě a rádi uvěřili. Loď se měla stát naším centrem a samozřejmě redakcí připravovaného sborníku. Zde se měly soustřeďovat tvůrci nového světa, nové poezie. Skromnost byla neznámý a zvláště opovrhovaný pojem. Honza tvrdila, že zítra loď zaplatí, že je s majitelem již dohodnuta. Snad ani nevěděla, komu patří. Samozřejmě neměla ani korunu. To jí ovšem nevadilo. Provedla nás lodí a vysvětlila, co předělá a jak vnitřek upraví. Nevím už, jak nám druhý den vysvětlila změnu svých plánů. Romantické projekty se pak bleskově střídaly. S jejich akcelerací se Zbyňkův zářivě šťastný pohled nevinných očí měnil stále rychleji ve výraz štvance. Nemohl být s Honzou, a nemohl být bez ní. Chtěl být i nebýt současně. Začínal chápat, co to je ambivalentní touha. Z bohnického ústavu (viz Haňťa press č. 9 /1991/, pozn. red.) se vrátil po několika měsících. První cesta ho vedla jako obvykle na oběd do kavárny Mánes. Ten den jsem tam obědval s naším společným přítelem malířem F. Vyhnalem. Vrchní mi přinesl dopis, v němž jsem se dočetl, že se mám obrátit k oknu nad Vltavou. Seděl uprostřed svých hlubočepských přátel. S novým nadšením se chystal do nové literární práce. Odešel pak asi již po padesáté na film Věčný návrat. Asi za týden se zase objevila Honza a vše začalo znovu. 23 [pageend23]Vídali jsme se v těch dobách denně. Dopoledne na terasách kavárny Mánes, odpoledne v Umprum knihovně a večer v hospodách. Zvláště jsme milovali jednu z nich - "U babiček". Byla v průchodu z Anenského náměstí do Karlovy ulice. V jedné malé místnosti - záchod byl přes dvorek - čepovala jakási stařenka se svojí maminkou hořčák, ovocný vermut a špatné pivo. Býval tam často Vladimír Boudník. Byli jsme v té době snad jediní obdivovatelé jeho díla v Praze. Prominentní psychiatři a umělci se jeho manifestům chechtali a házeli je od odpadkových košů. Asistent na katedře estetiky, který viděl Vladimíra na Malém rynku malovat dle oprýskané zdi, uváděl ho jako skvělý příklad rozkladu moderního umění a myšlení. Řada později význačných spisovatelů s ním hlasitě souhlasila. Vladimír, zaldadatel a jediný tvůrce explosionalismu, sedával u stolu, oči hleděly přes nás do neznáma a vysvětloval nám své nádherné objevy. Byl vidoucím. Jindy jsme sedávali v luxusních kavárnách - v té době již značně omšelých a neudržovaných - s básníkem Karlem Hynkem. Rádi jsme užívali jeho objevu gramaticko-automatické metody. Grafickou podobu těchto textů navrhl tehdy Karel Teige. Bylo to zvláštní. Přes přísnou vnější formu bylo vždy možné určit autora. Zbyněk byl touto metodou tak okouzlen, že hned první večer poté, kdy ji poznrl, četl mi do telefonu z Pygntalionu řadu svých textů. Později je shromáždil ve sbírce "Churavý výtvor". Jednotlivé básně tvořené touto metodou psal široký okruh přátel. Někdy jsme tak i hovořili. Hynek byl noblesní aristokratický typ a jeho dívka Jarmila exkluzivní, elegantní žena. Jednou se nám ztratili ve špatně osvětlené ulici. Z přízraků temnot je volal Zbyňkův jemný hlas: "Viléme, Hynku, Jarmilo!" Moje přátelství se Zbyňkem, to byla vzájemná rezonance, kdy druhý přesně chápal i nevyslovené. Měli jsme neobyčejnou příležitost prožít rozhodující roky svého mládí právě na začátku padesátých let. Byla to doba neobyčejně vypjatá a my si byli vědomi její důležitosti, vědomi, že právě tato etapa bude trauma- tizovat několik příštích generací. Padesátý rok nás zastihl v úplně rozporné situaci. Na jedné straně naprostá existenční beznaděje. Nedovedli jsme si představit obor lidské činnosti, ve kterém bychom mohli svobodně rozvíjet svůj myšlenkový svět. Stalinismem byla prodchnuto naprosto vše. 24 [pageend24]Beznaděje zvyšovaná reálným nebezpečím války. To vše nás vedlo k projektům skutečně nebezpečným. Někdy dokonce i realizovaným. Například pašování skla do Rakouska. Na druhé straně jsme se cítili být objeviteli nového vidění. V srpnu 1950 jsem přivezl do Prahy svoji "Trapnou poezii". V září přichází - tehdy již Egon Bondy - se sbírkou "Totální realismus". To je nutné zvláště u T. r. zdůraznit. Díky neinformovanosti dochází v této otázce ke zkreslování. Doktora Hrabala v té době dosud nikdo znáš neznal. Bylo třeba věci uspořádat. Egon Bondy přichází s návrhem edice i s jejím názvem "Půlnoc". Texty získávají definitivní podoby v jednotlivých svazcích. Od roku 1950 do roku 1953 bylo shromážděno 33 svazků poezie, prózy a koláží. O co nám vlastně tehdy šlo, čím jsme byli šokováni a co jsme objevili? Tedy: Viděli jsme gigantické sovětské perspektivy hrdosti a radosti v uměleckých dílech. To nebyl aktivní odraz reality, jak se nám tehdy snažili namluvit teoretikové umění. To byl svébytný systém kompletní mytologie, jež dovedla stanovit hodnoty mravní i estetické. To nebyl odraz. Naopak, odrazem tohoto nádherného systému byli ti, co uvěřili. Ti šťastní, kteří se snažili přizpůsobit svůj život velkorysým normám. My jsme tvořili nepatrný ostrůvek těch, kteří sice nedokázali uvěřit, ale přesto zůstávali bez dechu naplněni obdivem k sovětským filmům, k obrazům, písním, románům, ale především k plakátům. Před těmito díly se naše bývalé ideály jevily zkompromitované a nežádoucí. Začali jsme chápat obecnou nepotřebnost svobody, která dosud stávala na vrcholu hierarchie hodnot. Byla to zcela absurdní situace. My jsme umělé hrdiny skutečně B. Hrabal s cikánečkami Na hrázi, 1956 25 [pageend25]milovali, jistě s vědomím podezřelosti této lásky. A ti, kteří přitakávali oficiálním názorům na zvrhlost moderního umění, svoji lásku k umělým hrdinům pouze předstírali. Později v šedesátých letech svoji masku odložili a bývalé zvrhlé označili za základ kultury. Nenašli jsme s nimi společný jazyk ani v padesátých ani v šedesátých letech. O sedmdesátých letech není třeba hovořit, víme, že byli většinou v emigraci. Historicky a zeměpisně se však vševesmírný stalinský mýtus jevil v českých zemích v poněkud zkarikované podobě. Tím byl podstatně ovlivněn úhel našich pohledů na monstrózní kult. Shledali jsme svoji situaci jako trapnou. A trapnou krásu - za niž je nutné se skutečně stydět - jsme povýšili na základní estetickou hodnotu. Bylo to pak po dvaceti letech důsledně realizováno v pop-artu, kde trapnost byla nahrazena svojí rodnou sestrou banalitou. Snad zde vede přímá cesta od Bretonovy křečovitosti. Cítili jsme tento jev ve všech oblastech života, v politice, v sexu i v umění. Cílem bylo trapnost glorifikovat. Netušili jsme, jak se náš program naplní televizním vysíláním. Obdiv a překvapení, které v nás padesátá léta vyvolala, vedla i k druhému extrému. Stačilo době a jejím ideálům nastavit přesné zrcadlo. Kupodivu nemohlo být jiné než hodnotící. E. B. zachytil nejen tu podivnou lásku k umělým ideálům, ale i absurditu skutečnosti. V tom politická a uměnovědná aréna neznala míru. Pozdější absurdní divadlo bylo vlažným odvarem toho, co jsme tehdy denně četli v novinách. Totální realismus dovedl zachytit i skryté drama: "... v té době bývají vlny na Vltavě až třiceticentimetrové" (E. B.). Totální realismus se dostává do obecného povědomí až po třiceti letech v nové podobě, v hyper- realismu. Obojí tehdy bylo vlastně totéž. Bylo to příliš nezvyklé pro naše vrstevníky. Nechápali toto pojetí nebo se je snažili degradovat. Vzpomínám, jak jednou Mikuláš Medek se podíval přes své černé brýle a řekl: "Vám by se nejvíce líbilo, kdybych namaloval plakát, kde se Lenin loučí s Komenským na Růžovém paloučku, nebo jak Masaryk se Stalinem připravuje revoluci. Poezie ale musí být agresivní - imperialistická." Pak přinesl ze skříně nějaké boty, které zůstaly v rodině po presidentovi Osvoboditeli, abychom je někde prodali sběratelům. 26 [pageend26]Společné vnitřní vypětí kolem edice Půlnoc trvá zhruba do roku 52 až 53. Pak cítíme, že je nutné hledat jiné cesty. Společný projekt Klímova životopisu se nám nepodaří uskutečnit. Zbývá jen sy- nopse. S tichou hrůzou pozorujeme, že touhy zástupů se znovu vracejí ke známým hodnotám, které v civilisačním žargonu se nazývají zásobování a náplň volného času. Krásné umělé ideály zmizely v historii. Pro Egona Bondyho začíná éra hrabalovského putování. Hledá nové řešení složité situace. Sám uprostřed apokalypsy. Vždy intenzívně pracoval. Miloval své myšlenky a ony jako by milovaly jeho. Je žijící legendou své vlastní osoby. Spali jsme tehdy v autě nedaleko Starých Splavů v malém plochém údolí, které bylo po stranách sevřeno stráněmi, pokrytými lesem. Nad vrcholky stromů vyčnívaly ojedinělé skály. Probudil jsem se brzo ráno po východu slunce. Nad loukou ležela jemná mlha. Byl jsem v autě sám. Pak jsem ho spatřil na vzdáleném konci údolní louky. Zvolna se vracel. Očekáván, jako je očekáván každý prorok nesoucí neznámé poselství. Očištěný, s hlubokou vážností ve tváři. Přicházel zcela nahý. Neděli jsme strávili na břehu jezera, které činilo děsivou kulisu Máchových zpěvů, ve společnosti dvou neznámých, půvabných a velice veselých dívek. Vpodvečer jsme se s nimi slušně rozloučili a vraceli se po prázdných silnicích do Prahy. Psal se rok 1956.1 my se spolu hezky rozloučili (vídali jsme se pak zřídka), abychom se znovu s velikou vnitřní radostí setkali až po dlouhých dvaceti pěti letech. Ivo Vodseďálek Praha, Vysoké nad Jizerou srpen - listopad 1989 /Převzato a částeční zkráceno ze Sborníku Egonu Bondymu k šedesátinám, PI 97, leden 1990/ 27 [pageend27]PRAŽSKÁ NĚMECKÁ LITERATURA H.G. Adler (1910* 1988) H. G. Adler byl jedním z posledních reprezentantů Pražské německé literární školy. Coby všestranný vzdělanec v duchu středoevropské tradice svůj talent uplatnil v básních, povídkách, esejích a dramatech a ve dvou zásadních studiích "holocaustu", které mu získaly mezinárodní uznání. H. G. Adler se narodil v pražské čtvrti Karlín v roce 1910 jako syn knihvazače Emila Adlera a terapeuticky Alice Fraenkelové. K nejsilněj ším vzpomínkám mladého H. G. Adlera na matku patří doba I. světové války, kdy pečovala jako rehabilitační sestra o zraněné vojáky. H. G. Adler studoval na Karlově univerzitě literaturu, filozofii a muzikologu. Tam také získal doktorát v roce 1935. Chtěl se akademicky dále vzdělávat v Německu, ale v tom mu zabránil nástup nacismu. Začal tedy pracovat jako tajemník a kulturní a rozhlasový pracovník v pražské Uranii. V roce 1936 pozval v rámci své činnosti v Uranii do Prahy Eliáše Canettiho, aby vůbec poprvé veřejně četl ze své knihy Die Blendung (Clona). Tehdy se oba stali doživotními přáteli. Vytvářela se nová generace pražské německé literatury: kromě Hermanna Graba a Adlera patřili do této snad poslední skupiny, která se později měla stát Pražskou školou v exilu, básník Franz Baermann Steiner a spisovatel Helmut Spiessmeyer. Po roce 1939 ztroskotaly Adlerovy plány na emigraci a v roce 1941 byl poslán na nucené práce, na stavbu železnice. V roce 1942 byl deportován do Terezína spolu se svou první ženou, lékařkou Gertrudou Klepetarovou, s níž byl v roce 1944 dále deportován do Osvětimi. Jeho žena doprovázela svou matku do plynové komory, aby neumírala sama. Adler byl pak převezen do dalších táborů v Německu. Po osvobození v roce 1945 se vrátil do Prahy, kde byl zaměstnán spolu s Přemyslem Pitterem jako učitel mladých lidí, kteří přežili koncentrační tábory. Také se podílel na 28 [pageend28]vybudování Židovského muzea. Když viděl, že se situace v Československu schyluje ke komunistickému převratu, emigroval v roce 1947 do Anglie, kde se oženil se sochařkou Bettinou Grossovou. Usídlil se v Londýně, který považoval až do své smrti za "svůj domov v exilu"; Praha však zůstala jeho domovem duchovním. V Londýně se vrhl svou celou bytostí do psaní. Adlerovo první větší odborné dílo Theresienstadt 1942-1945 (1950; 1960; Terezín 1942-1945) je nejdůkladnější analýzou jediného nacistického tábora či ghetta, jaká byla kdy zpracována. Objektivní a přitom lidská analýza historických, sociologických a psychologických stránek uzavřeného společenství, přesahující hranice děl o holocaustu, tuto studii povýšila na klasické dílo moderní sociologické literatury, srovnatelné pouze s knihou Middletown. (Komunističtí historikové v Československu na jedné straně tuto knihu napadali, na druhé straně používali informací z ní pro své publikace. Adler v ní nejen kritizoval chování komunistů v Terezíně, kterým se politickými machinacemi dařilo zabraňovat v deportaci komunistů, ale kritizoval i jejich pozdější přehánění důležitosti komunistického odboje v Terezíně.) Adler dále psal a vydával studie o Hitlerovi, Osvětimi a "konečném řešení". Jeho další větší dílo v této oblasti je Der verwaltete Mensch (1974; Spravovaný člověk). Poprvé se zde klade otázka "Jak to, že "konečné řešení" bylo vůbec možné?". Zatímco v dÜe Theresienstadt použil Adler perspektivy "zevnitř", v tomto dalším díle použil metody "zvenčí" a sledoval celý sled příkazů od kanceláře vůdce až k nejnižším administrativním krokům, které deportaci židů umožňovaly. Naléhavost knihy spočívá nejen v děsivém obrazu minulosti, ale především ve všeobecných závěrech, které představují kritiku moderní teorie státu. Adler argumentuje, že od Montesquieua vládne zmatení pojmů "vládnout" a "spravovat" (příkladem je, jak americká angličtina používá výrazu "Administration" - "správa" místo "Government" - "vláda"). To znamená, že nejen nacistické Německo, ale ani žádný jiný moderní stát nemá dostatečné legální prostředky, které by znemožňovaly zneužívání moci. Jeho teoretická pojednání byla poprvé vydána ve sbírce Die Erfahrung der Ohnmacht (Zkušenost bezmoci, 1964), v knize, která prezentuje názory pozoruhodně blízké myšlenkám v Havlové Moci 29 [pageend29]bezmocných. Eseje jako "Svoboda člověka", "Člověk nebo masa?" a "Duch a hranice odporu" potvrzují, že Adler byl politický myslitel. Podobné náměty a podobně průzračný a nekompromisní postoj charakterizuje Adlerovo literární dílo, jako romány Eine Reise (1962; Cesta), Panorama (1968) a Die unsichtbare Wand (1988; Neviditelná zeď). Tyto knihy se navzájem doplňují jako epizody z Adlerova života, ale každá z nich má svůj výrazný styl a strukturu. Panorama je bohatá na humor a komičnost, ale přechází ve vážnost až tragickou. Je to příběh člověka, počínající dětstvím v Praze přes válečná léta, nucené práce, Osvětim, až svobodu v Anglii. Líčení je symbolické, slova jako "nacista" nebo "žid" se vůbec nevyskytují. Výrazově kniha nakonec přechází v metafyzický jazyk, např. nebozí vězni jsou nazýváni "ztracenými" nebo "zatracenci". Tím jsou vyloučena obvyklá klišé a sentimentální reakce. Eine Reise vypráví o cestě jedné rodiny z Prahy do táborů smrti a přežití hlavního hrdiny, Paula. Die unsichtbare Wand je příběhem muže (jménem Landau) v poválečné Praze, později v Londýně. Přes problematiku táborů se Adler soustavně dostává k samotnému problému existence a k potřebě lidského dobra. Výrok Canettiho o románu Eine Reise se vztahuje na všechny jeho romány: "Dá se říci, že jste do literatury opět vnesl naději". Adler sám se považoval především za básníka; zde našly nejplnější uplatnění tak mnohé stránky jeho osobnosti. Vyšly mu sbírky básní Viele Jahreszeiten (1975; Mnoho ročních období), Blicke (1979; Pohledy) a Stimme und Zuruf (1980; Hlasy a volání). Přestože Adler psal celý svůj život, nejlepší poezie pochází z jeho pozdního období okolo roku 1970. Jeho verše jsou někdy smutné, jindy gnómické, vtipné nebo ironické, ale je až zarážející, jak jsou rozmanité a z jakého množství oblastí čerpají. Poezie se stala pro Adlera formou uplatnění jeho osobnosti s mnohostrannými zájmy. H. G. Adler zemřel 21. srpna 1988 v Londýně. Toto datum se tehdejším československým činitelům nehodilo, změnili ho tedy na 28. srpen. J. Adler /přeloženo z angličtiny, psáno pro H P/ 30 [pageend30]"Hledali jsme burčák, který jsme nedostali, ale klopýtli jsme o třetího muže ve státě, který fotografovi řekl: Jardo, co tím sleduješ?" (zleva I. Trctcra, B. Hrabal, A. Kapek; foto prof. Dr. J. Kladiva, ten, který pronesl smuteční řeč nad rakví Jana Palacha...) [pageend31]PÍ 111 Bohumil Hrabal: BÁSNĚNÍ Dílo Bohumila Hrabala, svazek I. Kniha obsahuj* veškerou I trabalovu tvorbu do roku 1949 - básní, prózy i eseje pro Studentskou hlídku lokálních novin. Vázané v platné, 288 sir.. $9 Kčs P I115 Bohumil Hrabal: JARMILKA Dílo Bohumila Hrabala, svazek 3. Kniha obsahuje texty z let 1951 - 1956, vesmřs v původních verzích podle dochovaných strojopisů. Vázané v plátné, 288 str., 66 Kčs. PÍ 215 Rlo PrcUnen PRAHA ZA ČASU PLUJÍCÍCH KER Rozsáhlá lyrická skladba. Bibliofilská úprava, ilustroval Jaroslav šerých, typografie Michaela Blažejová, redakce Vladimír J ušli. 48 str.. 27 Kčs. PI 108 Slavomír Ravilc BŮH ŽUE Druhé, rozšířené vydání úspěšné knihy, která na základě detailní znalosti přírodních zákonů dovozuje přítomnost Boha ve veškerém dání. Obálka Vit Kraus, 152 str., 36 Kčs. PI 218 Slavomír Ravilc TOTÁLNÍ KRIZE (a prostor pro naději?) Autor v nové esejistické knize stylově navazuje na svazek BŮH ŽUE, tentokrát se zajímá o podstatu současné krize morálky, vity, myšleni i perspektiv. 100 str., 30 Kčs. PI 231 Slavomír Ravilc TOTÁLNÍ DEZILUZE aneb ODCHÁZET! S PODZIMEM Aktuální soubor esejů o současné politické scéně, schopnosti a neschopnosti našich čelních politiků překonat nemocnost mocných. Obálka a frontispice Václav Dančo, 96 str., 30 Kčs. PI 217 Jiří Drašnan DESPERÁDOS INFORMAČNÍHO VĚKU Vynikající román o naší současnosti posledních dvaceti let. Autor suverénním stylem hovoří o sobí a své generaci (dnešních čtyřicátníků). 224 str., 48 Kčs. PI 214 Ivo Pondělíček: ČTYŘI ESEJE Z "LABYRINTŮ DUŠE" Autor je čtenářům znám svými publikacemi uměnovědnými a sexuologickými. Po útlém svazečku Od Flauberta k bovarismu vychází nyní soubor dalších čtyř esejů. % str., 30 Kčs. PI 175 Jaroslav Hovorka:PĚT V BALÓNU Vynikající básnická próza našeho předního akupunkturisty (léčil např. Jana Wericha, viz Pavilón zapomenutých snů). Dárková úprava, vázáno v plátné, cena 99 Kčs. PÍ 204 Ladislav Klíma: SELEN a jiné fragmenty z pozůstalosti Psychopalologícké sešity & Dva fragmenty z Románu ve věčnosti a nepublikovaný úryvek Skutečné události, sběhnuvší se v Postmortalii. Sešitová vazba, 32 sir., 18 Kčs. PI 189 Ladislav Klíma: VELKÝ ROMÁN 2 - Bílá svině Druhá část poprvé vydávaného torza rozsáhlého románu z pozůstalosti výrazného českého filosofa. Obálka a grafická úprava František Štorm. 216 stran, 49 Kčs. PI 2ÓJ ALCANTARA Výbor z díla Mudr. Josefa Wieoera, ‘závodního lékaře’ Osvobozeného divadla. Vedle vlastní tvorby a vzpomínek obsahuje svazek i dosud nepublikovanou korespondenci V + W. 192 stran, 39 Kčs. PI 190 Ladislav Klíma: VELKÝ ROMAN 3 - Ženy Césarovy Třetí, závěrečná část poprvé vydávaného torza rozsáhlého románu z pozůstalosti výrazného českého filosofa. Obsahuje nejaktuálnější bibliografii a ediční poznámku Miroslava Kromiše. Obálka a grafická úprava František Štorm. 208 stran, 49 Kčs. PI 052 Jaroslav Jakoubek: BALADY, ROMANCE A HNĚVANCE Texty známého skladatele, klavíristy a šansoniéra. Původní samizdatový svazek je v tomto 2. vydání rozšířen o další nové texty. 224 stran, 48 Kčs. Vyjde 30. října při příležitosti 65. narozenin autora. PI 229 Miroslav Holub: O PŘÍČINÁCH PORUŠENÍ A ZKÁZY TĚL LIDSKÝCH Nejnovější sbírka esejů světoznámého autora se rovnocenně řadí k nejlepším esejistickým knihám Lewise Thomase. 152 s., ceiopiátěná vazba s přebalem, cca 60 Kčs. Vyjde v listopadu 1992. PI l t l Slavomír Ravilc KAREL SABINA (portrét konfidenta) České charaktery, svazek 2. V českém národě stále aktuální téma fízlů a donašečů podává zkušený esejísta stejně přesvědčivě, jako problematiku bojovníka K. H. Borovského v 1. svazku. 132 stran, 36 Kčs. PI 228 Vladimír Macura: ŠŤASTNY VĚK (Symboly, emblémy a mýty 1948-1989) Překvapivě objevný lingvistický a estetický pohled na verbální stigmata doby činí z této knížečky událost zcela výjimečnou. 128 s., 36 Kčs. Dále vyšlo kompletní Dílo Ivo Vodseďálka v jednotně grafické úpravě a s obálkami Václava Danča dle návrhů autora. Nezbytné pro každého, kdo chce poznal důsledně literární dění nejen padesátých let: 1. ZUŘENÍ - poezie z let ¡949-1953 (PI 139,168 s„ 42 Kčs) 2. SNĚNÍ - poezie a próza z lei 1951-1955 (PI 145,104 s. 30 Kčs) 3. BLOUDĚNÍ - poezie a próza z lei 1962-1968 (PI 148, Í28 s„ 33 Kčs) 4. PROBOUZENI -poezie z lei 1975-1984 (PI 173,148 s., 36 Kčs) 5. NALÉZÁNÍ - poezie z lei 1985-1989 (PI 174,200 s., 48 K&) PRAŽSKÁ IMAGINACE v poslední době vydala: [pageend32]