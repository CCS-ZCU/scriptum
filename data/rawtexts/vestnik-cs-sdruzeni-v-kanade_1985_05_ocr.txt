věstník ČESKOSLOVENSKÉHO SDRUŽENÍ V KANADĚ číslo 5 říjen-listopad 1985 Z korespondence Československého sdružení v Kanadě Dne 26. července 1985 odeslali předseda J.G. Corn a generální tajemník sdružení Dr. J. Bouček, ministru zahraničních věcí, panu Joe Clarkovi, deklaraci Rady svobodného Československa, připomínající neutěšenou situaci Čechoslováků okupovaných Sovětskými vojsky. Po sedmnácti letech, uplynuvších od okupace Československa v roce 1968, jsou obyvatelé naší staré vlasti, podobně jako ostatní východoevropané, podřízeni "smutnému statu quo,... který se zdá být mlčky přijímán ostatním světem,” praví se v dopise. Autoři dopisu požádali ministra zahraničí, aby věnoval jejich podání, jež vyjadřuje pocity Kanaďanů českého a slovenského původu, laskavou pozornost. Dokument Rady svobodného Československa byl vypracován u příležitosti desátého výročí podepsání Helsinské smlouvy o Bezpečnosti a spolupráci v Evropě. Dne 29. srpna odpověděl ministr Joe Clark dopisem, z nějž vyjímáme: Gentlemen: Thank you for your letter of July 26, 1985 in which you enclosed a memorandum on the tenth anniversary of the signing of the Helsinki Final Act... The Goverment of Canada has played an active role in promoting respect for human rights in Czechoslovakia. At both political and official levels, we have raised our concerns regarding the human rights situation in Czechoslovakia. Czechoslovak authorities have made it clear that they consider such representations to be an unacceptable intrusion in their internal affairs. We do not accept this argument. Czechoslovakia has obligations to respect human rights as a member of the United Nations and as a signatory of the Universal Declaration on Human Rights, and has also agreed to the undertakings of the Helsinki Final Act. This Government is concerned about the human rights situation in Czechoslovakia. We are committed to pursue our efforts to promote adherence to internationally accepted human rights and fundamental freedoms. Yours sincerely, Profesor dr. Gordon Skilling byl na našem posledním kongresu v Ottawě vyznamenán udělením Masaryk Awardza jeho dlouholeté působení spisovatelské a výchovné pro českou věc. Měli jsme velikou radost, když přišel i se svou chotí mezi nás před torontskou radnici, vzpomenout s námi smutného výročí srpnové invaze. Vážíme si velice jeho přátelství, které nás posiluje soustavně v těžkém boji pro osvobození domova. Nový federální ministr multikulturalismu, Otto Jelínek, poděkoval 30.9.85 sdružení za blahopřání k uvedení do funkce slovy: / am deeply touched by the many expressions of goodwill that I have received since assuming my new responsibilities. I welcome my appointment to this position, and I look forward to its attendant challenges with much enthusiasm. Please convey to the members of your Association my best wishes for the continued success of their endeavours. Yours sincerely, [pageend1]1. říjnem 1985 je datována odpověď ministra zahraničí Joe Clarka na dopis a na zásilku Rezoluce XXXVII. Kongresu československého sdružení v Kanadě: Dear Mr. Corn, My colleague the Honourable Michael Wilson, Minister of Finance has passed to me your letter and the Resolutions from the XXXVII Congress of the Czechoslovak Association of Canada. I have read the Congress Resolutions with interest and found your views on human rights most useful. As you know, the Canadian goverment takes every opportunity to remind the Soviet Union and the Warsaw Pact members of their obligations, freely undertaken in the signing of the Helsinki Final Act and other multilateral agreements, to respect human rights. As you will recall the Canadian delegation to the Human Rights Experts Meeting held in Ottawa took a strong stand on these matters. I wish to emphasize that we shall continue to monitor the human rights situation in Czechoslovakia and other countries closely. I do appreciate your concern in these matters and you can be assured that the views of Czechoslovak Association are taken into account in the formulation of Canadian foreign policy. Yours sincerely, Prof. Dr. Vladimír Krajina vyznamenán Za svou vědeckou práci a zásluhy o kanadské lesnictví a ekologii dostal Dr. Krajina další vysoké uznání od Cana- dian Institute of Forestry: CANADIAN FORESTRY SCI- ENTIFIC ACHIEVEMENT AWARD 1985. Československé sdružení v Kanadě mu tímto vyslovuje své blahopřání a dík za jeho zásluhy a prestiž naší československé komunity. Když mne br. Corn požádal, abych při této příležitosti napsal o Dr. Krajinoví kratičký článek odpovídající ome- nému rozsahu VĚSTNÍKU, octl jsem se v rozpacích asi jako Seneca, když mu císař uložil, aby pro něj sepsal dějiny světa na jednu stránku. Pouhý výčet Krajinových vyznamenání a poct za zásluhy vědecké, politické, občanské i vojenské, seznam univerzit, na nichž působil a studoval, vědeckých institucí, které mu propůjčily čestné členství, by se na vymezený prostor nevešel. Žasneme nad tím, co je jednomu člověku možno stihnout za jedinou inkarnaci. A to, prosím, Dr. Krajina ještě neskončil. Ve věku 80ti let, kdy jeho bývalí posluchači už odcházejí do penze, pracuje dál na ekologickém výzkumu a kromě toho píše své paměti. Nepřekvapuje nás, že je už (nebo teprve) u 1500 stránky. Dr. V.J.Krajina se narodil r. 1905, v r. 1927 dosáhl doktorátu na Karlově univerzitě a na této alma mater začal svou akademickou kariéru. V r. 1934 se stal docentem a 1945 řádným profesorem botaniky. Během války byl vedoucí postavou organizovaného odporu proti nacistům. Po válce se stal členem Národního shromáždění a neohroženě bojoval proti komunismu. Po komunistickém puči v r. 1948 si samozřejmě musel zachránit život odchodem do exilu. V r. 1949 už učil na Universitě of British Columbia. Za několik let nato se stal řádným profesorem hned dvou fakult, botanicko-biologické a lesnické. Za své úspěchy dostává r. 1981 Řád Kanady. O jeho práci a zásluhách natočila kanadská Národní filmová rada film, nazvaný “The Forests and Dr. V. J. Krajina”. Ministerstvo lesů začalo nedávno uskutečňovat rozsáhlý program klasifikování a mapování lesních prostorů v B. C. a v severních oblastech. Na základě Krajinových výzkumů a na jeho popud zřídila obrovské lesní reservace, z nichž jedna nese jeho jméno. Kulminačním bodem jeho zásluh je vydání zákona č. 80, “The Ecological Reserves act”. Jeho zásluhou existuje dnes v Kanadě přes devadesát chráněných lesních oblastí. Když uvážíme, že Dr. Krajina vychoval Kanadě stovky lesnických a ekologických odborníků, jsou jeho zásluhy větší, než lze spočítat. Blahopřejeme a děkujeme. B. Kroulík Kanadská etnokulturální rada Od roku 1980 je Československé sdružení členem Kanadské entokulturální rady (Canadian Etnocultural Coun- cil). J. G. Corn, který Sdružení v rámci etnokulturální rady reprezentuje, je i letos jedním z členů Výkonného výboru této koalice národních etnokulturálních organizací. Dík dlouhodobému úsilí se Kanadské etnokulturální radě podařilo prosadit zřízení parlamentní “Standing Com- mittee on Multiculturalism”. Ustavení této komise bylo oslaveno recepcí pořádanou dne 2. října 1985. Kromě členů Kanadské etnokulturální rady se oslav zúčastnili parlamentní mluvčí všech stran: The Honourable Ray Hnatys- hyn, P.C.M.P. The, Honourable Herb Grey, P.C.M.P. Mr. Ivan Deans, M. P. Uprchlíci 1985 Jako v minulých letech tak i letos většina uprchlíků z východní Evropy přichází do Rakouska v letních měsících. Většina z nich jsou ovšem Čechoslováci. V červnu požádalo o azyl v Rakousku 730 osob, z nichž je 390 Čechoslováků a v červenci z 1100 osob je 594 z Československa. Během těchto dvou měsíců uprchlo z Československa do Rakouska 984 osob. Během srpna přichází z východní Evropy asi 40 osob denně, většina je ovšem z Československa. Rok 1985 je zase dalším rokem úspěšných útěků z Československa do Rakouska. Mnozí z těchto uprchlíků samozřejmě budou žádat o imigraci do Kanady. V posledních letech každý rok přichází do Kanady více než 1000 uprchlíků na sponzorství vládní a soukromé, zaručené Československým sdružením v Kanadě. Ani rok 1985 nebude výjimkou. Doufejme jen, že většina těch, kteří se dostanou do Kanady, naleznou v Kanadě, i za těchto špatných hospodářských podmínek, svůj nový domov — svobodný a spokojený- 2 [pageend2]Zprávy z odboček Z Batawy V Batawě připravili mimořádnou členskou schůzi. V jídelně Baťových závodů se v neděli 27. října sešel úctyhodný počet krajanů z Batawy a okolí, kteří si zavzpomínali na oslavy 28. října prožité v Kanadě i staré vlasti. Na vzpomínky navázaly plány do budoucna; odbočka se zabývá úvahami, jak podpořit sponzorační imigrační program sdružení. Z Hamiltonu V Hamiltonu uspořádali pěknou oslavu 28. října, na níž promluvil bratr Fellmann z Toronta a byl promítnut film “Farářův konec”. Oslavy byly obohaceny úspěšným vystoupením pěveckého sboru “Chorus Bohemicus”. Pod vedením paní D. L. Vrbové připravuje toto nové krajanské pěvecké těleso nastudování národních vícehlasých (čes- ko-slovenských) písní, klasické sbory, sbory anglické, krátké kabaretní pásma a trampské písně. Kdo má zájem o zpěv a chtěl by se připojit k pěveckému kroužku v Hamiltonu, může zavolat sestře Vrbové na 547-9571. Z Kitcheneru Naši fotbalisté CS Lions dobře representovali čs. komunitu a ve II. divizi skončili na čestném 7. místě. Nejlepším střelcem týmu byl Štefan Kepka s 10-ti góly. Mužstvo se nyní zúčastnilo zimní halové ligy. Kitchenerská odbočka čs. sdružení byla pověřena uspořádáním kongresu, který se bude konat v květnu příštího roku. Dne 12. srpna opustila naše řady paní Milada Libanová. Každému, kdo ji znal, bude její milá tvář a úsměv chybět. V neděli 3. listopadu v 5 hod. odpoledne zahajujeme v restauraci Metro našetanečníčajeopáté. Doufáme, že zájem bude veliký a že se čaje budou moci konat pravidelně! * * * A už teď přemýšlejte za co půjdete na Maškarní ples, který pořádáme 8. února 1986 v Crystal Balí Room hotelu Wal- per Terrace. Maškarní má ráz “Z pohádky do pohádky”, což dává možnost širokého výběru masek a velké pole působnosti Vaší fantasii. Z Toronta Oslavy 28. října byly tohoto roku organizovány těmito krajanskými organizacemi: Sokol, MMI, Dámský odbor, K-231, Legionáři a Torontskou odbočkou ČSK. Večer, který zahájil modlitbou rev. Novák, uváděla Blanka Rohnová z Dámského odboru. Hlavním řečníkem byl bratr J. G. Corn. V pěkném recitačním pásmu vystoupil dětský sbor z Masarykovy školy. K zlatému hřebu programu patřilo vystoupení dvou vynikajících zpěvaček: Růženy Má- rové z Londonu, která přednesla Dvořákovy Biblické písně a Aleny Bílkové ze Švýcar, která vystoupila spolu s herci Nového divadla na závěr oslav. Velice pěkný večer byl dokladem toho, jakje důležitáspo- lupráce mezi krajanskými spolky a krajany na přípravě jakýchkoli akcí. Chceme připomenout našim členům, že v srpnu 1985 oslavil své 80té narozeniny moravský rodák dr. Stanislav Ředina, dlouholetý člen našeho sdružení a bývalý předseda Ústřední rady. Vážíme si jeho příkladné věrnosti a doufáme, že tu bude s námi ještě dlouhou řadu let. JF S upřímnou radostí jsme četli v Novém domově, že svých 95 let se dožil obětavý vlastenec a čsl. legionář bratr Hásek. článek profesora Petříčka velmi dobře popsal vynikající vzor, který nám bratr Hásek dává a jsme opravdu rádi, že jej máme mezi sebou. Jeho milý úsměv je znám návštěvníkům krajanských podniků a slavností, při kterých bratr Hásek nikdy nechyběl. Srdečně mu přejeme ještě mnoho dalších let v kruhu milované rodiny. JF Neúprosný osud nám vzal z našeho středu architekta Fr. Stalmacha, který pracoval vcelé řadě krajanských spolků. Krajanům v Chathamu navrhl kostelík sv. Antonína, v Torontě vytvořil návrh na budovu Ústředí Credit Unions a také pomáhal při vybudování kostela sv. Václava. Budeme na něj vzpomínat. JF 16. listopadu — Vepřové hody — Masaryktown — 8.00 23. listopadu — Mikulášská zábava — Sokol — Sv. Václav 30. listopadu — Barborská zábava — K-231 — Masaryktown 1., 8. a 15. prosince — Perly panny Serafinky — Nové divadlo — 2026 Yonge St. 5. prosince — Vánoční večeře — Dámský odbor 31. prosince — Silvestr na Masaryktownu Odbočka vydává časopis “Dobrý den”, který vede známý krajanský pracovník Vladimír Bubák. 3 [pageend3]Z Nového divadla Pokladník sdružení hlásí... Letošní sezónu zahajuje Nové divadlo v Torontě operetou Aloise Piskáčka “Perly panny Serefinky” v režii Adolfa Tomana, (1., 8. a 15. prosince). Data uvedení následujících her: “Veselé paničky Windsorské”, v režii Pavla Krále, současné komedie J. Hubače “Dům na nebesích”, v režii Duko Kasana a veselohry Vlasty Buriana “U pokladny stál” budou upřesněny později. Vždy se bude hrát v Torontě v Limelight Theatre, 2026 Yonge St. Vstupenky si objednejte včas na čísle (4l6)-368- 0420 nebo 363-7686. Divadlo také uspořádá divadelní ples v sobotu 1. února v St. Lawrence Halí v Torontu. Lístky se budou prodávat na stejných telefonních číslech. Začalo i nové české loutkové divadlo MIMO THEATRE v luteránském kostele sv. Pavla, 1424 Davenport Rd. Bude hrát v neděli 17. listopadu v 5 hodin odpoledne, v neděli 8. prosince v 6 hodin, v neděli 15. prosince v 5 hodin. Na Masaryktownu ve Scarborough hrají v sobotu 7. prosince ve 3 hodiny odpoledne. Z Vancouveru S přicházejícím podzimem obnovuje SOKOL Vancouver “Volejbalové čtvrtky”. Voláme všechny krajany, kteří hrají či hráli volejbal, aby přišli mezi nás! Podmínkou jest pouze, aby hráč byl alespoň střední úrovně. Volejbal se hraje každý čtvrtek, počínaje 7. listopadem t. r. vždy od 6:30 do 10:00 hod. p. m. v tělocvičně LORD ROBERTS SCHOOL ve “WEST END”. Zájemci volejte br. Rudolfa Maštalíře: domů po 6. hodině 277-9606, nebo do práce 876-8911 od 8:00 do 5:00 hod; odpoví na vaše dotazy a sdělí podrobnosti. Z dalších akcí: ještě není pozdě na výlety do přírody. Chystáme opět výpravu na "oříškovou farmu”. Koncem února, nebo začátkem března plánujeme lyžařský zájezd na Lake Tahoe (California — Nevada, USA). V dobré partě je více zábavy a legrace. Zájemci volejte taktéž výše uvedená telefonní čísla, a to co nejdříve, vzhledem k nutnosti zajištění noclehu. Mikulášská nadílka pro děti bude jako obvykle v hale kostela St. Paul’s (1130 Jarvis) v neděli 8. prosince od 3 do 5. Mikuláš, andělé i čerti se těší na hojnou návštěvu! Vstupné: dospělí $1, děti zdarma. Výstava obrazů manželů Gabánkových, našich dlouholetých členů, bude zase vgalerii ALEX FRA- SER, 2027 West 41 st., od 24. října do 2. listopadu od 9,30 do 5 od pondělka do soboty. Slavnostní zahájení 24. října 6.30 — 9.30. Náměty jsou tentokrát většinou z Vancouveru a okolí. s velkou radostí, že sdružení přispělo na čs. dětský tábor částkou 1.250 dolarů, ale s velikým smutkem, že se přes léto štafeta FONDU GUSTAVA SCHOENBACHA úplně zastavila. HUDEBNÍ SKUPINA 3 + 1 HRAJE: 5. října 1985 “50-60 léta" Polská hala, 1134 Kingsway, Vancouver 2. listopadu "Halloween” 7. prosince “Poslední leč” 22. února 86 “Zlatokopecká” 22. března “Josefská” RCL Branch 16,727 E. 49 Ave., Vancouver □ □ □ Vaříme Volám všechny muže — kuchaře amatéry, kteří už mají dost pizzy, hot dogů a jiných děl anglosaské kuchyně! Volám staromilce našich líbezných jídel! Od dnešního čísla si vždycky uvaříme něco po našem. Vždyť v této záplavě steaků a šrimpsů by člověk úplně zapomněl, jak chutnají třeba fleky s uzeným. A manželce klidně dopřejme té blažené nejistoty, zda ji do kuchyně pustíme nebo ne. My, kuchaři amatéři, máme věhlasné předchůdce a nemáme se za co stydět. Alexandr Dumas vymýšlel recepty a sestavil objemný kuchařský slovník, který se čte lépe než Tři mušketýři. Francois Ra- belais prohlásil, že kdyby se někdo zeptal čím by chtěl být podruhé v životě, zda básníkem, anebo velkým kuchařem, neváhal a prohlásil, že by se rád chopil vařečky. I takový Goethe byl u plotny jako doma. A byl to tajný rada! Ve svých osmdesáti letech objevil prý velice chutný salát ze zadělávaných okurek! A právě v této rubrice se podělíme o dojmy a názory, co vařit. Těšíme se na Vaši spolupráci, neboť kuchař, který z hladu umře — nehoden hřbitova! A teď, abychom jen nemluvili, a protože je čas zabíjaček, uděláme si tlačenku! Na trhu si koupíme půlku vepřové hlavy, 1 vepřový jazyk, 1 srdce, 2-3 (radši 3) vepřové nožičky a buďto žaludek, nebo měchýř. Můžeme dát také tlačenku do pergamenových pytlíků, ale to není ono. Připomíná to Protektorát. Maso dáme do osolené vodya uvaříme. Vychladlé nakrájíme na kostky. Vývar prilejeme k nakrájenému masu, prisolíme, opepříme, naplníme žaludek dosti volně a zavážeme. Vaříme slabším varem ve vývaru asi hodinu. Hotovou tlačenku vyjmeme, opláchneme, zatížíme mezi dvě prkénka a dáme do garáže do chladu. Dveře musí být ale zavřeny, aby naše vlastenecké snažení nezmarnil souse- dovic pejsek. Cibuli a ocet máme, a tak si sjedeme do beer- storu pro pivo a do příštího dne se trpělivě těšíme. Pokud děláte tlačenku jinak — rád ochutnám! Vladimír Bubák 4 [pageend4]Co můžeme dělat? Poslední dobou se na stránkách exilových časopisů rozmohlo jakési národní sebemrzkačství — hledají se viníci za minulé omyly a prohry. Nejčastějším a nejoblíbenějším předmětem jsou rok 1918, nešťastný rok 1938, odsun Němců, národní povaha, president E. Beneš a aktéři Pražského jara. Čas od času se ustanoví svárlivá sektička, která dští oheň a síru a zuřivě potírá všechny nevěřící. Po čase se elán vytratí a celá záležitost upadne do zapomenutí. Zby- de jen hrstka nenávistných článků na stránkách bezvýznamných časopisů a mnoho osobních nepřátelství. Tolik promarněné energie, tolik zbytečných schůzí a slavnostních projevů! Myslím, že spíše potřebujeme povzbuzení k další práci nežli věčnou kritiku. Vykonali snad lidé, kteří udržují již více než patnáct let v chodu Nové divadlo, málo práce? Nebo exilová nakladatelství, Sokol a Dámský odbor? Nejsem přítelem nekritických sebechvál. Ba naopak. Musím ale říci na adresu těch exilových spolků a jednotlivců, jenž mají politické ambice asi toto: Chceme-li pracovat politicky, musíme působit na široké veřejné mínění. Nemá naprosto žádnou cenu, abychom si mezi sebou naříkali, jak nám ti komunisté ublížili, ačkoliv jsme byli tak hodní a milí. Vím, že mnohým lidem bylo těžce ukřivděno a naprosto nemíním jejich utrpení zlehčovat. Chápu, že se chtějí se svými útrapami někomu svěřit. Musíme si ale uvědomit, že nářky a kvílení, jakkoliv oprávněné, nepatří do politické arény. Kdo chce působit na veřejné mínění, musí zapomenout na své osobní problémy. A zejména nesmí být směšný. Musím bohužel konstatovat, že mnohé projevy a oslavy, jichž jsem byl svědkem, byly vhodné pro silvestrovský kabaret. Prosím všechny naše exilové činitele, aby od 1. ledna 1986 přestali s projevy typu: Vážení přítomni, dámy a pánové, bratři a sestry, drazí přátelé, krajané, ladies and gentlemen! Dovolte, abych vás co nejsrdečněji uvítal. Scházíme se letos tak jako každého roku, abychom si připoměli těch bratří a sester, kteří za pravdu bojovali a trpěli, kteří za pravdu bojují a trpí a budou bojovat a trpět. Tyto projevy jsou čteny zvláštním patetickým hlasem, který poněkud připomíná kostelní kázání. Neplýtvejme energií na zbytečných a předem ztracených podnicích? Dobře vedený šachový klub má větší cenu nežli ministerstvo železnic v exilu. Nesepisujme ústavy a zákony pomyslných státních útvarů. Státní hranice jsou výsledkem válek a nikoliv novinářských polemik nebo spolkové činnosti. Stanovme si jeden jediný, alezato reálný cíl: Ovlivňovat veřejné mínění. Martin Jelinowicz (“Dobrý den’’, Kitchener). Informační a imigrační středisko Československého sdružení v Kanadě, 740 Spadina Avenue, Toronto, Ontario, MS5 2J2, telefon (416) 925-2241 • Zprostředkovává jednotlivcům i organizacím styk s krajanskými spolky a kluby • Objasňuje podstatu sponzoračního imigračního programu československého sdružení. • Poskytuje přímé i referenční služby nově příchozím, kteří hledají práci, ubytování a pomoc při styku s kanadskými úřady. • Zajišťuje překladatelské služby, doprovod, a orientaci v nejrůznějších aspektech kanadského života. Imigrační komise ústředního výboru ČSK se obrací na odbočky sdružení s prosbou o pomoc při hledání spolusponzorů nebo zaměstnání pro: 1. čtyřčlennou rodinu (manžel strojní zámečník, manželka elektromechanič- ka) 2. tříčlennou rodinu (manžel malíř pokojů, natěrač; manželka dámská krejčová a střihačka) Obě rodiny žijí v současné době ve Španělsku. Z Československého tisku V této rubrice uvádíme zprávy, které samy o sobě snad nejsou pří I iž důležité, ale dobře vystihují současnou situaci v Československu. Podle zprávy Rudého práva žije v zahraničí přes tři milióny krajanů a asi 300.000 emigrantů. Většina krajanů žije v USA, asi 2,5 miliónů. Někteří, říká Rudé právo, jsou “reakční”, jiní jsou “pokrokoví”. Emigranti jsou většinou “reakční”. Ale, napsalo Rudé právo, vyhrocený antisocia- lismus a antikomunismus mají mezi krajany také svoji odezvu. československý tisk často otiskuje výstražné případy emigrantů, kteří se vrátili do Československa. Nedávno psala bratislavská Pravda o Zoltánu Jászayovi, narozeném v roce 1925 ve Stropkově. Ten vyjel do zahraničí třikrát. Poprvé vyjel v roce 1966 a byl prý zaměstnán “v Torontu u firmy Havlík". Po roce se vrátil, a za tu dobu si prý u Havlíka vydělal na dvoje texasky, fotoaparát a magnetofon. V roce 1968 vyjel podruhé. V Kanadě se totiž prý dohodl s naším rodákem Andrejem Baníkem, že mu pošle pozvánku. Všechna tato jména jsou v článku ve slovenské Pravdě výslovně uvedena. V roce 1980 vyjel potřetí, ale jenom do Rakouska. Podle jeho prohlášení v této době brali do Kanady jen mladé silné muže, ochotné vykonávat jakoukoli práci. Osmnáctiletý Luboš Zelinka, člen rockové kapely STB, překonal koncem července t. r. vlastní rekord v délce hry na bicí nástroje. Jak uvádí západoslovenský Hlas Ľudu, hrál v amfiteátru na Partizánskéj lúke v Bratislavě od 7 5 [pageend5]hodin ráno v sobotu do 18 hodin v neděli, tedy plných35 hodin. Na tento výkon se prý člen rockové skupiny STB připravoval posilováním činkami a během. Luboš hraje na bicí nástroje od roku 1981. Dva českoslovenští atleti byli doživotně diskvalifikováni Evropskou atletickou federací za dopink. Jde o Remigia Machutu a Zdeňku Šilhavou. Příčinou tohoto rozhodnutí je dopink při letošním finále Evropského atletického poháru. Žádné další podrobnosti o motivech tohoto kroku nebyly sděleny. Časopis Život strany si postěžoval, že mezi obyvatelstvem dochází k “nesprávným názorům” týkajících se civilní obrany, a dokonce k pacifistickým tendencím. Je prý nutno jim účinněji čelit. V červenci se sešli v Plzni příznivci trampské písně na podniku Porta. Noviny si stěžovaly, že mladí lidé byli nevhodně oblečeni, že v hledišti pili pivo, víno i ostré nápoje, že se pak opilí povalovali v parku. Mladí se bránili, že v lahvích měli mléko, vodu nebo desetistupňové pivo, protože nic jiného se v celém areálu neprodávalo. Podle zprávy novin Práca se 35letá Eva Hodůlová obohacovala v bratislavském Slovariu tak, že neodváděla na účet v Slovenské státní spořitelně členské příspěvky ROH. O- bohatila se celkem o 24. 563 korun. Soud jí uložil dvouletý nepodmíněný trest odnětí svobody a náhradu škody. Příspěvky již nesmí vybírat. GRATULUJEME JAROMÍR PETŘÍČEK 14. října 1985 oslavil své 65. narozeniny náš bratr Jaroslav Petříček, manžel zesnulé Ruth Petříčkové, první a dlouholeté předsedkyně Dámskéhoodboru ČSK vToron- tě. Bratr Petříček, než odešel do penze, vyučoval na to- rontské střední škole. Nyní píše studii o “Moravských bratrech” na severu Kanady. Přejeme mu a choti Růženě dlouhá léta zasloužilého odpočinku. JINDŘICH JELÍNEK V Oakville, Ontario se dožívá 3. listopadu 1985 svých 85. narozenin bývalý průmyslník z Československa, Jinřich Jelínek, který úspěšně obnovil svůj korkařský průmysl v Kanadě. Jelínkova rodina v Oakville včetně vnoučat je velice početná. Jedním z jeho synů je Otto, dnešní náš kanadský federální ministr pro sport a multikulturalismus. Celé rodině, ale hlavně J. Jelínkovi, přejeme hodně zdraví a spokojenosti do dalších let. VĚSTNÍK Published bimonthly by Czechoslovak Association of Canada 740 Spadina Ave, Toronto, Ont., M5S 2J2 REDAKTOR: Milada Reinišová ADMINISTRÁTOR: Jan Fellmann [pageend6]