veci ochrany ľudských práv, emigrácie, sjednocovania rodín a výmeny informácií sa prakticky nič nezmenilo. Od konca vojny Spojené štáty a Západná Európa vždy ustupovali a ustúpili, keď sa jednalo o podporu Československa v r. 1948, Polska a Maďarska v 1956 a Československa zasa v 1968, keď tieto zeme revoltovali proti Sovietom. Bohužiaľ, od konca vojny sa nám nepodarilo túto politiku zmeniť a pokládám za hlavný, áno za jediný úkol československého exilu, Američanov československého povodu a tých, čo pochádzajú zo Strednej Európy túto politiku zmeniť. Je to v záujmu Spojených štátov i Československa a mieru vo svete v slobode, nielen prímeria. Dokiaľ slobodný svet ponecháva volné pole Sovietom v Strednej a Východnej Európe, nebude pokoja. A nestačí len sympatizovať pri každom výbuchu odporu týchto národov proti Sovietom, aleje treba im poskytnúť aktívnu podporu. V prezidentskej kampani som videl náznak zmeny v tom smyslu, že pre budúcnosť má byť urobený pokus, aby Západ jednal a pomáhal jednotlivým krajinám oddelene, podľa ich významu a potreby. Československo v svojej servilnosti Sovietom je skoro na poslednom mieste týchto úvah. Je treba, aby si celý exil a celý národ tieto nádeje a toto nebezpečie uvedomil. V prvej svetovej vojne sme viedli otvorený boj proti nepriateľovi, vytvorili sme legie v zahraničí a doma sa národ sjednotil a viedol odpor. Víťazní spojenci museli počítať s touto silou a počítali s ňou a umožnili vytvorenie Československej republiky. Stejne i v Druhej svetovej vojne sme z ničoho, z rozkúskovanej vlasti, a toto zdôrazňujem, vybudovali silu, ktorá prinútila víťazný svet zasa počítať s obnovou jednotného Československa. Jednou zo složiek tohoto boja bolo i národné povstanie na Slovensku - ktoré skončilo vojenským neúspechom, ale preca bolo úspešné, pretože dokázalo, že Češi a Slováci patria dokopy. Slováci sa povstaním vrátili do lôna Československej republiky. Dnes mi však posobí starosti vývoj pomeru Čechov a Slovákov. Čím ďalej, tým viac sa odcudzujú. Často si kladiem otázku, či je to horšie v Republike a či v zahraničí. Tam sa to snažím pochopiť, pretože sa Sovietom jedná o to pripraviť všetky podmienky k tomu, aby snadno mohli Slovensko oddeliť od Republiky, keba nastala situácia, že by boli nútení ustupovať. Je však zarmucujúce, že i v zahraničí tento rozkol nebýva vlivu a ľudia sa už pomaly obávajú povedať, že sú Čechoslováci. Pokládám za hlavný, áno za jediný úkol československého exilu a všetkých Američanov československého povodu, aby v záujmu tejto americkej vlasti a mieru a slobode usilovali o aktívnu spoluprácu s týmito národmi lebo len tak omedzia sovietské prípravy k ďalším výbojom. Dovody a podklady k tomu sú. Len si uvedomme, aký vliv tu majú tri procentá amerických židov, alebo desať procentov černochov. Prečo by ho nemohla mať sedem procent obyvateľov zo Strednej Európy, ktoré mali a majú tak velký podiel na rozvoji Spojených štátov? Toto budiž naším úkolom, keď si opravdu chceme uctiť deň československej slobody. (Americké Listy) VĚSTNÍK ČESKOSLOVENSKÉ NÁRODNÍ RADY AMERICKÉ Čís. 259 Listopad 1976 Ján Papánek: ÚKOLY EXILU (Ze slavnostního proslovu ve Washingtonu, D.C. k 28. řynu) Prichodí nám aj uvažovať o terajšej mezinárodnej situácii a ako sa v nej zobrazuje Československo, postavenie československého ľudu, ktorý je väzňom vo vlastnom domove a aký je náš úkol. Naši dobrí ľudia sú zbavovaní normálneho ľudského rozvoja a pokroku ľudmi vlastnej krvi - pod cudzím dozorom a v záujme cudzincov. - Československý um, šetrnosť a pracovitosť sú sústreďované už skoro tricať rokov na zvelaďovanie sovietského impéria. A najnovšie Sovieti zahrnuli do svojho hospodárskeho programu a rozvoja, financovanie satelitmi, zprístupnenie Západu ich sibiřského surovinového bohatstva plynu, azbestu, fosfátov a železnej rudy. Sateliti majú na tento plán prispeť 13 miliardami dolárov a z toho Československo má dať 5 a pol miliardy. To všetko so sovietským príslubom, že sa im to niekedy v budúcnosti vynahradí. Sovieti si takto upevňujú okolo seba ochranný pás porobených národov, aby bez obavy mohli pokračovať vo zvýšenom zbrojení a pripravovať sa na ďalšie výboje a na zväčšovanie svojho imperia. Súčasne volajú po nutnosti uvolnenia medzinárodného napätia - po détente. Ostatné zeme, aby sa jen trochu chránili,sú nútené ich v zbrojení následovat’. A preto sa čím ďalej, tým viac objavujú hlasy, že stále zvyšovanie zbrojenia - zvyšovanie ozbrojených sovietských vojenských počtov v satelitných zemiach, zdokonalovanie ich kvalit zbraní a zrychlujúcej mobility a veliká presila v konvencionálnom zbrojení nutne približujú ďalší sovietský výboj a svetový ozbrojený konflikt. V tom smyslu sa vyslovilo na 200 odborníkov, ktorí sa minulého septembra sišli v Badenu v Rakúsku. Po výmene názorov usúdili, že snahy omedziť rozširovanie zbrojenia sú nepatrné a čím ďalej, tým ťažšie sa dá zabrániť násilným konfliktom, pretože súčasný medzinárodný systém, snažiaci sa zachovať mier zlyhává. Možnosť nukleárnych zbraní sa rozširuje a niet plaánu, ako všetky protichodné záujmy zahrnúť do spoločného systému. Dokonca i NATO - Severoatlantické obranné súročenstvo za začína prebúdzať z letargie a vážne sa pripravovať na obranu proti Sovietom. Tato nemohúcnosť, či neschopnosť demokracií k rozhodnému činu sa javí aj v pasivite a nereálnosti práce Spojených národov. Márne by tam niekto hľadal možnosť jednania o ochrane ľudských práv pre vyše sto miliónov obývanej Európy alebo o možnosti týchto národov rozhodovať o vlastnom osude. V tejto nepriaznivej a ťažkej situácii sa snažíme nájsť aspoň náznak úsvitu. Skepticky sme sa dívali na minuloročnú Deklaráciu v Helsinkách o spolupráci a bezpečnosti v Europe, medzi komunistami a Západom. Mnohí sa utešovali a sľubovali nám, že nás nepredajú, ale od jej podpisu sa nedá pozorovať vývoj k lepšiemu spolunažívaniu medzi europskými národy. Vo [pageend1]VĚSTNÍK November 1976 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois Američané v Moskvě Rok po podepsání Helsinské dohody se konečně uskutečnila americká výstava v Moskvě o kterou se léta usilovalo. Je to malé okénko v železné oponě. Živý zájem sovětských občanů o Spojené státy a touha poznat, jak se žije jinde ve světě prozrazují mnohé sovětské slabosti denního života. Mladí američtí průvodci jsou zaplavováni otázkami diváků a to převážně o našem způsobu života, o tom jak žije průměrný občan ve Spojených státech. “Kolik vyděláváte? Vlastníte auto? Jak dlouho jste musel čekat než jste si mohl koupit vůz? (V Sovětech si to může málokdo dovolit, a i tak se čeká léta na auto). Když ztratíte zaměstnání, dostáváte vládní podporu? Kolik stojí byt? Co musíte předem zaplatit, abyste byt dostal?” Výstavu navštěvuje denně 9,000 diváků. Mnozí čekají ve frontě za mrazivého počasí až pět hodin. Při vstupu je návštěvník uvítán na jedné zdi textem deklarace americké neodvislosti, na druhé zdi textem Bill of Rights. To asi nic neříká sovětským občanům o skutečné americké svobodě, poněvadž sovětská konstituce slibuje všechno, svobodu, rovnost, spravedlnost, ale nic to neznamená. Mnohem výrazněji k nim promlouvá 18-minutový film ze života Američanů, promítaný na devíti plátnech téměř koldokola síně. Návštěvníci sledují tiše a pozorně promítání filmu, historické výstavky a fotografie, model fordky z r. 1911, vůz Conestoga amerických pionýrů, repliku kluzáka bratří Wrightových z musea Kittyhawk. Část výstavy je věnována dennímu životu: je tu barevná televise, různé druhy telefonu, automobil Pacer výroby American Motors, Stánek a volební vybavení pro voliče (tu záhadu sotva pochopí sovětský občan, který nemá ani zdání o průběhu amerických svobodných voleb). “Člověk sice o tom slyší na rozhlase, ale to se musí vidět,” uznal účastník výstavy, filmař z Lotyšska. Na otázku ředitele výstavy Dale Mallie-ho z New Yorku, zda americká výstava nevzbuzuje dojem propagandy, že se chlubíme jenom tím nejlepším, ale že to nepředstavuje tu pravou Ameriku, filmař odpověděl opatrně, ale výstižně: “Dovážíme ze Spojených států teď tolik amerických technologických vymožeností, že z toho Rusové mohou sami posoudit”. Američtí mladí průvodci se nevyhýbají otázkám a odpovídají poctivě. Pohybují se nevtíravé, demokraticky, jsou oblečeni ve stylu amerických studentů sportovně. Zvykli si na druh otázek, kterými jsou zahrnováni. “Jak to, že máte nákladní auto?” ptal se návštěvník Jima Toppina z Pittsburghu ”a chtěl, abych mu vysvětlil, jak je to možné, že vlastním truck”. Jenom stát je majitelem nákladního auta v Sovětském svazu. Každý návštěvník dostane darem tašku z plastiky, na jedné straně je vyobrazeno arizonské údolí Monument Valley, na druhé straně obrysy nebetyčníků na Manhattan, dále kopii textu Deklarace americké neodvislosti a malou fonografickou desku s americkou hudbou čtvero stylů od Duke Wellingtona po Aaron Coplanda. Někteří diváci jsou ovšem nedůvěřiví a kladou průvodcům otázky o fašismu atd. 2 - Věstník VĚSTNÍK Listopad 1976 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Výstava byla zahájena dne 11. listopadu p. James Keogh-em, ředitelem U.S. Information Agency (Hlas Ameriky atd.) a potrvá měsíc. Stála přes milion dolarů a má rozlohu 38,800 čtverečních stop. Sovětský svaz uspořádá výměnou výstavu v příštím roce v Los Angeles na oslavu 60. výročí bolševické revoluce, rozlohou třikráte větší, 100,000 čtv. stop. Sověty se pochlubí svými výzkumy ve vesmíru a pod. Máme se na co těšit, když uvážíme jak naivní jsou mnozí američtí občané v zemi až nadpřílišné svobody a jak málo je jim známo o nesvobodě za železnou oponou. Pozorovatelé na cestách Vládní komise, která má za úkol sledovat plnění Helsinské dohody a zaznamenávat neplnění závazků zeměmi za železnou oponou, odjela hned po volbách dne 5. listopadu. Komisi předsedá kongresman Dante B. Fascell. Výpravy se zúčastnili senátoři Patrick J. Leahy z Vermont, Claiborne Pell z Rhode Island; poslanci Jonathan Bingham z New Yorku, Milicent Fenwick z New Jersey, Sidney Yates a Paul Simon z Illinois. První zastávka je v Brusselu, kde vyslechnou odborníky z NATO než se vydají do zemí za železnou oponou. Výbor tzv. Watchdog committee čítá celkem 15 členů, z nichž dvanáct je z kongresu. Další tři byli jmenováni Dr. Kissingerem, ale až po dlouhém váhání. Nerad vidí, že mu chce kongres zasahovat do jeho kompetence. Těmto členům není dovoleno se plně zúčastnit výzkumné cesty, aby se prý předešlo zmatkům, že by vlády nevěděly, kdo vlastně je vedoucí, zda kongr. Fascell, či zástupce State Departmentu. V posledních dnech zasedání kongresu president Ford podepsal zákon poskytující cestovní výlohy členům Watchdog Committee. Není však jasné, kam pocestují a co jim bude ukázáno. Původně výbor měl v úmyslu navštívit 24 z 35. zemí, které podepsaly v Helsinkách. Dosud však Sovětský svaz a jiné země sovětského bloku nedaly souhlas k návštěvě. Rok po Helsinkách tyto země neuvolnily cestování a vystěhování svých občanů. Londýnský časopis Economist poznamenává, že “trik je v tom, že chtějí vzbudit dojem, že jsou v pohybu, ale při tom se ani nehnou”. V Sovětském svazu se sice snížil poplatek za exit vizum, ale stále se ještě rovná dvouměsíčnímu platu. Současně se zvýšil poplatek za peněžní a jiné dary ze zahraničí. Mnozí, jakmile zažádají o vystěhovalecké vizum jsou propuštěni z práce a po celou dlouhou dobu, kdy se jedná o vydání viza, jsou odkázáni jedině na tyto dary z ciziny. Italský časopis La Stampa psal podobně: “Rok po Helsinkách nic se nezměnilo ve východní Evropě, leda v maličkostech. Není žádného pokroku ve výměně myšlenek, lidí, snad jedině v turistice”. Časopis II Tempo uveřejnil interview se sovětským historikem Amalrikem: “není změny v Sovětském svazu, poněvadž není kontrolního mechanismu k prosazování Helsinské dohody”. Pařížský časopis Le Monde se zabývá výroky sovětské inteligence žijící ve Francii. Sovětský fysik Yuri Orlov upozornil [pageend2]na skutečný stav: “zatím co se známým sovětským dissidentům, které Západ dobře zná, trochu ulevilo, útisk méně známých dissidentů se zhoršil”. Zbývá ještě dodat, že knížka Dolejšího o zionismu se používá na českých školách. Dolejš byl nedávno odvolán z Kahyry, aby nastoupil v pražském rozhlase v úloze hlavního redaktora pro děti a mládež. Telegram do Plains, Georgia Předsednictvo ČSNRA se usneslo na schůzi dne 9. listopadu zaslat telegram budoucímu presidentu Jimmy Carterovi k jeho zvolení. “Předsednictvo Československé národní rady americké se jednohlasně usneslo na své schůzi dne 9. listopadu vyjádřit Vám své upřímné přání při příležitosti Vašeho zvolení na presidentský úřad. Československá národní rada americká, nevýdělečná organizace amerických občanů českého a slovenského původu, po mnoho let prokázala svou věrnost a oddanost sloužit zájmům Spojených států. Zavazujeme se, že budeme nadále podporovat všechny snahy směřující k tomu, aby naše země byla velikou a nadále vůdčí silou ve svobodném světě, aby všude podporovala svobodu a spravedlnost všem lidem, zvláště porobeným národům ve střední a východní Evropě žijícím dnes v sovětském područí”. Z událostí v Československu V Československu se též konaly volby, jenomže přepočítávání hlasů nedalo zdaleka tolik práce jako ve Spojených státech: výsledky byly stoprocentní. Ve městě všude bylo plno slávy. V Praze na domech vlály prapory, na školách, veřejných budovách, i v oknech soukromých bytů. Ve výkladních skříních byla příslušná výzdoba a v oknech agitačních středisek byly i fotografie kandidátů příslušných institucí. Volební místnosti byly ve školách a volilo se už v pátek odpoledne a večer a v sobotu. Obyčejně je to větší místnost pro voliče a občanské výbory. Po celé délce zdi jsou pokryté stoly u kterých sedí funkcionáři, vždy dva na jedno číslo občanského výboru. Jeden převezme volební lístek, který na podpis voliči vydal v domě domovní důvěrník. Druhý dá voliči složku barevných lístků, které se hodí do volební urny. Bývá tam obyčejně plenta, ale hodně stranou od urny. Volba je úplně bezvýznamná, je jen jedna strana. (Za starých časů byly kandidátky několika politických stran a volič za plentou měl možnost se rozhodnout pro určitou z nich). Dnes tak zvaní kandidáti jdou do voleb najisto, vědí předem, že budou zvoleni a nejsou s tím žádné výlohy. V předvečer voleb komunistická strana určila bývalého kolaboranta s nacisty Svatopluka Dolejše, za války redaktora pražského týdeníku Árijský boj, aby se zúčastnil kampaně. Psával též pod pseudonymem Yegenij Yevsejev do českého vydání “Varujte se zionismu” vydávaného Ivanovem.) Nedávno pražský rozhlas oznamoval v programu pro mládež, že Dr. Svatopluk Dolejš bude přednášet o volbách v zájmu všech mladých lidí a porovnávat dnešní volby s předválečnými za buržoázni republiky. Dr. Dolejš kritizoval politický systém třiceti politických stran “kdy i fašisté a židé si mohli volit zástupce”. Tenkráte jedině komunistická strana hájila demokracii, pokrok a vlast a proto se těšila přízni všech vynikajících umělců, spisovatelů, i jiných. Buržoázni partaje neměly žádného programu a spokojily se s hesly”. Zpověď prof. Kolmana V říjnu zřekl se členství v komunistické straně velice zasloužilý komunista prof. Arnošt Kolman, jeden ze zakladatelů komunistické strany v Československu před 58 lety. Narodil se v Praze, ale za první světové války dostal se do ruského zajetí a tam začíná jeho důležitá činnost za bolševické revoluce. Po válce působil ilegálně v Německu a Československu a později byl odvolán do Sovětského svazu. Za druhé světové války byl zapojen do politického velení Rudé armády a jeho úkolem bylo šířit nepokoje v nepřátelských řadách. Rodina přinesla velké oběti: jeho bratr byl usmrcen Stalinem a jeho sestra skončila v nacistické plynové komoře. Po válce prof. Kolman působil v Praze, jak to líčí ve svém objemném dopise Brežněvovi ze Štokholmu. Z neznámých nám důvodů byl zatčen po komunistickém puči a odvlečen do Moskvy (snad ve spojení s procesem Slánského?) a tam vězněn tři roky bez soudního přelíčení. Tou dobou jeho žena s mladou dcerkou byly poslány na Sibiř, kde bídně živořily. Ale ani tato skutečnost, zdá se, nevyléčila prof. Kolmana, který po své rehabilitaci zahájil svou kariéru na filosofické fakultě v Praze. Když se stal pensistou, odstěhoval se do Moskvy (což překvapuje). Dvě události konečně na něho zapůsobily, jak se přiznává ve svém dopise ze Stockholmu, kde teď zažádal o politický asyl. Bylo to odhalení Stalina a jeho krutovlády a r. 1968 obsazení Československa. Kolman obviňuje Sovětský svaz, že udělal z Československa “vydíranou kolonii”. Vyčítá komunistické straně, že úplně zradila svoje zásady. Doufal ve spravedlivý socialismus. Dnes vládne nová třída zbohatlíků, bezcitných byrokratů, která si žije blahobytné a vůbec se nestará o prostého občana. Kolman líčí neutěšené sociální a hospodářské poměry doma a sovětskou zahraniční podvratnou a mocnářskou politiku. Popisuje ubohý duševní stav prostých lidí, nelidské zacházení vlády a končí svou zpověď přiznáním, že se děsí čeho se komunistická strana dopustila. Co platné dnes jeho přiznání, když je nad hrobem a ve svých 84 letech se uchyluje do exilu? Jaký ohlas mělo v Praze jeho vystoupení ze strany po 58. letech se dosud neví. Osvobození Prahy Filmař Otakar Vávra připravuje film o osvobození Prahy. Některé scény byly filmovány v malé pevnosti terezínské. Filmaři přehlédli skutečnost, že v Terezíně byli vyhlazováni českoslovenští židé a soustředili se na jednu událost: na popravu dne 2. května 1945 padesáti “vedoucích osobností protifašistického hnutí, z nichž většina členů patřila do Předvoje, organizace komunistické mládeže”, jak hlásil rozhlas Hviezda. Studenti z ciziny Padesát studentů ze šestnácti zemí absolvovalo studie na centru pro studenty ze zahraničí na pedagogické fakultě Bánské Bystřice. Mezi nimi byli studenti z Palestiny, Kypru, Iráku, Jižního Yemenu, Lebanonu, Jordánu, Sýrie, Sudanu, Afghánistánu, Habeše, Indie a Vietnamu. Věstník - 3 Předseda Dr. Mikuláš Ferjenčík Místopředsedové: Prof. František Schwarzenberg, Stefán Papánek, Martin Hrabík. [pageend3]Váleční zločinci ve svobodném světě Mezinárodní výbor Židů z Československa ve svém londýnském bulletinu udává řadu jmen (vol. IV., no. 4, 1976) vedoucích českých a slovenských komunistů s nacistickou minulostí, dnes na důležitých diplomatických stanicích. Jsou mezi nimi: Miloš Vejvoda, náměstek ministra zahraničí, bývalý člen české nacistické organizace mládeže odpovídající Kuratoriu; Jan Lipavský v redakci Rudého práva, kdysi dopisovatelem Vlajky v letech 1942-1944. Po válce nebyl dlouho veřejně činný, až r. 1968 za invase přebíral úřadovnu Literárních listů. Myslí se, že byl léta členem tajné policie StB. Dr. Dobroslav Kopecký, znalec kultury Spojených států, je od r. 1960 členem zahraniční sekce české televise; Dr. theologie, bývalý farář Československé církve, panuje o něm mínění, že se kompromitoval za nacistické okupace a pak přešel do služeb StB. Čeněk Michálek, v redakci Obrana lidu, orgánu armády, bývalý kolaborant s nacisty a přítel Dr. Dolejšího. Martin Dzur, od r. 1968 ministr národní obrany, byl členem Hlinkový gardy na Slovensku od r. 1938. Absolvoval vojenskou školu v Hranicích, zúčastnil se slovenské expedice s Němci na Ukrajinu 1942-1944. Byl zajat Rudou armádou a později vstoupil do řad pověstné tajné služby KGB. Tvrdí se, že věděl předem o chystané sovětské invasi. Je mnoho dalších jmen a všechny spojuje nacistická minulost. Za války sloužili nacistům a dnes slouží komunistům. Není to nic nového, vždy zrazovali. Sokol USA Oslava 80. výročí založení slovenského Sokola ve Spojených státech se konala v Chicagu dne 30. října v sokolském domě Slovak Community Center na Elston Avenue. Na oslavu se sjeli čelní zasloužilí funkcionáři, starosta br. Andrew Venglarchik, tajemník br. J. Sopoci a mnoho našich přátel a sokolských pracovníků z New Jersey, New Yorku, Pennsylvanie, Wisconsinu, atd., s kterými jsme po dlouhá léta v přátelských stycích. Bylo to vřelé shledání za slavnostní nálady. Oslava 80. výročí založení Sokola byla spojena s 200. výročím Spojených států, což se projevovalo v bohaté dekoraci sálu, ve vlasteneckých proslovech a celém programu. Byla čtena preambule ke konstituci Spojených států a předvedena scéna vzpomínek na presidenta Lincolna. Uspořádání banketu pečlivě provedl Slovenský americký Sokol Kriváň. Shromáždění uvítal předseda jednoty br. Robert Chilla. Hlavními řečníky byli starosta Venglarchik a br. Adolph Cierný z Chicaga, který je dlouholetým členem předsednictva Československé národní rady americké v zastoupení Slovenského Sokola. Invokaci přednesl Rev. Rudolph Shintay, pastor kostela Sv. Trojice. Přítomní se podíleli živě na pečlivě provedeném programu, který končil zpěvem. Byla to důstojná a radostná oslava významného jubilea. Za ČSNRA se zúčastnili Vlasta Vrázová, čestná předsedkyně, Dr. Mikuláž Feijenčík, předseda Rady, se svou ženou ses. Mílou Ferjenčíkovou. Účast na slavnosti oživila vzpomínky a inspirovala Dr. Ferjenčíka k této úvaze: Až teras som si vlastne správne uvedomil, že oslava 80 ročného trvania Slovenského Sokola má nezvyčajný význam historický. Naši ľudia, ktorí tu pred 80 rokmi založili Sokol a dali mu meno Slovenský Sokol, činili tak v dobe keď doma národ umieral, keď doma maďarizácia dovršovala svojho vrcholu, keď nám zavierali slovenské školy, zbraňovali vo slovenských bohoslužbách, pri sčítaniach obyvateľstva označovali nás za slovensky hovoriacich Maďarov, označovali nás za TOTOK a to ešte zavše s prídavkom buta tot- a keď zavierali našich duchovných vodcov, ako nebezpečných panslávov. Nie je snáď ani náhodou že Vaša oslava pripadá na deň 30. októbra, keď pred 58 rokmi naši duchovní sa zišli v Turčanskom Sv. Martine a vydali pamatnú “Martinskú deklaráciu slovenského národa”, v ktorej sa hlásia k nezávislej slobodnej Republike Čechov a Slovákov. Bol to pre náš národ deň vzkriesenia, deň zmrtvýchvstania, deň po ktorom márne túžili naši dedovia a pradedovia po 1000 rokov. Tento deň nás zaradil ako národ medzi slobodné, demokraticky zmýšlajúce národy Západu. Od tohto dňa začal náš národne-kultúrny rozmach, akého je len málo v histórii. Bohužiaľ doba pohody netrvala dlho. V rokoch tridsiatych prišiel Hitler a jeho éra, ktorá nás už našla ako národ s plným národným povedomím a tak keď nás Hitler chcel obsadiť a zobrať nám zbrane, postavili sme sa na odpor. Nechceli sme byť znova otrokmi. A i keď po dvoumesačnom boji sme museli do hor, ostali sme slobodnými vojakmi Československej republiky. Hitlerovi sa nepodarilo zraziť nás na kolená a vyrvať nám zbrane z rúk. Po roku 1945 prišla na nás nová krútňava a to zo strany z kadiaľ sme ju najmenej čakali - od slovanského východu. Tridsať rokov sovietskeko panstva, 30 rokov komunistickej indoktrinácie nezničilo u nás doma ani vieru v Boha ani vieru v silu národa, ani túhu po slobode a pravde. My tu v našej Amerike tiež chráňme a braňme tri drahokamy, ktoré národ a jednotlivec môže mať: slobodu, pravdu a ľudskosť. Olga Svejkovská: Hudbou k napravení věcí lidských (K letošní oslavě 28. října v Chicagu) Zamlklé a studené dny posledního říjnového týdne obklopují nás každoročně elegickou atmosférou vzpomínek. Stalo se snad řízením osudu, že narozeniny našeho obnoveného státu byly položeny právě do doby klidného podzimního rozjímání a že tato doba vtiskla všem jejich jubileím od samého začátku svůj specifický ráz. Nikdy jsme neoslavovali svátek naší samostatnosti bouřlivým veselím, raketami a tancem na ulicích, ale naopak shromážděními, na nichž se přemýšlelo o poslání národa, o smyslu národního života, a vztahu jednotlivce k národnímu celku a národa k lidstvu. Tento způsob oslav našeho říjnového výročí jsme si přinesli s sebou i sem do Ameriky a pokračovali ve svých každoročních vzpomínkových rozjímáních. Letošní padesáté osmé výročí tohoto jubilea mělo však pro nás Čechy a Slováky žijící ve Spojených státech poněkud odlišnější charakter. V letošním roce dvoustoletých narozenin Spojených států dostala se vzpomínka na náš 28. říjen 1918 do širších historických souvislostí. Vždyť myšlenka vzniku svobodného Československa v poválečném uspořádání střední Evropy byla vedena ke své konečné realizaci právě na půdě této země a ideál svobodného demokratického státu, který si přivážel s sebou profesor Masaryk do osvobozené vlasti, vycházel ve svém základě z principů, na nichž byl vybudován americký ústavní systém. Proto bylo pro pořadatele oslavy 28. října samozřejmé, že se letošní vzpomínka na vyhlášení naší národní samostatnosti musí prolnout se slavnostním duchem amerického výročí. Spojená oslava těchto dvou jubileí měla být zároveň důstojným završením všech předcházejících zamyšlení a úvah nad přínosem Čechů a Slováků k budování a rozvoji Spojených států i nad vzájemným působením obou zemí a jejich jedinců v oborech vědy, techniky, umění a kultury vůbec, které v různých formách v tomto jubilejním roce v našem krajanském životě probíhaly. Pořadatel oslavy, oblastní výbor Československé národní rady americké, vtiskl tomuto slavnostnímu setkání, jež bylo pořádáno v neděli dne 24. října, velmi důstojnou formu. Auditoriem 4 - Věstník [pageend4]Mortonovy školy, kde oslava probíhala, neznělo tentokrát mluvené slovo, ale hudba. Česká a americká hudba se stala tlumočnicí všech myšlenek, vzpomínek, díků a přání, které v hlavách a srdcích účastníků svázala do jedné veliké kytice historická skutečnost obou výročí. Nebyla to však jen myšlenka pořadatelů, která přinesla tak působivý výsledek. Byla to především její obsahová realizace, jíž se s obdivuhodným porozuměním ujali členové Chicagského komorního orchestru se svým dirigentem Dietrem Koberem a sólistkou Lydií Smutnou-Štěrbovou. Kompozice programu koncertu prozrazovala, že její autor, dirigent Kober, plně pochopil a promyslil linii základní myšlenkové ideje, kterou měl tento koncert vyjadřovat. Dal zaznít národní hudbě, která vyrostla v obou zemích na tradici národní písně nebo lidového zpěvu, podněcovala touhu národa po svobodě a provázela ho v jeho hrdinných bojích, a zároveň sáhl po skladbách těch autorů, kteří proslavili naši hudbu za hranicemi vlasti. Do první skupiny skladeb, vyjadřujících poslání hudby jako podněcovatelky národního cítění i boje za práva národa, patřila zahajovací Hudba americké revoluce, zkomponovaná Richardem Bálešem z vlasteneckých písní a tanců z období americké revoluce, včetně pochodu General Burgoyne’s March a známé skladby Yankee Doodle, a ze skladeb amerických skladatelů 18. století Alexandra Reinagla, Jamese Hewitta a Henriho Caprona. Ideově na tuto zahajovací skladbu (před ní zazněly americká a československá státní hymna) navazovaly Meditace na staročeský chorál Svatý Václave od Josefa Suka, které byly zařazeny jako třetí skladba koncertu. Sukový Meditace jsou nám všem dobře známé hlavně v úpravě pro varhany, zde však zazněly ve své původní smyčcové podobě, tak, jak je Suk napsal v prvních dnech po vypuknutí první světové války. Melodie slov chorálu, tlumená zpočátku tísnivým vědomím nadcházející tragédie války a prodchnutá hlubokou pokorou víry, se nakonec zvedá v mohutný zpěv naděje, že ani nyní nezklame nás víra, jež po staletí žije v duších českého lidu: víra v šťastný konec. K těmto dvěma skladbám vycházejícím z tradic lidové melodie se připínala i skladba čtvrtá, Čtyři malé skladby pro smyčce od Karla Husy. Tento moderní a v současném hudebním světě uznávaný skladatel českého původu, nositel Pulitzerovy ceny, který studoval hudbu pod vedením tak vynikajících osobností, jako je Arthur Honegger, Jean Fournet nebo André Cluytens, a jehož tvůrčí činnost zasahuje do mnoha kompozičních oborů, od skladeb komorních a instrumentálních až po symfonii, často čerpá z české národní hudby. I v této hudbě sáhl po motivech lidových písní, které pomocí novodobých skladebných postupů přetavil v barevně zajímavou a živě znějící hudbu, využívající originálních řešení moderní kompoziční techniky. - I když pro mnohé posluchače nebylo právě snadné zaposlouchat se do nových zvukových kvalit skladby (je psána dvanáctitóno- vou technikou), její vnitřní národní tón je strhl k vřelému a poro- zuměníplnému přijetí. Do první poloviny koncertu zařadil Kober ještě dvě skladby starých českých mistrů: Jiřího Antonína Bendy Sinfonii No. 2 v G-dur a Františka Ignáce Antonína Tůmy Partitu v D-moll. Benda i Tůma jsou dva příslušníci oné velké rodiny českých muzikantů - emigrantů 18. století, která, vyhnána z domova do ciziny bídou a útlakem, zkypřovala hudební zem všude, kde se usadila, a jejíž členové jsou dnes pevně včleněni do řady předchůdců světových hudebních velikánů, Mozarta nevyjímajíc. Jméno Jiřího Antonína Bendy je v hudební literatuře uváděno především ve spojitosti s počátky scénického melodramu, v jehož skládání byl Benda největším mistrem své doby. Jeho skladatelské dílo, vzniklé převážně v bohatém kulturním prostředí vévodského dvora v Gotě, kde byl Benda kapelníkem, zahrnuje mnoho významných skladeb chrámových, komorních i orchestrálních. Jeho symfonie G-dur skrývá v sobě mnoho melodického materiálu, který Benda rozehrává bohatou škálou svého kompozičního mistrovství. Významnou součástí evropské hudby 18. století byly i skladby Františka Tůmy, který působil střídavě v Čechách a ve Vidni jako kapelník hraběte Kinského a později ve Vídni jako ředitel soukromé kapely vdovy po císaři Karlu VI. Množstvím u něho převládají kompozice chrámové, ale významný přínos evropské nástrojové hudbě předklasického období znamenají hlavně jeho skladby světské, sonáty, symfonie a partity. Tvorba obou těchto skladatelů, blížící se svými tvůrčími postupy okruhu mannheimské školy, měla velký vliv nejen na další vývoj české hudební tvořivosti, ale razila cestu i Haydnovi a Mozartovi. Nebyla to však jen tato tvůrčí souvislost, proč se na programu koncertu objevilo nakonec i jméno Mozartovo. Když dirigent Kober zařazoval do programu jeho klavírní koncert č. 14 v Es-dur (K449), jistě si dobře uvědomil, že to není jen hudební příbuznost s našimi skladateli, co Mozarta činí blízkým našim českým srdcím. Milujeme Mozarta proto, že on miloval nás, že miloval Prahu, v jejíchž zdech prožil - jak sám řekl - nejkrásnější chvíle svého života, a že za její pochopení a její lásku se jí odvděčil věnováním své nejkrásnější opery Don Juan. Tento jeho dar měl pro Prahu a Pražany nesmírný význam. Prahu učinil známou po celém světě a pro Pražany byl velkým povzbuzením v rozhodujících chvílích národního života, kdy národ vstával z mrtvých. Proto Mozarta milujeme. Proto ho považujeme za “svého” skladatele a proto jsme byli rádi, že jeho jemná, křehká a radostná hudba zazněla na oslavu našeho jubilea. A tato oslava by nemohla být úplná, kdyby se při ní neozvaly i tóny Dvořákovy hudby. Vždyť čí skladatelská tvorba byla úžeji spjata s americkou zemí než hudba Dvořákova? Komorní orchestr si vybral jednu z jeho raných skladeb, Notturno v B-moll pro smyčcový orchestr. Je to klidná, náladová skladba, plná poezie a zvukového kouzla. Zdá se, jako by v ní Dvořák odpočíval po velkém tvůrčím vypětí. Je třeba vřele poděkovat orchestru a jeho dirigentovi za citlivé porozumění, s jakým přistoupili k interpretaci všech skladeb, i za umělecké zaujetí, s jakým je provedli. Stejné poděkování patří i sólistce koncertu paní Lydii Smutné-Štěrbové za její precizní podání Mozartova klavírního koncertu. Referát by však nebyl úplný, kdyby pomlčel ještě o jednom vystoupení, které napsalo poslední, důstojnou tečku za celým oslavným pořadem. Na večeři, kterou několik přátel uspořádalo pro umělce ve Staré Praze, poděkovali hudebníkům br. František Kalkus, předseda chicagského oblastního výboru Československé národní rady americké a prof. František Schwarzenberg, místopředseda ČSNRA. Procítěnými slovy prof. Schwarzenberg pověděl našim americkým přátelům o tom, jaký vyznám hrála od nepaměti hudba v našem národě, jak nás bezpečně převáděla přes všechny podoby běd, tyranií a útlaků, kterými náš národ procházel, jak i v v těch nejtěžších dobách podpírala naše šíje, aby zůstaly vzpřímené, jak vychovávala naše děti v lidi myslivé a otevřené citu a lásce. - Cítili jsme, že naši američtí přátelé tomuto projevu plně porozuměli. Cítili jsme, že v té chvíli spojila neviditelná paní Hudba jejich i naše srdce k trvalému přátelství a že od nás odcházejí obohaceni novým poznáním a novými požitky. V mysli nám zněla v té chvíli Mozartova slova: Hudbou ze srdce k srdci, hudbou k vlasti, hudbou k napravení věcí lidských. - Až všichni lidé přijmou toto Mozartovo poselství, pak celý svět se stane radostnou hudbou. Prosíme oznamte včas změnu adresy Věstník - 5 [pageend5]Z oblastí a odboček Oslava 28. října v Clevelandu Letošní oslavy československého národního svátku - která se konala 31. října v budově České národní síně na Broadway, se zúčastnilo několik set našich krajanů. Prvním bodem bohatého pořadu byly jako obvykle národní hymny, které zahrála Shaker Symphony Orchestra pod řízením dirigenta C. B. Wilsona. Po nich následovaly dva úvodní projevy: Přemka Kociána jako předsedy slavnostního výboru a Josefa Kocába, zástupce ředitele South High School, vice-presidenta České katolické jednoty, který se pochvalně vyslovil o opravách - prováděných v České národní síni. Starosta města Ralph J. Perk oznámil vydání proklamace ke dni tak významnému jako je výročí vyhlášení československé samostatnosti 28. října 1918. V den oslavy 31. října vlála na budově clevelandské radnice vedle americké, také vlajka československá. “Ukolébavku matky otrokyně” Svatopluka Čecha přednesla dojemně Marie Vaverka a “Dvě ukolébavky” ze Smetanovy Hubičky Mary H. Gotlibowski a Betty Kocour. “Kto za pravdu horí” od Karola Kuzmány zazpívali pěkně Dr. Alex Mikula a Vladimír Králík, Luboš Hromádka a Zdeněk Kroček. Dvořákovu “Romanci” zahrály dokonale Mary L. Kocour, housle a Betty Kocour u piana. Hlas mladých výstižně vyjádřila Jiřina Šambergrová. Norika Fujii, sopranistka japonského původu, manželka našeho věhlasného varhaníka Karla Paukerta, zapěla jedinečně árii “Měsíčku” ľz Dvořákovy Rusalky. Byla doprovázena Frances Burmeistrovou na pianě. Poslední dva body bohatého pořadu tvořily: Antonína Dvořáka “Going Home” a Slovanské tance čísla 3, 4 a 8, které zahrála skvěle the Shaker Symphony Orchestra, bez jejíhož vystoupení by clevelandské oslavy 28. října nebyly úplné. Hlavní projev vztahující se k československému národnímu svátku přednesl Dr. Myron Kuropas, asistent presidenta Geralda R. Forda. Odbočka ČSNRA T. G. Masaryk v Los Angeles 58. výročí založení Československé republiky vzpomněla krajanská obec v Los Angeles slavnostním vztyčením československé vlajky před radnicí v neděli 31. října 1976. Organizátorem byla naše odbočka ČSNRA a dík za dobré zajištění celé akce patří sestře Jarmile Kracíkové, která byla organizací slavnosti pověřena. Finančně podpořily tuto akci některé krajanské spolky a organizace v Los Angeles. Za krásného slunného odpoledne se sešlo před radnicí asi 150 krajanů, zástupců města a hostů. Předseda odbočky SVU v Los Angeles Dr. Turchan uvítal hosty a představil řečníky. Rev. J. Popelka přednesl invokaci. Starosta Los Angeles Tom Bradley vyhlásil 31. říjen Československým dnem a zaslal našemu shromáždění slavnostní prohlášení, které přečetla naše členka ses. Louisa Nekudová, starostka Pacifické župy Amerického Sokola. Hlavním řečníkem byl náš nový člen-applicant Rev. Dr. Ivan Franklin, předseda světové reprezentace exilů v duchu J. A. Komenského “Konzultace”. Dr. Franklin, původem Podkarpatský Rusín, poukázal mimo jiné na historický podvod, kterým byla Podkarpatská Rus odtržena od Československa a na vůli obyvatel této nešťastné země žít ve společném svobodném státě s Čechy a Slováky. Za hosty promluvil Dr. V. Klejnot, předseda odbočky “Americans for Freedom of Captive Nations” v Los Angeles, který mimo jiné poděkoval československým delegátům 6 - Věstník Ing. B. Rajkovi, ses. Kracíkové a Ing. J. Breberovi za aktivní činnost v této organizaci. Dále ocenil, že mezi hosty jsou přítomni i delegace z Polska, Bulharska a Bílé Rusi. Po vztyčení vlajky se uskutečnil v Sokolovně bohatý kulturní a zábavní pořad, který byl organizován naší odbočkou a který si vyžádal dlouhodobou přípravu a nejméně osm výborových a organizačních schůzí. V úvodní části programu měl zajímavou přednášku místopředseda SVU a náš obětavý člen Frank Marlow, který porovnal úvod americké a původní československé ústavy. Pak následoval pestrý pořad hudby, poezie, baletu a ukázek výtvarného umění, ve kterém se vystřídalo více než dvacet účinkujících. Z těch, kteří se nejvíce o úspěch večera zasloužili, je třeba jmenovat kulturní referenty odbočky br. Karla Finka a prof. Antonína Votrubu. Sál sokolovny byl zcela zaplněn více než 150 diváky. Večera v sokolovně se zúčastnil také milý host, tajemník odbočky ČSNRA “Czechoslovak Club” v Denveru, Colorado, br. K. A. Škapa, s kterým si členové výboru vyměnili organizační zkušenosti. V neděli 24. října se delegace odbočky zúčastnila shromáždění u příležitosti 20. výročí Maďarské revoluce. U pomníku maďarských bojovníků za svobodu se sešlo více než 1000 účastníků. Při představování delegací jednotlivých porobených národů a nástupu vlajkonošů se dostalo naší vlajce nevšedního potlesku. Zástupci naší odbočky rozdali členům výboru Captive Nations seznamy členů “Komise pro bezpečnost a spolupráci v Evropě”, t.zv. “Watchdog Committee”, která shromažďuje materiály o porušování lidských práv v komunistických zemích. Ing. Breber vyzval na schůzi Captive Nations jednotlivé delegace, aby vypracovaly dokumentaci o porušování Helsinské dohody a zaslaly ji předsedovi komise posl. Dante B. Fascell-ovi. Veškeré informace poskytla naší odbočce ses. Anna Faltusová z Washingtonu. Poslední číslo Věstníku “Za svobodné Československo”, které vydává odbočka místo pozvánek na různé akce ČSNRA v Los Angeles, přineslo názory některých členů odbočky na kandidáty v posledních volbách a obsáhlou úvahu o politické situaci v Polsku. Jiří Breber, místopředseda odbočky 28. říjen v San Franciscu Odbočka Československé národní rady, společně se Sokolem uspořádaly důstojný večer k oslavě 28. října. Krásný umělecký večer profesionální úrovně připravil hudební skladatel Eduard Ingriš. Se svým synem Edou zahráli čtyřručně na klavír skladby od Smetany, Dvořáka a svoje vlastní. Nina Ingrišová a Jaroslav Zvolánek zazpívali dueto “Věrni zůstaneme” z Prodané nevěsty, které uvedlo v nadšení naše krajany a odměnilo je ’’standing ovation”. Velmi dojemné bylo pásmo “Karel Hašler vzpomíná” se světelnými obrazy Prahy, uspořádané Eduardem Ingrišem podle vypravování Karla Hašlera. Dvousté výročí Spojených států amerických bylo vzpomenuto hudebním pásmem amerických písní, které zazpívali Nina Ingrišová a Jaroslav Zvolánek. K významu 28. října promluvil česky místostarosta br. Jan Turek a anglicky profesor moderní evropské historie George Lerski na universitě San Francisca. Přednáška byla velice hodnotná, historicky doložená. Prof. Lerski, který je předním pracovníkem polských organizací, zhodnotil význam Masarykovy republiky a zdůraznil, že jenom společnou prací všech porobených národů můžeme dosáhnout svého cíle. Několik dní před 28. říjnem maďarské organizace v San Franciscu uspořádaly nevídanou manifestaci maďarské revoluce. V pátek dne 22. října starosta města San Francisca George [pageend6]Marscone přijal maďarskou delegaci, ku které se připojily delegace druhých porobených národů. Československou národní radu zastupoval br. Jiří Spánek. Starosta města vydal prohlášení jak ku dni maďarské, tak československé nezávislosti. Na druhý den maďarské organizace zorganizovaly autokolonu od radnice přes Van Ness Avenue k sovětskému konsulátu. Na stp vozů s protisovětskými nápisy bylo obsazeno více než 400 Maďary, k nimž se přidružilo několik vozů druhých porobených národů. Byl jsem velmi překvapen maďarskou organizací protestu a poněkud jsem se hanbil za naši malou účast. Volal jsem krajany, ale každý měl nějakou omluvu. Maďaři obklopili můj vůz a velmi srdečně nám děkovali za naší účast. Po manifestaci před sovětským konsulátem autokolona jela na vojenský hřbitov v Presidio, kde delegáti položili věnec k pomníku padlých vojáků. Vojenská hudba zahrála americkou a maďarskou hymnu. Jiří Spánek Jedinečný úspěch filmového večera odbočky “28. říjen” Neobyčejně zdařilý filmový večer uspořádala odbočka ‘‘28. říjen” ČSNRA v pátek 5. listopadu 1976 v zasedací síni záložny Lincoln Federal Savings v Berwyn, Illinois. Účast předčila vskutku všechno očekávání: síň byla zaplněna doslovně do posledního místečka. Program večera zahájil srdečným uvítacím proslovem předseda odbočky Emanuel Lát. K filmu ‘‘Alexandr Solženicyn - Hlas svobody”, očekávanému se zřejmě dychtivým zájmem, pronesl poutavě výstižný úvodní projev místopředseda ČSNRA prof. dr. František Schwarzenberg. Film samotný, barevný, vybavený velmi dobrým anglickým překladem, zvěčňující mohutně živým obrazem a slovem historicky památný projev laureáta Nobelovy ceny, přednesený 30. Června 1975 ve Washingtonu, D.C., k 2500 účastníkům banketu, uspořádaného presidiem ústředí amer. odborového hnutí AFL-CIO, byl sledován s jedinečně pozorným zájmem a zanechal u celého shromáždění hluboký, vpravdě nezapomenutelný dojem, jak to výmluvně osvědčil zvlášť prodloužený nadšený potlesk. Jako vhodně přiléhavý doplněk k tomuto monumentálnímu filmu, přednesla pak výňatek z článku ‘‘Obraz Solženicyna”, z péra prof. dra. Libora Broma, s chvalně známou deklamační virtuositou s. Věra Rokničová. V druhé části programu pokladník ČSNRA Miroslav Mejzr předvedl svůj barevný film o okružní cestě zeměmi západní Evropy (Švýcary, Rakousko, záp. Německo, Holandsko, Belgie, Francie) a o zájezdu na IV. slet Čs. Sokolstva v zahraničí, v Curychu 2.-4. července 1976, s poutavě zajímavým doprovodním výkladem starosty Čs. Sokolstva v zahraničí, dra. Antonína Hřebíka. Film, představující pásmo skvělých záběrů tolika přírodních krás a historicky památných míst a hlavně pak samotného IV. sletu Čs. Sokolstva v zahraničí, poskytl podívanou věru vděčně IN MEMORIAM: Zesnulé sestry věnuje členka odbočky ČSNRA v San Franciscu, ses. Marie Kolaříková, CA $25.00 DARY NA ČINNOST ČSNRA: Maria Vohryzková, OH $14.00 Emma Trčková, IL 4.00 Marie Benešová, IL 2.00 vítanou a taky po zásluze vřelým pochvalným potleskem kvitovanou. Až jímavě působivé byly jistě záměrné delší záběry z Tyrol: úchvatné alpské panorama městečka Oetzu, místa posledního krátkého pobytu zakladatele Sokolstva dra. Miroslava Tyrše a obrázky tragického místa na řece Aaše, kde Tyrš 8. srpna 1884 dokončil svou pozemskou životní pouť. Celkový ohlas filmového večera - ve zkratce: dobrá věc se podařila! M.K. N.B.: - Zapůjčení filmu: AFL-CIO, Film Division, Department of Education, 815 - 16th Street N.W., Washington, D.C. 20006. Obraz Solženicyna Výňatek z článku prof. dra. Libora Broma, exulanta, z jeho nedávno vyšlé knihy “Ve vichřicích hněvu”: Nejzajímavější reakcí na nesmyslné jevy amerického života zůstává pohled sovětčíků, úhlavních nepřátel “dekadentní buržoasie a kapitalismu”. V uplynulém roce navštívilo Ameriku větší množství socialistických cestovatelů-agentů než kdykoliv předtím. Jaká to příležitost k pozorování nepokrytě vyjevených očí, rozkoktaných úst a rozpačitých pohybů uprostřed svobodných lidí! Poprvé bylo možno s nimi docela důvěrně rozmlouvat a všichni hovořili velmi dobře anglicky. Poprvé někteří cestovali sami, na dlouhou dobu bez doprovodu. A poprvé bylo možno slyšet od nich zcela upřímnou starost o sovětskou budoucnost, jejíž jsou nejaktivnějšími budovateli: ‘‘Amerika nás spasila před fašisty, kdo nás spasí od Číňanů za deset, dvacet či kolik let, jestliže byste se měli zhroutit? Braňte se! Také naše situace není vůbec růžová. Zločinnost, nemravnost, bída je všude. Arabové nás vykopli, židé nás tlačí, lidé žádají všechna možná práva, línost převládá, vzrůst obyvatelstva se zastavil. Potřebujeme nové zákonodárství a aby ta stará generace u vesla už konečně šla!” Takový byl tón mnohých sovětských agentů, když se rozpovídali soukromě: “Já už naprosto nejsem rozvědčík!” Nová linie se rodí? Ať tak či onak, Sovětský svaz vegetiýe na sopce! Snad nejmocnějším okamžikem uplynulého roku byl onen, když se jeden osamělý ‘rozvědčík’ ztratil při návštěvě soukromého amerického domova. Nikdo to spočátku nezpozoroval. Konečně ho našli v hostitelově studovně, kde stál po dlouhé minuty nepohunutě a mlčky pod velikánským portrétem Solženicyna. A nikdo se neodvážil toho bolševika vyrušit. V jeho očích byly slzy! Tvůrcem dotyčného obrazu Solženicyna, symbolisujícího naději porobeným stamilionům v sovětském ghettu - od německého Berlína do ruského Vladivostoku - je známý malíř Pavel August Kontný. Jméno a bydliště sovětského rozvědčíka bylo vhodně zapomenuto. - Přednesla ses. Věra Rokničová Nálepková akce Poslali jsme svým členům a čtenářům nálepky se žádostí o pomoc. Výlohy s vydáváním časopisů Věstníku a American Bulletinu a všeho ostatního se zdvojnásobily, jak dobře víte. Rada ale nezvýšila členský příspěvek, je to stále jenom $4. ročně, i s časopisem. Prosíme proto, abyste nám to vynahradili svým darem, abychom mohli pokračovat a dokonce zvýšit svou vlasteneckou činnost, jak toho vyžaduje nebezpečná, pro nás zlá doba. A dále prosíme, používejte nálepek na svých dopisech. Věstník - 7 [pageend7]UUOilHHlliuniin Č. S. A Nejstarší bratrská a sesterská podpůrná jednota v Americe jest připravená poskytnout! Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]