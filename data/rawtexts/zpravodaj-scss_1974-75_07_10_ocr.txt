1O časopis čechů a slováků ve Švýcarsku ročník 7 1974 zpravodaj [pageend1]Dr. med. Zdeněk SLAVÍČEK otevřel 1. října 1974 VŠEOBECNOU a INTERNISTICKOU PRAXI v BASILEJI, Schützenmattstr. 44 Tel.: 061 -2212 33 Dr. med. dent. Josef KLIČ EIDG. DIPL. ZAHNARZT OZNAMUJE, ŽE PO DLOUHOLETÉ PRAXI A STUDIU NA UNIVERSITĚ ZÜRICH, PňEJÍMÄ OD 1 . ŘÍJNA 1974 PRAXI PO DR. MED. DENT. M. HOFF- MANOVI V AARAU, IGELWEID 5. PACIENTI SE MOHOU OBJEDNAT POD TELEFONNÍM ČÍSLEM: 064 - 22 29 61 OFICIÁLNÍ ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Hedingen, Tel.: 01 - 99 37 85 ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542/20246 V mimosezónni době pro krajany výhodné ceny. U NÁS DOSTANETE KRAJANSKOU SLEVU ! ! Máme stroje i s českou klávesnicí a počítače. Provádíme i opravy a čištění. Přijít nebo zavolat můžete i večer! STROJE POSÍLÁME TÉŽ POŠTOU Antonín ZETEK, lllnauerstrasse 24, CH-8307 Effretikon, Tel. 052 - 32 53 08 Kupujte u našich inzerentů ! ! ! Denken Sie jetzt schon an Weihnachten und Neujahr! Verlangen Sie eine Auswahl unserer vierseitigen Glückwunschkarten! Sehr schöne Sujets bereits ab 48 Rappen per Stück inkl. Eindruck und Couverts! Guido Sager Buch- und Offsetdruck Rankstrasse 9 8280 Kreuzlingen Telefon 072 - 8 25 73 [pageend2]28. říjen - symbol svobody i terč politické deformace František Bálek Den našeho svátku bývá příležitostí, kdy se více než kdy jindy zamýšlíme nad minulostí naší republiky, kdy se snažíme dopátrat smyslu našich dějin, kdy v historii čerpáme poučení pro přítomnost, kdy analyzujeme jednotlivé fáze společenského vývoje, ať již z hlediska politického, ekonomického či kulturního. Tento příspěvek si klade omezený a specifický ú- kol; chtěl by totiž připomenout, že ani 28. říjen se v pojetí komunistických interpretací našich dějin neubránil «dialektickému» posuzování pro nás tak významné historické události. Dá se všeobecně tvrdit, že státní svátky mají něco společného se státními vlajkami, patří k národní symbolice a působí zejména na naše city. Tím je dán předpoklad pro jejich politické využití nebo zneužití. Není tedy divu, že ani 28. říjen po celou dobu existence naší republiky nebyl ušetřen «politických deformací». Objektivně posuzováno, nejen levice, ale i krajní pravice se pokoušela po svém vysvětlovat vznik našeho státu. Tak ve dvacátých a třicátých letech se extrémní pravičáci pokoušeli svým výkladem 28. října zaútočit na Hrad, jmenovitě na T. G. Masaryka a E. Beneše. Někteří pravicoví publicisté se snažili otřást autoritu těchto vůdců zahraničního odboje tím, že za rozhodující pro naše osvobození prohlašovali převzetí státní moci Národním výborem, čímž měly být vyzdviženy zásluhy domácích politiků. Takové pojetí, jež se snažilo přeměnit 28. říjen ze symbolu a vyvrcholení národního odboje v nerozhodující etapu národního osvobození, nemělo přirozeně solidní základ a národ takový výklad nebral ani na vědomí. Československý stát ostatně již mezinárodně politicky existoval před 28. říjnem: 29. června Francie, 9. srpna Anglie a 3. září 1918 USA uznaly zahraniční Národní radu československou za jeho zákonnou představitelku. Jaký byl poměr čs. komunistů ke vzniku samostatného Československa? Přirozeně «dialektický». Z počátku se pokoušeli prezentovat 14. říjen jako den vzniku Československa. Ten den totiž někteří předáci soc. demokracie (kom. strana ještě neexistovala) vyhlásili «nezávislost samostatné české republiky». Zůstalo však, nebereme-li v úvahu šturm okresního hejtmanství v Písku, jen při proklamaci. Moc zůstala nadále v rukou rakouských úřadů. Toto pojetí však také brzy upadlo v zapomenutí. Průběhem budování první republiky došlo k zostřování «třídního boje» proti «buržoasii». Komunistická opozice postupně přerůstala v opozici proti samotnému Československu a tak 28. říjen na čas vypadl z oblasti «dialektického» zkoumání dějin. Až opět za druhé světové války, kdy obnova čs. státu byla jedinou tužbou a nadějí zkoušeného národa, vytyčili komunisté heslo «Za nový 28. říjen». Po válce vystupovala komunistická strana jako vlastenecká a rodná strana, aby získala většinu národa. Po únorovém puči v r. 1948 při 30. výročí vzniku Československa K. Gottwald prohlásil: «Slavíme opět náš národní svátek, 28. říjen, výročí vzniku Československé republiky. Je to svátek živý a nám všem drahý, neboť si při něm uvědomujeme, jak velkým statkem je národní svoboda a samostatnost a jak těžko jsme ji v celé své historii dobývali... ». V dalších letech, tj. v době tuhého stalinismu, musel však již lesk 28. října opět zmizet. Vědecky, dialekticky a i jinak fundovaní historikové a publicisté začali rozvíjet theorie, podle kterých za naši samostatnost musíme být vděčni jedině «Velké říjnové revoluci», neboť nebýt «Velké říjnové revoluce» nemohla by vznikout naše republika. Viktor D y k : BUĎ JAKKOLI ! At jakkoli dnes osud rozhodne, at jakkoli se posiez skloní váhy, at přijde noc, at přijde světlo dne, at zvítězí sok nebo kdo nám drahý, ať přináší nám pohromu či zdar ta zpráva, která zdaleka k nám letí, květ lednový at je to či květ jar: bud jakkoli, modlem’ se za oběti! Věc poražená není ztracená, zůstává národ, kde se mění mapa. Může být křivda zítra zvrácena. I v noci najde cestu ten, kdo tápá. Pohroma mráčkem, jenž se rozplyne, květ lednový se mění v květy jara. Vše vrací se . . . jen mrtví nikdy ne. Bud jakkoli — v nich život nezahárá! Syn doby skeptické a otrlé, za ty se modlím, kdož pozbyli hlasu: za živé mluvím, za ty umrlé obětované velikému času. 7.a ty, již příliš časně prochladli, za ty dnes příliš nehybné a němé. Bud jakkoli — at marně nepadli. Bud jakkoli — dobojujeme! 1 [pageend3]Členové Českého národního výboru, Klofáč, Staněk a jiní, při odjezdu ze Ženevy, kde se koncem října 1917 setkali s členy Prozatímní vlády a s Benešovým spolupracovníkem Arnoštem Joklem, funkcionářem Besedy «Sv. Čech» (na obr. vlevo). Přestali tedy čs. komunisté opět vystupovat jako národní síla? To by byla přece jenom příliš zjednodušená «dialektika», nehodná doby, kdy se usilovně rozvíjel marxismus-leninismus-stalinismus. Naopak, právě v tomto období oficiální propaganda zdůrazňovala, že jedině komunistická strana zaručuje národní samostatnost, že kotví hluboko v národní minulosti. Tato minulost byla ovšem vykládána s negativismem vlastním jenom komunistické ideologii: Za cenné byly považovány jen ty její části, které lze zahrnout pod Nejedlého heslo «Komunisté — dědici velikých tradic českého národa». Z národní tradice bylo hravě eliminováno vše «nelidové», vše «buržoázni». Tímto redukováním národní minulosti byl stále více postihován i 28. říjen jako den, jenž byl záležitostí buržoazních politiků a jenž byl dnem vzniku buržoázni republiky. Pravda, někdy zase byl 28. říjen chválen jako impozantní vystoupení lidových mas, které vybojovaly samostatný československý stát, a to i proti vůli Dohody, bez jakéhokoliv přispění Masarykova odboje. Stojí také za povšimnutí, že toto pojetí je příbuzné tvrzení extrémně pravicových protivníků Hradu ve dvacátých a třicátých letech. Dále pak znovu tu a tam ožívalo pojetí z první republiky, které proti «buržoaznímu» 28. říjnu vyzdvihovalo «proletářský» 14. říjen. Všechny tyto tendence však jednotně vedly k tomu, aby s rostoucí kritikou všech stránek první republiky upadla i prestiž dne jejího vzniku. A tak byl 28. říjen stále více oslavován jako Den znárodnění, den vyhlášení první pětiletky. V roce 1952 je 28. říjen již jen dnem znárodnění. Zdálo by se, že takový vývoj musel mít negativní důsledky pro myšlenku československé státnosti, zejména u nejmladší generace. Rok 1968 však prokázal opak. Byla to doba, kdy se naše národy vracely ke vzniku naší republiky, vracely se samy k sobě. Hledaly své místo, funkci a způsob existence v kontextu světového vývoje politicky rozděleného světa. Dnes záleží na nás, kdo žijeme v zahraničí, abychom se při formování a uskutečňování našeho společného života soustavně vraceli k odkazu 28. října, k jeho aktuálním a nezkresleným idejím. Náš interview NESTOR ČESKÝCH VÝTVARNÍKŮ V září vystavoval v pfäffikonské umělecké síni český malíř Alois Kohout-Lecoque, který nyní žije v Americe. Třebaže mu je 84 let, přiletěl na vernisáž a ochotně zodpověděl otázky Zpravodaje. Zpravodaj : Když vznikla Československá republika, bylo vám, Mistře 28 let. Vzpomínáte si na ty slavné dny? Lecoque: V té době jsem bydlel v paláci Coioredo-Mansíeld v Malé Karlově ulici. Měl jsem zápal plic a ležel jsem v posteli. Když jsem se vykřesal, byl jsem oslněn záplavou čs. vlajek. Do práce jsem se pustil teprve napřesrok v květnu. Maloval jsem jako první obraz ve svobodné vlasti chrám sv. Mikuláše, ověšený vlajkami. Jednoho dne ke mně jako sportovec přiběhl Nerudovou Honza Masaryk. «Ty jsi zase tady? Vždyť už jsi to maloval tolikrát!» pravil. 2 [pageend4]Malíř A. Kohout-Lecoque Foto J. Čejka «Ale nikdy v tak slavnostním hávu jako teď», odpověděl jsem. «Rychle to dodělej, mám strach, že tu budou brzo černé prapory.» Druhý den byla Praha opravdu ověšena černými prapory. Štefánik, můj osobní přítel, zahynul tragicky při pádu letadla u Bratislavy. Sedával jsem s ním před první světovou válkou v kavárně Mayer na bulváru St. Michel společně s básníky Tomanem, Hořejším a Gellnerem. Zpravodaj : Kde vás zastihl únor 1948? Lecoque : V Los Angeles. Něco podobného jsem předvídal, jak se dočtete v mém románě Tragický weekend, který má být vbrzku v Hollywoodu zfilmován. Zpravodaj : Jak byste charakterizoval své umění? Jste opravdu Utrillovec? Lecoque: Nejsem. Utrillo se řadí k naivním malířům. Na mne měl vliv francouzský Impressionismus. Určitě patřím k Ecole de Paris. Narodil jsem se v Praze, intelektuálně však jsem se vyvíjel v Paříži, odkud znám také většinu slavných malířů: Picassa, Cha- galla, Miré, Dalliho a jiné. Picassa a Miró považujú za šarlatány, Chagall maloval nejlepší díla před I. sv. válkou. Zpravodaj : Přes svůj úctyhodný věk vypadáte velmi zdravě. Prozraďte čtenářům recept svého zdravého stáři. Lecoque: Velmi se mýlíte, já jsem celý život nemocný. Ale udržuju se rozumnou životosprávou, nepijú, nekouřím a střídmě jím. Maluju a píšu bez brýlí, řídím dodnes auto. Zpravodaj : Přejeme vám mnoho dalších úspěšných let a děkujeme Vám. Náboženský útlak v Československu Londýnská exilová informační kancelář F Cl přinesla obsáhlou zprávu dvou západních turistů, kteří se vrátili z Československa a jejichž jména — pochopitelně — nemůžeme zveřejnit. Přetiskujeme ze zprávy podstatné. Náhodnému turistovi, který se nedorozumí, se podmínky v dnešním Československu zdají přijatelné. Obyvatelé vypadají spokojeni, jsou dobře živení a oblečení. Teprve při bližším styku, když nabudou k náv- štvěvníku důvěru, odhalí mu své nitro, plné strachu a úzkosti. Největším břemenem je ovšem nedostatek svobody, ať kulturní, politické či náboženské. V každém okresu ustanovila komunistická strana svého agenta, který dohlíží na činnost církví a jiných kult, organizací. Tito lidé se řídí komunistickou doktrinou, což vlastně znamená, že jednají podle svých nálad a zálib. Jan Schneider: PŘÍSNÉ UTAJENÉ MĚSTO Jednou tvou měděnou ježatinu najdu zas pod šeříky Kameny nikdo nedonúti mlčet Bezhlavý rytíř projede Stromovkou v ohnivém kočáře Bruncvík si oddechne a s ním svátý Mikuláš i svatý Vít K Pražskému výběru ředkvičky budeme jíst a preclíky místo paragrafů (Ze sbírky «Jak číst ohňostroje», vydal AKT, Gelterkinden, 74) 3 [pageend5]František H a 1 a s : PRAZE Maloverní Čas kostižerný jí jenom krásu dal z polí stenných křik iluminoval kamenné texty portálu a zdí Tak bude vždy Maloverní Tak bude vždy Za vraty našich řek zní tvrdá kopyta za vraty našich řek kopyty rozryta je zem a strašní jezdci Zjevení mávají praporem Je lehké listí vavřínů a těžký padlých stín Já vím Já vím Jenom ne strach jen žádný strach takovou fugu nesložil sám Sebastián Bach co my tu zahrajem přijde-li čas Kůň bronzový kůň Václavův se včera v noci třás a kníže kopí potěžkal Myslete na chorál Malověrní myslete na chorál (Říjen 1938—1974) M poslední době bylo propuštěno z duchovní služby jedenáct kněží. Ještě hůře byla postižena katolická církev. Propuštění duchovní si musí najít manuální práci. Jakmile se však na jejich novém pracovišti roznese, že zaměstnanec býval duchovním, vznikají nové nesnáze a duchovní bývá zpravidla propuštěn i z tohoto nouzového místa. Příčiny, pro něž duchovní upadne v nemilost, bývají různé, mají však jedno společné: jsou malicherné. Rozeslání poselství Světové rady církví k výročí srpna 68; větší návštěva mladých v kostele než na sva- záckých podnicích; posměšné gesto na okolojedoucí sovětské vojáky, pro podobné malichernosti se duchovním zakazuje pastorace a studentům teologie další studium. Hlavním terčem cíkevního útlaku se stal dr. Trojan, který konal církevní obřady při pohřbu Jana Palacha. Ovládá několik jazyků a jedna západní universita mu nabídla profesuru. Úřady mu však nedaly výjezdní povolení a dr. Trojan se uchytil jen jako zednický přidavač. Při výslechu ho vyšetřovatel obvinil, že dohnal Palacha k sebevraždě. Veškerá činnost a spolupráce mezi jednotlivými církvemi je zakázána, a to jak na národním, tak i mezinárodním poii. Starý přítel československých protestantů skotský duchovní Smith, který mnoho let působil v Praze, už nedostane vízum. A samozřejmě čeští a slovenští duchovni nesmějí cestovat do zahraničí, ani na cizích universitách prohlubovat své vědomosti. Komunisté se pokoušejí přivlastnit si tvůrce a nositele české reformace, Husa, Komenského a jiné. Zamlčuji jejich duchovní význam, který tyto historické postavy měly na celý zivilizovaný svět, a snaží se z nich udělat jakési prvotní komunisty. Zastrašování je oblíbená metoda odradit věřící od návštěvy chrámů. Kdo se zúčastňuje bohoslužeb, má zaražený postup a jeho děti nesmějí studovat. Jemnější protináboženská propaganda se provádí na školách. Mezi otázkami pravidelně se opakujících prověrek se pokaždé vyskytuje třebas dotaz, zda může návštěvna kostela přinést něco užitečného. Přitakavá odpověď se pochopitelně zaznamenává do kádrového posudku. Kandidáti studia lékařství musí při přijímacích zkouškách zodpovědět otázku, zda věří v Boha. Přesto, tvrdí západní turisté, z jejichž zprávy o pobytu v Československu jsme citovali, víra v Boha u nás nikterak nemizí a lidé pro ni rádi na sebe berou možná, ba jistá rizika. Poznáváme Švýcarsko HROB BOHUSLAVA MARTINŮ Letos 5. srpna jsem byla se švýcarskou přítelkyní u hrobu Bohuslava Martinů na Schčnenberku v Pratteln u Basileje. Hrob, označený kamenným obdélníkovým roubením a deskou s francouzským nápisem «Bohuslav Martinů, český skladatel, *1890 — 1 1959« — leží na pokraji lesa, odkud je krásný rozhled na zalesněné vrchy a kvetoucí obce kantónu Basilej-venkov. Ráz krajiny připomínal Martinů Českomoravskou vysočinu; proto tu rád pobýval a zde také složil několik významných děl. Pozemek patří rodině vynikajícího švýcarského dirigenta Paula Sachera, který byl s Martinů spřátelen, prosazoval jeho skladby a poskytl mu v poslední době těžké nemoci na Schčnenberku útulek. P. Sacher má ve svém bohatém hudebním archivu řadu Mistrových kompozic, které mu Martinů z vděčnosti věnoval. Vila Paula Sachera je vzdálena sotva pět minut od Martinůova hrobu. Skladatel však bydle! s chotí Char- lottou v místnostech hospodářské správy velkostatku. Je to typický malebný švýcarský «bauernhaus» s folkloristicky zdobeným průčelím a hrázděným zdivém. Dnes tu bydlí nájemce hospodářských objektů a také Sacherův zahradník pan Losenegger s manželkou, kteří Martinů dobře znali a oblíbili si ho pro jeho lidskou dobrotu a bezpříkladnou skromnost. 4 [pageend6]Protože pan Losenegger věděl, že přijdu, postavil za desku hrobu veliký bílý kuchyňský kbelík s růžovými hortensiemi. Musila jsem se v duchu usmát, protože při mé první návštěvě hrobu v den Mistrových narozen (8. XII. 1973) stály na desce dva kořenáče vřesu už úctyhodného stáří. Kytice bílých chryzantém s bílou a červenou stuhou, které jsme s paní Lochmano- vou tehdy na hrob položily, byla osamělým pozdravem zesnulému. K hrobu jsme se tehdy dostaly oklikou přes sráznou, blátivou mez, hroudy mazlavé hlíny se nám lepily na podpatky a rukama jsme se musely přidržovat keřů, abychom neuklouzly. Ani tentokrát nebyl přístup k hrobu důstojný. Nájemce Sacherových pozemků o- hradil louku těsně nad hrobem plotem z ostatného drátu, takže dnes je stoupání po mezi spojeno s nebezpečím, že si návštěvník roztrhne šaty nebo se o ostny plotu zraní. Proč to všechno vypisuji? Protože z několika tisíc Čechů ve Švýcarech skoro nikdo neví, že v blízkosti Basilej leží — doufejme v prozatímním hrobě — největší moderní český skladatel, který se rozsahem, hloubkou a dokonalostí svého díla může klidně měřit se všemi soudobými světovými skladateli. Sacherova rodina byla sice Martinů přátelský nakloněna, ale nikdo jí nemůže zazlívat, že po 15 letech, které od skladatelovy smrti uplynuly, pozapomíná u- držovat hrob ve slušném stavu. Paní Charlotta Martinů žije poblíž Paříže a její vysoké stáří jí nedovoluje navštěvovat manželův hrob pravidelně jako dřív. Tímto článkem prosím, aby všichni opravdoví milovníci naší hudby v exilu podnikali občasné skupinové zájezdy k Mistrovu hrobu. Budeme-li hrob častěji na- všěvovat, bude jistě správa velkostatku cítit povinnost upravit důstojně přistup k hrobu. Snad se dočkáme, že ostatky tohoto velikého umělce budou převezeny do rodné Poličky, kterou tak vroucně milova!. Vali Machulková Petr Prágr: První rok chilské junty Nejnovější... Zpráva TASSu: Že maják vynalezl sovětský básník Maja- kovskji, není zatím se vší určitostí jisté. Sovětští vědci však snesli dostatek pádných důkazů, že pušku objevil Alexandr Ser- gejevič Puškin a že vynálezcem hodinek je Jevgenij Omégin. 11. září loňského roku svrhlo vedení chilské armády marxistického presidenta Allenda, který přitom přišel o život. Allende v předvolební kampani sliboval zvýšit životní úroveň a vybudovat socialismus. Ani jedno se mu nepodařilo uskutečnit. Jeho vláda se mohla opírat pouze o menšinu v parlamentě. V posledních měsících před pučem byl pod tlakem zleva, komunisté se po konzultacích z Moskvy drželi v pozadí — o to hlučněji vystupovali socialisté, kteří nakonec strhli presidenta do katastrofy. Allendova politika nalézala zpočátku i ohlas v levicovém křídle největší chilské politické strany Křesťanskodemokratické. A po jistou dobu mohla počítat i s neutralitou Eduarda Freie, Allendova předchůdce v presidentském paláci. V okamžiku, kdy podle názoru demokratické opozice začal polosocialistický experiment přerůstat v demagogii a Frei nabyl přesvědčení, že se Chile dostalo na cestu, na jejímž konci čeká režim moskevského ražení, ztratil Allende důležitou oporu. V západní Evropě a jejích liberálních kruzích se často úmyslně přehlíží, že Chile loni na podzim stálo před hospodářským bankrotem a že marxistická menšinová vláda prodlužovala vnitropolitickou agónii řadou neústavních zásahů. Nálada v zemi vzdáleně připomínala podzimní Československo roku 1947. Byly ovšem rozdíly: Pinochet není generál Svoboda a Chile nemá společné hranice s takzvaným socialistickým táborem. Mnozí liberálové kritizují vládnoucí juntu, ale nedávají uspokojivou odpověď na otázku, kdo by měl dnes na jejím místě v Chile vládnout. K výročnímu dni Allendova pádu byla ve Stockholmu zveřejněna zpráva mezinárodní komise, v níž se tvrdí, že za uplynulý rok zemřelo v Chile přes 30 tisíc osob násilnou smrtí. Střízlivé prameny hovoří o 2000, což je z hlediska spravedlnosti pochopitelně lhostejné. Země ovšem stála na prahu občanské války — to nepopírají ani Allendovi přátelé. I při ní by došlo ke ztrátám na lidských životech. Nikdo by také neměl přehlížet, že protiallendovský puč nepřivítaly pouze takzvané majetné vrstvy, nýbrž i ti tolik oslavovaní dělníci, kteří domů přinášeli stále méně ve výplatních sáčcích. Hospodářská situace v Chile je i nadále velmi vážná; zemi postihují celosvětová inflace a zřejmé rozpaky vlád průmyslově vyspělých zemí, jež nechtějí juntu podporovat. Z Bonnu pomoc generá- 5 [pageend7]lové očekávat nemohou, britský ministerský předseda Wilson dal před čtvrt rokem dokonce zastavit technickou podporu. Také Spojené státy, které puč loni zdrženlivě přivítaly, stále váhají s dolarovou injekcí režimu, který drží v pracovních táborech (podle údajů Amnesty International) šest až deset tisíc osob bez soudního rozsudku. Navíc koluje v posledních dnech zpráva o zákulisní činnosti americké zpravodajské služby CIA, jež prý v letech 1970 až 1973 poskytla osm milionů Allendovým politickým odpůrcům. Převážnou většinu sumy prý dostala stávková pokladna soukromých autodopravců, kteří urychlili presidentův pád. Junta spoléhala celý rok až příliš na svou sílu a připravila se tak o mnohého přívržence. Katolická církev je dnes v opozici, podobně jako Eduardo Frei. Hromadné sdělovací prostředky procházejí hlubokou krizí, srovnatelnou snad pouze se situací v Československu nebo v Albánii. Na veřejnost mnoho informací neproniká. Junta zakázala komentáře rozhlasu Balmaceda, patřícího Křesťanskodemokratické straně. Cizí noviny nejsou k dostání a zahraniční novináři musí počítat s tím, že budou v případě příliš důsledné kritiky postaveni před soud a obviněni z podvracení státu. Ještě loni řekl chilský zástupce v OSN, že vláda vojenské junty je u moci pouze přechodně, že možná už po roce ustoupí. — Objektivně vzato — v dnešní situaci to není možné. Ale nedávné prohlášení admirála Merina, že junta musí na pět až šest let zastavit činnost politických stran, aby se asi tak za sedm let mohla vrátit opět k demokracii, muselo v každém demokratovi vyvolat hlubokou depresi. Chile je jedním z nejvděčnějších terčů východoevropské komunistické propagandy. Nejen pracující pérovny Hostivař, ale také děti několika pražských mateřských školek poslaly Pinochetovi, dnešnímu silnému muži junty, protestní telegramy. Jsou to ovšem z československého hlediska poněkud nepatřičné starosti; Pinochet jim asi také tak rozumí. V projevu na oslavách prvního výročí uchopení moci vyzval totiž Moskvu a Kubu, aby se zmínily o svých desetitisících v okovech a nabídl jim výměnu politických vězňů. Což nás, kteří žijeme na Západě, nezbavuje povinnosti občas se nad porušováním zákonů v Chile aspoň trochu zamyslet. Nejnovější... Brežněv mluví telefonicky s Husákem. «Nět! Nět! Nět! Da. Nět! Nět! Da. Nět! Nět!» A zavěsí. «Proč jsi mu, soudruhu, řekl dvakrát da?» diví se Kosygin, který naslouchal. «To byla telefonní centrála, prvně se ptala, jsem-li u aparátu, a podruhé, zda ještě mluvíme.» V SSSR vstoupil v platnost nový zákon, podle něhož mají být všechny kočky postříleny za protisovětskou propagandu. O- zývají se totiž «mao, mao, mao mao ...» Jak by měl být v ČSSR dostatek masa! Kachny jsou v novinách, husy koketují se sovětskými důstojníky, slepice postávají u nočních podniků, berani jsou na ÚV, telata na ministerstvech, prasata dělají strážce ve věznicích a osli pracují. Angažovat se či ne? (Nad několika dopisy na stejné téma) Začalo to vlastně 5. číslem ZPRAVODAJE. Dva jeho článečky vzbudily nevoli p. I. E. z Wett ingénu; napsal nám na adresu autorů těchto příspěvků: « ... v článku, nazvaném «Česká doplňovací škola v Bernu» pisatelka stručně informuje, že pod patronátem (!!) Sokola Bern bude v tomto městě zřízena česká, popřípadě slovenská doplňovací škola. Dobrá a jistě prospěšná věc, ovšem veskrze dobrovolná. V závěru si pisatelka dopřává ideologicky zaměřenou poznámku k rodičům a vzápětí kazatelsky vztyčuje prst a apeluje na povinnost pobloudilých krajanů k vlastním dětem. Hned na další stránce v článku «Sokolská hlídka», podepsaném značkou «Ma», se zasvěceným způsobem píše o historii a smyslu sokolské organizace. V posledním odstavci však značka «Ma» vyráží k útoku. Slova jako «rozvracení, špinavost» a další jodasovské výrazy znehodnocují tuto písemnou práci a svědčí o určitém stupni fanatismu. Vážená značko «Ma»! Oháním-li se demokratickými tradicemi, nemohu přece každého, kdo mne nebo mou organizaci nebere vážně, pasovat na agenta z kachlíkárny. Nevi- dí-li někdo za slovem «národ» jen prima kluky a holky od muzea a rozhlasu, ale taky zástupy všeho schopných ozbrojenců v modrých kombinízách a ječící davy žen s červenými šátky na hlavách, nemusí to ještě znamenat, že mu je osud vlasti lhostejný . . . Svádět všechno, co bylo a je tam doma, na Rusy, pány Gottwaldy a Novotné, je sice líbivá, ale pštrosí politika. Nechte proto ty, kteří mají trochu jiné zkušenosti než vy, žít a říkat, co uznají sami za vhodné. Neberte jim tu radost z těžce nabyté svobody, z možnosti vychovávat své děti podle svého, bez asistence různých ideologů . . . Sokol udělal v minulosti mnoho dobrého a bezesporu dělá dodnes. Nedělejte však z něho sektu s aureolou nedotknutelnosti ... » Krajan I. E. se tu obrací obecně proti snahám ně6 [pageend8]kterých exilových funkcionářů měřit «nespolkující» krajany nebezpečným heslem «Kdo nejde s námi, jde proti nám». Chce mít volnost rozhodování, i pokud jde o práci ve spolcích, aniž ho za to někdo bude nazývat «zrádcem a rozvracečem». Nestaví se proti exilovým spolkům zásadně, chce však sám rozhodnout, má-li, či nemá-li do některého vstoupit. Není tedy nutně z těch, jejichž výroky cituje čtenář J. H. z Winterthuru — jeho úvahu dostala redakce zároveň s dopisem I. E.: — «nechci komplikovat dětem život, proč by se měly učit česky, stejně se tou řečí nikde nedomluví . . . — prosím Vás, co byste tady ještě chtěl pro vlast dělat, ta mi za to nestojí, ted jsem tady a basta... — jo, spolky, na to já nemám nervy, mám toho dost z domova, to jsou samé hádky, každý chce poroučet, jeden druhému závidí, to prostě nemá cenu . . . — víte, já se starám o rodinu, o děti, abych vydělal nějaký ty prachy, auto máme — každý tady — ted ještě nějaký ten baráček, na dovolenou jezdíme každý rok někam do ciziny, a co byste chtěl ještě více, z nás už stejně toho moc nebude . . . — víte, já se radši našincům vyhýbám, sem tady, tak chodím do švýcarských spolků, když ze mně bude jednou ten Švýcar, vono vlastenectví je dnes moc velkej luxus a vůbec ...» Pan J. H. považuje autory těchto — jak sám zdůrazňuje — ne typických, ale poměrně velmi častých výroků «za psychicky nemocné lidi», kteří se «nechtějí léčit, neuvědomují si, že emigrace pro každého znáš znamená porušení rovnováhy». Tvrdí, že «právě krajané, kteří emigrovali roku 1968 nepoznali ve vlasti celou škálu možností vyžít se, u- zavírali se v kruhu rodinném, v kruhu svých přátel». Očekával, že v zemi, kde nikdo sdružování nepřekáží, budou zakládat spolky a agilně se zúčastní krajanského života. «Bohužel tomu tak není», přiznává. Kterýkoli krajanský podnik připravuje několik málo jedinců, kteří za to nečekají obdiv ani úctu, jen se angažují pro dobrou věc, «pro zachování soudržnosti mezi krajany. Jejich odměnou je to, že se dobré dílo podařilo a že se to krajanům líbilo.» Podobně zní plaidoyer pro spolkovou činnost, které nám poslal krajan J. S. z Holandska: « .. . Nemusíme stále za něco «bojovat». Vlastně jen komunisté stále za něco bojují. . . Nebojujme tedy, ale scházejme se spolu pro hezké chvíle, pro naše písničky, umožněme mladým, aby se poznali, udržujme rodný jazyk i v dalších generacích, mluvme o kultuře, nových knihách, o sportu, o společenských událostech. Odpor proti komunistickému režimu v nás však musí být zakořeněn, jako je v nás zakořeněna láska k rodičům, k dětem, k vlasti . . . Zúčastňujme se akcí, pomáhejme k uspořádání nových, přemozme nedůvěru. Přítomnost většiny slušných eliminuje neseriózní jedince, dělá je nejistými a vylučuje je ze společnosti.» Pisatel tu naráží na navrátilce Tačovského z Bratislavy, který se do spolkových funkcí cpal, a po návratu krajany pomlouval. A rovněž na druhý případ, který v právě minulých týdnech vzbudil pozornost exulantů: pan Ervín Marák ze Šlapanic u Brna. «Schovávaje se za amnestii, vrátil se před vánočními svátky minulého roku ze západního Berlína pan Marák zpět do Brna. Zde se zúčastňoval nespočetně schůzí, aniž na některé z nich byl pozván, měl zájem o převzetí funkcí, snažil se být velmi aktivní. Na rozdíl od Tačovského poskytl již materiál na brožuru, doplněnou starými údaji STB, která nese tajuplný název «Spolek mrtvých stínů». Nejde zde ani o Draculu, ani o Frankensteina. Jakýsi Bednář tam popisuje Maráka (v knížce Marek), kterak plní vlasteneckou úlohu obršpióna.» Foto J. Čejka Podzimní nálada Trochu hlubší náplň spolkové činnosti požaduje krajan J. Z. ze Sankt Gallenu, zároveň však upozorňuje na vážné nebezpečí; jsou jím diskuse o «vzdušných zámcích», kterými jsou třeba «koncepce nového státoprávního uspořádání Československa» nebo otázka, «které polit, strany by se směly zúčastnit svobodných voleb». Takové debaty dvou 7 [pageend9]procent uprchlíků, zajímajících se o politiku, se pisateli zdají nereprezentativní. «Na druhé straně vsak jsou setkání, sdružování a diskuse našich krajanů užitečná a prospěšná, pokud se na nich nestřílí vedle. Naši lidé se tak drží spolu, poznávají se, tříbí si své názory, pomáhají si navzájem nebo holdují společným zájmům. Pokud pak rádi diskutují politicky, pak je snad prospěšnější, aby místo formulování strnulých politických koncepcí si například ujasňovali, jaké ideály a cíle, politické, společenské, hospodářské a jiné organizační formy by vyhovovaly přinejmenším převážné většině příslušníků obou národů. Znamená to vsak znát nejen současnou situaci doma, smýšlení různých společenských vrstev a věkových generací obou národů, ale i celkovou politickou konstelaci ve světě a její trendy. Budou-li naši angažovaní krajané diskutovat a pracovat v tomto smyslu, například i na stránkách Zpravodaje, který je nám všem k dispozici, ale je i tiskovým orgánem Svazu českosl. spolků ve Švýcarsku, pak se snad lze opodstatněně domnívat, že mnozí z té dosud velké «mlčicí většiny» krajanů by nezůstali stranou.» Potud dnešní výběr z dopisů na stejné téma. Diskuse je otevřena. Budeme v ní pokračovat v některém z příštích čísel. Pošlete svůj názor! Pod helvétským křížem 20. říjen se blíží a boj o ústavní iniciativu Nationale Aktion gegen die Ueberfremdung von Volk und Heimat — Zpravodaj o ní své čtenáře podrobně informoval v čísle 7/8 — vrcholí. Nationale Aktion jej vede pod jednoduchým heslem: «500.000 zu viel», odpůrci pod heslem: «Přijetí iniciativy se rovná národní sebevraždě». Většina švýcarských politiků věří, že obyvatelstvo 20. října iniciativu zamítne. Ale přesto si už teď lámou hlavu, jak zamezit katastrofě, kdyby iniciativa přece prošla a bylo nutno začít s odsunem 500.000 cizinců. Mluví se o případných nouzových zákonných opatření. Ať hlasování dopadne tak nebo onak, zcela určitě to nebude poslední hlasování o tomto složitém problému. V minulém čísle Zpravodaje jsme psali o už podané tak zvané 4. Ueberfremdungsiniciativě Schwarzenbachova Republikánského hnutí a další iniciativě Nationale Aktion. Dále se bude muset švýcarská vláda a parlament brzo zabývat parlamentní iniciativou curyšského poslance za odštěpené křídlo Republikánského hnu- tí Wernera Reicha. Reich žádá, aby bylo vydáno nařízení, které by znemožnilo další narůstání počtu cizinců ve Švýcarsku. Reich se domnívá, že jediný účinný, ale také hospodářsky a politicky únosný způsob je neudělovat vůbec nová pobytová povolení, dosavadní omezit tak, aby cizinci nevznikl právní nárok na trvalé usazení a přirozený úbytek cizinců (úmrtí, odchod ze Švýcarska atd.) nekom- pensovat novými. Pozoruhodné je, že Reich žádá, aby tato opatření byla učiněna «unter Einbezug der laufenden Einbürgerungen und Flüchtlingsaufnahmen». Uprchlíků, kteří už ve Švýcarsku jsou, se tento Reichův požadavek vůbec netýká. Ale švýcarské vládě by zavázal ruce, takže by prakticky neměla možnost přijmout větší počet uprchlíků, jako to udělala po maďarských událostech nebo po 21. srpnu 1968. Je více než pochybné, že by se Reich spokojil s noŠachový velmistr Luděk Pachman promluvil 21. srpna 68 na vzpomínkové slavnosti Slováků a Čechů, usedlých ve Švýcarsku na Bürkliplatzu v Cu- rychu. Panychídy se zúčastnilo na 800 krajanů a jako druhý řečník promluvil předseda švýc. novinářů Hasler. Foto J. Čejka 8 [pageend10]vými opatřeními, která v tomto směru udělala švýcarská vláda vládním nařízením o omezení počtu výdělečně činných cizinců z 9. července 1974. Švýcarská vláda chtěla před hlasováním 20. října, ale také jistě jako odpověď na další iniciativy, ukázat, že to s omezováním počtu cizinců myslí zcela vážně. Zostřuje proto podstatně předpisy o udělování pobytových povolení, o změně bydliště a zaměstnání a nařizuje kantonům v absolutních číslech, kolik mohou udělit nových pobytových povolení a povolení pro sezónní dělníky. Pro uprchlíky je radostné, že toto vládní nařízení v odstavci 2b zásadně vyjímá politické uprchlíky ze všech těchto omezení. Pro úplnost našeho přehledu všech možných iniciativ je třeba říci, že se připravují ještě tři další iniciativy k řešení otázky cizinců ve Švýcarsku. Je to především už hotová iniciativa Katolického dělnického hnutí (KAB), kterou chce podat ještě letos. Tato iniciativa je cizincům velice příznivá. Zásadně odmítá řešit tuto otázku jen číselně. Žádá skutečně velkorysé zlidštění cizinecké politiky ve Švýcarsku. Ku příkladu, aby i sezónním dělníkům bylo dovoleno vzít do Švýcarska rodiny, aby cizincům byla dána některá práva, která dosud byla vyhrazena výlučně pro Švýcary atd. Iniciativu podporuje celá řada organizací, ale skoro všechny veliké švýcarské politické strany a také odborový svaz odmítly jakoukoliv podporu. Dále se pokouší vypracovat vlastní iniciativu sociálně demokratická strana Švýcarska. Zatím jsou známy jen zásady, jimiž se má řídit: žádné nelidské deportace cizinců, okamžitá stabilisace všech cizinců (nejenom výdělečně činných) a postupné snižování jejich počtu omezením nových povolení k pobytu. Je nejisté, zda se sociálně demokratické straně podaří opatřit 50.000 podpisů, poněvadž v řadách dělnictva je otázka cizinců zvláště ožehavá. Konečně hodlá podat iniciativu jakýsi zatím anonymní výbor, složený ze zaměstnavatelů a zeměst- nanců. O obsahu této chystané iniciativy se zatím nic neví. J.T. Člověk na útěku ...? Politické výhledy obtížně se sjednocující Evropy se překvapivě silně zamlžily neobyčejně mocným, někdy až šovinistickým, národnostním cítěním. Evropanům se daří v průměru příliš dobře a nevidí a snad někdy i nechtějí vidět politickou naléhavost integračních tendencí. Ani Švýcarsko nezůstalo ušetřeno. Ve švýcarské konfederaci se nedávno uvolnilo dlouhotrvající napětí po demokratickém prosazení požadavku samostatného kantónu Jura, který se vyčlení z dosavadního bernského kantónu. Vážné napětí se vytvořilo vůči cizincům. Švýcaři se ve své vlasti cítí ohroženi. Zdá se jim, že «genius loci Helvatiae» je blízko zničení. Nevěří v možnost asimilace 1 milionu cizinců bez ztráty svébytné národní substance. Zrodila se myšlenka řešit tento problém administrativním způsobem, t. j. doplněním čl. 69 spolkové ústavy švýcarské konfederace z 29. května 1874. Tato t. zv. třetí iniciativa bude předložena k lidovému hlasování dne 20. října 1974. Ani tato iniciativa neřeší principiální otázku, kterou je relace mezi hospodářským růstem a lidským pracovním potenciálem švýcarského národa. Tento vztah dosud nerespektovali švýcarští průmysloví a političtí kapitáni. Zaměňuje se tak příčina s následkem. Chybí vědecká analysa podílu cizinců na hospodářském rozkvětu Švýcarska a chybí i vyvážená a fundovaná prognóza hospodářského rozvoje po eventuálním přijetí iniciativy. Málo se myslí na skutečnost, že hospodářská stabilita je úhelným kamenem politické stability i sociálního pokroku a míru. Snahy o objektivitu při posuzování cizineckého problému spíše jen zastírají stránku nejdůležitější, kterou jsou morální a mravní aspekty soužití a vztahů švýcarských a nešvýcarských lidí. To vyčerpávajícím a nikoliv pseudovědecky národohospodářským přístupem zhodnotily švýcarské církve ve svém stanovisku, které bylo zveřejněno dne 26. a 27. srpna 1974. Není co dodat. Nelze říci, že by příliv cizích pracovních sil švýcarské úřady neregulovaly. Dostat pracovní povolení není snadné, práce «na černo», t. j. bez úředního pracovního povolení, se stíhá. Z masy cizinců nejsou tentokrát vyňati političtí emigranti. Rovněž udělení politického asylu se důkladně prošetřuje. Akt písemného udělení je tedy nejen pozváním ke stolu, ale i oficiální zárukou střechy nad hlavou. Emigrant může protihodnotou nabídnout jen dobrou práci, své dovednosti a vědomosti. Myslím, že si v tomto směru nestojí emigranti z českých zemí a Slovenska špatně. Proto není třeba se obávat výsledku referenda. Nejde ovšem jen o numerický výsledek, jde hlavně o atmosféru, která po 20. říjnu zbude. Nelze si představit, že by právě švýcarské úřady vzaly dané slovo zpět lidem, kteří — na rozdíl od ostatních cizinců — nemají únosnou možnost vrátit se domů. A nakonec k námitce černého pesimisty. Kdyby snad přece jen k «tomu» došlo, pak se musí zakotvit jinde! Tento jistě nelehký přechod by byl doprovázen pocitem ulehčujícího pomyšlení, že takové gesto by bylo signálem politického vývoje ve Švýcarsku, který by nebylo radno spoluprožívat! J. Š. Z KRAJANOVA DOPISU. «Za celé tři měsíce, co moje žena je v nemocnici, nikoho z našich přátel- krajanů nenapadlo ji navštívit a žádná z krajanek se nepřišla pozeptat, potřebujeme-li v opuštěné domácnosti nějakou pomoc. Na druhé straně se naši 9 [pageend11]švýcarští sousedé překonávali v pozornosti. Manželka dostává od nich dopisy, balíčky i návštěvy, nosí nám květiny, zvou na večeři a dokonce nám jedna sousedka přišla uklidit byt a vyprat prádlo. Zkrátka, ti «nafoukaní, nepřístupní, sobečtí skrblíci a Schwarzenbachovci» se ukázali jako lidé s velkým, dobrým srdcem ... J. N. v U.» ŠVÝCARSKÁ ÚSTŘEDNA PRO UPRCHLÍKY v Curychu upozorňuje naše čtenáře, kteří mají platný švýcarský «Reiseausweis», vystavený podle dohody o právním postavení uprchlíků z r. 1951, že bez víza smějí cestovat — na základě evropské dohody z 20. dubna 1959 — do těchto stá- Otu: Belgie, Německá spolková republika, Dánsko, Francie, Velká Británie, Irsko, Island, Itálie, Liechten- štejnsko, Lucembursko, Holadsko, Norsko a Švédsko. Tato úleva se vztahuje pouze na pobyt, nepřesahující 3 měsíce, za něhož uprchlík není výdělečně činný. K cestám — byť i jen na návštěvu nebo na dovolenou — do ostatních evropských zemí si musí obstarat na konzuláte příslušného státu vstupní nebo průjezdní vízum. ČESKOSLOVENSKÁ DOPLŇOVACÍ ŠKOLA V CURYCHU (Dokonč. z min. čísla) V roce 1971-72 vyučovaly — vesměs bezplatně — tyto učitelky: paní Ludmila Brzoňová (uč. z povolání) paní Marie Mařasová (uč. z povolání) paní Dana Nápravníková (dipl. učitelka hudby) paní Valerie Machulková (uč. z povol.) V roce 1973-74 jsme získali další učitele: paní Hana Bezoušková (uč. z pov.) pan Miroslav Job (učitel z pov.) . . . Karel Mařas (bankovní úředník) paní Alena Klemová (dokončuje učit, seminář) Významným příspěvkem nám byla také spolupráce paní Dany Seidlové, předsedkyně Rodičovského sdružení naší školy. Neúspěchy: přes upřímné, horlivé úsilí se nám nepodařilo získati slovenské žáky pro naši slovenskou třídu; slovenskou učitelku jsme měli, ale slovenští rodiče děti neposlali, nebo je po krátké době odhlásili. Rovněž ztroskotal pokus založit odbočku naší školy ve Winterthuru pro nezájem tamních rodičů. Větší naději na úspěch má škola v Bernu, na jejíchž základech pracuje paní Eva Eymannová (učitelka z povolání) s podporou paní Mar. Komárkové a «Sokola» — Bern. Naši školu vydržuje při škole zřízené Rodičovské sdružení, jehož zvolení zástupci se během těch tří let vyznamenali neobyčejnou obětavostí. Rekreační tábory naše škola nepořádá, ty jsou organisovány skauty a církvemi. Zvláště slavnostními shromážděními vzpomínáme významných výročí našeho národa (28. říjen, T. G. Masaryk, B. Smetana, A. Dvořák, Jan Palach, Jan Am. Komenský, Praha v pásmu obrazů, B. Němcová, vánoční besídka se zpěvem koled, maňáskové divadlo (»Princezna Čárypíše»), koncert Mistra Jiřího Trnky, Smetanovy árie přednesené sl. Marií Černou atd . . . ) Pomůcky: Jazyk vyučovací: Stručná učebnice jazyka vyučovacího (Blatný, Uhlířová) Čítanka (Národní rada americká). Mnoho učebných textů rozmnožujeme, někdy i podle starých čes. cvičebnic, to je však zdlouhavé, někdy i drahé. Vlastivěda: máme velkou mapu republiky; rozmnožujeme si dějepisné texty podle sešitů «Dálkové školy» J. Kratochvíla. Darem jsme dostali velmi pěkný magnetofon, několik cenných obrazů a knih. Vděčně bychom přijali hotové texty k dějepisu, literatuře a mluvnici. (Již zpracované!) Naše největší potíž: osm skupin dětí různého věkového stupně musí být umístěno ve 4 třídách. Za takových podmínek se těžko vyučuje. Doufáme však, že se našemu trpělivému úsilí brzo podaří získat další nezbytné místnosti. V. M. KURZY ZÜRICHDEUTSCH VO WINTERTHUR. Rovnako, ako minulé roky, poriada «Bund Schwyzertütsch» aj tejto jesene nasledovné kruzy: Začiatočníci; Pokročilí I; Pokročilí II Tieto kruzy trvajú od 21. októbra do konca marca 1975, vyučuje sa 1 hodinu týždenne večer po 18. hodine, pričom na dni sa dohodnú účastníci kurzu. Učebne v škole na St. Georgenstrasse — blizko hlavnej stanice a s dostatkom parkovísk! Kurzovné vč. učebných pomôcok obnaša Fr. 70.— za jednotlivca alebo Fr. 110.— za dvoch členov jednej rodiny. Prihláste sa urýchlene u panej H. Fürst-Trüb, Rehweg 23, 8400 Winterthur, Telefon 052 - 29 72 96. SPOMIENKOVÁ BESEDA K 30-ROČNÉMU VÝROČIU SLOVENSKÉHO NÁRODNÉHO POVSTANIA. Miestna skupina ČSKP Winterthur usporiadala dňa 26. Júla za účasti milého hosťa Vávra Ryšavého z Washingtonu, člena Rady Slobodného Československa a priameho účastníka SNP, spomienkovú besedu. V. Ryšavý vo svojej prednáške vzbudil pozornosť prítomných rozborom situácie, ktorá bola na počiatku vypuknutia SNP, a tvrdo odmietol tvrdenia slovenských komunistov, že SNP pripravili a viedli oni. 10 [pageend12]Kolem zeměkoule ZE ŠVÝCAR DO ŠVÝCAR... KOLEM SVĚTA Začalo to odvážným nápadem, za nímž následovaly činy. Petr prodal svého «mustanga» a koupil si «volkswagen-skříň», pořídil si «vercajk», pak se porýpal na voze a brzy byl domeček na kolech na světě. Zkušební jízdy po Sahaře a na dálném severu umožnily vychytat na vozidle všechny «mouchy» . . . Tohle předcházelo dobrodružství 30 letého Čechoslováka Petra V. ze Švýcar, který se rozhodl podniknout cestu kolem světa. Společníky sháněl inzeráty, jedním také - bez ohlasu - ve Zpravodaji, avšak na oznámení v «Tages Anzeigern» se ozvalo přes dvacet kandidátů. Petr vybral tři: fotolitografa Reného ze Švýcarska, 29 let, číšnici Sonju, 24 let a rovněž ze Švýcar, a zdravotní sestru Anju z Anglie, 28 let. Vzhledem k tomu, že Petr je mechanik, dalo to dohromady profesionálně sehranou partu. A čtyřlístek se do toho pustil. Bylo třeba shánět mapy, víza, léky, absolvovat očkování, vybavit druhou «skříň VW», sehnat náhradní blok motoru a spousty součástek, upravit tajnou skrýš v autě a instalovat speciální ventilaci pro konzervaci léků a filmů, sprchy, různá zajištění proti zlodějům . . . 25. dubna, v pětistupňovém mrazu vyráží čtyřčlenná výprava přes San Bernardino do slunné Itálie. První zastávkou je Verona, další Benátky. Pak je tu Jugoslávie. Plitvická jezera a po prudkých deštích rozvodněné vodopády. Zadar, Split, Dubrovník, Titograd (kde jsou auťáky, přesto, že parkují na živé ulici v centru, doslova «očesány» o všechno, co se dá odtrhnout či odlepit), výpadová silnice na Albánii; není lehké ji najít, ze «strategických důvodů» není na mapě vyznačena. Albánští pohraničníci nemají však pochopení pro podnika- vost naší čtyřky, odmítají vpustit ji do země. Výprava musí udělat čelem vzad a škrtnout jednu zemi z cestovního programu. Tak tedy Skopje a zas dál na jih, směr Řecko, tady na hranicích je to bez problémů, pasy se začínají plnit razítky. A Řecko, ještě před kyperskou krizí, je třetím státem na cestě kolem zeměkoule, jejíž první «velký» úsek vede přes Turecko, země Blízkého východu, Irán, Afga- nistán, Pákistán, Indii, Nepál, Bhutan, Barmu, Thajsko, Malajsii, Indonésii ... do australského Sydney. A odtud do Severní Ameriky, na jih na úroveň Montevidea či Buenos Aires, dále do Kapského města a konečně zpět do Evropy. Když Zpravodaj navázal s Petrem první kontakt, byl už čtyřlístek dávno na cestě a před uzávěrkou tohoto čísla došel dopis z Teheránu. Putování kolem světa tedy pokračuje dobře. A cestovat je zdravé, je poučné. Je projevem odvahy i touhy po bezprostředním poznání. Petrovi a jeho kamarádu a kamarádkám přejme mnoho zdaru, hodně zážitků a co nejmíň píchnutí. Budeme jim držet palce a pokud to půjde, budeme i dál sledovat jejich cestování. (Podle dopisů P.V. sestavil -smk-) Ze země okupantu Leningradský soud odsoudil spisovatele a historika Michaila Heifitze ke čtyřem letům zostřených nucených prací za «protisovětskou činnost». Podle A. Sacharova se Heifitzovi klade za vinu, že napsal předmluvu k samizdatové sbírce básní Josefa Brodského a že rozšiřoval díla Andreje Amalrika. Sovětský disidentský spisovatel Viktor Někrasov obdržel povolení vycestovat na dva roky z SSSR. 12. září přiletěl do Curychu na tříměsíční turistické vízum a ihned odcestoval ke svým přátelům v okolí Lausanne. Někrasov hodlá navštívit ještě další západní země. Někdejší laureát Stalinov ceny z r. 1946 (za díla o velké vlastenecké válce) upadl do nemilosti zejména v souvislosti s A. Solženicynem. G. Malenkov už nemá místo ve «Velké sovětské encyklopedii»: v 15. dílu, který právě vyšel, je Stalinův nástupce uveden jen jako «aktivní účastník říjnové revoluce», kdežto předchozí vydání věnovalo Malenkovovi 90 řádek a celostránkový portrét a označilo ho za «věrného spolubojovníka J. V. Stalina». V Moskvě právě vyšlo nové a doplněné vydání projevů L. Brežněva z let 1964-1974. Jak napsala «Pravda», generální tajemník KSSS se v nich zabývá ideologickými otázkami, zejména bojem proti levicovému i pravicovému oportunismu, buržoaz- ním vlivům, antileninskému maoismu, čistotou marxleninského učení a jednotou socialistického tábora. Protože o tak mimořádně zajímavé dílo bude jistě velký zájem v řadách čs. exulantů — kdo se chopí iniciativy a zorganizuje příjem objednávek? Abstraktní umění je tak nebezpečným nepřítelem socialistického realismu a kladných hrdinů, že proti němu vyjely i buldozéry a stříkačky — 15. září 11 [pageend13]v Moskvě, když organizátoři obešli úřední zákaz a obrazy vystavili na jedné z ulic sovětského hlavního města. Všechna díla byla zničena nebo zkonfiskována a řada osob surově zbita obušky. Zraněni byli také dva přihlížející američtí novináři. (Těsně před uzávěrkou jsme obdrželi zprávu, že moskevský soud odsoudil dva umělce a jednoho fotografa ke dvěma týdnům vězení za «chuligánství», jiným uložil pokutu.) Právě před deseti lety — v říjnu 1964 — odstavilo politbyro ÚV KSSS všemocného muže, který v komunistickém bloku připravil půdu pro destalinizaci, avšak nesl odpovědnost za dva stalinské násilnické činy, kubánskou krizi a Budapešť 1956: Nikitu S. Chruščova. Až do počátku letošního září byl hrob někdejšího «čísla jedna» sovětského režimu bez náhrobku, nyní tam přistavili velký broušený kámen z bílého mramoru a černého živce, s Nikitovou bustou, jménem a letopočtem. Dvoubarevný náhrobek prý symbolizuje Chruščovovu «dvojí tvář», jeho ustavičný pohyb mezi dobrým a špatným či, v kremelské terminologii, mezi zásluhami a omyly. V den třetího výročí Nikitovy smrti (11.9.1971) se u hrobu sešlo asi 50 osob — Nina Petrovna, příbuzní včetně Chruščovova zetě Adžubeje, několik Moskvanů a přes dvacet západních novinářů. Nečekaně se tam objevil též básník Jevtušenko, který v rozhovoru s novináři zdůraznil Chruščovovy zásluhy na pádu Stalinova kultu a «dobrou vůli napravit omyly, jichž se dopustil.» Výjev na hřbitově střežili příslušníci KGB. Moskevská policie varovala významného představitele hnutí sovětských židů fyzika Alexandra Vo- ronela, aby si nalezl do dvou týdnů nějaké zaměstnání, jinak že půjde do vězení jako «parazit společnosti». Voronel byl vyhozen z práci před dvěma roky, když požádal úřady o vystěhovalecké vizum do Izraele. Kapitola, v níž se rozpačitě obchází Krakonošova zahrada Pavel Eisner Když jsem byl na studiích, vytloukal jsem život, jak se dalo. To po česku znamená, že jsem učiteloval po rodinách. Zejména jsem učil češtině; a neřekli byste, jak člověk nakoukne češtině do útrob a dokonce i pod podsazení, učí-li českému promlouvání Nečecha jak poleno; a pamětliv všeho toho, čemu mě bezděky in puncto češtiny naučili žáci líní i horliví ( líní ještě víc než horliví), nepřestanu vám tvrdit a prohlašovat a přísahat; člověče český, chceš-li se trochu naučit česky, popadni nejbližšího cizince, který se ti namane, a uč ho česky; a nechce-li dobrovolně, dej si ho přidělit Národním výborem anebo jinou vrchností, ba, měly by na to být zvláštní paragrafy. A tomu cizinci třeba i plať za ty hodiny, které mu dáváš; ono se ti to, věř mi, vyplatí. Nu tak tedy — mezi mými žáky byl i vrchní stavební rada z tehdejšího místodržitelství, chodil jsem k němu do bytu v Jungmannově ulici na Novém Městě pražském a zasvěcoval ho do tajů jazyka Libušina. Pán v letech, táhlo mu na šedesátku, urostlý a milý člověk s krásnou tváří, sálala z ní inteligence a pevná vůle a život daný práci nebřidilsky zdatné. Zde dovolte, abych pověděl, že není žena nejkrásnějším tvorem stvoření: je jím stárnoucí muž anebo stařec, vydaří-li se. Tak tedy můj vrchní stavební rada, krásný podzimní mužností : dobrý žák to byl, ku podivu bystrý a horlivý. Ale když jsme se dostali ke kapitolám o českém slovese, padl na mne třas. Věděl jsem, co teď přijde. Napíše mi, jako napsali dosud všichni v tu ránu, když jsem jim začal vykládat české sloveso, slovesné vidy: že teď nemají čas, že se zas přihlásí na jaře nebo na podzim. Tak magicky působívají na žáky nečeského původu vidy českého slovesa. Alespoň na mé žáky tak působily. A teď šlo o mého nejmilejšího proselytu češtiny. Ach, Panebože můj ! I sebral jsem všechnu odvahu a řekl mu, já devatenáctiletý kluk tomu krásnému starci: — Pane vrchní rado, teď přijde učivo těžké . . . ech, velmi těžké. Je to fantastické s tím 12 [pageend14]českým slovesem. Prosím, nezlobte se, já za to nemohu, já jsem to nevynášel, na mou duši! Je to nad každou představu, a ještě žádný Nečech se tomu nenaučil. Tak se, prosím, nezlobte! Je to opravdu fantastické. Vrchní stavební rada Theodor Brandt nasupil krásné houštiny obočí: — Tak. Fantastické. No, budeme vidět. Je to tak těžké jako grécké — ne, řecké sloveso? — Jako řecké sloveso? Pane vrchní rado, myslím, že to je . . . alespoň tak těžké. — Hm, alespoň. Tak uvídáme. Tak vy už začínajte! — Uvidíme a začněte, pane vrchní rado! Ráčíte vidět, jak je to těžké. A vůbec ... lze i empiricky . . . jen tak podle zvyku . . . zvykem a cvikem . . . — Tak. Lze empiricky a lze taky . . . hm, systematicky, že ano? A jak myslíte vy, co lepší je? V tom okamžení mě posedla abyssi petitio, sebevražedná touha po propasti. Vychrlil jsem ze sebe: — Pane vrchní rado, žáku s tak skvělou inteligencí bych doporučoval nejdřív povšechnou systematickou orientaci. Ale nezlobte se, prosím, a nestřílejte na mne, udělám, co mohu, já za to nemohu, já to nevynášel. Vrchní stavební rada Theodor Brandt se na mne upřeně zadíval: — Vy se nějak báte, nebo bojíte? Proč vy se tak báte? Já vás nebudu zastřelovat, nemějte stracha, ne, strach — nebo strachu? Aha, strach nebo strachu, genitivus negativus. Tak jen se nebávejte, systematická orientace o těch videch bude moc úspěšná ... ne, prospěšná, zuträglich, že ano, a vy se nebáte . . . nebo nebávejte? ... já budu sebrat — jak říkáte česky — rozum do hersti, tak. A už můžete začínat ... ne, začít . . . nebo začnout? Mohl jsem, a také jsem opravdu začal. Začal jsem mu z uzoufané duše, s pověstným hrdinstvím zbabělců rychlostí kulometnou hlásit a hlásat, oznamovat a věstit, sdělovat a vyhlašovat, intimovat a deklarovat a proklamovat, příklady a případy dokládat, ilustrovat a dokumentovat, že---------- rozlišujeme v češtině podle kolikosti a podílnosti děje slovesa jednorázová a slovesa iterativní neboli opětovací, dále slovesa frekventativní neboli opakovací a slovesa distributivní neboli podílná; podle dokonavosti děje slovesa imperfektivní neboli nedokonavá a slovesa perfektivní neboli dokonavá; podle trvání a fázovosti děje slovesa momentánní neboli okamžitá a slovesa kontinuativní, dále slovesa incohativní a slovesa efektivní, při čemž slovesa incohativní a efektivní mohou být buď imperfektivní anebo perfektivní, pročež pro lepší rozlišení říkáme perfektním incohativům ingressiva, perfektním efektivům finitiva, aniž si však, nechceme-li zle zbloudit, smíme slovesa finitivní neboli končící zaměňovat se slovesy terminativními neboli omezovacími; že vedle toho české sloveso dovede vyjádřit i míru děje v něm obsaženého, míru malou třeba do pouhé náznakovosti a zas i míru náramnou, takže kdyby pan vrchní rada z toho chtěl povyletět z kůže, nebylo by to ještě tak zlé, jako kdyby se z téže kůže vynalítal kolikrát za den; že dále — byl jsem už opilý sadismem — na doplnění těchto prostinkých zákonitostí vidových máme i vymoženost, že české sloveso kausativní neboli faktitivní neboli účinné poznáme již podle jeho předpony, takže nestačí, chtěl-li by se někdo pro to všechno věšet na hák ve zdi, nýbrž musí se na ten hák pověsit, po-věsit, pane vrchní rado, jinak nevisíte, račte odpustit, já za to nemohu; že — ale teď už budeme opravdu brzo hotovi — je nemalou jemností českého slovesa, jak dovede do svého tvaru vložit skutečnost, že jde o pouhou ideu děje, o pouhou tendenci teleologickou, o snahu jakousi, které zůstalo odepřeno uskutečnění, takže si třeba můžeme den co den kupovat po jednom provázku na ten povědomý hák, ale pak se zas může přihodit, že kupujeme po celý den jeden jediný provaz, a ne a ne jej koupit, totiž dokoupit; takovým slovesům říkáme pak desiderativní neboli snahová, protože nám 13 [pageend15]vyjadřují jen úsilí namířené ke splnění nějaké touhy, nějaké potřeby vnější nebo vnitřní. Téměř pominout můžeme pak tvarovou i významovou dvojodrůdu sloves intensivních neboli úsilných a sloves deminutivních neboli zdrobnělých, a tak tedy, prosím, pane vrchní rado, byli bychom zhruba jaksi hotovi, víc už toho pro první potřebu není. Ale i to, co jsme uvedli, můžeme si radikálně zjednodušit schématem sice kusým, než přec jen pro základní přehled postačujícím; stačí, budete-li soustavně dbát, že máme slovesa imper- fektivní, totiž durativní, iterativní, frekventativní, a slovesa perfektivní, totiž momen- tánní, ingressivní, finitivní a terminativní, račte vědět a nehněvejte se. Postačí tedy z první vody úplně, budete-li přesně rozlišovat tyto možnosti a tato dějová fakta: letím z kůže — lítám z kůže — lítávám z kůže — vyletuji z kůže — povyletuji z kůže — popovyletuji z kůže — co jsem se jen navylítal z kůže. Jak ráčíte vidět a slyšet, tvoříme tyto významné významové odstíny jednak sufikací, jednak prefikací, a to zas namnoze za současné změny kořenné samohlásky, je to vlastně hračka, ještě žádný Čech se v tom nezmýlil, račte odpustit. Vrchní stavební rada Theodor Brandt po celou tu hodinu vidových výkladů ani nehlesl. Když jsem skončil, zahovořil ( a zas ta tuča v obočí!): — Hm, to je ještě napoutavější než grécký — e, řecké sloveso. Já si na to budu něco najít. Já se na to budu podívat sám. Vy, pane filosof, máte tu systematik v malém prstu od levé ruky, ale vy se moc báte. Proč vy se tak moc báte? Já se nebám, já to zazkusím, snad mi hlava nevypukne . . . nebo nepropukne? Aha, nepukne, tak dobře. Já to budu nacvikávat . . . jak, prosím? . . . Aha, velký omyl, já to nacvičím sám. Až budu hotový — nebo hotov? — já vám budu psát, já vám budu posílat lístek. Tak děkuju maucta, a bylo to moc — jak se řekne? Aha, moc nabádavá systematik. Tak se poroučím, maucta. Aha, vyjel jsem si, když se za mnou zavřely bytové dveře, on mi bude psát. Nejen že mi nebudeš psát — ani mi nenapíšeš, ty falote starý. Ale dobře mi tak, oslovi jednomu. Což jsem mu nemohl půlku toho neřádu zatajit, zpronevěřit, defraudovat? Teď mi můj nejlepší žák zařval na vidy. Musím zas o číslo dál, psí život jeden! Za čtrnáct dní jsem dostal lístek, abych přišel. Vrchní rada byl trochu předpadlý, ale to nasupené obočí se tentokrát usmívalo, věřte nebo nevěřte, usmívalo se jakýmsi triumfálním zadostučiněním. Sedli jsme si. Na stole před vrchním radou ležel mnohokrát složený velký arch papíru, takového inženýrského, konstruktérského. Vrchní rada Theodor Brandt ten arch vzal a rozprostřel jej, až pokryl půl stolu. Mé oči zrovna jen stačily postřehnout spleť přímek, oblouků, šipek, čtverců, trojúhelníků, elips, tuš a inkoust modrý, červený, žlutý a v mřížoví těch čar a křivek falangy jakýchsi slov. A vrchní rada Theodor Brandt děl, a pořád ještě mu na římse obočí seděl ten vítězný úsměv primána, který vyzrál na kantora; ale snad to byl i úsměv Gaia Julia po dobytí Gallie Cisalpiny: — Já jsem si na to udělal regulační plán. Já jsem si řekl říkal nejde, že se vidy naučím budu naučit je chyba budu učit taky chyba to tady nestačí. A já je už umím. Vy mě teď, prosím, zkoušejte, zkuste je nesmysl zkoušívejte se nehodí. Já vás opravdu nezastrelím budu střelit je chyba budu zastřelit je taky chyba budu zastřelovat nejde vůbec. — Vypoulil jsem oči a začal jsem ho zkoušet z vidů českého slovesa. Dával jsem mu německé věty, těžší a těžší, samá chytačka na nějaký český vid. A on je spatra překládal, jako když bičem práská. Svůj regulační plán českého slovesa měl v rukou, ale jen tak pro parádu, jako když si velký dirigent dá na pult partituru. A co vám budu dlouho vykládat, můj vrchní rada za celou hodinu neudělal jedinou chybičku. Drobná zvláštnost jeho českého projadřování záležela jen v tom, že za každým správným videm uvedl všechny možnosti tvarů nemožných vůbec anebo ad hoc. Abyste mi rozuměli a jemu nekřivdili: to nebyla dříčská tupost, jen tuhá sebekázeň to byla, a snad i snaha trochu se mi pomstít. (Pokračování příště) 14 [pageend16]kULTURNÍ zpravodajství Letos v říjnu má vyjít první číslo časopisu pro nekonformis- tickou východoevropskou literaturu «PROCES». Duchovními otci tohoto neobvyklého čtvrtletníku jsou kromě iniciátora, šéfa západoberlínského nakladatelství Ullstein-Propyläen, Siedlera, sovětští spisovatelé, žijící v zahraničí: Solženi- cyn, Siňavskij a Maximov. Časopis bude vycházet v nákladu 10000 výtisků rusky v Londýně, ale významná francuzská, britská, americká a německá nakladatelství budou jejich obsah tisknout jako paperback dvakrát až třikrát za rok v němčině, angličtině a francouzštině. První číslo bude obsahovat kapitolu z «Rakoviny», kterou Solženicyn sám zadržoval, Siňavského esej o soudobé ruské literatuře a předtisk Maximovova nového románu. Andrej Sacharov, strůjce sovětské atomové bomby a odvážný kritik komunistického režimu, přislíbil z Moskvy telefonicky esej pro druhé číslo. PROCES nebude otevřen jen spisovatelům, vyhnaným ze Sovětského svazu, ale všem literátům ze zemí s komunistickou vládou, «pravý hlas východní Evropy». Nebude protikomunistickým pamfletem, nýbrž jakýmsi exilovým znovuzrozením moskevského NOVÉHO MÍRU, který nyní dodržuje přísně linii. V říjnu vystavuje pfäffikonská Galerie Krause obrazy Ladislava Dydka, brněnského rodáka, který nyní žije v Itálii. «Prostřednictvím evokativních linií a barev objevují se skryté jevy v zářivých rádiogramech z klidně žhnoucí modři, vyhaslého purpuru a zlata. Fascinován abstraktním modem, který osvobozuje jeho vnitřní svět a jeho Zásady dobrého chování v exilu (Pokrač. z min. čísla) Jaroslav Kujeba Čím na párty upoutat pozornost? To dá přece rozum: vyprávěním o sobě, neboť vy jste zajisté nejzajímavější osobností v sešlosti, jako ostatně každý, kdo pochází ze zemí České koruny. Nikterak neuškodí, když budete úvodem tvrdit, že jste byli při přechodu hranic postřeleni, to vyloudí slzu z oka ušlechtilých dam, takže vám přidělí hned o jeden obložený chlebíček víc. Jen se musíte předem ujistit, že nablízku není nikdo, kdo vás viděl přijet do zahraničí s embéčkem, napakovaným až po střechu kufry, televizorem a příbuznými. Dojem rovněž udělá pestrá minulost. Znám v exilu člověka, který by musel žít 125 let, aby stačil aspoň jeden den strávit v zaměstnáních, kterými — podle vlastnohubního curricula vitae — prošel. Zvláště působivý je pak výčet povolání intelektuálních: jistě i vy jste studium na pěti fakultách nedokončili jen proto, že se vám začal zajídat režim. Já sám jsem se vinou komunistů nenaučil francouzský. Kdyby mě nebyl Státní soud osvobodil a napařil mi aspoň dva járy, mohl jsem dnes mluvit jako člen Academie Française. Takhle jsem došel jen do lekce 50 a s Francouzem se nejlíp domluvím německy. Vyprávím-li tuhle smůlu svým francouzským přátelům, stávají se z nich hned protikomunisté. Jenže nevím, zda ze soucitu se mnou nebo proto, že by si přáli, abych byl zůstal na Pankráci dodnes . . . Jste-li mezi literáty, je výtečné se mimochodem zmínit, že váš román byl už vysázen, než ho však mohli vytisknout, přišel únor, potažmo srpen, a sazba byla, jak se tak pěkně říká, rozmetána. S chatou na západě dojem neuděláte. To musíte přijít s pořádnou vilou, i když jste se do ní odmítil nastěhovat proto, že u garáže nefungovala spolehlivě selénová buňka. Ještě lip je mít statek, který vám rozkulačili. Nejúspěšněji si budete ovšem počínat, když se budete vydávat za vysokého funkcionáře strany, ti najdou vždycky spřízněnou levicovou dušičku, která se jich ujme. Zklamaní soudruzi nacházejí všude otevřenou náruč, spíš než někdejší absolventi Bytíze nebo Vojny. Spolupráce na Kaplanově turbině není k zahození, samosebou, soudruzi vám ji upírají. Nevadí, že nevíte, jak to funguje, nač to je; můžete být jisti, že tuhle zanedbatelnou podrobnost neznají ani ti druzí. Zkrátka: upoutat pozornost, v tom je vše. Stejná pravidla platí i pro ústroj. Za žádnou cenu nevyjte ani v e- xilu s vlky, zapadli byste jako v Československu, proto jste přece neutíkali. Do tábora nudistů na Syltu se vydejte ve smokingu, karafiát do klopy však pouze večer, odpoledne postačí bílý kapesní- ček, vykukující decentně z kapsičky. Naproti tomu se na dobročinném večírku pomocné organizace objevte v bikinách. Zvláště dámy si pak nebudou moci stěžovat na osamělost. Barvy pastelové, sladěné s vaší pokožkou. Český nebo moravský národní kroj je vhodný zvláště na výlety do přírody. Je-li vás celá parta, můžete třebas na památné louce Rütli zatančit českou besedu. Zahraniční turisté vás budou považovat za přímé potomky Viléma Telia. Při zájezdech do ciziny, nešetřte moudrostmi, aby každý hned poznal, odkud pocházíte. Opravujte a doplňujte průvodce cizinců, jsou vám vděční. Rádi vám udělí slovo a padnete-li na zvlášť vnímavého, můžete inkasovat i obolus, jemu příslušející. Od domorodců si 15 [pageend17]výraz, obměňuje Dydek formální a barevné konfigurace v překvapivé plnosti a dokazuje, že je možno figurativní umění o- pustit, aniž se ztratí duchovní intenzita a tvůrčí elán.» (D. Hníková) Výstavu Dydkových obrazů doplňují keramiky Martina Novotného z Kilchberku, ZH. «Klub nových» sdružení krajanů, usídlených v Kanadě, vydalo sérii osmi pohlednic významných Slováků a Čechů, jejichž životního odkazu si vážíme. Pohlednice se hodí pro krátká sdělení, npř. přání k narozeninám, k vánocům apod. Série stojí 1 kan. dolar nebo ekvivalent; 25 až 99 kusů podle libovolného výběru — 10 c kus, sto kusů po 8 c. Zpravodaj tuto akci vřele doporučuje a přijímá objednávky, které lze učinit i přímo u Klubu nových — Newcomer’s Club, Box 520, Station D, TORONTO 9, Ont. Kanada. Pražský malíř Čeněk Pražák vystavuje své obrazy od 5. do 30. října 1974 v Galerii Riehen- tor, v Basileji, Spalenberg. Pražák je žákem prof. Ladislava Bradáče a Františka Tichého. Od r. 1950 vystavoval padesátkrát. Získal pět významných mezinárodních cen. příliš neslibujte. Jsou zaostalí, nemají čs. školy soudruha Nejedlého. Tak v Pireu budete marně volat «Odyseus!», Řekové vás budou mít nejvýš za podivínského prodavače ryb, ale nikoli za absolventa čs. devítiletky. Je z toho však zároveň vidět, jak škola vůbec učí málo pro život. Člověk bohužel netráví svůj čas jen na dovolené, i na zapadé se musí občas máknout. Tu buďte nesmlouvavě čeští. Neutekli jste přece proto, abyste samou dřinou vypustili duši u ponku nebo za psacím stolem! A je proto nedůstojno každého českého či moravského člověka pracovat v podřízeném postavení. Jakmile vám nenabídnou aspoň prokuru, nemelte! Toho bohdá nebude, aby Čech poslouchal příkazy cizinců, zvláště jde-li o příkazy pracovní. Musíte takového rádoby vykořisťovatele přesvědčit, že svůj podnik vedl až dosud špatně. A hned navrhnout zlepšováky. První: propustit polovinu zaměstnanců a obsadit takto uvolněná místa vaším příbuzenstvem a známými. Druhý: zkrátit pracovní dobu na dvě třetiny nebo na polovinu, podle poznatků sovětské vědy, že práce, trvající déle než 4 hodiny denně, vyrábí nadhodnotu a je tedy vykořisťováním. Třetí: zvýšit plat tak, aby vám zajistil takový standard, jaký jste měli v Československu, tedy dvě auta, 1 jachtu, 1 vilu, každoroční cestu kolem světa a aspoň dvě milenky (milence) se vším sakumprásk. Těmito dravými požadavky prokážete přirozené sebevědomí, které si zaměstnavatelé na západě u svých zaměstnanců nadmíru cení. Jen nebuďte nemístně skromní, jako političtí uprchlíci z východu jste chytřejší než nejchytřejší domorodec. Závěrem ještě dobře míněná rada: i tu se vyskytují takoví blouznivci, kteří se snaží se svými dětmi mluvit mateřštinou. To je škodlivé. Nezatěžujte své potomky jazykem své vlasti. Raději je naučte bingu, karetním hrám, běžným ve vlasti nové (při čemž dbejte, aby nezapomněli dobrý český mariáš), boccie nebo býčím zápasům. S tím dojdou dál než s češtinou, která jim bude jen na překážku. Dětem, které se narodily už na západ od Šumavy nebo na jih od Horního Dvořiště, zatajte svůj cikánský původ, styděly by se za vás. Mluvte s nimi třeba kisuahili, jen ne jak vám zobák narost. Budete tak mít vždycky možnost pohádat se česky se svou ženou, aniž ratolesti pochopí, že vám byla nevěrná. Pozor však: pohlavky jsou srozumitelné ve všech řečech! Právní hlídka RUČENÍ ZA ŠKODU VZNIKLOU PŘI AUTONEHODĚ Švýcarský zákon o silniční dopravě (Strassenverkehrsgesetz, zkr. SVG) určuje majitelům motorových vozidel povinnost ručit za škodu vzniklou při provozu motorového vozidla, aniž byla způsobena zaviněním držitele vozidla. Je tomu tak pro kau- sální ručení majitelů motorových vozidel, které vstoupí v platnost nezávisle na tom, zdali automobilista nebo motocyklista nese na nehodě vinu či nikoliv. ČI. 58 zákona říká: «Je-li provozem motorového vozidla zabit nebo zraněn člověk nebo způsobena věcná škoda, pak majitel vozidla ručí za vzniklou škodu.» Dle tohoto právního principu může majitel motorového vozidla civilněprávně Vítězslav Hálek (f 8.X.1874): MÝM PÍSNÍM Již jděte, milé dítky mé, vám zde víc stání není; na cestu ještě přijměte otcovské políbení. Snad že vám leckde otevrou, kde budete i ctěny, však budou také spílat vám — to buďte připraveny. Leč to vám mysl nekaliž ni na čelo rej vrásku; jet mnoho lidí na světě a málo jich zná lásku. 16 [pageend18]ručit za škodu vzniklou při autonehodě, aniž na ní třeba nese vinu. Ručí vždy majitel vozidla, i když je řídil někdo jiný. Naproti tomu chodci a cyklisté ručí pouze za škody, které vznikly jejich zaviněním; neručí kausálně. Právně jsou tedy vůči automobilistovi ve výhodě. Neboť — v důsledku kausálního ručení — první ručí vždy automobilista. Chování chodce nebo cyklisty má právně význam až tehdy, jestliže na nehodě nesou vinu. Ani v takovém případě však soudce nezbavuje automobilistu zcela jeho ručení, nýbrž je pouze zmírňuje v míře, v jaké chodec nebo cyklista nehodu sám zavinil. Soudce zbavuje automobilistu povinnosti nahradit škodu, vzniklou při autonehodě, v případech, uvedených v článku 59 SVG, který zní: «Majitel motorového vozidla je zbaven ručení za škodu, jestliže dokáže, že nehoda vznikla vyšší mocí nebo hrubým zaviněním poškozeného nebo třetí osoby, aniž on sám, nebo osoby, za které má odpovědnost, nesou na škodě vinu, nebo aniž k ní špatný stav vozidla přispěl.» Znamená to, že jestliže majitel automobilu nebo motocyklu dokáže, že na nehodně nenese žádnou vinu, vozidlo bylo v bezvadném stavu a škodu si hrubě zavinil poškozený, pak nemusí škodu vůbec hradit. Míru viny účastníků na nehodě určuje soudce po «zvážení okolností» nehody. V případě, že nehodu hrubě zavinil majitel motorového vozidla, zpravidla hradí celou škodu. Může se zdát těžko pochopitelné, že majitel vozidla nenese na nehodě žádnou vinu a přesto musí hradit část vzniklé škody. Stává se, že v trestněprávním procesu (při kterém byl obžalován prokurátorem) byl viny na nehodě zproštěn a přesto byl v civilněprávním procesu (při kterém byl žalován poškozeným) odsouzen k náhradě škody. To proto, že ručí kausálně za vzniklou škodu. J.K. Ekonomický koutek INFLACE A JEJÍ DŮSLEDKY Všichni víme, že inflace hlavně v posledních letech dosáhla astronomických výšek. Ročně dosahuje v evropských státech hranice mezi 5 — 15 % a to se nazývá inflační index. Abychom si mohli dělat představu, jakou hodnotu bude mít náš frank za určitou dobu a kolik si za vyplacený »Sparkapital» budeme moci za X-let dovolit, nahlédněme do této tabulky: % roky 4 % 5 % 6 % 7 % 8% 9 % 10% 11 % 1 1.04 1.05 1.06 1.07 1.08 1.09 1.10 1.11 2 1.08 1.10 1.12 1.14 1.17 1.19 1.21 1.23 3 1.13 1.16 1.19 1.22 1.26 1.30 1.33 1.37 4 1.17 1.22 1.26 1.31 1.36 1.41 1.46 1.52 5 1.22 1.28 1.34 1.40 1.47 1.54 1.61 1.69 10 1.48 1.63 1.79 1.97 2.16 2.37 2.59 2.84 15 1.80 2.08 2.40 2.76 3.17 3.64 4.18 4.78 20 2.19 2.65 3.20 3.87 4.66 5.60 6.73 8.06 25 2.67 3.39 4.29 5.43 6.85 8.62 10.83 13.59 Výpočet: Za predpokladu, že při určitých stabilizačních opatřeních bude činit inflační index průměrně 8 % ročně, bude mít dnešní SFR tuto tvář: a) za 10 let, 1000 Fr. = 2160, 2000 Fr. = 4120, 3000 Fr. = 6480 (2,16) b) Uzavřená pojistná částka na 100000 za 15 let (opět 8 % infl. Index) 100 000 =31.545 . 347 Jinými slovy - uzavřel-li jsem pojistku na vyplacení 100000 za 15 let, obdržím vlastně pouze hodnotu 31.545. Vaše finanční rozhodnutí ponecháváme Vaším výpočtům a úvahám. V příštím čísle Zpravodaje bude ekonomická úvahy pro motoristy. Čtenářům radíme — vystřihujte si tyto tabulky a zakládejte si je, pomůže Vám to při Vašich ekonomických úvahách. 17 [pageend19]Věda a technika Nafta vyráběná z kuchyňských odpadků? Že je to možné, tvrdí řada chemiků, mezi nimi též americký inženýr D. Wright, který působí v Ženevě: plastický pytlík organických odpadků znamená lahvičku ropy, tuna «smetí» představuje barel. Příslušné chemické vzorce jsou známy a výroba je teoreticky možná, jenže ... je příliš drahá. V souvislosti s několikanásobným zvýšením cen arabské nafty se však tato otázka znovu dostává na přetřes. Nevysvětlitelně se chová desetikilová ocelová koule o průměru asi dvou decimetrů, která se našla na Floridě: postrčena, pohybuje se vpřed, pak se náhle zastaví, otáčí se kolem své osy a zase se vrací do výchozího bodu, potom se pohybuje opačným směrem. Fysikové zjistili, že koule vydává rádiové vlnění a je obklopena zvláštním magnetickým polem. Vyloučili však mimozemský původ. Stáří není nemoc. Zatím nebyl vynalezen recept, jak si věk prodloužit. Lidé neumírají na pokročilá léta, ale na následky nemocí, které ve vysokém věku často přicházejí. Prostředek, jak si prodloužit život a přiblížit se mytickému Methuzalémovi, bude patrně objeven do r. 2000 . . . . K takovým a podobným závěrům došli lékaři, biologové a biochemici na kongresu «Seniorů 74» v německém Karlsruhe. Poukázali na to, že při výzkumu stárnutí se věda může opřít zatím o jediný symptom — zpomalenou látkovou výměnu, odumírání některých buněk, pokles pohlavní potence a deshydrataci některých orgánů. Na příkladu Německa je prý vidět nejlépe pokrok vědy: moderní medicinou a zvýšenou hygienou se za posledních sto let podstatně zvýšil průměrný věk Němců — na přibližně 70 let. Již 25 let žijí na zvláštním oddělení nemocnice v Limě dva bratři, staří 27 a 34 let, kteří mají lidskou stavbu těla, ale vzhled goril. Mozek těchto bytostí (něm. «Affenmenschen») se nevyvinul normálně a je menší než u lidí. Bratři jsou vysocí jen půldruhého metru, mají dlouhé přední končetiny a široké plece a jejich pokožka je silně ochlupená. Mladší chodí jen po čtyřech. Žádný z nich není schopen lidské řeči, vydávají pouze neartikulované zvuky. «Horečka Lassa» se jmenuje vysoce nakažlivá nemoc afrických tropů, známá vědě teprve od r.1969. «Lassa», kterou vyvolává droboučký virus, viditelný pouze při 100.000 zvětšení, projevuje se v prvním stadiu vysokou horečkou, bolestmi hlavy, v kloubech a ve svalech. Později přibudou potíže při polykání, v krku a na rtech se objeví bělavé skvrnky, pak vřídky. Krk a obličej často zduří. Po týdnu je pacient tak vyčerpaný, že musí být uměle živen. V těžších případech končí choroba křečemi, ztrátou vědomí, někdy i ohluchnutím a vypadáním vlasů. «Lassa» se zatím vyskytla jen v zemích při Guinejském zálivu, kde na ni onemocnělo asi sto osob; přes polovinu případů bylo smrtelných. Afričané mají vyšší stupeň odolnosti, pro bělochy je však «Lassa» takřka vždy smrtelná. Jedinou možností, jak zachránit nemocného před smutným koncem je transfúze krve z těla osoby, která chorobu prodělala: její krev obsahuje příslušné obranné látky. - ---- Expedice «Za ztraceným světem» prozkoumala poprvé 250 metrů hluboký a dosud neznámý kráter Sarisarinama ve venezuelské džungli. Kolovaly totiž pověsti, že v kráteru žijí prehistorická monstra. Badatelé fámy vyvrátili, avšak v kaldeře zjistili řadu neznámých druhů rostlin a ptáky neobvyklých barev. Soudí rovněž, že se na dně kráteru stupeň vlhkosti a teplota v podstatě nezměnily od prehistorických dob, kdy se člověk objevil na Zemi. Zesilovače světla, které ve vietnamské válce používaly americké noční hlídky, se mohou stát dobrodiním pro desetitisíce lidí, trpících oční chorobou «retinis pigmentosa», jež vede k trvalé slepotě. Přístroj, sestrojený a vyzkoušený v Bostonu, se podobá dalekohledu a zesiluje světelné impulzy podobně jako televizní obrazovka. Do výroby má aparát přijít za dva roky. Americký biofysik B. Rosenberg z Michiganské university objevil, že preparát, vyrobený na základě jisté sloučeniny platiny, působí zhoubně na rakovinné buňky a ničí zejména nádory, které postihují pohlavní orgány. Nevýhodou přípravku, který se jmenuje «cis-dichlorodiaminplatinum 2», jsou jeho vedlejší účinky: působí totiž negativně na ledviny a u mnohých osob vyvolává nevolnost, spojenou se závratěmi a zvracením. Preparát zabírá jen v primárním stadiu rakoviny — mobilizuje v nemocném organismu přirozené obranné mechanismy a naopak oslabuje odolnost rakovinných buněk. Dosavadní výsledky jsou povzbudivé: z 15 mužských pacientů se zcela vyléčilo sedm a z 35 žen (rakovina vaječníků) jedna třetina. Během průletu kolem Merkuru (nejmenší vzdálenost 756 km od povrchu této planety) americká sonda «Mariner 10» detektovala těleso, které je pravděpodobně družicí. Merkurův «Měsíc» měří v průměru jen 26 km a oblétá planetu ve výši 24000 km nad rovníkem. Z fotografií, které sonda pořídila, není však zcela jasné, zda jde o «měsíc» anebo o velký meteorit, který krouží v orbitu planety jen dočasně. Mariner 10 též zjistil, že odvrácená strana Merkuru je poseta krátery a má podobná «moře» jako náš Měsíc. Jsou pravděpodobně vulkanického původu. Magnetické pole planety je velmi slabé a její atmosféra je zřejmě složena ze směsi argonu, neonu, helia a vodíku. 18 [pageend20]Nedostatek proteinů v embryonálním stadiu a v době kojení vede ke zvýšené agresivitě člověka: k tomuto závěru došel americký biolog Dr. O. Resnick (snad ne původem Řezník?) z Worcesterské university. Na četných pokusech na zvířatech zjistil, že nedostatek bílkovin ovlivňuje stavbu mozkové hmoty. Na universitě v Tel Avivu vyzkoušeli novou metodu pitvy, která neporušuje lidské tělo. Spočívá ve vstříknutí tzv. kontrastní tekutiny do žil organismu krátce po klinické smrti. Tekutina umožňuje přesné fotografování vnitřku těla s pomocí rentgenových paprsků. Metoda uspokojí zejména ortodoxní židy, kteří klasickou pitvu považují za znesvěcení. Spousta technických, chemických a elektronických problémů ještě stojí před vyvinutím umělého srdce, prohlásil německý profesor Emil Bůcherl na nedávném kongresu kardiologů v Mnichově. Skoro každou čtvrtou smrt způsobí selhání srdeční činnosti, ale ne všem umělý orgán pomůže. Jen v NSR však zachrání ročně asi 10.000 lidí. Zrojem energie umělého srdce bude zřejmě plutoniový náboj. Nejtvrdším vědeckým oříškem je zatím vynález slitiny, z níž by mělo být srdce vyrobeno — krev totiž nesnáší žádnou umělou hmotu. Nemenším problémem je byrokracie: jak docílit uvolnění dalších miliónů na nákladný výzkum? Město Kawasaki je nejzamořenějším průmyslovým centrem Japonska: již 1878 osob bylo oficiálně uznáno za «oběti znečištěného prostředí», 90 z nich na vdechování otravných zplodin doplatilo životem. Nejčastější formou «onemocnění zamořením» je chronická bronchitída. Cigarety vyvolávají útlum milostných vášní. Zjistili to britští vědci, kteří provedli pokusy na opicích: šimpanzi, kteří si «zabafčili», ztratili dočasně zájem o své družky, zatím co opičí nekuřáci zůstali v milování stejně náruživí. UMĚLÝ BENZIN V době, kdy Evropan sleduje s úzkostí vývoj olejové krize, předpovídají američtí vědci v budoucnu na neomezenou dobu teplé byty a pojízdná auta. V několika výzkumných střediscích Spojených států dospěli badatelé k názoru, že olej a benzin nejsou nejen nenahraditelné, ale že jsou dokonce předstiženy. Pohonná látka blízké budoucnosti nepochází ze země, nýbrž z laboratoře. Každá země ji může levně a v neomezeném množství vyrábět. Novým «topným olejem» a novým «benzinem» je vodík, který je čistý a neznečišťuje ovzduší a — což je důležité pro spotřebitele — dá se ho používat také v nepatrně upravených strojích. Desetileté pokusy Američané těží jen velice málo ze svých olejových ložisek, chtějí si je zachovat pro opravdu krajní případy, protože tyto rezervy jsou omezené. Proto se stát a průmysl už desetiletí pokoušejí experimentovat s jinými energetickými zdroji: prováděly se pokusy se sluneční, nukleární, geotermální energií, vyzkoušely se motory, poháněné plynem, parou, bateriemi. Ukázalo se však, že téměř všechny tyto zdroje jsou pro přílišnou nákladnost prakticky neu- potřebitelné aspoň v nejbližší budoucnosti, že se však možná osvědčí v budoucnosti vzdálenější. Laboratoř v Pasadeně (Kalifornie), zabývající se průzkumem tryskového pohonu, předvádí vůz s motorem na směs benzinu a vodíku. Motor jen na pohon vodíkem sestrojila International Materials Company v Burlingtonu (Massachussetts). Splňuje dalekosáhle ve všech bodech přísné nařízení o výfukových plynech, platné v Americe od roku 1967. Je třeba se zmínit ještě o třetím druhu pokusů, které provádí Brookhavenská laboratoř na Long Islandu. Tento podnik téměř dokončil konstrukci Wankelova motoru, poháněného hydridy — sloučeninami kovů s vodíkem. Bez velkých změn Přesně řečeno není vodík v dopravnictví novinka: tekutý vodík dopravoval už americké astronauty do vesmíru. Nové je však jeho použití v konvenčních spalovacích motorech. Změny, které bude nutno na strojích provést, aby se mohlo používat nové pohonné látky, nejsou podle odborníků větší než každoroční zlepšovací úpravy velkých automobilek. Znamená to, že přechod z benzinového motoru na vodíkový se bude moci provést plynule. Přechod na pohon parou, plynem nebo elektřinou by vyžadoval příliš radikální úpravy. Strach z nové pohonné látky je podle názoru expertů neopodstatněný. Riziko výroby této látky nepřevyšuje výrobní riziko dosud používaných pohonných hmot. I k topení Nový energetický zdroj však nemá přinést užitek pouze automobilistům. Nadšení vědci vidí ve vodíku též topivo a pohonnou energii pro turbiny k výrobě elektřiny. Američtí vědci jsou přesvědčeni, že velká část těžkostí se zásobováním energií bude moci být hravě překlenuta. Vodík si každá země může vyrobit doma a životní prostředí zůstane čisté. -ks- 19 [pageend21]Lecoque: Nerudova ulice SPORT Letošní září bylo ve znamení několika významných sportovních události. Tak se začátkem měsíce konala mistrovství světa ve veslování, v cyklistice a parašutismu a mistrovství Evropy v lehké atletice. V půlce září se jela v Itálii ódenní soutěž motocyklů. Mistrovství světa ve veslování se konalo ve švýcarském Luzernu. V prvním týdnu soutěžily ženy na 1000 m a v druhém týdnu muži na 2000 m. Česká děvčata ještě daleko nestačila na přední místa a odjížděla domů také bez medaile. Smůlou byla pronásledována ski- fařka Cabrnochová (18 let), kterou těsně před startem štípla vosa do ruky. A nyní výsledky: Dvojskif byl v malém finále 2. Dvojka bez korm. byla ve velkém finále těsně 4., jen necelou loď za vítěznými Rumunkami. Nešťastná skifařka byla v malém finále 3. a párová čtyřka byla ve velkém finále až na 5. místě. A pak přišli na řadu muži. Ženy odjížděly a muži přijížděli a byl z toho menší kolotoč. Letos bylo také mistrovství světa rozšířeno o další disciplínu, a to o tak zvané lehké veslaře. Jsou to velaři s menší vahou a proto se svou slabší konstitucí mohou těžko měřit s tak robustními veslaři jako jsou třeba veslaři z NDR a SSSR. Nová disciplína byla rovněž párová čtyřka. Je to na pohled a sportovně jistě dobré rozšíření závodů. Párová čtyřka je po osmě nejrychlejší lodí. Čs. veslaři startovali na tomto MS ve všech disciplínách mimo skif. Ale toto roztříštění sil bylo celkem neštastné, jako později ukázaly jednotlivé výsledky. Překvapením bylo vyřazení čs. osmy v malém finále. Konečné sestavy všech lodí byly známé teprve několik málo měsíců před MS, bylo několik zranění a přesedlání takže sveslování bylo pro toto MS nedostatečné. A nyní k výsledkům: bronzovou medaili získala jedině dvojka s kormidelníkem a párová čtyřka. Čtyřka s kormidelníkem byla 4. a také dvojskif se umístil až na 4. místě. Dvojka bez kormidelníka byla dokonce až 5. V malém finále zato osma obsadila 1. místo se značným náskokem; čtyřka bez kormidelníka byla až na 3. místě. Soutěže byly těžké, ale zámořská konkurence byla znát vlastně pouze v osmách. Mistrovství Evropy, které se konalo začátkem září v Římě na olympijském stadionu, mělo řadu stin20 [pageend22]ných stránek. Přílišné vedro vadilo většině atletů, což bylo poznat na jednotlivých výsledcích. V tomto pro ME dosti nepříhodném prostředí byla vyřazena také řada ěs. atletů, u kterých se očekávalo umístění na předních místech. V hodu diskem získal Danek 2. místo výkonem 62.76 (hodil letos již přes 67 m); ve skoku vysokém obsadil Malý výkonem 219 cm 3. místo. Rovněž Karbanová ve výšce získala 2. místo s 191 cm a v dálce skokem 660 cm získala Šuranová rovněž 2. místo. Nygrýnová s 628 cm skončila 11. V chůzi na 20 km byl Vala 13. časem 1,39,50,8. Ve štafetě na 4 x 400 m získaly ženy 8. místo a muži ve 4 x 100 byli rovněž 8. V maratónu byl Jánský 15. časem 2,27,40,4; na 5000 m se umístil Hoffmann s 13,29,0 na 7. a Pěnkava s 14,00, 6 na 12 místě. 10. byl Moravčík ve steeplu s 8,34,4. V disku žen hodila Vyhnálková 55,24 m a Brabec v kouli 19,73 m. Ostatní závodníci se nekvalifikovali do finale; byl mezi nimi i Kodejš, který nešťastnou náhodou se do finále nedostal, i přesto že letos zaběhl svoji trať - 400 m překážek - za 49,1. Taktéž Fibingerová pro menší zranění nepodala očekávaný výkon a ve vrhu kouli zůstala až na 3. místě. Na tomto ME získalo Čs. celkem 3 stříbrné a 2 bronzové medaile, a to jen v technických disciplínách. Na závěrečné slavnosti pak převzali zástupci Československa vlajku lehoatletického mistrovství Evropy, která bude uložena v Praze, kde se bude o tituly nejlepších evr. atletů zápolit 1978. Na mistr, světa v cyklistice, které se konalo v kanadském městě Montrealu dobyli čs. cyklisté několika medailí. Zlatou získal ve sprintu Anton Tkáč; o jeho vítězství bylo rozhodnuto až cílovou fotografií. Další zlatou získali Vačkář s Vymazalem v tandemu, bronzovou získalo čs. mužstvo ve stíhací jízdě mužstev. Ostatní závodníci nepodali očekávaný výkon. 11. kolo MS v moto-crosu do obsahu 250 ccm, které se jelo ve švýcarském městě Wohlen, obsadil po třech jízdách čs. jezdec Falta první místo. O titul mistra světa byl ale připravem prostestem bratrského Sov. svazu že prý ve startu v druhém kole roztlačoval stroj. Po dvouhodinové poradě vyhověla jury sov. protestu a titul šel do SSSR. V italském městečku Camerino se jela letošní šesti- dení. Dle předběžných výsledků zvítězilo v závodě o Trophy-Team Československo; a to od roku 1947 již po dvanácté a letos po páté po sobě. Československé družstvo jelo opět na strojích JAWA. V závodě o stříbrnou vázu zvítězilo B-družstvo Československa. Konečné výsledky do uzávěrky listu nebyly ještě známé. stránka pro čs. spolky s d r u ž e n í b ý v a l ý c h č e s k o s l o v e n s k ý c h POLITICKÝCH VĚZŇŮ ve Švýcarsku, Československá beseda «Svatopluk Čech» v Cu- rychu, Klub «Jan Palach» v Curychu, a tělocvičná jednota «Sokol» v Curychu pořádají pod záštitou Svazu československých spolků ve Švýcarsku v sobotu, dne 26. října 1974 v 19,00 hodin v sále Kirchgemeinde v Curychu, Sumatrastrasse 31 slavnostní shromáždění na oslavu 56. výročí založení Československé republiky. Na toto shromáždění si Vás dovolují srdečně pozvat. Promluví: pan Edmund Řehák, zástupce organizace Assemblé des nations captives d’Europe z Paříže a pan Lie. iur. Willy Kaufmann, publicista a redaktor z Curychu. V uměleckém pořadu budou účinkovat: paní Alena Bílková z Curychu, paní Margrit Brandenbergero- vá z Curychu, paní Mirka Bradová z Mnichova, paní Dora Hanzelmannová z Curychu a folkloristická skupina «Sokol» Curych. Spojení: Stanice elektrické dráhy č. 7 — Sonnegg- strasse (3. stanice od hlavního nádraží směr Oerli- kon). «CO HLEDÁM V KRAJANSKÉM TISKU» — na toto téma uspořádá Československá beseda «Svatopluk Čech» diskusní večer s pracovníky Zpravodaje v krajanském středisku v Curychu- Wipkingen, Amperestrasse 4, ve středu, 23. října n o 20 hod. Přijďte a přiveďte další krajany. Vaše připomínky a dotazy budou vítány. Čs. sociální demokracie ve Švýcarsku pořádá v ú- terý 15. října 1974 ve 20,00 hodin večer v Hegar — sálu v prvním poschodí Limmathaus(u), Limmat- strasse 118 v Curychu, PŘEDNÁŠKU S DISKUSÍ na téma ÜBERFREMDUNGSINITIATIVE A POLITIČTÍ UPRCHLÍCI. Zveme srdečně všechny krajany! ČS. SKAUTING VE ŠVÝCARSKU Kdo jste byli na slavnostech Spolku čs.-helvétského přátelství či třeba na české pouti v Einsiedeln, viděli jste tam míhat se skauty a skautky s trikolórou Free Czechoslovakia, s vlajkami, ať už jako parádní stafáž nebo při pořadatelské službě. A pak po té slávě zmizeli s písničkou někde v lesích či kopcích a nebylo jich. Není divu: dodávat stejnokroji lesk krajanským oslavám není totiž hlavním úkolem skautíků. Jejich činnost je dosti pestrá. 21 [pageend23]Ale řekněme si nejprve něco z krátké historie čs. skautingu ve Švýcarsku. Pokusy «dát něco dohromady» tu byly hned po exodu r. 1968. Ale podmínky nebyly ještě příliš zralé, byly tu zabydlovací starosti. Teprve r. 1972, kdy na letní tábor ve Schwarzwaldu, vedený prof. Kratochvílem a br. Pakem přijel také mandel děti ze Švýcar, vidělo pár tatínků a maminek — býv. skautů či činovníků — že zájem by byl. Dali tedy hlavy dohromady a zavedli do věci systém. A vida, napřesrok se ve Schwarzwaldu sešel trojnásobek dětí. V té době už Jestřáb založil svůj 1. bádenský oddíl, který se schází každou druhou sobotu v klubovně. Ani ostatní oblasti nezahálely, uspořádalo se několik výletů, navázaly se kontakty se švýcarským ústředím. Už se o nás vědělo a hlavně, byli tu obětaví rodičové, kteří svou ratolest a děti sousedů na sraz přivezli. Letos se už na půdě Švýcarska konaly 2 letní tábory: v Kanderstegu (40 děti) a na Zátoce dobré naděje (80 dětí), kde nebyly ale pouze junáci ze Švýcar, nýbrž i z jiných zemí, hlavně z Německa a naopak na táboře Severka u Hannoveru (40 dětí, vedoucí br. Maugli) zaskočili zase činovníci ze Švýcarska. Skautovat v exilových podmínkách není vždy nejsnadnější, dělí nás velké vzdálenosti, ale Švýcarsko je na tom po této stránce poměrně nejlépe. Čs. skauti ve Švýcarsku mají svůj časopis Tam-tam, který informuje o všech podnicích. Objednejte si číslo na ukázku na adrese: Tschechoslowakische Pfadfinder in der Schweiz, 8125 Zollikerberg, Postfach 120. -Cookie- DÁLKOVÝ SPOLEČENSKÝ KLUB AHOJ Již v roce 1970 se objevila ve Frankfurtském kurýru krátká noticka vyzývající k členství v klubu Ahoj. Tehdy nevzbudila velkou pozornost, ale mezitím pár nadšenců vypracovalo dotazníky a uveřejnilo prvé nabídky. Reakce byla pozoruhodná, zcela náhle se začali hlásit noví zájemci s nabídkami ubytování, seznámení apod. Úspěch celé akce záleží jedině na dostatečném okruhu zájemců a širokém rozsahu nabídek. Mít přátele tam, kam chci cestovat, kteří navíc mají podobné zájmy a problémy — to je hlavní náplní Ahoje. Tak např. česká rodina v USA chce přijet do Evropy, ráda by zde našla nejen přátele, ale i ubytování. Protihodnotou nabízí to samé v USA. Jiní mají problémy s dětmi, zapomínají česky mluvit, neboť v okolí žádné české děti nejsou. Nebo se děti ve škole učí anglicky či jiné cizí řeči, bylo by užitečné, kdyby o prázdninách mohly nějaký čas bydlet v Anglii, USA apod. Sběratelé známek, nálepek, knih, desek hledají po celém západním světě stejně zanícené. Lékař by si chtěl vyměnit praktické zkušenosti s jinými ze svého povolání. Žena v domácnosti recepty na vaření atd. To jsou hlavní okruhy možné pro práci klubu. Mohou k tomu přispět i příležitostné větší akce, jako zájezdy, setkání apod. Klub se také nechce omezovat jen na Čechy nebo Slováky, členem může být konečně každý, máme zde nakonec i smíšená manželství. S podobnou akcí začali i krajané v USA pod názvem Centrum. Slovenský měsíčník Horizont uveřejnil např. dovolenkovou burzu Horizontu. To dokazuje, že lidé nechtějí být sami, že chtějí mít přátele — samozřejmě dobré přátele. Co udělat jako prvou věc? Vyžádat si na centrále klubu Ahoj (pod patronátem redakce Frankfurtského kurýra) snad poněkud «drzý», ale důvěrný dotazník. Vyplnit a poslat. Adresa klubu: Frankfurtský kurýr, D-6 Frankfurt-M. 70, Postfach 70 0254. Do levého rohu obálky napište slovo AHOJ. VE VLASTNÍ VĚCI Před rokem byl Svaz čs. spolků postaven náhle před rozhodnutí býv. redakční rady Zpravodaje rezignovat ze svých funkcí a časopis. Ať už byly důvody jakékoli, rozhodl se tehdejší výbor Svazu vydávat Zpravodaj dál a stůj co stůj ho udržet. Funkce šéfredaktora se ujal ochotně p. Pašek a čtenáři takřka nepozorovali, že se něco stalo, až na to, že se úroveň časopisu začala zvyšovat. Na letošní květnové valné hromadě čs. spolků ve Švýcarsku byl zvolen šéfredaktorem dr. J. Strnad, protože p. Pašek nemohl pro pracovní přetížení dále vykonávat tuto funkci. Předsednictvo Svazu mu upřímně poděkovalo za to, že oficiální orgán krajanů ve Švýcarsku zachránil. Zdůraznilo, že tentokrát proběhla změna v redakci demokraticky. Za rok se však přece jen nepodařilo dát všechno kolem Zpravodaje do pořádku. Obsahová úroveň nesporně stoupla, jak o tom svědčí hlasy ze Švýcarska i ze zahraničí. Vydávání však vázne po stránce organizační a finanční. Nelze žádat od žádného krajana, aby vedl agendu 2000 předplatitelů (kartotéku, změny adres, kontrolu plateb, fakturaci inzerce, upomínky neplatícím čtenářům) jen z vlasteneckého nadšení. Donedávna se nenašel ani krajan, který by tuto práci dělal za úplatu. Finance a administrativu vede nyní dr. ing. J. Anděl a jsme přesvědčeni, že vám koncem roku bude moci podat příznivější zprávu. Zatím totiž z uvedeného počtu předplatitelů je 700 krajanů, kteří sice časopis odebírají, ale ani přes upomínky předplatné 24 fr. na rok neuhradili. Těch 16 800 franků nám chybí, abychom mohli Zpravodaj vydávat do konce roku; náklady na jedno číslo totiž činí průměrně 3500 franků (jen tiskárna a poštovné). Apeluju na všechny čtenáře, aby se snažili získat další předplatitele; ty čtenáře, kteří z jakýchkoli důvodů předplatné dosud nevyrovnali, prosím, aby tak učinili neprodleně. Jde totiž opravdu o záchra- 22 [pageend24]nu Zpravodaje. Při dvou tisících čtenářů by neměl být problém časopis udržet. Ing. Jar. Hájek, předseda Svazu čs. spolků ve Švýcarsku, Gertruda Goepfertová : DOBROU NOC OTČINO líbají se domy na dobrou noc v svatyních plápolají zbožná přání doufajících nevěřících hlavu v oblacích z deček přilepení nenávratně na mucholapku světa zavrhli záhrobí klečí před dobrotou strmící na bábovce domy se líbají na dobrou noc líbají se domy na dobrou noc z rozkvetlých světýlek jedovatých žárovek sbírá na medovinu domácí opojení dcera otce hýčkající vadne mízou smutku jen u vedlejších se děti rodí kojí je žízeň živí hlad domy se líbají na dobrou noc Foto J. Čejka Podzimní les RUBRIKA ŽENSKÉHO PŮVABU Milé čtenářky, jak jsme ohlásili, počínáme v dnešním čísle otiskovat kurs kosmetiky. Sestavila ho — zvláště pro vás — Jeannette Levainová a rozdělila ho na tři části. První «kapitola» vám nejprve poví, jaké úkoly vás — chcete-li si uchovat a zvýšit svůj půvab — čekají každé ráno. Příště si všimneme ú- kolů týdenních, potom měsíčních a ročních. Abecedu krásy obsahuje druhá část. Ve třetí — abychom skončili tak, jako jsme začali — otiskeme některé recepty našich babiček. Radíme, vystřihujte si tuto rubriku, je speciálně pro vás. Denní úkoly péče o krásu: 1. Nežli ráno vstanete, masírujte celé tělo měkkým kartáčem, a to ještě leže v posteli. Promasírujte všechno: nohy, ruce, krk, prsa. Zdravě prokrve- ná a čerstvá vyskočíte k dalšímu úkolu: 0,45 Min. 2. Cvičení. Nejraději cvičte u otevřeného okna 10 cviků, každý 10 x. Popis s obrázky naleznete v abecedě krásy pod C 8,00 Min. 3. Po běžném umytí studenou neb vlažnou vodou lehce vetřete do pokožky svůj denní krém neb lanolin a po chvilce zbytek setřete vatou. (Platí jen pro ráno). 4. Vlasy prokártačujte dobrým pravým kartáčem, který je sice drahý, ale vydrží mnoho let. Nylonový kartáč, nebo z jiného umělého materiálu se vůbec nedoporučuje. Vlasy kartáčujte všemi směry asi padesátkrát. Zvláště tupírované vlasy potřebují mnoho kartáčovat a důkladně. 1 Min. 5. Večer setřeme make-up obvyklým čisticím mlékem, nebo «vlastní směsí», recept na ni naleznete v příštích lekcích. 0,35 Min. 6. Rasy osvobodíte od make-upu nejlépe ricinovým olejem, ale opatrně a pozor na oči. Vůbec sice neuškodí, ale není příjemný, dokud si nezvyknete. Skutečně však jako jediný z různých přípravků odstraní make-up z očí dokonale. 0,15 Min. 7. Ricinový olej Vám bude výborně pomáhat při pěstění řas. Denně je kartáčujte malým kartáčkem, nebo už upotřebenou, dobře vymytou spirálou, která bude masírovat i malé řasy na o- kraji očí. Všechny kosmetické prostředky na řasy nejsou nic jiného než v zásadě ricinový olej, jen samozřejmě s rozdílem ceny. 0,25 Min. 8. Denně, ráno nebo večer vypijte Elixír: šťávu z rajských jablíček, pomerančovou šťávu, grape-fruit. Voda se šťávou z citrónu je také vhodná. Možná že si z těchto vitaminů namícháte coctail? 10,20 Min. (Pokrač. příště) 23 [pageend25]ÚTOK Srpnové číslo pražské Tvorby zaútočilo na básníka Ivana Diviše. Josef Skála se zaměřil na Divišovu knížku Teorie spolehlivosti, kterou vydalo 1972 jako členskou prémii svého prvního ročníku exilové nakladatelství CCC Books v Mnichově. Z lyrického sentimentálního začátku rozvinul re- žimní kritik síť pomluv, v nichž si slouží zkreslenými citáty, ve kterých jsou zamlčeny věty, vynechána slova, dávající vyřčenému podstatně jiný význam. Hned název článku «... kanál vybublává splaš ...» tuto soudružskou metodu ilustruje velice zřetelně: je to totiž závěr záznamu, který v knížce zní: «Soudruh státník pronáší na tribuně vtip: ještě máme potíže, soudruzi, žeano! tak třeba to maso! Sranda, jako když šoupe rakví. Pod tribunou souposlušné uchechtávání oligofreniků. Pomník se ráčil usrat, kanál vybublává splaš.» Podobně jsou všechny ostatní citáty vytrženy z kontextu, Skála v nich zamlčel, co se mu nehodilo do krámu ostouzení. A nejpříznačnější pro takové podloudné machinace se mi zdá, že zamlčel, zatajil, ututlal básníkovu objektivitu, na kterou je vázán každý o- pravdový umělec, k níž je povinen, jinak není u- mělcem a není vůbec. Skála toto nestranné vidění chyb na obou stranách snad ani nepostřehl, přistupoval k Divišově knížce se zaujatostí Vyšinského. Není vůbec schopen domyslit Divišův záznam z roku 1966: «Madame Curie? Ale to je komunistka! Jakub Demi? Ale to byl fašista! OBĚ tyto věty jsou fašistické a já na to umřu.» A nesouhlasí tedy ani s básníkovým vyznáním: «Neboť tyto rašící květiny a onen trávník jsou jediná revoluce, na které se můžeme všichni shodnout, jediná která neboří, ale staví, jediná, která nezastírá oči krví, ale otvírá je láskou ...» MLADÍ A STUDIUM Podle průzkumu prováděného u 151etých chlapců a dívek, vykazovaly pracovní a studijní zájmy mládeže «značný nesoulad mezi přáními žáků a jejich rodičů a mezi potřebami společnosti». Příliš mnozí projevovali velký zájem o studium na výběrových školách, ale nedostatečný počet se zajímal o učební místa kvalifikovaných dělníků. Totiž o některé u- čební obory byl větší zájem, než je ve státním plánu (např. v oboru automechanik o 120 % více, než se plánuje, malíř pokojů o 160% více, karosář o 85%, fotograf o 160%, mechanik elektr. zařízení o 145%, u dívek aranžérka o 500%, cukrářka o 410%, holička a kadeřnice o 160%, švadlena o 65% více, než předpisuje plán. Zato však jiné důležité obory prý byly opomíjeny: nejméně oblíbený je obor horník pro uhelné doly, ale nedostatečný počet se dobrovolně hlásil i k oboru provozní chemik, zemědělec- mechanizátor, kominík, kovář a klempíř, u dívek nejsou populární všechny kovoobory a dále prodavačka potravinářského zboží. V loňském školním roce se hlásilo v českých zemích na plánovaných 5.707 míst na universitách 13.304 uchazečů, kdežto na vysokých školách technického směru se počet téměř vyrovnal: na 6.510 míst bylo 7.194 uchazečů. Mezi ohlášené «potřeby společnosti» se při výběru počítá především potřeba diskriminovat kádrově nevhodné žadatele. (HD) Přední vídeňský deník «KURIER» otiskl v srpnu 1974 zprávu o ujednáních šéfů tajné a bezpečnostní služby států východního bloku, ke kterým došlo na nedávném důvěrném setkání ve Varšavě. K jednání do Varšavy vyslala svého pozorovatele také Jugoslávie. Podle zprávy vídeňského deníku, přislíbil jugoslávský zástupce spolupráci: 1) žádnému uprchlíkovi z NDR, Československa, Polska a Maďarska nebude v Jugoslávii poskytnut politický asyl; 2) uprchlíci budou uvedeným státům vydáni zpět. Po tomto příslibu spolupráce obdržela Jugoslávie «pátrací seznamy» východních bezpečnostních služeb. Časopis «KURIER» oznámil, že společná centrála východního bloku, která mj. zjišťuje únikové cesty a jejich organizaci, je v městě Schweidnitz (Svíd- nice). Vedení této centrály je v rukou sovětské KGB. První výsledky spolupráce; od 11. července byla v NDR odhalena řada únikových cest a bylo odsouzeno 36 pomahačů k útěkům. Zpráva vídeňského časopisu by měla varovat naše uprchlíky před cestami do Jugoslávie. Sbor-info 24 [pageend26]GAUGER Nemyslíte, že změna místa je pro Vás výhodná? Právě Vy, jako pilný a iniciativní pracovník byste měl poznati naši zajímavou nabídku. Hledáme spolupracovníky v oboru: MONTÉR KONSTRUKČNÍ ZÁMEČNÍK STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 -57 88 50. GAUGER & CO. AG., 8046 ZÜRICH, Mühlackerstrasse 19 VAŠE CESTOVNÍ KANCELÁŘ Vám nabízí: PODZIM v PAŘÍŽI Autokarem do Paříže za p o u z e Fr. 195.— 11. — 14.10.1974 — odj. 7.00 hod., ubytování a snídaně. VÁNOCE na HORÁCH Týdenní pobyt Mágelisalp / Hasli / Berner Oberland / . . . Fr. 198.— Čtrnáct dnů Fr. 366.— vč. dopravy, ubytování a snídaně. ! ! VELKÉ CESTY NA VÁNOCE A NA NOVÝ ROK ! ! Pan O. Švábenský, Ifangweg 1, 8610 Uster, Tel. 01 -87 08 53 (každou sobotu dop. v Shop Ville v Curychu v kanceláři CITY TOURS, Tel. 01 -27 12 31) Vám podá rád veškeré informace. JIŽNÍ AFRIKA — 21.12 — 12.1. 1975 — Fr. 2 690.— BAHAMSKÉ OSTROVY — 21.12. —5.1.1975 — Fr. 1 899.— BAHAMY-FLORIDA MIAMI BEACH — 21.12. —5.1.1975 — Fr. 2 049.— OSTAFRIKA — KEŇA — 21.12. —5.1.1975 — Fr. 2 030.— KANÁRSKÉ OSTROVY — 21.12. —4.1. 1975 — Fr. 1 300.— Malý oznamovatel ■ HI-FI soupravy, všechny značky, 25% rabat, 1 rok záruka, tel. 041 -44 51 12 (20—21 hod.). ■ PRVNÍ ČESKÉ ŘEZNICTVÍ A UZENÁŘSTVÍ prodává pravé znojemské okurky za sníženou cenu! 1 plechovka (5 kg btto) za Fr. 10.—; Celý karton (6 plechovek à Fr. 8.—) za Fr. 48.—. Bohatý výběr našich specialit, prodáváme prvotřídní vepře i hov. čtvrtě (Rind) do mrazáku, odborně zpracované. Zásilková služba jen po Švýcarsku. VÁCLAV ČERNÝ, Sonnenbergstrasse 13, 5400 ENNETBADEN, Telefon 065 - 22 85 26. [pageend27]A. Z. 8021 Zürich 1 Postretouren an: Administration Zpravodaj Postfach 36, 4532 Feldbrunnen zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 7. ročník: celý ročník půl ročníku Řídí J. Strnad s redakční radou Adresa redakce 8875 Obstalden GL ve Švýcarsku v ostatní Evropě v zámoří (letecky) SFr. 24.— SFr. 30.— SFr. 39.- SFr. 13.— SFr. 16.— SFr. 20.- Podzim je tu a zima přichází a sní doba POSVÍCENÍ a ZABÍJAČEK. Každou sobotu a neděli už tradičně v Z U R Z A C H U ve WAAGU ZABÍJAČKOVÉ a POSVÍCENSKÉ SPECIALITY při ŘÍZNÉ ČESKÉ MUZICE Vaří babička ČERNÝCH I I ! WAAG — ZURZACH Společenské středisko ČECHŮ a SLOVÁKŮ Toto číslo vyšlo 5. října 74. 11. číslo vyjde počátkem listopadu, uzávěrka je 15. října. Fotografie: J. Čejka, cartoon: Jan Kristofori. [pageend28]