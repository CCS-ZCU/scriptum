perspektivy Červenec 1973 I Z OBSAHU 6 Studený mír Ideologická panika Perspektivy socialistické demokracie Státní kapitalismus nebo socialismus Ptali jste se .. . socialismu čtvrtletník pro politiku [pageend1]í PERSPEKTIVY SOCIALISMU, čtvrtletník pro politiku — Redaktor Blažej Vilím. Redakční poštu adresujte na redaktora: 14 Elms Avenue, London N. 10. 2JP, Great Britain, o Nevyžádané rukopisy se nevracejí. ® Vydává F. švehla — tiskne Universum Sokol Publ., 283 Oak St., Perth Amboy, N. J. 08861 — USA. Administrace pro USA a Kanadu: P. O. Box 466, Perth Amboy, N. J. 08862 — USA. Pro Evropu 44 Queens Avenue, London N. 10 — Great Britain. • Předplatné za 4 čísla: USA dol. 6.00 (jedn. čísla $2.00), angl. liber 2.00 nebo v protihodnotě v jiných měnách. [pageend2]Studený mír Blažej Vilím Brežněv odtroubil konec studené války. Nikoliv z Moskvy, ale z Washingtonu. Při té příležitosti byly americkým presidentem a tajemníkem sovětské komunistické strany podepsány dohody, které potvrzují začátek nové éry vztahů mezi USA a Sověty. Jejich smysl lze vyjádřit stručně: nebudeme válčit, budeme obchodovat. Co z toho plyne? Tuto otázku položil v Moskvě zkušený voják studené války. Bylo mu vysvětleno, že Sověty budou usilovat o své politické cíle bez užití vojenské síly. Opouští tedy leninci doktrínu císařského generála von Clause- witze, že válka je pokračováním politiky jinými prostředky, kterou nadšeně vyznával Lenin? Není pravděpodobné, že tomu budou věřit také v Pekingu. Ve Washingtonu ano a právem. Vědí tak dobře jako v Moskvě, že vzájemná válka by byla nesmyslná, protože by nebylo vítězů. K tomu závěru, mimochodem řečeno, došel v Moskvě již před dvaceti lety předseda sovětské vlády Malenkov. Dvacet let trvající bláznivý závod v nákladné výrobě jaderných zbraní a protizbraní a rušení zastaralých musel na obou stranách vést nakonec ke stejným závěrům. Bude po této dohodě svět bezpečnější? Nebude. Sověty zatím jen slibují, že se nepokusí uplatnit Brežněvovu doktrínu na Spojených státech. Dohodli jsme se, že se dohodnem, známá politická moudrost českého politika Švehly se uplatňuje mezi dvěma nejsilnějšími velmocemi světa. Dohoda o hranici zájmů dvou velmocí a jejich respektování může ovšem křížit zájmy ostatních a hlavně malých národů. V Teheránu byla Stalinem, Rooseveltem a Churchilem východní Evropa prohlášena za sféru Sovětského svazu. Dělící čára, kterou narýsovali na mapě Evropy je od té doby důsledně respektována Západem. Ještě před začátkem kubánské krise vzkázal president Kennedy Chruščevovi: my jsme se vám nepletli do Maďarska v r. 1956, tak očekáváme, že se nám nebudete plést do řešení problému Kuby. Tam ovšem hranice zájmů nebyla do3 [pageend3]hodnuta a Chruščev se na Kubě pletl. Oprávněné obavy z důsledků přímých dohod Sovětů s USA se objevily hlavně v Evropě. Ujištění státního tajemníka USA na helsinské konferenci, že dohody se Sověty budou respektovat zájmy ostatních, ověří teprve budoucnost. Reálná politika USA a Sovětů připraví leckterá překvapení na obou stranách rozděleného světa. Do nedávna posvátné závazky se stanou závazky nepříjemnými. Sověty na př. přehlédly, že na cestě do Moskvy Richard Nixon zaminoval sovětským lodím přístup do Vietnamu, a že později bombardováním zahnal vietnamské soudruhy zpět, k jednacímu stolu. Lyndon Johnson alespoň odvolal návštěvu Moskvy po okupaci Československa. Zbrojnošům studené války na Západě by prospělo, kdyby si pozorně přečetli inaugurální adresu presidenta Nixo- na. Ušetří jim to rozčilování nad budoucí politikou Spojených států. Dohoda Sovětů s USA a evropská bezpečnostní konference jsou výsledky dlouholeté diplomatické ofenßivy Sovětů, která po řadu let byla obětí zkušenosti známou už starým Rekům. Lháři se neveří i když mluví pravdu. Teprve v posledních letech se naslouchalo pozorněji, když Sověty řekly docela jasně: my nechceme válku, my chceme kšeftovat. To je ovšem argument, který na Západě platí, je velmi přesvědčivý. Jeho akceptování si však vyžádalo řadu let. Ve východní Evropo stojí ve zbrani 1 milion mužů, 16 tisíc tanků a 4.200 letadel, dvojnásobek vojenských sil Západu. Tato síla podle sovětské propagandy je obranou noueqspzau rj, ’n^sijepiadmi qoÁAiqerq n^o}in n.uioujo^nuqÁAou Tjo.id trvale ukojeni vykořisťováním proletariátu svých zemí a jednoho dne se rozhodnou k útoku na východní Evropu a Sovětský svaz, aby porazili nejdemokratičtější vlády na světě, které se opírají o 98% voličů svých zemí, nastolili diktaturu buržoasie, zničili blahobyt komunistických zemí a nahradili ho hladovou životní úrovní vykořisťovaného proletariátu kapitalistických zemí! Jak mohl někdo při takové propagandě zároveň věřit, že dnes finanční magnáty všech kapitalistických zemí nebude v Moskvě očekávat leninská popravčí četa, ale ruské šampaňské v Kremlu? Kdo mohl očekávat, že jim bude nabídnuto, aby bídu proletariátu kapitalistických zemí pomohli rozšířit na národy Sovětského svazu? 4 [pageend4]POLITIKA NEBO FANTASMAGORIE? často slyšíme, že od studené války přechází nyní svět k reálné politice. Co je však potom politika nereálná? Nereálná politika není politika, ale fantasmagorie. Pak ovšem musíme akceptovat, že se přechází od fantasmagorie k politice. Dvacet let zvyšování zásob jaderných zbraní, o kterých každý věděl, že jejich použití bude konec světa, byla politika? Jak dlouho již platila slova Talleyranda na poměr mezi velmocemi: příliš ustrašení, aby mezi sebou válčili. Příliš hloupí, aby se dohodli. Nyní bude vhodný čas na důkladnou bilanci dlouhé studené války. Pro Západ nebude radostná. Ukáže, proč se během posledních dvaceti let Sovětský svaz, jehož hospodářství bylo zničeno druhou válkou, stal druhou světovou velmocí; proč během dvaceti let “zatlačování komunismu” mohl rozšířit svůj vliv mezi bývalými koloniálními národy v celém světě a usadit se i na prahu Spojených států, na Kubě. Odumírající hluk studené války vede u jejích zastánců ke kocovině. Hroutí se jim svět fantasií Johna Foster a Dullese, ve kterém bylo všechno tak jasné. Nekomunistický svět se semkne v pevný ozbrojený blok a před jeho hrozbou se bolševické diktatury zhroutí. K tomu přispějí rozpory uvnitř komunistických zemí a touha východoevropských národů po svobodě. Trochu propagandy může vývoj urychlit. Nesmiřitelný boj se vším, co zavání “levičáctvím” nebo dokonce socialismem musí zajistit jednotu svátého tažení za lidská práva, politické svobody a soukromé podnikání. Nejspolehlivějším spojencem v takovém taženi jsou vlády pravicové a režimy diktátorské. Koloniální národy ve svém boji za sebeurčení a emancipaci jen komplikují pevnost bloku, nehledě k tomu, že to ohrožuje investice kapitalistických zemí v jejich hospodářství. Je to jednoduché a jasné. Tak jasné, že to samo vysvětluje proč ovoce studené války sklízely Sověty. Do zákopů studené války nastoupilo, také mnoho příslušníků poúnorového čsl. politického exilu. Mohli se dovolávat toho, že základní princip studené války i její nevyhnutelný úspěch vyjádřil znalec bolševického Ruska, velký český intelektuál — Jaroslav Hašek. Ten po svém návratu z Ruska, po první světové válce vyložil pražským Kondelíkům u “Med., vídků” na Pernštýně, jak na komunisty: “na bolševiky musí být přísnost a pak se neudrží. Lenin na konec jednoho dne vyjde z Kremlu na 5 [pageend5]Rudé náměstí, vleze do kanálu, zavře za sebou poklop a bude po bol- ševismu.” Jarouškovi to vyneslo dvě čtvrtky vína. V československém poúnorovém exilu se na tom budovaly existence. Došlo to tak daleko, že potomci Haška přišli na to, že k porážce komunistického režimu v Československu stačí příznivý vítr. Vítr, který tam zanese tisíce balónků se statisíci letáčky. To způsobí, že diktátorský režim bude dělníky smeten, protože se z letáčků dovědí, kolik dělníků na Západě jezdí ve vlastních autech a jak vysokou mzdu má dělník amerického automobilového průmyslu. Příznivý vítr nestačil. To alespoň zabránilo propuknutí vážné krise, protože dalším stupněm studené války po odstranění komunistické vlády byl návrat “osvobozenecké” zahraniční vlády, složené vesměs z bývalých ministrů, kteří v r. 1948 vydali vládu do rukou komunistů. Ti v době balónků však stále ještě nebyli dohodnuti o sestavení vlády a kdo z nich má být osvobozeneckým presidentem. To pochopitelně mohlo vést ke komplikacím; vždyť nemohl být ani vyroben letáček s obrázkem osobností osvobozenecké vlády, v barvotisku, s pozadím Hradčan a vycházejícím sluncem svobody. Mimo sestavení vlády všechno ostatní bylo ponecháno k rozhodnutí “porobenému národu po osvobození”. Ani na auta pro dělníky se nemyslelo. Dvacet let studené války žádného pražského komunistu do kanálu nezahnalo. Stalo se ovšem něco jiného. Jednoho dne čsl. komunisté otevřeli kriminály, vyházeli gestapáky, zrušili censuru, rozkřikli se na Rudou armádu, aby si po cvičení odtáhla domů, rozjeli se do Moskvy nikoliv pro pokyny, ale pro pět miliard vyždímaných rublů. Byla to vlastně nekalá soutěž exilovým osvobozovatelům, protože to dělali zadarmo, ani dolar na to nedostali. Však jim to nebylo zapomenuto. Těm v exilu je upíráno živnostenské právo na osvobozování, ačkoliv o něj doposud nežádali. Politikové poúnorového exilu, když se rozhodli osvobodit národ ze zahraničí, prohlásili, že ústavní vývoj v Československu se v únoru 1948 zastavil. Z toho vyplývalo, že vývoj bude znovu pokračovat teprve potom, až se vrátí domů a zasednou znovu ke stolu vlády a do parlamentu. Před pěti lety se stala tato “koncepce”, nejmírněji řečeno, obětí historického vývoje. Na jaře 1968 se ukázalo, že po únorovém poli- 6 [pageend6]tickém exilu, který existoval “politicky” i materielně jenom studenou válkou, doma ani pes neštěkl. Není to žádná tragedie. Svědčí to o zdravém rozumu doma, kde nikoho ani nenapadlo, že blaničtí rytíři přijdou z exilu na tancích, na bílých koních nebo pěšky. Je dobře mít to na paměti do budoucnosti. OPOŽDĚNÁ KONFERENCE Konference v Helsinkách se koná se zpožděním 19 let! To je dlouhá doba, během které bylo leccos zapomenuto. Také to, že nynější konference je vlastně druhá “Evropská bezpečnostní konference”, i když je na ní poněkud jiná účast. Ovšem také poměr sil mezi Sověty a Západem, během těch téměř dvaceti let se poněkud změnil — v neprospěch Západu. A to je také jeden z důsledků studené války. Připomeňme si, bez černých brýlí propagandy, jak a kdy byla vytvořena nynější situace v Evropě proti sobě stojících dvou mocných vojenských bloků. Po válce, po rozhodnutí Stalina sovětisovat východní Evropu, které vyvrcholilo únorovým pučem 1948 v Praze a pokračovalo blokádou západního Berlína, vznikly v hospodářsky ještě rozvrácené západní Evropě obavy z invase Sovětů. Vytvořením Atlantického paktu ( v dubnu 1949) Amerika přezvala patronát nad bezpečností Evropy. Ještě neuschly podpisy na paktu a Stalin skončil blokádu Berlína. Evropa za hradbou Atlantického paktu se mohla hojit z důsledků války. Sovětologie je jakýmsi vedlejším produktem studené války. Před dvaceti lety nebyla ani ve svých začátcích. Nikoliv studium skutečnosti, ale propaganda určovala Vědomí Západu o bolševickém pekle. Sověti- sace východní Evropy byla Stalinův přechod od poválečného “oportu- nismu k bolševické aktivitě” v zahraniční politice Sovětů. Byla však omezena na politické zajištění válečné kořisti, která mu byla přiřčena spojenci během války. Stalin byl poslední ryzí leninec a každý svůj krok i teror a vraždy nikdy nezapoměl vyložit Leninem. To není těžké. Podle Lenina také předpovídal poválečný vývoj nekomunistického světa. Kapitalistické státy “v období imperialismu” musí znovu válčit mezi sebou o světové trhy tak, jak jim to Lenin předepsal a tyto imperialistické války změní proletariát kapitalistických zemí ve války občanské — také podle předpisu Lenina. Proč tedy “revoluční” války? Stalin se 7 [pageend7]nejenom chtěl vyhnout každému válečnému konfliktu se Západem, ale byl dokonce připraven přinést tomu i oběti. Nevylučoval již během jednání o vytvoření Atlantického paktu, že může dojít k intervenci ve východní Evropě a že po skončení blokády Berlína, které bylo jeho prvním ústupkem, bude třeba ustoupit i jinde. Nejcitlivějším místem bylo Československo. Komunistický puč v Praze, na který tehdy doplatily všechny západoevropské komunistické strany, byl jedním z argumentů pro organisování bezpečnosti Západu. Již v prosinci 1948 nesi Zápotocký z Moskvy Stalinovo poselství čsl. komunistům: “pro Československo se Sovětský svaz nedá zatáhnout do války!” Na jaře 1949 znovu jim to připoměl Stalinův zástupce Malenkov pří příležitosti sjezdu KSČ. Teprve později Stalin poznal, že totéž platí na Západě a že v Československu sí může řádit tak, jako v celé východní Evropě, a že ze Západu může očekávat nejvýše protesty. O dvacet let později si moskevské Politbyro znovu zjišťovalo předem, že od Západu nehrozí nic jiného při přepadení Československa. Stalin zemřel v březnu 1953. Trvalo však dlouho než na Západě bylo vzato na vědomí, že Stalin je opravdu mrtev. Leckde to nebylo vzato na vědomí ještě dnes. Tehdy to bylo pochopitelné, protože předsedou sovětské vlády se stal Stalinův korunní princ Malenkov a zahraničním ministrem zůstal věhlasný, zatvrdlý Molotov. Od dědiců Stalinovy moci se celkem právem na Západě nečekalo nic jiného, než pokračování ve stalinistické politice. Pravda ovšem vypadala jinak. Okamžitě po Stalinově smrti došlo v Sovětech k podstatným změnám. Byla zrušena stalinská robota rolníků a dělníků a namísto “předhánění” USA v těžkém průmyslu došlo k prvním pokusům o rozumnou hospodářskou politiku a vybudování průmyslu spotřebního zboží a velkým investicím v zemědělství. I Beriův policejní aparát se stal obětí čistky. Destalinisaci Sovětů začal Malenkov, který dokonce prohlásil — a to je důležité —, že ve věku jaderných zbraní, které mohou znamenat konec civilisace, nemá válka smysl a nemá smysl zbrojení. To všechno bylo na Západě přehlédnuto. Přehlušil to výbuch první vodíkové bomby Sovětů, dva měsíce po smrti Stalina. Vodíková bomba v rukou Stalinových dědiců způsobila na Západě paniku a vedla okamžitě k obnovení jednání o rozšíření západoevropského vojenského spojenectví o poražené státy Itálii a Německo, které- 8 [pageend8]mu se do tého doby Francie bránila. Znovu ozbrojení západního Německa způsobilo pak paniku v Moskvě. Nebylo populární ani na Západě a nejméně ve Francii, kde parlament zamítl vytvoření jednotné armády západoevropských zemí, včetně Německa. Za této situace předložily Sověty v lednu 1954 bývalým válečným spojencům návrh na bezpečnostní dohodu, která by zahrnovala všechny evropské státy. Návrh nebyl na Západě chápán jako výsledek tehdejší situace v Sovětském svazu a stanoviska Malenkova. Byl vykládán jenom jako pokus zabránit rozšíření vojenského spojenectví v západní Evropě a zrušeni Atlantického paktu. Návrh byl odmítnut a jednání o remilitarisaci Německa pokračovalo. Sověty po odmítnutí tohoto návrhu se nevzdaly a na listopad 1954 pozvaly vlády 23 evropských států a USA do Moskvy k první “Evropské bezpečnostní konferenci”. Poměr Západu k Sovětskému svazu určovaly tehdy USA a zahraniční politiku USA řídil John Foster Dulles. Od tcho nebylo lze očekávat, že vyhoví pozvání do pekla, odmítal podat ruku čertům i na pozdějších konferencích. Bezpečnostní konference se zúčastnily jenom satelitní státy východní Evropy. Nakonec konference, která měla podle návrhu Sovětů řešit společně se Západem problém evropské bezpečnosti rozhodla, že ve východní Evropě bude vytvořena protiváha západoevropského vojenského společenství, ale jenom potom, jestliže na Západě bude ratifikována dohcda o remilitarisaci Německa. Obojí se stalo. Po ratifikování dohody o vyzbrojení Německa a Itálie byla 14. května 1955 podepsána Varšavská smlouva — šest let po utvoření Atlantického paktu. Armády všech východoevropských zemí byly podřízeny sovětskému velení. Tak byl vytvořen dnešní stav dvou vojenských bloků v Evropě. Malenkov, odpůrce zbrojení na účet hospodářských obětí byl pochopitelně odstraněn dva měsíce před tím. Výdaje Spojených států na zbrojení v tom roce dosáhly fantastické výše — 58% celkového státního rozpočtu! Studená válka pokračovala. ZÁZRAKY NA DLUH Neválčit, nejednat, ale zbrojit. To byl “smysl” studené války p0 čtvrt století. Patrně se opravdu věřilo na ty kanály na Rudém náměstí v Moskvě. Přispívala k tomu naděje, že obnova poválečného hospodářství 9 [pageend9]Sovětů může být znemožněna nebo alespoň ztížena omezením obchodních styků a hlavně vývozem, který by mohl “přispět k zvýšení vojenského potencionálu”. Nejdůsledněji to bylo dodržováno Spojenými státy. K posílení vojenského potencionálu může pochopitelně přispět každý kousek kovu, stroj, nástroj i šroubek. Dnes víme, že Sovětský svaz byl schopen vybudovat svoji vojenskou sílu i zásoby atomických zbraní bez amerických šroubků. Na Západě nebylo pochopeno několik důležitých faktů, které byly rozhodující na cestě SSSR k dnešní velmocenské posici. V totalitním státě mocenské centrum může odměřit svým občanům každou skývu chleba a může rozdělovat národní důchod, nikoliv podle potřeb společnosti, ale podle svých politických zájmů, protože není žádná možnost společenské kontroly. Po druhé světové válce, od padesátých iet, mocenské centrum v Moskvě nevládlo jenom hospodářství v Sovětech, ale i v ostatních komunistických zemích ve východní Evropě se 100 mil. obyvatel, které soustavně integruje do svého hospodářského systému. Cenami surovin (vysokými), které dodává a cenami výrobků (nízkými), které odebírá určuje životní úroveň obyvatelstva svých evropských kolonií. Snad jen USA se svými zdroji surovin a přírodního bohatství se mohou vyrovnat Sovětskému svazu v možné soběstačnosti. Proto zahraniční obchod se stal pro USA důležitým problémem teprve po druhé světové válce, kdy je třeba platit závazky vc světě. Svojí rozlohou a bohatstvím zemědělské půdy mohl by se SSSR stát také spíží Evropy a světa. Politická a hospodářská isolace SSSR při rozumné hospodářské politice jeho vlády by nikdy nemohla ohrozit sovětský systém. V prvních letech po smrti Stalina částečně osvobozené hospodářství od policejních stalinských metod vykazovalo takové výsledky, že oslnění le- ninci slibovali obyvatelstvu modré z nebe. Slibně rozvíjející se hospodářství se však stalo obětí mocenských zájmů. Místo spotřebního zboží a hospodářských strojů pro zemědělství měla přednost výroba tanků, válečných lodí, ponorek a vojenských letadel. Ve východní Evropě stojí dnes o 10.000 tanků více než na Západě. Přitom v Sovětském svazu nejsou nože a vidličky. V r. 1961 sovětská komunistická strana “slavnostně prohlašuje, že ještě nynější generace v Sovětech bude žít v blahobytu a v komunistic- 10 [pageend10]ké společnosti”. O rok později, po zvýšení cen masa o 25% a másla o 30% zažil Sovětský svaz svůj “Gdansk” s krveprolitím., v Novočerkas- sku u Rostova. Neúroda a nedostatek v době vlády Stalina nebyl problém. Prostě byl hlad. Když se Kirov odvážil otevřít vojenská skladiště pro hladovějící obyvatelstvo Leningradu, podepsal si rozsudek smrti. V době neúrody a hladu v r. 1947 Stalin z politických důvodů ještě vyvážel obilí do Československa. Dnešní sovětské Politbyro si takovou bezohlednost již nemůže dovolit a tak Západ, téměř pravidelně, zachraňuje Sověty před hladem. Zkrachovala šestiletka, sedmiletka a i poslední střízlivé pětiletce bylo odzvoněno po 12 měsících. Stav sovětského hospodářství, vykrváceného zbrojením a velmocenskou politikou již od počátku šedesátých let poskytuje obraz, nad kterým ustarané Politbyro muselo dojít k závěru, že jenom zázrak pomůže. Je odůvodněné podezření, že při hledání strůjců zázraků pomohl lenincům v Politbyru nějaký student marxismu. Poslal jim — Komunistický manifest. V tom Marx praví: “buržo- asie , . . stvořila zcela jiné zázraky, než jsou egyptské pyramidy, římské vodovody a gotické katedrály . . .” Po výpočtu všeho, co se podařilo buržoasii během necelého jednoho století (do r. 1848) mohli leninci dodat: to by prorok čubrněl, jak zázraky pokračovaly. Zároveň Marx praví, že “potřeba stále rozšiřovat odbytiště pro své výrobky štve buržoasii po celé zeměkouli, všude se musí usazovat, všude se zařizovat, všude navazovat spojení”. Proč tedy ne v Sovětském svazu? Sen Politbyra se splnil. Už tam jsou. David Rockefeller navázal spojení, zařídil se a usadil se a otevřel si v Moskvě banku. Má nejenom čich pro kšeft, ale i smysl pro humor. Američtí kapitalisté, kteří chtějí investovat v SSSR mu budou psát na adresu: Moskva, Ulice Karla Marxe číslo 1. Na začátku šedesátých let, v době prudké studené války proti Západu se k hospodářským starostem v sovětském zázemí objevilo nové nebezpečí. Druhá fronta studené války s nepřítelem daleko nebezpečnějším než Západ, s Čínou, nebezpečnějším proto, že se nebojí atomické války jako Západ! Vznikla situace, která si vyžadovala radikálního řešení. V r. 1966 obrátily se Sověty na Západ s návrhem na svolání Evropské bezpečnostní konference. Z počátku to bylo volání do prázdna a lupičské přepadení československá stálo Sověty dalších pět let úsilí. Proto nyní tolik spěchu. 11 [pageend11]Podle některých hlasů je sovětská politika dohody se Západem ďábelský plán Sovětů, jak ovládnout Evropu. Nikoliv, Sověty dělají reálnou politiku, která je má vyvést z politického obklíčení studenou válkou a zároveň řešit obtíže sovětského hospodářství. Spěch, se kterým musí o dohodu usilovat, poskytuje prostor pro reálnou politiku Západu, zejména proto, že Sověty chtějí zázraky na dluh. STUDENÝ MÍR Sovětský plán Evropské konference o bezpečnosti a spolupráci byl celkem jednoduchý. Sejdou se zahraniční ministři a po nich hlavy všech evropských států, Kanady a USA, kteří společně a slavnostně prohlásí, že v Evropě nebude nikdy válka a Západ pomůže hospodářství v komunistických zemí z obtíží. Brežněv by jistě ochotně při tom zlíbal všechny účastníky, včetně principála státu Monako. Podle sovětského plánu vše mohlo být vyřízeno letos v září. Dopadlo to však jako s každým sovětským plánováním. Teprve potom, když se ukáže, že Sověty jsou ochotny podstatně přispět k likvidaci studené války a vytvoření prostředí vzájemné důvěry a zlidštění styků mezi Východem a Západem může konference vůbec skončit a to nejdříve do roka. V Helsinkách Sověty poznaly, že západní Evropa, včetně všech neutrálů, chce jednat vážně a chce dosáhnout praktických výsledků, ale, že má — dost času. Poznaly také, že v Evropě to dokonce není tak snadné, jako ve Washingtonu. To je pochopitelné, protože sovětská armáda nestojí na hranicích USA. Výsledkem evropské konference má být dohoda o nedotknutelností dnešních hranic evropských států, a zavržení vojenské intervence do vnitřních záležitostí jednotlivých zemí. Námitky, že teprve na konferenci má Západ uznat status quo ve východní Evropě, neobstojí. Od konce války bývalí spojenci nebyli schopni se společně dohodnout o mírové smlouvě s poraženým Německem. V bojovém zápalu během války Churchill sliboval 13 německých státečků. Dva problémy, které se od konce války nepodařilo vyřešit a které byly sporné, rozhodli si Němci sami. Existenci dvou německých států a západní hranice Polska. Mimo východního Německa, všechny ostatní komunistické režimy ve východní Evropě byly a jsou od konce války uznávány. Západoevropské 12 [pageend12]vojenské společenství bylo vytvořeno pro obranu proti eventuelnímu útoku Sovětského svazu a jenom oběti propagandy komunistických zemí mohly věřit, že se Západ někdy pokusí změnit politické status quo vojenskou intervencí. Závazek nevměšovat se do vnitřních záležitostí jednotlivých evropských států, po okupaci československá, zůstává problematický jedině u Sovětského svazu, poněvadž doposud jsme neslyšeli o zavržení doktríny o omezené suverenitě komunistických států. Hospodářská spolupráce Západu s komunistickými zeměmi je výhodou pro obě strany. Pro Spojené státy je dokonce výhodnější, než pro Evropu a může vyléčit deficity platební bilance zahraničního obchodu USA. Při vzrůstající produktivitě evropského průmyslu, během tří let by mohlo dojít k menší hospodářské válce s USA. Trhy komunistických zemí, včetně Cíny se otvírají včas. Téměř v posledním okamžiku před jednáním o programu konference, rozhodly se státy Altantického paktu přezkoušet, zda-li lze od Sovětského svazu očekávat trochu víc, než ujišťování o mírumilovném soužití, které by v demokratických zemích mohlo vést k závěru, že nynější náklady na zbrojení jsou zbytečné. Účast členských států NATO na konferenci byla podmíněna tím, že dojde zároveň k dohodě o vyrovnání vojenských sil na obou stranách Evropy, a to jak v početních stavech armád, tak i ve zbraních, aby žádná strana neměla převahu. Od výsledku zvláštní konference mezi oběma vojenskými bloky ve Vídni bude také záviset osud konference v Helsinkách. V počtu mužů, tanků a letadel Varšavský pakt se sovětskými divisemi má ve střední Evropě dvojnásobek sil Západu. Ve strategických jaderných zbraních je poměr opačný. Požadavek, aby sovětské divise opustily střední Evropu není předmětem jednání, protože by to předpokládalo odchod amerických jednotek z Evropy, kterých se Západ nehodlá vzdát. Souhlas Sovětů ke konání této konference je patrně jeden z důsledků změn ve složení moskevského Politbyra. Po některých projevech Brežněva se NATO marně snažilo po řadu let o přímé jednání o snížení armád v Evropě. Podezření vzbuzuje neochota Sovětů jednat o sovětských divi- sích v Maďarsku. Není vyloučeno, že při všem mírumilovném hluku se Sověty nevzdaly možnosti uplatnit ve vhodném okamžiku Brežněvo- vu doktrínu na Jugoslávii za situace, která může vzniknout po smrti Josefa Brože — Tita. 13 [pageend13]Sověty čekalo překvapení již při jednání o programu konference. Všechny západoevropské země bez vyjímky a nesmlouvavě trvaly na dalším bodu programu a první jednání zahraničních ministrů ukázalo, že Sověty budou čekat na uzávěr konference tak dlouho, pokud nebude dosaženo dohody o zlidštění vzájemných styků, o stržení bariér pro svobodnou výměnu informací a myšlenek, kulturních styků a cestování. To považovaly Sověty za nejtvrdší podmínku. Není divu, je to útok na ostnatý drát. Nakonec souhlasily s jednáním. Uvidíme, co se podaří. Několik prvních krůčků ze slepé uličky studené války zatím neopravňuje k dalekosáhlým závěrům. Již před rokem jsme zde však řekli, že úsilí Sovětů o skončení studené války a dosažení lepšího poměru k nekomunistickému světu není radno považovat za propagandu. První náznaky ústupků Sovětů vzbuzují, že Evropská konference může vytvořit předpoklady pro odstranění nejhorších důsledků rozdělení Evropy. Nezapomeňme, že jak v Maďarsku tak v Československu přihlížely Sověty k destalinisaci obou zemí a v Maďarsku dokonce i k demo- kratisaci, jen až do okamžiku, kdy se v obou případech objevilo nebez.- pečí, že by vývoj moh] vést k opuštění Varšavského paktu a oslabení komunistického vojenského bloku. Nedůvěra k Sovětskému svazu a závislost na bezpečnostních zárukách Spojených států brání západní Evropě jednat o zrušení obou vojenských aliancí v Evropě. Proto Evropská konference bude jen začátkem studeného míru v Evropě. Při důslednosti Západu může však přispět k uvolnění poměrů ve východní Evropě. Celé čtvrt století studené války pomáhalo udržovat v Evropě stav vytvořený Stalinem. Odstranění jeho dědictví tak dlouho trvat nebude. Nikdo nemůže být svoboden, dokud všichni nejsou svobodni. Nikdo nemůže být šťasten, dokud všichni nejsou šťastni. H. SPENCER 14 [pageend14]Ideologická panika Soudíc podle jeho projevů pro domácí trh východní Evropy, Leonid Brežněv by neobstál při zkoušce druhého stupně školení leninismu. Patrně mu to nevadí a spokojuje se tím, že se dvakrát denně pokřižuje, když míjí Leninovo panoptikum na Rudém náměstí, tak jak se to očekává od každého občana SSSR. Chruščev na tom nebyl lépe. V Sovětech stále ještě vládne garnitura, která vyrůstala ve stínu Stalina, kdy nebylo radno samostatně myslet a vykládat něco jiného, než prohlašovat každý —• poslední — projev hrdlořeza za zjevení absolutní pravdy. Po smrti Stalina bylo rozhodnuto, že to bude výsadou kolektivního vedení, protože u jedince je to nebezpečné. K dědictví Stalina, mimo diktatury v Sovětském svazu a ve východní Evropě, patřilo také stále ještě monopolní postavení Moskvy v mezinárodním komunistickém hnutí. Bylo disciplinované a připravené kdykoliv na rozkaz Moskvy v tisku, parlamentech a na ulicích podporovat politiku SSSR. Bylo stále ještě nástrojem zahraniční politiky Sovětů. Kolektivnímu vedení v Moskvě se podařilo tuto situaci změnit. Do Moskvy se dnes už nechodí ani pro rozkazy, ani pro rozumy. Udržování “ideologické” jednoty se dnes daří jen ve východní Evropě, díky sovětským divisím. První ranou pro monopolní postavení Moskvy bylo potvrzení pravdy o Stalinovi, kterou ovšem znal svět již dvacet let. Následovalo rozstřílení soudružské Budapešti, roztržka s bratrskou Čínou a masakr v mezinárodním komunistickém hnutí dokončila okupace československá. Dnes Moskva nemůže nařídit komunistům všech zemí den a hodinu demonstrací k podpoře své politiky. Utržila by smích. Také se o to nesnaží. Dává přednost tomu určit den a hodinu pro demonstrace svým divisím na východě a válečnému loďstvu na všech mořích. Považuje to za účinnější projev své síly. Stalin a Ždanov byli posledními vůdci a sekretáři sovětské strany, kteří občasnými výlety do teorie udržovali sí zároveň aureolu ideologických vůdců. Politické obraty a rozhodnutí, a vyřizování úchylek ve straně, ekonomii i v umění podepírali vždy teoretickými traktáty. De- stalinisaci Sovětského svazu po smrti Stalina nebylo snadné teoreticky 15 [pageend15]vysvětlovat Leninem, protože stalinismus je nejčistší forma leninismu. Lenin předpokládal, že jeho revoluce si může vyžádat 30 milionů obětí na životech. Tak daleko se Stalin nedostal. Byly tedy praktické důvody k tomu, aby ideologie byla vypuzena ze zasedací síně Politbyra, které se věnuje jen administrování imperia a udržování monopolu moci. Dodatečné odůvodňováni jeho politiky je zaměstnáním podomků držitelů moci, — “ideologů”. Mají dokazovat, že každé rozhodnutí Politbyra prýští z hluboké znalosti společenské vědy, marx-leninismu. Protože to není možné, tak to prostě tvrdí. Musí také bránit čistotu leninských ú- myslů Politbyra proti všem útokům. Nikoliv proti Západu, pokud tvrdí, že Sověty jsou vedeny nepolepšitelnými bolševiky a stalinci. — to je v pořádku, ale proti pekingským soudruhům, kteří tvrdí, že ti moskevští jsou buržousti a imperialisti a proti kritice komunistických stran, které se nesmířily s okupací Československa. Nyní dochází ke konci studené války. To je to nejhorší, co mohlo postihnout moskevské světlonoše leninismu. Již v r. 1948 Stalinův ideolog a ekonom Evžen Varga si dovolil dospět k závěru, že Leninova doktrina o nevyhnutelnosti imperialistických válek mezi kapitalistickými státy patří na smetiště dějin. Leninec Stalin ho okřikl. Lenin byl genius a vzájemné války mezi imperialisty se tedy musí konat. Stalin dokonce při tom prohlásil, že “protiklady mezi kapitalistickými státy jsou silnější než protiklady mezi kapitalistickým a socialistickým světem”! Poválečný vývoj dal za pravdu Var- govi a kapitalisté zklamali vyznavače leninské doktríny. Na konci svého života to přiznal i Stalin s tím, že imperialisté nyní dají přednost válce proti Sovětům před válkami mezi sebou. Nová Stalinova doktrína se pak stala heslem studené války komunistických zemí. Kapitalisté však znovu zklamali. Nemysleli na válku proti Sovětům ani v době, kdy po druhé světové válce byly hospodářsky na kolenou. Nu a nyní se objevuje nová, Břežněvova doktrina: věčný mír mezi Sověty a kapitalistickým světem. Nyní úřední ideolog musí leninsky a vědecky vysvětlit, proč již nehrozí vzájemné války mezi kapitalistickými imperialisty, proč nehrozí ani válka mezi Sověty a Západem a proč jedinou hrozbou světového míru je nebezpečí války mezi dvěma komunistickými státy. Sověty a Čínou. Neustálé zvyšování životní úrovně pracujících v kapitalistických 16 [pageend16]zemích vykládal leninský ideolog tím, že auta, ledničky, televise ba i Coca Cola jsou jen velkou sociální korupcí dělnické třídy kapitalistických zemí, aby byla odvrácena od geniálního učení Lenina o nutnosti světové revoluce a nastolení ideálního sovětského zřízení. Jak má nyní ideolog leninsky vysvětlit, že kapitalisté budou pomáhat korumpovat obyvatelstvo komunistických zemí? Déle než půl století, podle leninských ideologů největším nepřítelem dělnické třídy nebyli kapitalisté, ale sociální demokraté, kteří střídavě byli sociál-patrioti, sociál-fašisté, lokajové vládnoucí třídy, agenti bur- žoasie a největší opora kontrarevoluce. Ještě v listopadu 1969, ve velkém seriálu začali pražští kolaboranti odhalovat kontrarevoluční úlohu sociálních demokratů v pražském jaru. Nedodělali to. V prosinci 1969 rozhodl Leonid Brežněv, že sociální demokraté nejsou agenty buržoasie a nejsou kontrarevoluční. Dokonce uložil třem ideologům, aby o tom napsali knihu. Je to zábavné čtení. Po tom, kdy moskevské Politbyro svoji politikou zbavilo ideology téměř všech leninských říkánek a nadávek, přichází nyní Západ s nevinnou žádostí o svobodnou výměnu informací, myšlenek a kulturních styků. To způsobilo paniku, zásuvky hokynářů s ideologií jsou prázdné. Co budou vyměňovat? Ve východní Evropě se najednou běhá s “ideologií” jak0 s keserem. V létě loňského roku se objevila podmínka Západu pro účast na Evropské konferenci. Od té doby bylo uzavřeno deset mezinárodních dohod mezi komunistickými státy “o ideologické spolupráci”. Mají umožnit vzájemný obchod se svěcenou vodou k zažehnávání strašidla zdravého rozumu, který byl mohl zavanout do komunistických zemí po skončení studené války. Letos se konaly již tři mezinárodní konference “o ideologii”. Zatím neznáme jejich výsledky, ale jejich počet ukazuje, že přechod od studené války “na ideologické frontě” nebude snadný. Na obranu svého ideologického spáleniště vymysleli aparátnici podmínku, že rozšířené styky musí respektovat “nevměšování do vnitřních záležitostí a dodržování zákonů”. Výklad může být dalekosáhlý. Je všeobecně známo, že v Československu má každý občan naprostou svobodu myšlení a názorů, pokud drží hubu. Jakmile je však projeví, může ohrozit republiku. Nynější režim do konce r. 1971 za to odsoudil 3.627 obča17 [pageend17]nů! Je pravděpodobné, že kolaboranti v Praze se budou pokoušet použít tuto podmínku k zachování kulturní Sahary a duševní zácpy národního života. Ve východní Evropě i v Sovětském svazu se objevil odůvodněný strach z důsledků, které může mít volnější styk se západní Evropou na jejich “ideologii”. Hantýrka studené války o nebezpečí útoku kapitalistického světa už nevystačí. Ideologové musí hledat nový jazyk pro odůvodnění svěrací kazajky, která by bránila vzniku “vnitřního nebezpečí”. Tlak západní Evropy k uvolnění poměrů ve východní Evropě může mít však úspěch, protože Sověty mají zájem na tom, aby po Evropské konferenci bylo vytvořeno ovzduší vzájemné důvěry a to nikoliv proto, aby uspaly ostražitost před jejich udánlivými imperialistickými záměry v Evropě. Nápadný spěch s konferencí i ochotu k ústupkům je nutno chápat jinak. Brzy po konferenci můžeme čekat další překvapení z Moskvy. Západu bude připomenuto, že zeměpisná hranice Evropy je na Urale a strategická, na které má bránit svoji civilisaci před žlutými bolševiky, na řece Ussuri. Vědí, že mohou čekat otázku: co má vaše evropské imperium, co má váš dnešní režim v Československu společného s evropskou civilisaci? Je v Evropě pět velmocí, velkých národů, dva jsou prostředně veliké a skoro třicet malých; abych to řekl jedním slovem: běží o to, aby ti velcí dali těm menším a malým pokoj. 7’. G. MASARYK 18 [pageend18]Perspektivy socialistické demokracie IVAN SVITÁK “Každý vlastně dávno bere své postavení stejně fatálně, asi jako je musí brát loukoť v kole, jímž otáčí pár volů . . . Tato éra je nakloněna blbější polovičce člověka. Tož tedy beze mna! ... V r.ašich rukou leží rozhodnutí o tom, až jak veliké kurvy si tento národ může dovolit.” Ludvík Vaculík, Sekyra, Praha 1966. Bohužel, ani toto rozhodnutí neleží v našich rukou. Historikové vidí společenské procesy přesněji než politikové, jednak proto, že mají nutný odstup od současnosti, jednak proto, že nemusí obhajovat osobní prestiž krachujících politiků. Tak se v historickém pohledu jeví pražské jaro jako součást širšího dění než byly lokální události krise jedné středoevropské mocenské elity, jako součást globálních změn a jako trend, který — jakkoliv politicky zahnán do rohu — má v objektivitě historického procesu svou urputnou kontinuitu. Tak všechny důvody, které nutí profesionálního politika svěsit hlavu — tím spíše nad nadcházející evropskou konferencí — historika a sociologa spíše utvrzují v optimismu a jistotě, že mlýny historie melou nakonec velmi spolehlivě a sešrotují Husákův okupační režim dříve než tuší. Perspektiva čs. socialismu je pro mne závislá na chápání toho, co se odehrálo v Praze 1968 v rovině sociologie, čili na zodpovězení otázky, co vlastně bylo pražské jaro, zda revoluční strategie má nějaký smysl a šanci v dnešním světě, a kde tedy jsou důvody optimismu ve zdánlivě tak zpackané koncovce. Pražské jaro bylo první fází socialistické, demokratické revoluce, počátkem masového rozvoje antitotalitního hnutí a novou podobou revolučního procesu strukturální změny společenské soustavy. Konflikt mocenské elity a masy výrobců vyzrál díky stimulující, a asi zcela nezbytné roli stranické a nestranické inteligence, která se — bez ohledu na stranickou příslušnost — začala v šedesátých letech posunovat do pozic, z nichž by mohla zaujat “nezávislé”, přesněji jejim vlastním zájmům odpovídající stanovisko v nadcházejícím konfliktu. Tento 19 [pageend19]manévr se inteligenci podařil, takže se stala mluvčím i těch tendencí, které daleko přerůstaly omezené skupinové zájmy inteligence a onu ambivalentní roli, kterou hraje jakákoli inteligence v jakémkoli systému. Inteligence, zejména spisovatelé a žurnalisté se tak stali přirozeným intelektuálním protihráčem staré mocenské elity, zastupujíce ve vzestupné fázi pražského jara také aspirace národa jako celku. Tím se ipso facto stali hlavním spojencem oné frakce nové mocenské elity, která byla ochctna ke koncesím jen proto, aby se neprobudila spící, či spíše periodicky přizabíjená spontánní iniciativa masy výrobců, kteří měli příliš ne-ambivalentní roli v systému státního hospodářství, než aby se dali uchlácholit literárními časopisy. Tak se hlavni reservoár politické síly a možné změny projevoval jen v onom ideologickém zastření, které politickým aspiracím propůjčovala ideologie nové národní jednoty, představovaná však pouze frakcí reformistů a inteligencí. Pravý nositel potenciální revoluce — dělnická třída či její spojenectví s inteligencí —• se projevila jen těsně před okupací a pak několik měsíců po ní, při čemž se dožila podivného jevu, že totiž její údajní mluvčí a národní hrdinové, přestrašení i zvukem tovární sirény, znemožnili jak generální stávku, tak antiokupační demonstrace, uvalili stanné právo právě na iniciativu “ne-inteligentních” mas a eliminovali inteligenci jako samostatnou sílu z politické scény. Jakmile se tedy vyostřily kon- flikty, jež byly vždycky rozhodující v pražském jaru, totiž konflikty bezi partajní elitou jako vládnoucí třídou a jejich subjekty, ovládanými masami výrobců, ambivalentní role intelektuálů skončila. Jakmile tanky odjedou, tentýž proces — pod rozšafným vedením nové garnitury starých podvodníků — bude pokračovat s toutéž šancí pro ambivalentní roli inteligence, a ovšem s novou šancí pro antitotalitní hnutí, které bude muset přijmout revoluční perspektivu rozbití totalitní státní mašiny, protože bez demokratické revoluce není žádná zásadní změna možná, právě díky krachu reformistické politiky. Ve slepé uličce dějin je možno buď jen zůstat nebo se z ní dostat násilím, revoluční změnou. Jiná možnost není. Pražské jaro se z počátků jevilo národu i světovému tisku jen jako lokální změna, politicky sice závažná, ale přece jen místní a nezasahující nerv sociologické struktury ani nerv světové historie. A přece prá- 2C [pageend20]vi zde byl jeho význam, protože zdánlivě jen politický proces radikali- soval v poměrně krátké době takové síly, že okupace Československa otřásla základy světového komunistického hnutí i představami o možných strukturálních změnách budoucích společností. Revoluční poten- cionál čs. anti-totalitního hnutí byl stejně patrný mocenské elitě SSSR jako Cíny, zatím co liberálně západní tisk redukoval pražské události- stále jen na průvodní jevy politické výměny elit, tedy na fenomenální jevové aspekty toho, co bylo začínající lavinou historického a společensky strukturálního dosahu. Dodatečně nás snad ani nemusí překvapovat, že právě čs. reformisté zůstali před i po okupaci zcela slepi k politickým možnostem, jež jim poskytovala jejich nejsilnější karta — stanovisko Číny. Čínské stanovisko k okupaci bylo uveřejněno dne 23. srpna 1968 v pekingských novinách Lidový deník. Okupace byla odsouzena jako fašistický akt sovětské kliky revisionistických renegátů, tedy byla bez jakékoli intelektuální ambivalence ihned klasifikována jako to, čím opravdu byla. Čínská lidová republika se solidarisovaia s lidovou iniciativou zdola, ale zaujímala kritické stanovisko k Dubče- kově vedení, což bylo naprosto odůvodněné a správné, ne snad proto, že maoismus musí mít pravdu, ale proto, že ji tentokrát měl v oné dávce, která byla přímo úměrná vlastnímu ohrožení Číny a jejímu zájmu na pravdě o povaze čs. změn. Ostatní komunistické státy, jež se cítily okupací ČSSR rovněž přímo ohroženy, tedy Jugoslávie, Rumunsko a Albánie, odsoudily sice rovněž sovětskou okupaci, ale spíše z hlediska obrany práv malých národů a pomíjejíce strukturální otřesy, jaké tyto změny vyvolávají v mocenské elitě samé, protože žádná z mocenských elit protestujících států neměla zájem solidarisovat se s oslabením vlastní vládnoucí role. Ve vážných krisích mají zpravidla pravdu zastánci vyhraněných “extrémních” hledisek, zatím co střed se rozpadá, podle téže logiky s níž se extremismus vždy kompromituje v klidných a nerevolučních situacích, v nichž naopak střed sílí. Okupace prosté rozdrtila politický střed a valorisovala jednak vliv extrémní české pravice, to jest proso- větské kolaboranty, — jednak ospravedlnila ony ojedinělé hlasy “studentského extremismu” a nedůvěry k partajnímu reformismu jako přesné varování, jejichž prognostická hodnota byla však po okupaci do- 21 [pageend21]brá jen k tomu, aby se ve srovnání s “extremisty” ukázala celá krátkozrakost reformist!, kteří nejen neviděli do karet protihráče, ale neviděli ani eso ve své vlastní ruce. Kromě Číny pochopila pražské jaro a jeho problémy přibližně správně také stará levice. Západní komunistické strany odsoudily většinou invazi, stejně jako přední západní komunističtí intelektuálové, Ernst Fischer Roger Garaudy, Luigi Longo i nekomunistické hvězdy levice, Jean-Paul Sartre, Herbert Marcuse, Bertram Russell a Ernst Bloch. Každému bylo nad slunce jasné, že v ČSSR nenastala kontrarevoluční situace, protože tam neexistovaly síly, které mohly provést restauraci kapitalismu a nastolit mocí soukromé vlastnictví. Zároveň měly některé směry západní levice značné a většinou oprávněné výhrady, založené na nedůvěře k trhu, materiálním podnětům a kontrole podniků shora, protože cesta ekonomických reforem se jim jevila jako cesta k byrokratickému centralismu a k prohlubování krise. Ve skutečnosti jsou jen dvě možné historické cesty: obnova socialistických ideálů, jež předpokládá zodpovědnost výrobců samých (ne reformující elity), zvýšení politického vědomí mas a základní svobody pro politickou akci, anebo disciplina trhu, jež nemusí obnovit přímé soukromé vlastnictví, ale musí přijmout supremaci byrokracie, kapitalistické metody výroby a byrokratickou správu podniků. Byrokracie .nemá jiné volby než zvolit cestu trhu, což je konec konců ona “kapitalistická cesta” v zjednodušené terminologii kulturní revoluce, nebo lie- bermanismus v SSSR a východní Evropě. Západní stará levice viděla „ tedy ony problematické aspekty socialismu s lidskou tváří, před nimiž reformisté zavírali oči, a správně její mluvčí namítali, že pražské jaro nepřineslo žádnou teoretickou formulaci nových cílů socialismu, ale jen dočasnou svobodu tisku a mlčenlivý předpoklad, že revoluci je možno udělat bez teorie, sbíráním podpisů a televisní agitací. Nová levice ve své teoretické neschopnosti a naivním radikalismu vůbec nepochopila smysl pražského jara, a hloupost mluvčích nové levice byla mnohdy ohromující. V USA vůdce demokratické levice a presidentský kandidát Eugen McCarthy prohlásil v kritických dnech invasi za zcela bezvýznamnou, čímž překonal Chamberlaina v r. 1938, zatímco šarvátky policie a hipíků v Chicagu v oněch dnech byly presentovány jako světodějná událost fašistické ofensivy. McCarthy byl 22 [pageend22]brzy překonán “levými” intelektuály, kteří se stotožnili s postojem schvalování intervence, zřejmě proto, že Fidel Castro invasi explicite schválil, a pak opakovali v upravené versi sovětská stanoviska Bílé knihy, podle nichž ČSSR sběhla z cesty a musela být napravena. Tento postoj je věcně tak naivní a krátkozraký, že jej můžeme chápat jen na pczadí emocionálního stereotypu mluvčích nové levice. Předně je na dně tohoto amerického anti-amerikanismu hluboká potřeba kompenso- vat si pocit viny za racionální i citové odcizení, takže jeden z argumentů, jejž jsem slyšel aspoň stokrát na amerických kampusech, byl argument, že Sovětský svaz udělal totéž co USA v Dominikánské republice, jako kdyby jedno příkoří ospravedlňovalo jiné, což není pravda ani v tom případě, kdyby analogie platila. Nová levice nehovořila o věci samé, ale o politickém významu okupace v jejich vlastním kontextu, a protože nechce nahrávat stupiditě amerického antikomunismu, nahrává stupiditě sovětského komunismu, neschopna vidět svoji vlastni roli ani v nějakém konsistentním rámci teorie, tím méně praxe. Ve stavu permanentního převelkého morálního rozhořčení nad vietnamskou válkou spolkli mluvčí nové levice ty nejtupější sovětské argumenty a ve snesitelnější intelektuální instrumentaci propůjčili sovětským lžím svou autoritu jen proto, že průměrný Američan sympatisoval s Čechy. V Evropě zaujala nová levice modifikované stanovisko, analogické americkému, ale posvěcené pseudoteorií, kterou nejprecisněji vyjádřil Republikanischer Club (Berlin), v úředním stanovisku (Stellungnahme zur ČSSR Frage), mimochodem vydané péčí hrdinky západoněmecké Bonnie und Clyde. Stanovisko zdůraznilo tři body: 1.) intervence není problém suverenity socialistických zemí, ale perspektiv socialistické revoluce, což znamená, že němečtí “leví” republikáni šli dále než Stalin, neboť ten teoreticky nikdy nepopřel suverenitu národních států, ani buržoasních; 2.) je třeba lišit mezi revoluční a kontrarevoluční intervencí, při čemž v kontrarevoluční situaci je intervence oprávněná, což prý však nebyl případ ČSSR; 3.) rozhodnutí SSSR nebylo iracionální, naopak, bylo racionálním uplatněním nároku na vedoucí úlohu v socialistickém hnutí, bylo tedy svým způsobem rozumné a legitimní. Toto hledisko, jež v podstatě přijímá sovětskou versi o nezbytnosti intervence a v obecné 23 [pageend23]podobě legitimuje argumenty Bílé knihy pseudoteoretickou argumentací, nebylo ovšem jednoznačně prosovětské, protože odsoudilo sovětskou intervenci jako kontrarevoluční čin. Republikánský klub tedy zaujal stanovisko boje na dvě fronty, jak proti reakčnímu systému kapitalismu, tak proti stalinské autoritativní byrokracii, proti buržoasní demokracii i proti vládě komunistického aparátu. Toto hledisko prostě odepsalo i jen pokus o pochopení, co se vlastně v Praze dělo a nahradilo věcný rozbor starou myšlenkou (formulovanou poprvé Merleau-Pon- tym v r. 1947), že v kapitalismu je násilí Systembedingt čili důsledkem samého systému, kdežto v zemích sovětského modelu socialismu není násilí principálně podníceno samým systémem. Pravdou je pravý opak, jak pochopil Merleau-Ponty, když od svého tvrzení sám ustoupil. Všeobecně řečeno, nové levici bylo čs. jaro krajně nepříjemné, protože komplikovalo její Schwarzweissdarstellung soudobého světa a její roli revolučního mesianismu, v němž je snadné odepsat princip národní nezávislosti nebo státní suverenity, protože je pro novopečeného radikála stejně bezobsažný jako hýčkaný pojem revolučního násilí nebo pacifismu. Všechna uvedená hlediska, hledisko čínského státu, západní staré levice a konečně postoj nové levice vyjádřila tedy pouze stanoviska k faktu okupace a jen zběžně nebo vůbec ne stanoviska k problému praž- ského jara samého. Tím se teoretické problémy pražského jara jako počáteční fáze demokratické revoluce znovu ztratily z obzoru a zkušenosti anti-totalitního hnutí a třídní analýzy zůstaly nevyslovené. I v čs. emigraci nové vlny bylo samospasitelné přesvědčeni, že “svět nás nepochopil” tak silné, že objektivní hlasy a kritika národních hrdinů byly přijímány jako dodatečná křivda na geniálních dubčekovcích nebo jako extremismus jednotlivců, kteří nesdílejí národní iluse a jsou tedy ex definitione klasifikováni jako pamfletáři pochybné pověsti. DŮVODY OPTIMISMU Na jakých předpokladech může spočívat optimismus, že čile pražského jara nejsou definitivně prohrány a že dějinné faktory, které znemožnily program socialistické demokracie se vynoří v příznivější konstelaci? Jaké jsou důvody optimismu? Vidím jich alespoň deset, a seradíme-li je do jakési řady, počínaje nejcbecnějšími, musíme začít s prvními třemi . 24 [pageend24]Nazvěmě je faktory X, také proto, že je nemůžeme upřesnit a blíže určit, právě proto, že jsou nepředvídatelné. Faktor XI je především sama náhoda, dějinný činitel, jenž vytváří neočekávané souběhy okolností a náhlé zvraty, které nejsou vůbec obsaženy v předchozích vývojových trendech a znamenají onu diskontinuitu kontinuity, v níž se objevuje jako emergent bez precedentu. Kdyby dějinný vývoj nebyl právě tímto sledem innovací, jež se nedají redukovat na pouhý kvantitativní růst, a jež nejsou předvídatelné prodloužením historických trendů minulosti do příštích desetiletí, pak bychom museli pro každý politický program předpokládat jen a jen růst konfliktů, kontradikcí, militarismu a teroristických diktatur. Chápeme-li však vývoj jako dynamické rozvětvování mnoha směrů, nikoliv jako unilineární progres, pak nemůžeme vyloučit, že právě ono nepředvídatelné novum, náhoda v loterii času nevytvoří podobná překvapení jako byl liberalizační trend po Stalinové smrti, nevypočitatelný a nepředvídatelný z předchozích fakt. Druhý faktor, jenž musí být rovněž zařazen mezi blíže nepředvídatelné, tedy faktor X2, je sama povaha vědy, jež předpokládá ex definitione růst vědění v čase a tedy potencionální růst možností ovládat dříve neovladatelné sociální a přírodní síly. Podobně jako náhoda, je i tento mocný faktor mimo úzký zřetel politiky, a bez ohledu na fakt, že politikové mají značný vliv na vývoj vědy, přece je samo vědění faktorem, jenž determinuje politiku zvenčí. Jinak řečeno, před vědou je sama zákonitost společenského vývoje velmi problematický pojem, neboť — jak vtipně poznamenal Isaiah Berlin, je-li sama zákonitost historická a je-li historickou i věda, pak alespoň jistá oblast zákonitosti podléhá onomu neznámému činiteli, jenž není ještě objeven vědou. Prosté řečeno, mě- ní-Ii se sama zákonitost vývoje, a s ní naše chápání toho co je a není historicky nutné (a zda vůbec je něco historicky nutné), pak faktor vědy může v relativním krátkém období zbytku století vytvořit v realitě tak nové situace, jaké vytvořila raketová technika v cestách na měsíc — v příměru k Verneovkám. Čím víc důvěry máme ve vědu, tím více chápeme budoucnost jako Verneovku na kvadrát. Třetí nepředvídatelný, ale existující a prvořadě důležitý faktor, tedy X3, jsou dějiny samy, či spíš povaha dějin, jejich věčná kontradikce mezi lidskou svobodou a determinantami přírody. Je-li člověk svoboden, pak jsou dějiny dimensí jeho tvorby. Bez ohledu, zda v dějinách vidíme jen cyklické opaková- 25 [pageend25]ní, lineární vzestup, dialektiku společenských skupin a pojmů nebo konečně gesta Dei, byly to vždy meze lidské svobody — ne existence svobody člověka volit — které dávaly podnět k filosofickým sporům. Lidská svoboda je věčně nedokončený postulát jedinců, skupin, národů i bloků států, ale její budoucí výraz je stejně nesporný jako příští objev nebo náhoda. Tak v dějinách jako růstu lidské svobody, ve vědě jako zmnožování objevů neznámého a v náhodě jako innovačním faktoru máme tři důvody pro optimismus. Jestliže faktory X — konec konců nepředvídatelné — se týkají spíše globu jako celku a filosofických a priori, pak druhá sada důvodů optimismu má věcnější, historicko — politický ráz. Nazvěme je faktory Y, abychom je obsahově odlišili od předchozích a abychom mohli zdůraznit, že faktory tohoto řádu jsou více méně předvídatelné, že vyplývají z extrapolace existujícího pohybu dějin, a že ovlivňují rozhodujícím způsobem onen drobný obchod s historickými událostmi, který se nazývá politika. Omezíme-li historický horizont zbývajícími třemi desetiletími našeho století, pak všechny hlavní historické trendy mohou být důvodem k optimismu. Předně sílí všeobecná nezbytnost provést hluboké transformace všech industriálních společností, jejichž ekonomické a sociální struktury jsou v trvalém pohybu, v jakési permanentní revoluci, jež překračuje existující možnosti všech mocenských elit zabránit změnám policejními a vojenskými prostředky. Tento faktor, Yl, bude skončením studené války jen podpořen a tendence k světovému jaru, transformujícímu politické režimy ve smyslu jejich humanizace a demokratizace, je irreversibilní jako čas. Této globální tranformaci nemohou uniknout ani tak bahnité enklávy konservatismu, jako jsou středo a východoevropské mocenské elity. Komunistická strana SSSR je však stále ještě schopna — spíše jako hnutí než jako byrokratický aparát — řídit tuto transformaci železnou rukou shora a přidělovat dávky občanských svobod jako přívažek k lístkům na maso. Ať však tato transformace bude probíhat bouřlivým způsobem jako politická revoluce, nebo v modifikované podobě, jež revoluční změnu systému rozestře do delšího časového prostoru a do isolovaných reforem, přece se SSSR (ale ani USA a jiné industriálni společnosti) nemohou změnám vyhnout, protože jejich ultima ratio není nic jiného nežli dynamika 26 [pageend26]technického rozvoje a aplikace vědy. Ať jsme na tom my, čs. emigranti nové vlny jakkoli, máme stále v zádech onu sílu historie, která oživila národ 1968, a která zcela spolehlivě umrtví dnešní kolaboranty, doufejme, že dříve než nás. Druhý předvídatelný faktor Y2 je samostatná role Západní Evropy jako nové supervelmoci a vynořování dalších mocenských center. Význam tohoto faktoru pro změnu světové scény a střední Evropy je zřejmý, i když zůstává nejisté, kdo koho a do jaké míry zfinlandizuje a zda Západní Evropa vůbec má či bude mít vůli, hrát ve střední Evropě nějakou roli, ztracenou asi definitivně Mnichovem. Změna světové scény bude však nesporně změnou základních realit, změnou v mocenském poměru ekonomického potencionálu a vojenské síly, což jsou ony faktory, které SSSR jedině respektuje. Evropská konference potvrdí status quo v politice, ale v dějinách samých nejsou žádná status quo a konflikt mezi stalinismem a maoismem bude vést k tomu, že Sověti sami budou mít zájem na revisi své středoevropské politiky a není vyloučeno, že nařídí pražská jara dekretem. Co se trvale mění v neprospěch SSSR je poměr sil, tedy ona imponderabilia dějin, jež nepostihne ani perfektní totalitní diktatura a jež jako vši rozežírají i nej stabilnější armády. Konečně faktor Y3, třetí svět a rostoucí antagonismus mezi majetnými a nemajetnými národy vytváří rovněž podnět k tomu, aby Sovětský svaz přijal evropeizační a demokratizační politiku, protože je jen otázkou času kdy pochopí, že v eventuálním konfliktu ras a třetího světa proti dvěma ostatním je ruský stát stejně bílý jako stát americký. Po německém a ruském národním socialismu nevěstí nové národní socialismy ve třetím světě nic zvláště přitažlivého, a pokud se ostří těchto totalitních režimů obrací zahraničně politicky proti SSSR, pak je to jen další důvod, aby SSSR opustil fázi svého totalitního vývoje nadobro, což se mi zdá možné, uskutečnitelné a velmi pravděpodobné ještě v sedmdesátých letech. Poslední sada faktorů je dána geografií střední Evropy a československou dějinnou tradicí, tedy onou dynamikou, kterou sdílíme s ostatními státy sovětské zóny, a kterou vytváříme jako národ a stát. Důvody k optimismu v této sféře se liší od předchozích hlavně tím, že zde nejsme jako národy ani jako jednotlivci odsouzeni historií do role objektů, pasivně přihlížejících dějinné dynamice, ale že jsme sami — v 27 [pageend27]omezené — ale přece určité sféře — subjekty dějin a nikoli prolonga- cemi anonymních trendů supervelmocí. V této sféře střední Evropy je tedy možné nastínit obrysy programu a za nejcennější zjev pookupační- ho období je možno považovat skutečnost, že takový program vzniká. Inteligentní chování v politice i jinde je možné jen tam, kde je vědomí o prostředcích a cílech, tedy účelové jednání zaměřené k cíli, zatím co bezvýchodnost se nemůže stát programem ani tehdy, je-li formulována jasnou hlavou Leszka Kolakowského. Druhý hlavní faktor naděje (Z2) pramení ze staré zkušenosti, že čím větší tlak se vynakládá k tomu, aby lidé změnili násilím své vědomí, tím větší potenciál nenávisti a odporu propukne při první příležitosti, jakmile tlak povolí. V infernálním kruhu represe je tedy možné jen stupňovat tlak, protože opačná politika snižování napětí je nebezpečná, uvolňujíc onen reservoár vášní, odporu a pomsty, který liberalizační tendence nemůže obejít. Reálné vzpoury proti stalinismu nenastaly v době Stalinova života, ale právě v době, kdy se Džugašvilliovi sirotci pokusili zbavit nejhorších excesů režimu. Tato logika teroru a následného kontra-teroru má neobyčejnou životnost (viz Irsko) a nedá se ničím vymazat z národního cítění, právě proto, že míra příkoří, ponížení a křivdy je tak universální a jde tak hluboko, že zasahuje samy zdroje osobnosti, vrstvy, třídy, národa, češi se stali stejně antisovětští jako Poláci a to nám už asi zůstane, takže s první šancí, jakou během pěti až deseti let vytvoří mocenské změny v Evropě, celý tento reservoár národní emocionality bude znovu představovat jedinečnou politickou sílu, stojící proti Husákovým dědicům, dokonce i bez ohledu na to, že technokraté budou právě režim uvolňovat. Prohrají však v obou případech, ať stupňují teror nebo ať jej zvolňují, protože síly, které se snaží zvládnout národní hrdost a pocit ponížení, jsou daleko silnější než mocenské prostředky kolaborující frakce byrokratické elity. Socialistická demokracie má sice krátkou historii, (1945-1948, 1968), ale má pevné kořeny. Ačkoli neexistuje jinak než jako perspektiva naší budoucnosti, přece každý budoucí liberalizující trend se bude vracet — alespoň slovy — k minulosti jara, takže právě tak korumpovaný politik, jako je Gustáv Husák, sáhne jistě v blízké budoucnosti do oné lyry demokratisace, z níž se dá ještě stále vyloudit jakýsi ohlas sympatií pro 28 [pageend28]jeho krachující režim. Jenže socialistická demokracie je prázdný kon- cept, nemá-li oporu ve skutečnosti a je frází. Můžeme jen souhlasit s polským intelektuálem Jerzym Adrzejeskim, který na jaře 1972 prohlásil: “socialistická demokracie . . . má v praxi s demokracií málo společného”. V jeho pojetí a v Husákově pojetí je to stoprocentní pravda. Třetí hlavní faktor naděje vidím v tom, že každý totalitní režim má v sobě organicky zabudovanou chybu jež v krizové situaci vede ke zhroucení režimu jako celku. Stačí sí v horách zazpívat, aby se uvolnila lavina. Jednou z trvalých hodnot pražského jara je zkušenost o zranitelných místech režimu a ochota uvolnit onu lavinu, jež pohřbí kola- borantskcu byrokracii zpěvností našeho lidu. Politické síly, které se dají v budoucnosti znovu do pohybu, mohou být velmi odlišné od politických sil pražského jara 1968, ale bude to stále tatáž strukturální vada soustavy, která způsobí krizi, asi daleko drastičtější než byla krize 1968. Budou to znovu síly dějin, ne osob, síly nadosobní, ne figury politiků, které zaženou dnešní kolaboranty do slepé uličky a vytvoří opět z historie, politiky a práva onen amalgam, jenž byl tou jedinečně krásnou a autentickou atmosférou jara 1968. Kladu si otázku po politických silách pádu starého režimu spíše jako problém dějin a v této perspektivě se mi zdá, že je pro nás typické, že přepínáme své síly a chronicky nedoceňujeme vnější, zahraničme politické, externí vlivy. Do tragedií nás tedy nevede náš selský rozum, ten je spíše naší předností, ale nedostatek rozhledu a neschopnost posuzovat možnosti malého národa optimálně v souvislosti s globálními procesy, jež jsou mimo náš dosah. Jen lidé, kteří vlastní český rozum učiní schopným vnímat ne-české faktory budoucích dějin, budou schopni rozpoznat budoucí krizi a vést. Destruktivní síla dějin zatím působí potichu za nás a nemáme tedy důvod ztrácet naději. Nejen minulý, ale také budoucí krach závisí na dějinných silách a na jejich jedinečné konfiguraci, takže se musíme ptát, co jsou dějiny, chcem e-li je jednou dělat. Dějiny mohou být chápány jako gesta Dei — a české dějiny tedy jako gesta Dei per Čechos — ale v tomto pojetí naše gestikulace za moc nevydá. Modernější pojetí se opírají o představu vývoje — lineárního, dialektického či mnohostranně se rozvětvujícího — ale vždy tak či onak přijímají předpoklad, že dějiny mají odha- 29 [pageend29]litelný smysl, jenž může být nazván termíny “zákony dějin”, “patterns of history” nebo “kosmické navíjení”. Autoři tak rozmanitých filosofií dějin, jako Hegel, Toynbee a Toilhard, se shodují v tom, že dějiny mají racionální, to jest pochopitelný a odhalitelný řád, a že tedy je historické předvídání možné. Kdyby naopak dějiny byly cyklické (antické teorie, Nietzsche), pak bychom sice mohli očekávat repetici pražského jara, ale jen proto, abychom si dali znovu naši zem přejet sovětskými tanky. A kdyby byly dějiny oním anarchismem náhod, jak se jevily některým osvícencům (Voltaire) a dnešní nové levici, pak jsme na tom znovu bledě, neboť statisticky vzato«, šance souběhu minulých náhod je nepatrně malá. Dějiny jsou však urputně originální a nepotrpí si na reprisy. Budoucí krach bude daleko hlubší než pražské jaro, a tatáž historie, která poskytla mírnou osobitost pražskému pokusu o anti-totalitní revoluci, rozehraje patrně podobné síly jaké se projevily v Polsku, tedy autentické a velmi silné hnutí, oponující totalitní diktatuře něčím daleko přesvědčivějším nežli četbou Literárních novin a sbíráním podpisů. A kde je desátý důvod naděje? Tím jsou lidé sami, povaha člověka jako myslícího tvora, jenž nesnese trvalou diktaturu nad svým myšlením nikdy a nikde. Základna demokratické společnosti je svoboda. ARISTOTELES 30 [pageend30]Státní kapitalismus nebo socialismus RUDOLF HILFERDING Tuto stať napsal autor na počátku minulé války v diskusi o hospodářském systému Sovětského svazu. Výsledek jeho analýzy poskytuje odpověď na dnes často kladené otázky: je sovětský systém socialismem, státním kapitalismem, sovětským modelem' socialismu nebo ekonomickým socialismem? Hilfer- ding, marxista a autor díla “Finanzkapital” byl vůdcem levicového křídla a teoretikem německé sociální demokracie. Ve známých “21 podmínkách” Komunistické internacionály si vysloužil s Kautským' a Turatim označení nepřátelského, notorického oportunisty. Později, se všemi sociálními demokraty, byl komunisty povýšen na sociálfašistu. REDAKCE. Pojem “státní kapitalismus” neobstojí před zkouškou vážné ekonomické analýzy. Jakmile se stát stane výlučným vlastníkem všech výrobních prostředků, je vývoj kapitalistického hospodářství znemožněn, protože je zničen mechanismus, který lze nazvat krevní oběh kapitalistického hospodářského systému. Kapitalistické hospodářství je tržní hospodářství. Ceny, které jsou výsledkem soutěže mezi kapitalisty (soutěž “v poslední instanci” určuje zákon hodnoty), určuje druh a množství zboží, které je produkováno, jaká část zisku je akumulována a ve kterém odvětví produkce dochází k akumulaci. Ceny také determinují jak v hospodářství, které musí překonávat cyklické krize, jsou znovu upraveny vztahy mezi různými odvětvími výroby ať základní či vyšší reprodukce. Kapitalistické hospodářství je ovládáno zákony trhu (analyzovaným Marxem) a nezávislost těchto zákonů je hlavním rysem kapitalistického systému výroby. Státní hospodářství však eliminuje právě tuto nezávislost hospodářských zákonů, není hospodářstvím tržním, nýbrž konsumním. Nikoliv ceny, ale státní plánovací komise rozhoduje o tom, co se vyrábí a jak. Ceny a mzdy sice stále existují, ale jejich funkce se mění. Ceny i mzdy se stávají pouze pomůckou distribuce ve které je určováno, jaký podíl obdrží jednotlivec z té části společenské- no produktu, které mocenské centrum dá k disposici společnosti. Jsou 31 [pageend31]jen technickou formou distribuce, která je snadnější než přímé rozdělování životních potřeb a produktů, které již nemůžeme nazývat zbožím. Ceny se staly jen symboly distribuce a nejsou regulujícím faktorem hospodářství. I když si ponechávají svoji formu, jejich funkce je docela jiná. Jak “podněcující plamen soutěže”, tak horlivé úsilí o zisk úplně vymírá. Zisk je individuální přisvojování nadhodnoty a je proto mcžný jen v scukromo-kapitalistickém hospodářství. Pan Worall však namítá: nepovažoval Marx akumulaci za základní zjev kapitalismu a nehraje akumulace rozhodující úlohu v sovětském hospodářství? To není státní kapitalismus? Pan Worall přehlédl důležitý detail; jmenovitě, že Marx mluví o akumulaci “kapitálu” jako zvyšování kvantity výrobních prostředků, které pomáhá zvyšování zisků, jejichž využití je hnací síla kapitalistické výroby. Jinými slovy, mluví o akumulaci hodnot, které vytváří další nadhodnotu a to je specifický kapitalistický proces expanse hospodářské aktivity. Na druhé straně pak, akumulace výrobních prostředků i zboží není specifický zjev kapitalismu a hraje důležitou úlohu ve všech hospodářských systémech, mimo snad primitivního opatřování potravin. V konsumním hospodářství, hospodářství ovládaném státem, nedochází k akumulaci směnných hodnot, nýbrž konsumních výrobků, které mocenské centrum potřebuje ke krytí potřeb konsumentů. Fakt, že sovětské státní hospodářství akumuluje, ještě neznamená, že je kapitalistickým hospodářstvím, protože neakumuluje kapitál. Argument pana Worella vychází z nepochopení rozdílů mezi směnnou hodnotou a hodnotou užitkovou. On opravdu věří, že socialistické hospodářství se může obejít bez akumulace. Ale kde potom (a tu přistupujeme k základní otázce) je ústřední síla, která ovládá sovětské hospodářství? Trocký a Worall odpovídají: “byrokracie”. Trocký ovšem odmítá považovat byrokracii za třídu. (Podle Marxe třída je charakterisována postavením ve výrobním procesu). Worall však učinil zajímavý objev: sovětská byrokracie svojí strukturou (kterou neanalysuje) liší se “podstatně” od jiné buržoasie, ale její funkce je stejná — akumulovat kapitál. Skutečnost, že po velkých strukturálních změnách může funkce zůstat stejná, je ovšem zázrak, který není možný v přírodě, ale zdá se, podle p. Woralla, je možný v lidské společnosti. 32 [pageend32]P. Worall ovšem to přijímá za doklad, že v Sovětech vládne bur- žoasní třída a proto — státní kapitalismus. Lpí tvrdohlavě na svém omylu, který vyplývá z nepochopení co je kapitál a co výrobní prostředky a zdá se, že není schopen pochopit žádnou jinou formu akumulace než akumulaci kapitalistickou. Nepochopil, že akumulace (t. j. expanse výroby, v každém hospod, systému je úkol manažérů výroby, že i v ideálním socialistickém systému tato akumulace může být jen výsledkem nadprodukce (která jen v kapitalismu má formu nadhodnoty), a že akumulace sama o sobě nedokazuje kapitalistický charakter hospodářství. Můžeme však říci, že “byrokracie” opravdu “vládne” nad hospodářstvím a tím nad lidem? Byrokracie všude a zejména v Sovětském svazu je konglomerát nejrůznějších elementů. Náleží k ní nejen vládní úředník v nejužším slova smyslu (od nejnižšího ke generálům a i sám Stalin), ale také ředitelé všech odvětví průmyslu a také na př. zaměstnanci pošt a železnic. Jak může takový různorodý konglomerát dosáhnout jednotného řízení? Kdo ho representuje? Jak dosahuje svých rozhodnutí? Jaké orgány mu slouží? Ve skutečnosti “byrokracie” není nezávislý držitel moci. Podle své struktury i funkce je pouze nástrojem v rukou skutečných vládců. Je organisována hierarchicky a je podřízena rozhodujícímu orgánu. Přijímá rozkazy, nevydává je. Jak Trocký správně řekl, každý “byrokrat” může být obětován svým nadřízeným v hierarchickém systému, v zájmu snížení každé nespokojenosti. A to jsou noví vládci průmyslu, náhražka kapitalistů? Stalin důkladně likvidoval tento mythus, když ve svých čistkách nařídil zastřelení, mimo jiných, také tisíce ředitelů průmyslu. Byrokracie nevládne, vládne ten, kdo dává rozkazy byrokracii. A to je Stalin, který dává rozkazy sovětské byrokracii. Lenin a Trocký, s vybranou skupinou stoupenců, kteří nikdy nebyli schopni dosáhnout nezávislého rozhodnutí jako strana a vždy zůstali nástrojem v rukou vůdců (totéž se později opakovalo ve fašistických a nacistických stranách), uchopili se moci v době, kdy starý řád se hroutil. Změnili státní aparát podle svých potřeb, eliminovali demokracii a nastolili svoji vlastní diktaturu, která podle nich, nikoliv však v praxi, byla prohlášena za “diktaturu proletariátu”. Tak vytvořili první 33 [pageend33]totalitní stát — ještě dříve než název byl vynalezen. Stalin pokračoval, odstranil pomocí státního aparátu své rivaly a nastolil neomezenou diktaturu osobní. To je realita, která nemá být zakrývána konstruováním udánlivé nadvlády “byrokratů”, kteří de fakto jsou podřízeni vládě tak dokonale jako všechen lid. Je sice pravda, že několik drobků je jim smeteno dolů z pánova stolu, ovšem bez záruky, že další drobky budou následovat, a to za cenu trvalého nebezpečí jejich životů. Jejich materiální podíl nepředstavuje důležitou část sociálního produktu. Z tohoto faktu vyplývá důležitý ekonomický závěr: již v podstatě totalitního státu tkví, že si podřizuje hospodářství svým potřebám. Hospodářství je zbaveno svých vlastních zákonů a stává se hospodářstvím řízeným. Jakmile je kontrola úplná, mění se tržní hospodářství v hospodářství konsumní. Charakter i rozsah potřeb společnosti je potom určován — státem. Hospodářství nacistického Německa i fašistické Itálie poskytuje doklady o tom, že totalitním státem zahájená kontrola se rapidně rozpíná a stává se všestrannou, jak tomu bylo v případě Ruska od samého začátku. I při velkých rozdílech ve svých začátcích, hospodářské systémy totalitních států se navzájem přibližují. V Německu stát usilující o udržení a upevnění své vlády také určuje charakter produkce a akumulace. Ceny ztrácejí regulační funkci a stávají se spíše symbolem distribuce. Hospodářství a s ním exponenti ekonomické aktivity jsou více méně podřízeni státu. Hospodářství ztrácí primát, který sí udrželo v buržoasní společnosti. To ovšem neznamená, že ekonomické cykly nemají velký vliv na mocenské centrum, jak v Německu tak v Sovětech. Jejich vliv je však podmíněný a má své hranice, není rozhodující při politickém rozhodování. To je výsada úzkého kruhu držitelů moci. Jejich zájmy a jejich názory o tom, co je žádoucí k udržení i využití a posílení jejich moci určuje politiku, kterou vnucují jako zákon podřízené ekonomií. To je příčina toho, proč subjektivní faktor “nepředvídaného” a “iracionálního” charakteru politického vývoje stal se tak důležitým v politice. Pro věřícího jenom nebe a peklo jsou determinující síly; pro marxistického sektáře pak jenom kapitalismus a socialismus, třídy — bur- žoasie a proletariát. Marxistický sektář není proto schopen pochopit, že dnešní státní moc, po dosažení své nezávislosti, rozvíjí svoji nesmír- 34 [pageend34]nou sílu podle svých vlastních zákonů a podřizuje sí sociální síly a nutí je sloužit jejím cílům na kratší nebo dlouhou dobu. Proto sovětský a totalitní systém všeobecně není determinován charakterem hospodářství. Naopak jeho hospodářství je determinováno politikou vládnoucí moci a je podřízeno jejím cílům a potřebám. *) Totalitní moc žije z hospodářství, nikoliv pro hospodářství, ani pro třídu ovládající hospodářství — jak je tomu v buržoasním státě, ačkoliv tento (jak každý student zahraniční politiky může dokázat) může příležitostně sledovat cíle vlastní. Analogie totalitního státu může být nalezena v minulosti v pozdním období římského impéria, v režimu em- percrů a jejich pretoriánců. *) Podtrženo námi. Marxista Hilfcrdir.g zde dochází k závěru, že bolševikům' v S'o- větech společně s fašisty v Německu a Itálii se podařilo, zřízením totalitního státu, vyvrátit základní doktrínu Marxova pojetí dějin, podle kterého hospodářská struktura společnosti je základnou, která determinuje právni a politickou nadstavbu společnosti. Red. Ovšem z hlediska sociálních demokratů bolševické hospodářství může být těžko nazýváno “socialistickým”. Pro nás je socialismus nerozlučně spojen s demokracií. Podle našeho konceptu socialisace výrobních prostředků má osvobodit hospodářství od vlády jedné třídy a vložit ho do rukou společnosti jako celku — společnosti, která si vládne demokraticky. Nikdy jsme nepředpokládali, že politická forma “řízeného hospodářství”, která má nahradit kapitalistickou výrobu pro svobodný trh, má být neomezený absolutismus. Vztahy mezi hospodářskou základnou a politickou strukturou jeví se nám velmi určitě: socialistická společnost uskuteční nej vyšší stupeň demokracie. I někteří mezi námi, kteří věřili, že přísné použití centralisované moci bude nutné nebo nevyhnutelné pro transformační období, považovali toto období za dočasné s tím, že skončí s potlačením majetných tříd. Po zániku tříd má zmizet uplatnění třídní politiky, “stát odumře”. Zkušenosti s “nejlepšími marxisty” ukazují cosi jiného, že vzdor očekávání Engelse “administrování záležitostí” obrací se v “administrování lidí”. Nevede k emancipaci státu od hospodářství nýbrž k podřízení hospodářství státem. Hospodářství podřízené státu zajišťuje pak trvalou existenci vlády. 35 [pageend35]Skutečnost, že tento stav může být výsledkem zvláštní situace vytvořené válkou, nevylučuje marxistickou analysu, ale spíše mění naši poněkud zjednodušenou a schematickou koncepci o vztazích mezi hospodářstvím a státem a mezi hospodářstvím a politikou. Nastolení státu jako nezávislé moci podstatně komplikuje charakterizování společnosti, vc které politika (t. j. stát) hraje determinující a rozhodující úlohu. Proto spor o to, zda-li hospodářský systém Sovětského svazu je “kapitalistický” nebo “socialistický” považuji za zbytečný. Není to, ani cno. Je hospodářstvím totalitního státu, t. j. systémem, ke kterému se blíží hospodářství nacistického Německa a fašistické Itálie. 36 [pageend36]Ptali jste se ... “Zdrcující porážka francouzské levice v posledních demokratických volbách” vypadá v číslech takto: vládní strany 9,009-432 hlasů, levice 11,090.427 hlasů. Bezpečná většina vlády je výsledkem úpravy volebních okresů, která zaručuje v parlamentě zástupcům pravice mandát s daleko menším počtem hlasů než levici. V presidentských volbách je ovšem volebním krájení celá Francie. e Leninovo mausoleum na Rudém náměstí v Moskvě nazýváme panop- tikem, protože ničím jiným není. Liší se od obvyklého panoptika na jarmarcích jenom tím, že je v něm pouze jedna vosková figura. Lenin byl po smrti (21. ledna 1924) kon- servován na dobu několika dnů pro delší pohřební obřady. Teprve během těch bylo rozhodnuto, že jeho mrtvola, má být zachována k uctívání národy Sovětského svazu a komunisty celého světa, a že původně provisorní mausoleum bude prohlášeno za poutní místo. Když teprve měsíc po Leninově smrti bylo přikročeno k balsamování, ukázalo se, že již mumifikuje. Obtíže s “udržováním” Lenina trvaly celé čtyři roky a v r. 1928 bylo mausoleum uzavřeno na delší dobu “pro opravy”. Během “oprav” došlo k zázraku. Objevil se nový Lenin, kterému narostlo tolik vlasů, kolik jich neměl ani ve svých třiceti letech. Množství jeho vlasů se však měnilo, patrně podle diskusí v Politby- ru o tom, kolik jich Lenin měl v době smrti. Tak se v Moskvě chodilo do mausolea zjišťovat, kolik má Lenin “dnes” vlasů. Od té doby je, pochopitelně, po obtížích. Tyto i jiné podrobnosti vyprávěla již na začátku třicátých let v Praze v Uni- once, nezbedná dcerka známého ruského bolševika, později likvidovaného Stalinem (možná, že ona ještě žije), která znala Lenina o- sobně ze svých dětských let. Jsou dnes potvrzeny z mnoha jiných pramenů. Mausoleum má ovšem praktický význam. Na jeho střeše sovětský lid i celý svět může při pravidelných oslavách zjistit, jak se v moskevském Politbyru “škatule hejhají”, kdo je v první a kdo v-e druhé řadě, kdo skončil v propadlišti a kdysi také, kdo skončil na popra- višti. Při pohledu na majestátní řadu sovětských vůdců je však třeba mít na paměti, jaké fysické utrpení může způsobit několik hodin 37 [pageend37]trvající pobyt na střeše mausoleu při různých oslavách. To zjistil ve dvacátých letech známý pražský tiskař Šefl, který s dělnickotc delegací stál několik hodin, sic>e na “nej čestnějším místě na světě”, kde si však nelze odskočit. Na Štěstí nosil buřinku, kterou za hradbou sovětských vůdců klidně použil. Rozhořčení teprve způsobil, když obsah buřinky zase klidně vyklopil přes zábradlí — na Rïidé náměstí. Byl z toho poprask i v KSC v Praze. Po svém návratu, na rozčilené výtky rozšafný kliďas Šefl odpověděl: a co jsem s tím měl dělat? Přestal však nosit buřinku, aby se vyhnul otázkám, zda-li má na hlavě tu slavnou. e Kominforma byla založena v posledním týdnu srpna 1947 na tajné schůzi zástupců východoevropských komunistických stran ve Szklárské Porebě v Polsku, svolané gen. taj. sovětské strany Žda- novem. Na žádost Slánského, který zastupoval KSČ, bylo rozhodnuto, že resoluce o zitvoření Kominformy i projev Ždanova, ve kterém ostře kritisoval KSČ, budou uveřejněny teprve o tři týdny později. Proto bylo akceptováno, že Kominforma byla založena teprve v září. Důsledky kritiky KSČ na tajné konferenci se projevily v politice strany již v prvních dvou týdnech září 1947. Eugenio Reale (Nascita del Cominform) tvrdí, že konference se konala ve dnech 22-27. září 1947. V Rudém Právu byla však usnesení uveřejněna již 16- září. e Našel jsem pěkný marxovský: “kdyby duše existovala, museli bychom ji cítit v žaludku, potom však použili bychom pilulky, takže duše ve stavte stlačeném vyšla by z těla ven.” Jak se ti líbí? F. K. Jsem zděšen! Bojím se nyní každé pilulky, abych neztratil to jediné, co mi ještě zbylo. o Způsob, jakým vysvětlovali demokratičtí ministři i někteří jejich stoupenci důsledky svého postupu v únorové krisi 1948 není nic nového. Po výprasku u Hradce Králové měl být generál Benedek postaven před vojenský soud ve Vídni. Hájil se tím, že na porážce rakouských císařských vojsk není vinen on, ale Prušáci, kteří ho porazili. Císař mu dal za pravdu. Stejně se hájili naši demokratičtí politikové za porážku v únoru 1948, — vina je na komunistech. Pro “Svědectví” je to patrně tak jasné, jako to bylo 38 [pageend38]jasné pro císaře pána. Benedek mohl dodat, že Prušáci měli zadov- ky, komunisté pak měli Beneše, který, jak jsnve byli poučeni ve “Svědectví" “kapituloval a vydal nepříteli bez boje stať’ (I). Benedek ovšem přivedl svoje armády k boji, rozestavil je k bitvě a bojoval ještě při ústupu. Naši demokratičtí politikové zahájili bitvu tím, že bez vydání rozkazu opustili svá velitelská místa a své vojáčky, včetně Pavla Tigrida, nechali v bryndě. Nás ostatní ovšem také. V Československu od podzimu 1947 se schylovalo k útoku komunistů na demokratické síly. Jediná možná obrana mohl být společný postup všech demokratů krok za krokem. Začatek k tomu byl učiněn v prosinci 1947. Ovšem “mistři politické taktiky" se rozhodli, že porazí komunisty sami, maryášem u zeleného vládního stolu. Podají demise, Beneš je odmítne a — co? Hádejte sami nebo hledejte poučení u Pavla Tigrida. Beneš re- signace přijal, tak s>e resignovalo na poslanecké mandáty. Zas je nikdo neodmítl! Únor je příliš důležitý pro naši historii, aby se k němu historikové nemuseli vracet. Pro ty budou rozhodující fakta a nikoliv pohádky nebo žurnalistické fórky. Zatím, s odstupem času čtvrt století, předpovídáme jejich verdikt: na nátlak Stalina připravovali se čsl. komunisté k potlačení demokratických sil v Československu. Přání Stalina však splnili demokraté sami: re- signovali. • Tak zvaná Socialistická unie střední a východní Evropy existuje, jak alespoň tvrdí asi pět mužů, kteří se vydávají za zástupce socialistických stran svých zemí, ovšem bez vědomí příslušníků stran v exilu i doma a “tvoří” Unii. Jeden z nich s>e pled časem dokonce prohlásil za předsedu strany své země a hledá inseráty příslušníky strany, aby jim to sdělil. Historie Unie začíná v prosinci 1947. Tehdy bylo v Paříži vytvořeno t. zv. Byro mezinárodních socialistů (B. I. S.). Byla to jedna z prvních institucí studené války, financovaná z amerických pramenů. B. I. S. tvořil fu- goslávec předseda, Polák a Maďar. V r. 1949 bylo B- I. S. přelcřtěno na Unii, když se podařilo získat “zástupce” Československa s tím, že jeho členství bude spojeno také s placenou funkcí. Později se podařilo, že Unie byla přifařena k Socialistické Internacionále. Za celé čtvrtstoletí svého trvání zůstala jakousi tajnou společností, o jejíž existenci a “činnosti" socialisté střední a východní Evropy, včetně 39 [pageend39]Československých v exilic i doma neměli ponětí, cíle také žádný zájem. Proto se mohla věnovat svým hlavním problérůům, kdo který národ má '‘representovat” a jak se střídat ve funkcích placených a neplacených. K obvyklým exilovým obtížím přispěl ještě biologický vývoj. Nejdříve vymřela jugoslávská strana. Skládala se z manželského páru a to ji opravňovalo k nároku na předsednickou funkci. Stejné obtíže se objevily u "representací” o- státních "stran”. Podle jakých zásad byly řešeny zůstává spolkovým tajemstvím. Patrně rozhodoval pokladník. Po všech těch zkušenostech není divu, že Internacionála si se spolkem neví rady a některé strany doporučují zrušení všech styků. • Zdržení tohoto čísla Perspektiv nebylo zaviněno vydavatelstvím, ale redakci! Omlouváme se nemocí. Další dvě čísla ročníku vyjdou do konce roku. [pageend40]