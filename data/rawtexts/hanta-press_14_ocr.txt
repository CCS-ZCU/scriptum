HAŇŤA PRESS ČÍSLO 14 [pageend1]O B S A H f Bohumil Hrabal: LOVE S T O R Y ....................... 1 Bohumil Hrabal: ČESKÁ RAPSODIE (Bohemian Rhapsody) ........................................4 Oldřich Jelínek: JAK TO VŠECHNO ZAČALO...................................................................10 Ladislav Řezníček: TAJUPLNÁ MAN D ŽU R IE ...................................................................16 Jiří Šmoranc: ČTYŘI TEXTY ...................................................................................................23 ZÁVĚŤ K. J. E rb en a................................................................................................................27 Vladislav Merhaut: VIVAT BOUŠE! ..................................................................................... 29 LEHCE PORUŠOVANÝ MONOLOG Egona Bondyho O VLADIMÍRU BOUDNÍKOVI . . 38 Vyšlo za finančního přispění Bohumila Hrabala a Jaromíra Kyncla Na přední straně obálky Bohumil Hrabal HAŇŤA PRESS 5.14 editor: Tomáš Mazal sazba & typo: Dapony tisk: R. Novotný, Dobřichovice © Haňťa press, /magazín periferie/, 1993 [pageend2]LOVE STORY Motto: Im leichtesten Spiel, findet man die ernsteste Warheit Spätbarockphilosoph Leibniz Cassie, ty moje kravičko černá a podojená, dík tobě se mi zjevil Jakubův žebřík z bible, díky tobě se mi zjevil příběh z cha- sidských legend, téměř Devíti bran... jedna ta legenda vypráví o chasidské obci, ve které si vyprávěli na zázraky věřící židé, že jejich rabi je Wunderrabbi a ten každý den jde k lesu, a tam od nebe visí žebřík a rabín po tom Jakubově žebříku stoupá na nebesa... A seděl s chasidy jeden rozumující žid, Litwak, jak jim v Haliči říkali a ten o té legendě pochyboval tak, že navečer se vydal, aby učinil oculata revisio, aby na vlastní oči se přesvědčil... A tam u lesa už za tmy, viděl, jak rabín vešel do té chaloupky, v chaloupce se objevilo světlo, Litwak pak okénkem viděl, že tam leží opuštěná nemocná žena, že rabín zatopil v kamnech, pak postavil na polévku, pak nemocnou omyl na celém těle, pak ji nakrmil, a pak... ji těšil a hovořil k ní... A tak se stalo, když se nevěřící Tomáš, žid kterým se říká Litwak, vrátil do chasidské obce, tak se jej ptali, co viděl... A Litwak řekl, že ten jejich zázračný rabín je opravdu Wunderrabbi, že vystoupil po Jakubově žebříku ještě výš, než do nebe, do samotného srdce účinné lásky k bližnímu... Cassie, ty moje kravičko černá a podojená, Jakubův žebřík stoupá až do nebe, je to vertikála směřující až tam, kde bydlí židovský Jahve, ale můj žebřík je na asfaltové silnici, která vede z Libně až do Kerska, je to žebřík horizontální, kterým téměř každý den jezdím za vámi, kočenky, už kolik let jezdím autobusem, abych vás tam potěšil, nakrmil, abych s vámi, mí bližní, abych s vámi si pohovořil, vás očima pohladil... když vystupuji 1 [pageend3]dveřmi autobusu, ty dveře jsou bránou mých lesních nebes, vidím dneska ve fénovém vichru se zmítající kmeny borovic a bříz, slyším ten symfonický fén, jak duje, a vidím, jak mi ten nebeský chór kočenekjde naproti, jak vítr je div neunáší, jak si lehají na záda a dívají se na mne vzhůru očima, napočítal jsemjich, Cassie, čtrnáct, ty jsi patnáctý, jdeš poslední, protože jsi byl čtvrt roku v exilu, v emigraci, tam na poušti v lese na smetáku, kde je dům a močál, který se jmenuje Na Hrázi věčnosti. Cassie, když vystoupím dveřmi autobusu, všechno, co vidím, prach a bláto, kameny a pohozené papíry a hadříky, všechno má pro mne cenu zlata, moje zelenobílá branka je pro mne brána do nebes, sem tam pobíhající kočenky a kocourci, ta skotačící a hrající si zvířátka, jak mi to učil štříbrnoústý mystik a metafyzický básník Thomas Traherne, jsou pro mne sem tam se pohybující drahokamy, mají takovou radost, že ne pobíhají, ale poletují parcelou a listím a odbíhají a opět se vracejí... A já, jak mi to řekl Thomas Traherne, nechci ani vědět, že se narodily, že jednou umřou... Pro mne, Cassie, ty moje kočenky jsou sem a tam ve fénovém větru unášené a opět přibíhající pážata ve světlých punčocháčích, číšníci ve francouzském bílém piké roznášející slavnostní přípitky... a nakonec je tady ten, který mne má rád nejvíce, Pomeranč, ten ale, který se nikdy nenechal ode mne pohladit... A Cassie, já jsem zasažen, stojím a zírám, řecký se tomu stavu říká Myein... zavřené mám oči, které ale jsou otevřeny na druhou stranu tam, kde začíná mystický stav Bódhi... A ta moje zelenobílá brána je koncem mého světa, z nebes vidím, jak se ve větru vznáší žebřík Jakubův, po kterém lze stoupat až tam, kde bydlí židovský Bůh... tam, kam každý večer vystupoval chasidský Wunderrabbi tak, že to uzřel i opatrný a nevěřící Litwak... Ted’ a tuhle chvíli jsem v Edenu, městě, které je postaveno v Ráji, tam někde na soutoku Eufratu a Tigridu... kde pobíhají a hrají si chlapci a děvčátka jako pohybující se drahokamy... a jejich oči se lesknou a září vzácnými broušenými safíry a smaragdy a jantary... za kterými jezdím každý den autobusem po mém hori2 [pageend4]zontálním žebříku, který asfaltovou silnicí pojí Libeň a Kersko. U lavičky ale nesmím zapomenout vystupovat! A nastupovat pouze na znamení... 12. 1. 1993 (Psáno jako předmluva ke stejnojmenné knížce fotografií, kterou v bibliofilském provedení 40 číslovaných a autorem podepsaných výtisků vydává Pražská imaginace.) Kersko, říjen 1992 3 [pageend5]ČESKÁ RAPSODIE (Bohemian Rhapsody) Motto: Každý občan může činit, co není zákonem zakázáno, a nikdo nesmí být nucen činit, co zákon neukládá. Ústava České republiky, Hlava první, základní ustanovení, ČI. 1 Kdyžjsem chodil v nymburské reálce do septimy, z pivovaru jsem šel přes Zálabí, kolem hostince Na ZofTně, kde byly slečny. V Nymburce bylo tenkrát dvaatřicet hospod a hostinců a kaváren a v osmadvaceti hospodách bývaly slečny. Já když jsem se už vracel ze školy, na Zofíně slečny teprve vstávaly... a když bylo krásně šly k Labi... a já jsem je zdravil... Jak jste se vyspaly, slečny? a že bývaly tady tři slečny, tak někdy jsem každou zdravil zvlášť... Jak jste se vyspala, slečno? A že mne ty slečny měly rády, tak jsem je zval v neděli dopoledne na lodičku, protože celé to dopoledne, až do oběda, měly volno... Cassie, už jsem zapomenul jak se ten pán jmenoval, ale tam na Kostelním náměstí měl obchod se šicími stroji, a za ním velkou zahradu až k hradbám... a tak kromě šicích strojů, čas od času dodával nymburským hostincům slečny, přiváděl jich od nádraží někdy i deset, aby hostince s dámskou obsluhou měly čerstvé slečny. Tak hosté chodili se slečnami ten jistý čas na pokoj... a rády se koupaly a jak jsem řekl, rády ty slečny jezdily se mnou na lodičce, krásným, čistým voňavým Labem, ve kterém se zrcadlily věže kostela a hradby a stavení Na staré rybárně těsně u řeky... a já jsem už tenkrát si zapsal... že tohle je řeka ve které chodí město po rukách... Někdy ty slečny, když je obchodník se šicími stroji přivezl, nebo k němu dojely samy, on byl jejich manažerem, obchodník se ženským masem, se slečnami, tak ty slečny na jeho zahradě se ubytovaly, měly tam stan, vařič na kávu a tak čekaly, než si je rozeberou hostinští... A já jsem kdykoliv jel ráno do reálky, a nebo z ní, tak kdykoliv jsem na Zálabí potkal slečny ze 4 [pageend6]Žofína, třeba jen jednu jedinou, jakještě odbarvená a rozcuchaná šla na náplavku se umýt, vždycky jsem ji zdravil... Jak jste se vyspala, slečno? A dával jsem si záležet na tom... Slečno... protože jako studenti jsme rádi chodili na Cikánku, do Tunelu, kde byly slečny... chodil jsem taky za slečnama někdy až na Ostrov. Někdy jsem měl štěstí, že náš hostinský si zajel až do Podkrkonoší, a tam byl celý hotel plný slečen... a tam jsem taky jednou s naším hostinským přespal... a ráno než jsme odjížděli, když jsem viděl slečnu se kterou jsem spal, ač by, ještě rozcuchaná a s rozmazanou tváří barvami líčidel, uklonil jsem se jí, jakjsem byl zvyklý ze Zálabí... Jak jste se vyspala, slečno? A ten hotel s plnými patry slečen se jmenoval Haškov... A tak, milý Cassie, jediný, kdo mohl bezelstně chodit za slečnami na Zofín, byl strýc Pepin... Ten, když dopožahoval sudy v pivovarské bednárně, když se vykoupal a nikdy neosušil ručníkem, protože žádný neměl, pak po šichtě se vydal za svými slečnami do nymburských hospod s dámskou obsluhou. Vyšel z pivovaru, v cizích zahradách natrhal květiny a hned vešel na Zofín, a mohl třem slečnám říci, podávaje květiny... Tak jak jste se vyspaly, slečny?... A slečna Bobina, ta jediná měla právo si vzít strýce Pepina na pokoj, kde si hráli na všechny dětské hry, které od dětství znali... a z pokoje se ozýval jásot slečny Bobiny... Nejraději si hrávali ti dva na Berany, berany duc!... A pak dál a dál Pepin vcházel z jednoho hostince do druhého s dámskou obsluhou, aby slečnám podal květiny, které cestou natrhal v měšťanských zahradách, dokonce mu květiny občané dávali sami, aby Pepin vraceje se nazpátek, mohl u Havrdů podat kytici a optat se... Tak jak jste se vyspala, slečno? Jmenovala se Vlasta a byla krásná a uměla hrát na klavír... Já, protože jsem byl septimán a styděl jsem se tenkrát, já jsem se slečnami z Žofína mohl jezditjen když bylo pěkně, dopoledne v neděli na lodičce a slečny mlčely, táhly prstíky ve vodě a já jsem vesloval a styděl jsem se, protože, Cassie, tenkrát se mladíci ještě styděli... A Cassie, léta plynula, po roce čtyřicet osm, to už jsem bydlel v Libni a tam ještě doznívaly staré zlaté časy se slečnami, vídal 5 [pageend7]jsem je u Strassburku a v ulici Sluneční, vídával jsem je s vojáky, kterak šije vodí potají, ne už veřejně do hotelu tam ve Švábkách, do hotelu Nitra... ale to byl jen rok, dva... a pak i ta Nitra byla zkasírovaná a tedy bez slečen a jejich ctitelů. Ta padesátá léta jsem chodil na pivo, k Vaništům a k Horkým a Na starou poštu... a pak po pivnicích ve Vysočanech a Holešovicích a tak... A že jsem míval na Kladně odpolední šichty, psal jsem dopoledne... ráno... A když jsem jednou kráčel Ronkovou, vidím tam hostinec kde jsem ještě nebyl... U Kloučků... a vešel jsem tam a nikde nikdo, plyšový kanapátka byla proti sobě jako vagón druhé nebo první třídy to vypadalo u těch Kloučků... a poručil jsem si kávičku a pivo... a seděl jsem na plyšovém dlouhém jakoby kanapíčku a žasnul jsem, že tadyje tak krásně skorojako U Zeníšků... a tam jsem položil na stůl ty moje stránky ke škrtání, k proškrtá vání, Preislerův řez jsem říkal těm textovým opravám, nikdo tady nebyl, a hostinský byl v kuchyni a já jak škrtám... najednou cítím, jak někdo zpod mého plyšového sedadla se vyškrabal od podlahy, a s lokty roztaženými na stole cítím, jak mi někdo rozepíná poklopec... a jak mi z kalhot vytahuje moje přirození a zasunuje si ho do úst... zaklonil jsem se a byla to ženská hlava se zrzavým účesem... a já ji tam dolů se optal, jak jsem býval zvyklý ze Zofína...</a& jste se vyspala, slečno? A ona zahuhňala... Milánku, já tě budu papat... Ajá jsem držel, naposledy jsem takhle dopadl v Mladé Boleslavi U Cápů mne také papala slečna a já jsem tenkrát křičel, né hrůzou, ale ohromnou radostí nad tím, že slečna mi vyhulila pataro... tak jako dopoledne U Kloučků v Libni, v Ronkově ulici... A ta slečna tady, když mne dopapala... odklonil jsem se do svých stránek na stolku a viděl jsem, že slečna asi tady pod kanapem spává... zasunula se nazpátek, jak tuleň...Ajá jsem se rozhlížel a nikdo tadyještě nebyl a z kuchyně se ozýval o ocílku broušený nůž... a lokál byl tichý a slunce svítilo z protější strany ulice, a samet na křeslech a fotýlcích se leskl jako plyš ve vagónech první třídy... A já jsem dával pozor, aby když jsem šel na toaletu, abych nešlápl slečně na rozevřené prsty na podlaze... nic víc než rozevřené prsty s nabarvenými, ukoptěnými nehtíky. 6 [pageend8]Teď ti, Cassie, budu vyprávět, co se mi stalo letos. Seděl jsem, Cassie, skoro sám, a to je zázrak U Zlatého tygra, v koutku pod Malými parohy seděla mladá žena, slinila tužku a sepisovala všechno to, co by mělo být na hostině tady, U Tygra, na počest její svatby za deset dní. Seděl jsem pod Velkými parohy a že na stole na mne zírala skleněná slánka i s pepřem, vzpomenul jsem si, jako vojáci v Soběslavi jsme chodili na pivo, vždycky jsme si olízli prst a smočili do soli a pak pepře a říkali jsme tomu Vojenský vočko... a tak jsme olizovali, až zmizela sůl a pak i pepř... a tak hostinský když nás viděl tak odnášel ty skleněné slánky... a na to jsem si, Cassie, vzpomenul U Tygra, a tak jsem si olizoval prst v soli a pepři, mladá dáma sepisovala jídelníček na svoji svatbu, hosté se courali na toaletu, pingl v zeleným, jako strakonický dudák nosil řízky, nebo bifteky v bramboráku a Cassie... bác ho! A vletěla sem rozčílená metráková Lucie, brejle jako dva jogurty, a začala hulákat a já abych ji ztišil, povídám... Jak jste se vyspala, slečno Lucie ? A odpověděl jsem rychle za ni: Jak vidím, slečno, vstávala jste zadkem hoře? A slečna Lucie si zastrčila brýle prstem ke kořeni nosu... Ta drzost, pane Hrabale, ta hamba, pěknou republiku vyrobila ta sametová revoluce, jen co je pravda! Vedoucí mne vyvlekla a pak vyrazila od Jelínků jen proto, že jsem v lokále nabídla všem hostům, že jim zadarmo vykouřím vocas. Zadarmo! To je hrubé porušení Ústavy, a vy, pane Hrabal, sepíšeme spolu žalobu a vy osobněji odnesete na Ústavní soud!... A co ještě! Za tu moji. charitativní nabídku, vedoucí mi odmítla načepovat pivo! Copak může být něco humánnějšího, než tomu kdo chce, vykouřit paťáka? Noviny jsou toho plný, v Dnešku neboli Mladé frontě se doporučuje mladým lidem před svatbou nejen fellatio, a cunnilinctus a všechny hříčky, jen aby se zabránilo těhotenství, a aby si snoubenci s pohlavím hráli... A teď mne, které napsal pan Marysko krásný verš... Svatá Lucie, celou noc u pyje... Tak mě, vyrazí z lokálu!... a odmítnou mi nalít pivo. Kde jsme?! Volala Lucie a lítala sem a tam až do výčepu, padaly jí brejle, ale ona dál všem hostům vyřvávala to, co se jí stalo U Jelínků, za dobrotu na žebrotu! 7 [pageend9]A zhroutila se vedle mladé ženy, která sepisovala jídelníček na svoji svatbu... Povídám, slečno Lucie, že jste nabídla hostům, že je budete papat, neboli vyhulitjim paťáro, neboli vykouřit vocas... to, slečno Lucie, není porušení Ústavy, aleje to omezení osobní svobody, omezování svobody... protože vedoucí vám bránila fyzicky vstupu do veřejného lokálu... Slečna Lucie si znovu prstem vtiskla brejle mezi husté obočí... a... Jen se podívejte, a když mě vedoucí vyvlíkla od Jelínků, natrhla mi ramínko, podívejte se! Slečno Lucie, povídám, sepíšeme hned žalobu o omezování osobní svobody... A slečna Lucie měla z toho takovou radost že sevřenou pěstí dávala šupy do otevřené dlaně druhé ruky... A pokračovala... Vosolím tu vedoucí Jelínků, ať je z toho jelen a to natržené ramínko tu nechám hned jako corpus delicti... to by tak hrálo, aby za moje dobročinné návrhy mě vyvedli z lokálu jako nějakou kurvu... Cassie, a já jsem zacpával slečně Lucii ústa a... Slečno Lucie, všechno jen né tohle, vy nejste žádná kurva, vyjste krásná slečna Lucie... A ona se naklonila ke mně a téměř šeptem mi sdělila, že sklony k výtvarnému umění tak, jako Freddy Mercury mám taky, jako ten, který s operní zpěvačkou Montsse- rat Caballé stvořil Bohemian Rhapsody pièce de résistance... a tak mne, která jsem výtvarnice, tak mne bude nějaká vedoucí šikanovat? To teda prrr... A to, co dovedou striptérky Freddy Mercuryho, kouřit na večírku v Orléansu, kouřit cigarety vagínou, to já dovedu, pane Hrabale, taky... A tady na tomhle stole, když si to hosté přáli, tak jsem jim udělala Anatomii doktora Tulpeho... Vyhrnula jsem si sukni až po pás, ležela jsem prsy takhle venku... a hosté na mě sypali anglický šňupavý tabák No ^ a Gletscher prise s eukalyptovým olejem... a pak to z mého těla šňupali... a pane Hrabale, jak říká manekýnka Freddy Mercuryho... že ona se cítila při nahatých večírcích nádherně... že měla dojem, jakoby byla nějaký umělecký předmět... takjá při té seanci se šňupáním tabáku z mého nahého těla, jsem ten pocit měla taky... Tak tady je moje občanka a na dva čisté jídelní lístky, sepíšeme žalobu o omezení nejen svobody mojí, ale i těch druhých mi podobných... To bude moje Bohemian Rhapsody pièce de 8 [pageend10]resistance... Řekla slečna Lucie a velice, velice zvážněla. A brýle sejí třpytily jak Jitřenky, jak Večernice... P . S . Cassie, je pár dní před Silvestrem, je velký mráz, kočenky jsou navrstvené v seně v plastikových bednách od zeleniny... a já se bojím, že když mráz nepomine, že kočenky najdu už ztuhlé jak zvířátka dřevěných i porcelánových Betlémů... zmrznou jak vojáci a koně do močálů a jezer, jak píše Malaparte o bitvách v tom roce čtyřicet dva. Cassie, premiér Jelcin se urychleně vrátil z Cíny, aby doma, v Moskvě udělal pořádek, kde za jeho nepřítomnosti zasedala armáda a generál Sapošnikov řekl, na armádě je, aby obnovila ekonomii a armádu. Cassie, vyprávění o dalším Večerníčku odkládám na ten Veselý, šťastný nový rok 1993 27. 12. 1992 Bohumil Hrabal a J. Jech (sběrna, Spálená ulice, 1955) 9 [pageend11]JAK TO VŠECHNO ZAČALO, je teď s odstupem času těžko vysvětlit. Zůstávají jen střepy vzpomínek. Atmosféra UMPRUM let padesátých, tísnivá, šedivá, plná intrik, podezřívání. Jen hrstička nás si zachovala jakýs- takýs odstup. Vybavuje se jen několik jmen. Třeba Dočekal. Jaroušek je pro mne dodnes postavou plnou tajemství. Ten mi tenkrát zprostředkoval seznámení s Vladimírem Boudníkem. První setkání a ihned po něm následuje záplava explosiona- listické korespondence. Pološílený listonoš téměř každodenně doručuje domů podivné obálky, nesoucí občas místo známek fialový fleks miniaturním kaligrafickým nápisem: „Krev Josefa Dvořáčka“, otisk rybích kůstek, uvadlý list, vybledlou, nesmyslnou, rodinnou fotografii. Občas dochází bohužel podobná korespondence i na UMPRUM, drobný příspěvek k mým, beztak již naprosto negativním kádrovým materiálům. A pak časté výlety do hospody k ,3abičkám“ (viz Vodseďálek „Urbondy“ v HP č. 13, pozn. ed.) nebo Malvazu. Zasvěcování do umění pití piva, ve kterém jsem se bohužel nikdy nestal profesionálem formátu mých přátel. Nekonečné, hektické diskuse, vypracovávání teorie „smršťovače“, mystifikace, dlouhé pochody noční Prahou. Boud- níkův ironický dar sbírky jeho pubertální poesie, psaný fialovou tužkou na dopisní papír národního podniku KOVOSLUŽBA. Pozvolné poznávání krajiny, která mi byla díky nesmyslnému studiu na gymnasiu naprosto neznámá. A tak přicházejí zákonitě maléry a katastrofy na škole, snad hlavně jen proto, že jsem nikdy nezapíral své přátelství s Vladimírem. V těchto dobách něco, asi na úrovni protistátního spiknutí. Vždyť pouze při vyslovení jména „Boudník“ se pilní soudruzi na škole otřásali spravedlivým hnusem. Tak to byl první proud, který ovlivňoval můj život v padesátých letech. Teďdruhý. Nejbližší přítel a spolužák Ada Born. Společné galeje na gymnasiu, UMPRUM, Akademie. Společné série politických průserů, společné kreslení, snění a také časté žaludeční 10 [pageend12]obtíže dostavující se po požití jistého množství ovocného vermutu či hořčáku (téměř nepoživatelná směs obou těchto tekutin nesla hrdý název „Stalinův hněv“) a konečně i společné defekty se slečnami. A pakjeden z hlavních objevů, který ovlivnil další naši cestu. „Pygmalion Bar“, fascinující be-bob, Rytmus 48, hudební božstva Dunca Brož, Václav Irmanov, Jan Hammer, Vlasta Průchová, Jan Rychlík... A tak tam konečně dochází k setkání s fenomenem: Egon Bondy. První návštěvy s nádechem tajemného undergroundu. Edice Půlnoc. Předčítání „Prager Leben“ a zase další a další jména: Vodseďálek, Karel Žák, Dagmara P., Mikuláš Medek... Fascinace stalinskými plakáty. Nezapomenutelné společné návštěvy sovětských filmů. Olympiáda idiocie. „Kubánští kozáci“, „V devadesáté minutě nerozhodně“, dada arcidílo „Stříbřitý prášek“, „Ruská otázka“ atd. Zvláště filmový epos „V dobách míru“, vyvolávající z našich, lehce přiopilých hrdel výkřiky nadšení, vyprovokované přiblble exaltovanými dialogy námořníků v potopené ponorce. Mimoděk si ještě dnes vybavuji jejich útržky... „soudruhu řediteli, soudruhu řediteli, soudruh kouzelník mi dal ptáka do kapsy...“ Temná zákoutí lóže v kině Beránek, kolující láhve s „ovocňákem“, dodávají narezlým barvám Sovcoloru lysergových dimensí. A zase nekonečné, úporné, částečně nesmyslné debaty trvající noce. A opět z toho plynoucí následné žaludeční obtíže dostavující se druhého dne a jako z udělání v posluchárně při vznešené výuce marxismu-leninismu. (Návštěva povinná, jinak hrozil výkop z Almy mater UMPRUM s pozdějším odvelením na tolik obávanou vojnu.) Ale nade vším tím vynikala nezapomenutelná persona Egona Bondyho, velkého mystifikátora a guru, která mi tak nádherně ničila život a nesmyslné pokusy o zdárné ukončení studia. Nepřekonatelný překlad Morgensterna. Korespondenční lístky, či kuriózní pohlednice bohužel opět docházející na školu, začínající zpravidla oslovením: „Milý synu“ - a poté následovala například žádost o urgentní zaslání sracího čaje, či něčeho podobného. Také oznámení o pohřbu Karla Teigeho se stala příspěvkem k dalšímu posílení kontinuálního studijního průseru. Fotografie E. Medkové: monu11 [pageend13]mentální torso Bondyho, vyhotovená na jakési pražské plovárně, také udělala svoje. Nikdy se mi nepodařilo vysvětlit místnímu kádrovákovi, že se nejedná o necudné poprsí nějaké macatice, nýbrž o urostlé tělíčko velkého „půlnočního“ básníka. Korunu všemu nasadila Egonova koláž na pohlednici, která mi došla opět na školu, krátce po popravě R. Slánského. Použita novinová fotka, na které uděluje Kléma Gottwald shora popravenému řád republiky, či cosi podobně okázalého, plus vysvětlující Bondyho komentář. A pak zase časté schůzky v knihovně Uměleckoprůmyslového muzea. Jednoho dne se objevil na zdi dámského záchodku, tamtéž, nápis: „Fišer je kurva“, nebo něco v podobném smyslu. Postupně na zdi přibývaly další a další texty. Časem děj zvolna nabobtnal, a tak jsme si začali posílat jednotlivé episody poštou. Byl počat „mohutný korespondenční román“. Dnes už ani nevím, kolik dopisů jsme si tenkrát vyměnili, ale nikdy nedokončené dílko se zdárně rozrůstalo. Jeho obsah se naštěstí nedochoval, dle tehdejšího Egonova tvrzení, byl zabaven policií, kdož ví, snad zase jedna z mystifikací. Obávám se, že v tomto případě se podařil orgánům mimořádně záslužný čin. Z nedostatku možnosti ilustrovat nějakou knihu začali jsme s Adou Bornem sepisovat idiotské dílko, opatřené prapodivným titulem: „URAJT“, nabitý dějem a oplývající záplavou neveselých prasečinek. Jen na vysvětlenou, jméno Urajt vzniklo z poznámky pod čarou v jedné z prastarých verneovek: Wright, čti Urajt. Arcidílko, překypující více ilustracemi než textem, vychází v edici Půlnoc, vlastnoručně naklepané a doplněné další dávkou oplzlostí samotným velkým mágem Bondym. Dodnes se modlím, aby tento drahokam české literatury nikdy nespatřil světlo světa a zapadl v milosrdné zapomnění. Asi nějak v této době vzniká cosi, čemu jsme s Adou B. začali říkat: SUPERSEXDADA. Do jisté míry nás inspirovala četba původního Dadaistického almanachu. Ale hlavně to byla idiotská reakce na idiotskou dobu, absurditu socialismu, křečovitou, uskří- pnutou prudérii, zdiletantštění čehosi, co se dříve nazývalo umě12 [pageend14]ním, Stavby mladých budovatelů, pseudopoesie stěngazet („Ať žije náš kandidát Zdeněk Nejedlý!“ Podepsán Svaz čs. invalidů, nebo „Lenin žil, Lenin žije, Lenin bude žít! Lenin zemřel 1924, nezapomenem!“), květy pozdní poezie Nezvala, Biebla, Kohouta... Mezi skromné plody supersexdada patří ilustrace k Vodse- ďálkovu opusu a dle mého soudu vynikající, leč naštěstí nikdy nedokončený cyklus „Pohádky pro našeho pana presidenta“, sepsaný při opalování na Majzlíkově sportovní plovárně v Podolí. V neposlední řadě to byla výzdoba tzv. „Mokrého pokoje“. Alea- torické koláže, imaginární portrét Urajta a konečně vznik filmového, jako obvykle nedokončeného eposu „Urajt“ a „Urajtova dcera“. Závěrem byla ještě natočena nezapomenutelná óda na nápoj, který inspiroval vznik vznešených myšlenek supersexdada: „Modrý Portugal“. (Dost odporná tekutina, slabě připomínající víno, pravděpodobně vyrobená z bukvic a vyjetého motorového oleje neurčité značky, cena: 15 Kčs + záloha). Tyto filmové fresky se bohužel tentokrát dochovaly a jsou v mém majetku. Ani pod pohrůžkou fyzické likvidace nebudou nikdy veřejnosti zpřístupněny. Inspirací nám byly němé filmy; Feuilladův: „Fanto- mas“ a „Les vampires“, dále „Nosferatu“, „Beznohý ďábel“, „Pásol Jano tri voly“ a Slavinského: „Syn hor“. Poslední dvě díla, dle mého soudu, daleko převyšují kultovní opus „Osada mladých ° ťt snu . A tak asi někdy uprostřed této doby se pro mne oba tyto proudy setkávají a mísí. Návštěvy u Vládi Boudníka na Hrázi, výstupy Bondyho v „mokrém pokoji“, předčítání „Trapné poesie“, seznamování s totálním realismem, fenomén: klavírista Eliáš, nekonečné „vandry“ s Dočekalem, půlnoční odlévání „posmrtných“ masek, atmosféra silně připomínající parodii na„Kabinet doktora Caligariho“. Bílé pláště, rozpatlaná sádra, krev, vaselina, vytřeštěné oči rozespalých nájemníků... a pivínko a zase pivín- ko... Po čase dochází opravdový odlitek, opatřený legendárním razítkem: KOVOSLUŽBA, jako „vánoční dar“... A zase další a další politické maléry, odeslání na Minigulag Stavby mládeže, vrcholící výkopem z UMPRUM. 13 [pageend15]Při jednom z pivních dýchánků na Hrázi dochází k setkání s podivným pánem v manšestrácích, o kterém jsem si dlouho, a ani nevím z jakých důvodů, myslel, že patří mezi plejádu něco tvořících Boudníkových přátel. Kulisou tohoto večera byla kolekce litinových křížů, náhrobků, mříží a cedulek visící na záchodku. Právě jsem hrdě uplatňoval své novopečené, hlubo- komyslné „názory“ na četbu Joyceova „Odysea“, když k mému nemalému překvapení se ozval mlčenlivý „pán v manšestrácích“ a naservíroval mi dokonalou lekci spojenou s perfektní analýsou zmíněného díla. Mimoděk lehýnce naznačil, že o věci nemám téměř páru. Nejpřekvapivější byl pro mne moment neočeká- vanosti od pána, o kterém jsem si myslel, že někde na Kladně vozí šrot a po večerech fušuje do umění. Téhož večera jsem se konečně mimoděk dozvěděl, kdo je „pán v manšestrácích“. Jmenuje se prý Bohumil Hrabal. Roky plynou...jednou při návštěvě Mladé fronty v Panské ulici potkávám redaktorku Irenku Zítkovou. Celá zářící oznamuje, že u nich vyjdou „Perličky na dně“ od pana Hrabala. Zase se mi jeden kruh uzavírá. A konečně ještě jedno podvědomé „setkání“'‘ s „pánem v manšestrácích“. Brno, Velká cena, pozdní letní odpoledne. Přímo tam na místě, kde stojím, klouzá stříbrný motocykl NSU-Rennmax a nedaleko něho umírá závodník Baltisberger. Rozjitřený dav, zápach benzínu, gumy, praporky, limonáda, smrt... Padesátá léta končí. Podivný, zmatený sen mého mládí se zvolna uzavírá. Nastává čas umírání. Vladimír i Jaroušek Dočekal odešli. Moje cesta vede do jiné krajiny. Stará přátelství nekončí, jen se zvolna rozplývají. I kulisy se mění, ,půlnoc“ skončila, mokrý pokoj neexistuje, Modrý Portugal i Hořčák je dopit, hry jsou dohrány. Je to snad sentiment stáří, sentiment člověka žijícího někde v neosobní, studené cizině, že snad v každém snu bloudí noční Prahou (o jiném městě snad ani nelze snít) a znovu a znovu potkává své nezapomenutelné, nádherné přátele. 14 [pageend16]Tak snad nějak to všechno bylo, nebo lépe řečeno, jsem to tak prožíval. Střípky vzpomínek zvolna blednou. Ale možná, že to celé vlastně ani není pravda. Kdo ví? Oldřich Jelínek (vánoce 1992, Mnichov) Bohumil Hrabal & Andy Warhol, Praha, Karlovo nám., pózují M. Cihlářovi 15 [pageend17]TAJUPLNÁ MANDŽURIE Do hospody s kouzelným jménem „Na růžku“ neboli „U Vod- rážků“ to bylo z našeho baráku o 100 metrů dál než do hospody „U Hašlů“, ale zase o 30 metrů blíž než do hospody „U Bílků“ v nízkých domcích nahoře na ulici Poděbradské. Dědeček mne posílal bud’ do té, nebo oné hospody se džbánkem pro tři půllitry, každý večer mezi sedmou a půlosmou. V neděli a ve dny sváteční jsem musel být připraven k tréningovému běhu do hospody také v poledne a v letních hicech kdykoliv. Babička, co moje paměť sahá, odmítala roli náhradníka se slovy: „Tak to tedy ne, já pro pivo mezi chlapy nepudu,“ a míříc nám oběma mezi oči, „a vůbec, čím víc se člověk s lejnem maže, tím víc smrdí.“ Obecně dědeček dobrotivě zdůvodňoval moje lety se džbánkem přípravou do života. ,Kluk jako já‘ — říkal dědeček — ,kterýmu bude brzy sedm let, potřebuje běhat na čerstvým vzduchu, aby z něj byl pořádnej člověk“. Z toho důvodu mne posílal se džbánkem i víckrát za večer. S tím sloganem o čerstvém vzduchu babička zrovna moc nesouhlasila, ale já si myslím, že dědeček měl pravdu, neboť už po pěti letech pobíhání na čerstvém vzduchu u vysočanské Spalovny, jsem byl zařazen do dorosteneckého mužstva fotbalového klubu SK Praha 9, čímž ze mne byl uskutečněn řádný člověk. Díky běhání mezi třemi hospodami jsem získal základy dobrého a rychlého startu a především sprinterské schopnosti. O získání vytrvalostních předpokladů se nedalo moc hovořit, neboť, jak už bylo řečeno, ony tři hospody byly rozložené ve slepičím dohledu v okruhu malé skupiny baráků Mandžurie - v názvosloví civilizovaném: Přední Hloubětín. Kdyby na pražské radnici byli alespoň dva radní z města římského, dali by své jmění do boje o zachování skansenu Mandžurie, jako Subura v Rome. Je pravda, Subura je dvacetkrát větší, ale v průměru se zde nenarodilo víc kasařů, podvodníků a noblesních proletářů než v Mandžurii a ony tři maličké ulice: 16 [pageend18]V louce, Kolmá, Na výběžku, opírající se o tramvajovou Poděbradskou, mohly vším soutěžit s okolím Via de Serpente v římském Subura. Ovšem pravda je, že pověst Subura odrazovala návštěvníky po staletí, neboť ve večerních hodinách zde šlo o krk. V Mandžurii, navzdory pověsti, mohl být cizinec z jiné čtvrti popliván, ale použití nože bylo více typické v kolonii Čína, což byl svět jeden kilometr vzdálený a oddělený veletokem Rokytky. Bylo by ovšem zamlžováním pravdy, nevyřknouti, že obyvatelé Mandžurie byli privilegováni respektem všech Pražanů, kolonisty z Cíny vyjímaje. Teprve po mnoha letech mně bylo dáno pochopit ono výsadní postavení respektu, když jsem zakoupil levně v Římě auto, v němž byl zamordován jakýsi občan Sicílie. Auto mělo poznávací značku Palerma a díky tomu jsem zažíval pohodu automobilisty počátku století - silnice v Římě za mnou i přede mnou se kouzelně vyprazdňovaly, řidiči Mercedesů se uctivě usmívali a pokud jsem nějaké auto škrábnul, jeho majitel jen mávl velkoryse rukou. L. Řezníček (Mandžurie, leden 1993) 17 [pageend19]Z výhod respektu v Mandžurii těžili ovšem nejvíce fotbalisté. Hosté, kteří přijížděli na drnový trávník SK Praha 9 u Rokytky, přijížděli předem smíření se ztrátou bodů a já měl výsadní postavení držet za brankou našeho mužstva půllitr s pivem, neboť náš brankář občas z půllitru usrknul, aby neusnul. Když někdy se stalo a naše mužstvo se nemohlo pořádně zmátožit, bylo mým úkolem stát vedle branky a chytat míče do velké čepice, pokud soupeř se dostal ke střele. Mělo to zdárný psychologický účinek. Ona slavná doba SK Praha 9 byla doprovázena stínem pijavice velkých ligových klubů, které odsávaly pravidelně tu krev nejlepší, jež proudila na drnovém trávníku. Tento historický záznam by byl zaveden na scestí faktografické, kdybych nezdůraznil, že můj dědeček pečoval nejen o mé schopnosti běžecké, ale také o rozvinutí samostatného myšlení. Trénoval tuto disciplinu se mnou několikafázově každý den při řešení závažného problému: kam dnes pro pivo. Dnes by k tomu účelu zakoupili do domácnosti počítač, já na to musel v osmi letech stačit vlastní hlavou. Pohleďte jen na některé z příkladů! K rajské omáčce s knedlíkem bylo přinášeno pivo od Vodrážků, ke škubánkům a k vepřové bylo pivo od Hašlů. Nejhorší to bylo s houbama — ke smaženici to bylo jedno, mohl jsem sám zvolit pivo od Vodrážků nebo od Hašlů. Ale k houbové omáčce dědeček zatvrzele žádal černé pivo od Bílků. Pro černé pivo jsem také musel běžet, když dědečka namíchlo Rudé právo. Četl ten tisk, mimo válku, denně od roku 1921, a já s tím neměl až do roku 1948 žádné problémy, ale pak jsem běhal pro černé k Bílkovům často. Zmatek v mém myšlenkovém systému ovšem dokonala vždy prohra Viktorky Zižkov. Dědeček jim mluvil do sestavy a když bylo podle něho a Viktorka prohrála, byl tu důvod k černému pivu od Bílků, když ale na dědečkovy rady ve Viktorce nedali, bylo na místě zdůvodnění ke škodolibé oslavě s pivem světlým. Musel jsem proto každý týden v pondělí sledovat nejen výsledky fotba- 18 [pageend20]Iové, ale zkoumat i náladu v očích dědečka. Dost mně tak nabytá zkušenost pak pomohla v životě. ★ ★ ★ V letních vedrech jsem byl donucen okolnostmi často běžet o těch sto metrů dál k Vodrážkovým, navzdory dědečkovu zaměření. U Hašlů byla totiž fronta u nálevního pultu a přednost v obsloužení tu měli řidiči a průvodčí tramvají. Vozy tramvajové linky číslo pět a občas deset, jedoucí z centra Prahy, měly z Man- džurie na konečnou do Hloubětína jen stanici a půl, aby cestující, bydlící v Mandžurii, nemuseli vyskakovat za jízdy, zastavil řidič tramvaje ohleduplně a odskočil při té příležitosti s průvodčím k Hašlům na půllitr. Vydržel ten mok služebníkům Dopravních podniků hlavního města Prahy, akorát na konečnou a zpět k Haš- lovům. Na zpáteční cestě do Prahyjen přibrzdili u hospody a vždy se našel někdo ochotný, který převzal prázdné půllitry. K podpoře profesionální cti tramvajácké musím podotknout, že jen málokdy se stalo, že si průvodčí, nebo řidič dali pivo na stojačku a nechali cestující čekat v tramvaji... buď je vzali s sebou na ten okamžik do hospody, nebo požádali o pochopení a strpení v tom horku, a takmyslím, že nebyla žádným historikem zaznamenána stížnost některého z cestujících nebo nactiutrhačů. Důvodem asi byl taky zvláštní právní statut Mandžurie v Československém státu. ★ ★ ★ Stalo se někdy, že jsem, k velkému potěšení dědečka, vyžadoval přidání tréningových dávek v běhu se džbánkem. Moje chtivost však byla doprovázena nedůvěrou dospělých. Důvodné podezření vzbuzoval můj prodloužený časový limit. Celý barák sice slyšel, že beru do našeho prvního patra skokem čtyři schody se džbánkem v ruce a výška pěny na pivu dokazovala, že jsem se neloudal, ale babička instinktivně vycítila, „kde je jádro pudla“, 19 [pageend21]a dodávala: „Ten kluk zas okouněl v hospodě. To se určitě vrátil z kriminálu kasař Havelka, a místo aby šel rovnou domů k ženě a dětem, sedí u Hašlů, chlastá a chvástá se, že žádná „káča“ si před ním není jistá. Jo! Když je tak šikovnej, proč ho zas chytili?“ Musím říct, že babička sice chytře odhalila důvody mého zpoždění, ale jinak, co se týče pana Havelky, jsem s ní urputně nesouhlasil. Pana Havelku nikdy při práci s kasou nechytili. Sám mi to říkal. Bydlel u nás v domě a dobře jsme se znali. Jednou jsem ho předsvědčoval, aby mne vzal s sebou do práce, a on se na mne dlouho mlčky díval a pak řekl to, co je pro mne nezapomenutelné: „Tobě je teď už devět let, vid? Dočkej ještě času jako husa klasu. Ty máš před sebou budoucnost. Seš na tom lip než já s mým ksichtem, mne policajti nevěřej, ale ty, s těma měkkejma vočima a slušnou řečí, ty svedeš policajty z cesty.“ A pravdou taky je, že pan Havelka vždycky dobře zajistil rodinu, než si šel sednout na Pankrác. Svátkem bylo, když zavítal do své rodné Mandžurie některý z Velkých synů, který běhal na měkkých trávnících ve fotbalovém světě, a ještě větší sláva byla, když přijel se svým bavorákem samotný pan Červinka. Ten, jak známo, dělal kasy po celé Evropě a byl na tom dlouho jako pan Havelka, pak ale jednou udělal kasu za několik milionů, a protože policie hledala jen sto tisíc, musel si pan Červinka, když si odseděl těch sto tisíc, poradit se zbytkem sám. Skončil tedy s kasama, dal se na podvody a dobročinnost a postavil na Letný v Praze a na Manhattanu v New Yorku několik baráků. V případě takovýhle návštěvy si vymohl dědeček na babičce svolení, abych se mohl déle zdržet „v tom zakouřeným hnojníku hospodským“ (cit. babička) a přenesl vyslechnuté ze světa domů. Dědeček totiž si sám nemohl dovolit kvůli pověsti, jako vrchní montér Elektrických podniků hlavního města Prahy, jít do man- džurských hospod. Pánům v bílé, kachlíčkové budově elektrického ředitelství v Holešovicích nevadilo, když se dědeček a jeho kolegové občerstvovali v žižkovských nebo smíchovských hospodách, ale mandžurskéjim byly prý trnem v oku. To říkal dědeček, 20 [pageend22]já si však myslím, že vysvětlení bylo spíše v babiččině prozíravosti. Cítila prostě nutkání kontrolovat dědečkovi množství a druh spotřeby občerstvovacích tekutin. Brala vždycky s úsměvem mé sdělení, že jsem opět zakopl při pokusu o zdolání pěti schodů jedním skokem a tím pádem je džbánek na pivo fuč. Babička měla vždy připraven džbánek nový a okamžitě uhasila dědečkovu naději „k odvázání se ze řetězu domácího jha“ rčením: „Co je doma, to se počítá.“ Trochu něco z topografie: Ten, kdo bere slova hospoda je jako hospoda stejně jako jablko se podobá jablku, ten ochuzuje svůj svět vnímání. Protože, jak říká pan Wittgenstein: Můj svět je ohraničen pojmy, které jsou dány mým slovům. Hospoda U Hašlůbyla úplně něco jiného než U Vodrážků a obě úplně jiné než U Bílků. Lokál U Hašlů mně imponoval obrovitými okny do Poděbradské ulice a byl používán hlavně pro schůze a divadelní představení a agitky ochotníků. Kdo měl chuť na pivo, stlačil se u tří velkých stolů v podkově kolem nálevního pultu se svátostí velké láhve buřtů naložených v láku. Dveře do velkého lokálu byly otevřeny, kdyby někdo náhodou měl chuť se tam odložit, což se zřídka stalo - hlavním důvodem průchodnosti byla cesta na pisoár v chodbě za lokálem. S nevšední láskou k této hospodě přilnuli slivkaři, kteří trpělivě hodiny čekali se svojí bandaskou na odkapané pivo z pípy. Hospoda u Vodrážků byla dál od civilizace Poděbradské ulice, blížeji k vodnímu toku Rokytky, a měla tedy více venkovský, domácí charakter. Málo používaný „velký“ lokál měl židle téměř stále obrácené nohama vzhůru na stolech. Komu se zachtělo klidu od zpěvu a křiku u Hašlových, šel k Vodrážkovům. Tady u čtyř stolků se moc hluku nedělalo a hosté se věnovali pivu a řečem rozumným o fotbale. Také cesta na pisoár zde byla méně komplikovaná —jen skok za dveřmi vedoucími na chodbu domu. 21 [pageend23]Bílkovic hospoda byla v Mandžurii něco jako výletní místo pro obyvatele národnosti mandžurské. Byla téměř 250 metrů vzdušnou čarou vzdálena od centra bulváru v Kolmé ulici, a tak cílová cesta k ní mnohým připomínala celodenní výlet. Dlouhý lokál v přízemí jednopatrového domku byl spojen s nálevnou a dával tak pocit volnosti v přírodě. Také pisoár, umístěný na dvoře v sousedství stájí koňského handlíře Knoblocha, utvrzoval v chuti výletní neobyčejnosti, a z toho důvodu sem brali velkomyslně „na výlet“ své rodiny jinak pravidelní návštěvníci U Hašlů a Vod- rážků. v v Ladislav Řezníček, Rím (zpřipravované knihy) Sbírka textů předního českého básníka a výtvarníka, ilustrovaná autorovými „topologickými kresbami“ a fotografiemi z cyklu „Putování s ichichvory“. Vydalo nakladatelství Concordia. 22 LADISLAV NOVÁK RECEPTÁŘ [pageend24]POKAŽDÉ, KDYŽ USÍNÁM, PŘIPADÁM Sl, ŽE JSEM SE OCITL V PŘEDSÍNI SMUTKU... (čtyři texty Jiřího šmoratice) Když jsem přijel autostopem z Prahy na sokolovský lágr, sedl jsem si a při kafi jsem se rozhlédl po těch dřevěných stěnách, kde jsem měl rozvěšené památky z mých cest stopem, kousky zakrvácených sklíček, brýle, rozmáčklý zapalovač, vajgl od krve, talismany které nepřinesly štěstí, tabulku s nápisem Šťastnou jízdu na kole Favorit, z toho mladého kluka, rozmandlovaného, zbyla jen ta tabulka - U každého smrťáku jsem měl determinační lístek... Smrťák-Bochov-63, Karlovy Vary-62 a tak to tak evidu- ju a chtě nechtě zjevují se mi ti šoféři ve své konečnosti... Je tu taky ten lístek naleznutý blízko silnice, kde jsem stopoval, psal tam nějaký kluk své holce — „Hanko, sejdeme se na skládce“. Jak to čtu, vzpomenu si na Hrabala, jak mi u Zlatýho tygra zdůrazňoval, že v tvorbě je důležité vědět, co nepsat - zaucítím zápach hnijící vody pod podlahou mé cimry, nikdo tady nechce bydlet, ale já jsem tady šťastný, že jsem tady sám, a teď pod tlakem Hrabalových sentencí vím, že musím, od sebe odhazovat všecko, co je zbytečné, a najednou jsem se rozhodl, vzal ten lístek, zmuchlal a zahodil do uhláku. Zanedlouho jsem pociťoval zvláštní neklid jako bych na něco zapomněl a nemohl si vzpomenout, co, nějaká tíha uvnitř mne. Smutek se ke mně přikrádal jako při pohledu na deštivé město. Najednou jsem si uvědomil, že ten zahozený papírek s tou zprávou je atributem mého neklidu, mého náhlého smutku, stínu, ve kterém jsem se ocitl... až se mi rozsvítilo... Šel jsem a vytáhl tu zmuchlanou kuličku, tu zprávu dvou milujících se lidí, které jsem pohřbil v mém koutě na smetí, a jak jsem znovu narovnal ten papírek a přečetl, pociťoval jsem zas blaho a klid mého bláznivého života, jako bychjim pomohl žít, jim i sobě. 23 [pageend25]BEZ PERVERZE NELZE ŽÍT... Jak jsme spolu seděli v neděli v autobuse když jsme jeli od matky ze Záběhlic, byla jsi bledá, nevyspalá a oči podbarvené únavou se ode mne vzdalovaly a zas přibližovaly a ve mně to milostně vzdychalo i když jsem se nalézal v tom zvláštním stavu chlapa, co má už svou ženskou okoukanou ale pořád ji miluje a vše jí odpouští, co se týče prohřešku proti kráse, ty nepravidelnosti rysů v obličeji, každý ten konstituční patvar, to paničkovatění jej naopak vzrušuje. Teď, uprostřed těch lidí, to ze mě vyvěralo s hroznou sexuální naléhavostí a v tom si k tobě přisedla černoška... Hnědý negro- idní obličej... široké zdvižené nozdry, černé bavlněné nagulmo- vané vlasy, velké temné mandlové oči s bělmem zažloutlým jako u nás v Evropě mají lidé nemocní žloutenkou, ale u nich v Africe je to symptom krásy. Na pravé straně tváře měla řeznou ránu, ale opálenou jako celý obličej, takže splývala v temné hnědi. Co asi vytrpěla, aby byla krásná? Možná, žeji sekl levhart při nějaké milostné hře. Ty velké oči a nad nimi černá křidélka vyholeného obočí do myších ocásků, jakoby chtěla odlétnout z toho temného nakrémovaného obličeje. Hleděl jsem na ty dva obličeje se smíšenými pocity. Tvůj vedle té čokoládové masky nehybné blaženosti se zažloutlým bělmem se stal živočišně naléhavým a vábným a ještě do toho jsem náhle zaslechl za sebou tranzistorák jak vyluzoval hudbu. Vpředu byla trubka ve vysokých poryvech, krátkých a bolných s pozadím pochodujících bubnů a teď tam vplouvala druhá trubka, předbíhala tu prvou, sálala z ní sladkost a samcovské truchlení a já najednou zas cítil, jak mě to neurotizuje. Bylo to jako nějaká masochistická báseň a sveřepě vyústila ve vzpomínku, kdy jsem si dal poprvé čouda z marjánky, pro mě pro nekuřáka to bylo daleko intimnější a viděl jsem zas Marii, co nás doprovázela na tom tahu, náhle jak zešedla, zhnědla až úplně ztemněla. Ty samé paranoidně smíšené pocity se mě zas zmocňovaly a cloumaly se 24 [pageend26]mnou a musel jsem se ovládat, abych se nevrhl na vás obě najednou. Líbat bílou a černou tvář, objímat a svlékat... strhat s vás ty kabáty a spodní prádlo... Kdyby ta černá tvář věděla kolik krásného prasáctví je v mém bílém ošklivém těle... TINATURNEROVÁ Tahle zpěvavá holka, bílá cigoška Tina se lví hřívou, melodicky pokřikovala po mužských posluchačích co se kolem ní vlnili v rytmu. Jsou to šaty nebo jen kombiné? Olakovaná potem, leskla se... krásná, divoká, neevropská, leskla se... chtěl bych ji osušit jazykem jak utěrákem a vzít jí tu komunikaci s tím hormonálně překrveným davem posluchačů, trochu ji pokořit slovanským mužstvím, aby poznala, proč se z lásky mlátí ženské, zesoukrom- ničit její sexuální svobodu a učinit z ní svou uklízečku. ★ * "k Pohybuji se na hranici povinnosti a nějakého noblesního lajdác- tví. Má minulost je mé bohémství, můj kapitál. Nemohu opustit minulost, přestal bych žít. Minulost mě stvořila a mám k ní povinnost. Mám šusťák, roztrhaný džinsy a tenisky, ale cítim se jako boháč. Vyrostl jsem mezi zloději a stále mě k sobě strhují. Zlodějství, vrahounství, pasáctví a sexuální prasáctví je velmi přitažlivé, i když nejsem schopen demonstrativní krádeže, mám k ní disposici, ale pohrdám jí. Místo abych se vyšplhal po hromo- svodě do patra nějaké vily, vylezl jsem v parku na vysokou hrušeň a utrhl ve špici poslední hrušku a dal ji dítěti, které se tu nachomejtlo. Je to moje ethnická sublimace. 25 [pageend27]Miluji noc, je to báseň mé minulosti. Smoking mých neřestí vyšitý hvězdami. Nosím nůž jako sexuální talisman...jako jeden z mých sexuálních atributů. Nůž, to je básnická rekvisita, předmět krásy a hrůzy. Putuje po návrších mého srdce, zvoní mně v mozku, svítí mi na cestách nocemi mé neurózy... Zdálo se mi, že je mi 42 let a jsem zas na lágru v Královým Dvoře u Berouna, na své štubě pobité konvulzními skvrnami a vzpoměl jsem si na Sinatru, že byl ještě v dvaapadesáti letech bouřlivák... Pohled do deštivé zahrady byl smutný, pršelo a ve vrcholcích stromů se pohybovaly větve, klátily se v mém pohledu za čtvrtého patra. K větvím byly přilepeny korálky deště a ještě tam přilétl pták, zachvěl s ním vítr a mrštil jej někam za můj pohled. Odlétl do nebe... Díval jsem se na to nějak lačně a náhle mně bylo teskno, šel jsem do koupelny a dal se do hygieny. Vyčistil jsem si ústa, umyl si ptáka, prděl, oholil se, vyvětral, uvařil kafe a jsem připraven Psát o tom, že nemohu psát... a tak zachycuji jen pohledy, a tak žiju pro okamžik než se stane minulostí... B. Hrabal s J. Šmorancem u Zlatého Tygra (listopad 1992) 26 [pageend28]ZAVET Za dobré paměti a s dobrým rozmyslem činím tuto poslední vůli: Mé jmění jest jen skromné, záleží jen z několika set zlatých a v knihách. Knihy jsou roztroušeny dílem doma dílem v radnici. Z té příčiny snážně prosím pány Ranka a Pateru, aby tyto knihy snesli a učinili na katalog, a aby se o to postarali, aby to svým časem bylo příznivě prodáno. Co se za to strží náleží rovným dílem mým dětem. K hotovému jmění náleží tři ruské obligace po sto rublech, ty mají dostati mé dcery podle čísel každá jednu, a to na ten spůsob, kdyby jedna z těchto obligací vytažena byla a vyhrála, náleží polovice této výhry té, čí jest a druhá polovice nechť se rozdělí mezi ty dvě ostatní rovným dílem. Dále mám onu obligac po sto zlatých v poukázkách hypoteční banky Král. Českého a okolo sto zlatých ve zlatě. Za ty zlaté peníze nechť se koupí ještě jedna obligace hypoteční banky, aby každá dcera obdržela tři takovéto obligace. Mám pojištěno konečně na domě někdy Lacinově na Pískách pod Skalkou čtyry sta zlatých konvenční mince, o ty ať se také moje děti rovným dílem rozdělí. Jiných peněz na hotovosti mám sedmdesát zlatých, které jsou zde doma uloženy; dále dostanu za nové vydání „Kytice“ od kněh- kupce Pospíšila, asi osmdesát zlatých; tyto oboje peníze i s tím, co dostanu od pohřebního spolku magistrátních úředníků, buď- tež ustanoveny předně na zapravení útrat pohřebních a co zbude na běžné potřeby; tolikéž i to, co dostanu za nápěvy písní národních z Kobrova kněhkupectví. Za poručníka mých dvou nezletilých děvčat zvolil sobě mého dobrého přítele dra Emlera, prose ho snažně, aby se mých dítek ujal a podle možnosti radou i skutekm jim byl nápomocen. Za spolu poručníci jmenuji svou milou manželku, v té plné důvěře, že s nimi jako pravá matka nakládati a je ke všemu dobrému vésti bude. 27 [pageend29]Zbývají tu ještě mé některé nepatrné skvosty, jsou to jmenovitě dva řády, diamantový prsten a některé pamětní peníze, s těmi ať pan poručník s paní spolu poručníci naloží dle dobrého zdání, majíli se prodati anebo se dítky o ně rozděliti. Provedení té pozůstalosti prosím, aby na se vzal můj dobrý přítel, magistrátní sekretář p. Fáček. Kdyby později snad se něco jmění vyskytlo, o čem nyní nevím, prosím p. poručníka aby s paní poručníci to rozdělil mezi mé dítky rovným dílem. Za svědky této mé poslední vůle poprosiljsem své dobré přátele p. dra Emlera, p. Josefa Ranka a p. Jana Sámala. Dáno v Praze dne 19. listopadu 1870 Karel Jaromír Erben Dr. Josef Emler co svědek poslední vůle Josef Rank Jan šámal svědek poslední vůle co svědek poslední vůle (Dosud nezveřejněnou a nepublikovanou závět K. J. Erbena laskavě zapůjčil z rodinného archívu JUDr. Ctirad Loffelmann.) 28 ukázka z rukopisu [pageend30]VIVAT BOUŠE! Z celé té skupiny, mluvící k veřejnosti na přelomu 40.-50. let jako „Explosionalisté“, jsem nejvíce poznal čtveřici kamarádů, kteří se prakticky nerozloučili až do smrti. Snad tak bylo proto, že žili a pili všichni v Praze, že byli tak rozdílní, že se tak hecovali a přitom skvěle doplňovali. Bylo jich vlastně pět, ale Jan „Hannes“ Reegen zemřel příliš záhy, poznal jsem jej již jen v legendě, jeho duch však je nesmrtelný a působí dodnes. Vladimír Boudník byl rvavý člověk s touhou až chorobnou po vyniknutí, po úspěchu (dnes je někdy jeho taktika a cesta za dosáhnutým úspěchem, a tedy i jeho charakteristika jiným výkladem poněkud zkreslována), Josef Krauer, tajemná osobnost s podivnou existenční i tvůrčí podstatou, Jaroslav Rotbauer je zručný a prakticky zaměřený člověk, který se z nich také jediný dokázal výtvar- ničinou uživit. Nyní v penzi se snaží v malování dotáhnout to, na co při grafické dřině v zaměstnání neměl čas. A Zdeněk Bouše... no, to je „khouzlo“, to je POSTAVA, která lehce a nevtíravé, zato však účinně a nesmazatelně otiskuje stopy své existence do duší všech, kteří se přiblíží kjeho magickému zdroji. Projekce a způsob jeho života, plynoucí ze svérázné životní filozofie, je originálním dokumentem a příkladem svobody myšlení a jejího cílevědomého převádění do praxe. Hannes Reegen (vlevo) a Zdeněk Bouše (1947) 29 [pageend31]Jako všichni jmenovaní, také on studoval v letech 1945-1949 na Státní grafické škole u profesora Beneše a velmi aktivně spolupracoval s Boudníkem na „teorii explosionalismu“ i jeho praktickém rozvíjení. „Spojíme obraz s básní, když je někdo barvoslepý. Ponořme kámen do tónů, když někdo ztratil hmat.“ - psal Boudníkovi někdy v r. 1950. Máme-li co sdělit, forma projevu se vždy již nějak najde. Zvolme ji tak, jak je to v dané chvíli možné ěi nutné, neboť je lhostejné, jakým způsobem předáme své poselství dál. To byla taková vize explosionalistů, že celé umění má být něco jako univerzální způsob seberealizace a vyjádření specifických expresí každého jedince závisí na jeho vůli a možnostech, které má právě kdispozici. Jak nechal Boudník promluvit zrezivělé plechy a kovové odpady fabriky, tak postexplosionalista Oldřich Hame- ra znásilnil horniny a archeologické nálezy vtiskl do své grafiky. Zdeněk Bouše jde ještě dál. Sám je objekt vesmíru, sám sebe formuje a předkládá se veřejnosti. V divadle života hraje sám sebe, dle vlastního scénáře, ve vlastní režii. Ve školním roce 1950-51 studoval sochařinu u profesora Wág- nera na Vysoké škole uměleckoprůmyslové v Praze. Kámen ho vždy přitahoval a měl s ním různé záměry. K realizaci myšlenek však nedošlo. Svatba, rodina a existenční problémy přerušily studie i lehce bohémský průběh umělecké aktivity, Bouše musel makat a živit děti. Stavěl Slapy, místo tvarování kamene betonoval přehradu, později pracoval se zedníky na fasádách. Rodina se přemístila do Kralup nad Vltavou a Zdeněček tak nějak vlál. Také někdy využíval pohostinnosti bytu v domě Na hrázi 24 v Libni. Bohumil Hrabal se v Něžném barbarovi a další vzpomínkové literatuře zmiňuje o těchto návštěvách. Líčí, jak Bouše večer po šichtě u něj ryje až do přemožení únavou velké dřevořezy a jak Boudník již spícímu kolegovi neúnavně a s nadšením objasňuje své nové plány na výpady do světa umění. Počátkem 60. let, kdy mě Boudník seznamoval se svými přáteli a spolupracovníky, pracoval již Zdeněk Bouše ve své profesi 30 [pageend32]grafika v propagačním oddělení Obecního domu. Dojížděl do Prahy z Kralup a byla to nuda, jak život s tchyní, tak nezajímavé zaměstnání. Jednoho krásného rána podlehl pokušení a na křižovatce cest, místo zahnutí k nádraží na vlak, zvolil směr zcela opačný. Celý den se toulal a pak pouze s několika korunami v kapse zasedl do Zámecké vinárny v Mělníce a pil a pil - když malér, tak ať to stojí za to. Když už to začínalo smrdět a vinárník byl nervózní, otevřely se dveře a přišel nečekaně jeho známý autobusák z Kralup, účet zaplatil a ještě Zdeňka svezl domů. Happy end — ale to rozhodnutí na křižovatce mělo asi svůj význam. Když jsme se po Boudníkově smrti začali v 70. letech spolu stýkat častěji, byl již osvobozen. Rozveden, zaměstnán „na volné noze“, vrátil se z Mekky malířů Paříže, žil ve svém atelieru na Zižkově a učil se létat. To pak po jednom pokusu zavrhl, když zjistil, že zde na zemi patrně její přitažlivost pouhým napodobením letu ptactva nepřekoná. Pustil tedy do výšek své myšlenky, svého ducha, vytvořil si obrovský nadhled nad pachtěním lidiček za zběsilými cíli, jeho stylem se stala pohoda, vyrovnanost a ideálem uživit se zahálkou. Žižkovský atelier byla suterénní garsonka, s okny na úrovni plochy dvorku mezi činžáky, zrušená k obývání jako zdravotně nevhodná. Žily tam s ním toulavé kočky, pro které vchod vždy otevřeným oknem byl ideální a přijetí v atelieru vlídné. Neštěstím tohoto příbytku bylo, že se zde zničilo téměř celé dosavadní dílo Mistra i jeho archiv děl spolužáků. V těch dobách ještě hojně pršelo, nad Žižkovem bývaly dokonce tzv. průtrže mračen. Kanalizační systém se při těch událostech zcela přeplnil a že byl Bouše dost pod úrovní vozovky, vanovým odpadem i klozetem mu dle fyzikálních zákonů zpětným proudem voda a kal zaplavily místnosti. Stalo se tak několikrát, většinou vždy v létě, když byl Zdeněček na potulkách a nemohl včas zasáhnout. Z celé produkce se zachránilo pouze pár abstraktních obrazů, které byly pověšeny výše a nebo umístěnyjinde. Zůstaly jen realizace - ilustrace v časopisech, grafické úpravy, dále pak dary přátelům. Bylo by 31 [pageend33]velmi těžké vše to vystopovat a zaznamenat. Mne samotného teď napadá, co se asi stalo s obrazy Zdeňka Bouše s postavami Jaroslava Haška, výzdobou „švejkovské hospody* U Banzetů ze 60. let — po všech těch přestavbách... Zdeněk Bouše zřejmě cítil, že je třeba začít znovu. Namaloval ženskou, jiskřivou a rozjásanou - Janis Joplin - a chytil se. Hanes Reegen, Boudník, to byly další obrazy z cyklu Portréty. Zasedala tehdy pravidelně Společnost přátel Vladimíra Boudní- ka. Scházeli jsme se každou středu v nějaké hospodě na Letně, pro utajení jsme někdyjezdili až k Hofmanům do Kobylis. Ústřední postavou byl pan Bohumil Hrabal, „Doktor“, který dával rytmus setkáním a přitahoval vhodné i nežádoucí hosty. Po těch odpoledních akcích se většinou pokračovalo dále. Malá Strana, nebo se „sestoupilo z hor“ na „Bermudy*, ale také mnohokrát byla „Vernisáž“ ve Zdeněčkově ateliéru. Když domaloval nový portrét, chtěl jej hned předvést. Koupili jsme lahve, sehnali nějakou muziku a šlo se. Vše se ještě vystupňovalo, když se Zdeněk přestěhoval do centra Prahy, do Truhlářské ulice, kde na patře s ním bydlí Pepa Cecil, zvaný „Fňukna“, hospodský zpěváka hráč na heligónku. Během 70. let jsme tak pokřtili několik desítek portrétů přátel Zdeňka Boušeho i portréty „na zakázku“. Několikrát zobrazil dr. Hrabala — též s Boudníkem, dále profesora Mencla, Cigánka, Báječného Oldřicha, Roberta Nezvala, Kraue- ra, Dočekala, Pietra i Rotbauera a další, poeticko—popisným způsobem zobrazil charaktery, jež ho obklopovaly. Nemohl zachytit všechny, bylo jich tam moc. Hotel ,3uchy- buchy*, jak byl nazván jeho prostorný byt, se stal kulturním centrem, alkoholickým doupětem, ale i nahodilým azylem potřebných. Zdeněk ten čas většinou ani byt nezamykal, protože: „Co kdyby tu náhodou bloudil nějaký kamarád, který nemá kam jít?“ Poblíž byl totiž náš pražský „bermudský trojúhelník“, kde se ztráceli, ale také objevovali kamarádi. Tvořilyjej body U Karfíků (denní vinárna Obecního domu proti hotelu Paříž), U Vlastíka (Moravská vinárna Obecního domu vedle Prašné brány) a bar U červeného orla v Celetné ulici. Území sice nevelké, zato po- 32 [pageend34]Zdeněk Bouše s přáteli v hospodě „Na vršku“, Libeň, 1988 řádně zahuštěné zajímavými lidmi, zajímavými událostmi. Koncentrát poezie života, ráj bohémů. Výtvarníci, fotografové, muzikanti, architekti i „architekti“ (rozuměj fízlové), básníci i literáti, tiskaři, redaktoři, občas někdo „normální“, někdo od filmu a mezi tím pár dívek, slečen a paní jako objektů ozdobných, jako záminek k předvádění se za účelem milostného (zne)užití. A samozřejmě strašně hovoru, debaty o všem možném, většinou však „na úrovni“. Samozřejmé bylo přátelství štamgastů a personálu a permanentní oslavy, hry a zpěvy. (Ach, oč vše nás podnikání na dojení zahraničních turistů připravilo!) Často se zde „tančilo“ až do rána, častokrát to vše končilo u Zdeněčka v Truhlářské. A když se zbylí hostě dopoledne probrali, Zdeněček kouknul na hodiny a konstatoval: „Aáá, restaurace Ideál je již otevřena!“ Za chvíli pak již otevřeli U Karfíků a jelo se dál... Časem se vytvořila větší skupina lidí, kteří se tak prolínali a chovali se k sobě velice přátelsky. Krauer, Pietro Hofman, Olda 33 [pageend35]Hamera, Tomáš Svoboda i Tomáš Vondrovic, Rotbauer a Honza Bouše, profesor Karel Jirsa a jeho „žák“ Pepa Fňukna, Honza Křížek a hromada dalších. Každé vzájemné setkání probíhalo velmi srdečně a bouřlivě, až nám holky záviděly a litovaly, že k nim se tak nechováme. Zdeněčkova Alenka dokonce varovala Jirku Trnku před námi „boudníkology“. A Zdeněk Bouše tam působil jako spojovací a tvůrčí element, jako záruka pohody a úspěchu jakékoli akce. Ještě na Žižkov mu milenka Olga zařídila výrobu a dodání nové satinýrky. Zdeněk ji moc nevyužíval a grafiku zanedbával. Spíše kreslil, ctil jemnou kresebnou linku a její až milostné rozvádění. V letech 1977—78 ale najednou přímo explodoval, akumulované vjemy graficky přehodnotil a vytvořil obrovské množství monotypů. Vytvořil si svůj způsob tisku, vlastní kresbu částečně nahradil otiskováním konkrétních předmětů, které ještě různě tvaroval, používal je v přenesených symbolických významech. Mohl tak tvořit i venku v přírodě, kde kromě připravených pomůcek otiskoval i rostliny. Výsledný dojem byl překvapující. Pamatuji se, jak na jednu akci - návštěvu depozitáře Národní galerie na Zbraslavi - přijel přímo z týdenního pobytu na venkově a přivezl s sebou štos téměř ještě mokrých grafických listů. Prof. Mencl, Pietro, Tomáš Vondrovic i já jsme je pak jako u vytržení prohlíželi v tamní zahradní restauraci a navodily nám velmi pozitivní náladu. Pak několik let z jeho bytu—ateliéru přímo tekly proudy grafiky. Byly to desítky cyklů, stovky tisků. V motivech a jejich zpracování je mnoho něhy, v přibližování se a prolínání tvarů spousta naznačené erotiky. V některých cyklech jsou předvedeny klaunsky pojaté složité životní situace, naznačeno ohrožení jedince osamělého a opuštěného v nebezpečném prostředí ostrých hrotů, viditelně na něho útočících. Bouše se zde doslova vyřádil v předvádění možností rychlé, jednoduché a přitom účinné obrazové komunikace, v symbolech předvedl celou tu složitou prostotu divadla života. Oficielních veřejných výstav Zdeněk Bouše mnoho nepořádal, svá díla předvádí raději komorněji a méně násilně. Když už ale 34 [pageend36]nějaká byla, stálo to vždy za to. Když třeba měl v r. 1982 výstavu s Ladislavem Michálkem v klášteře Plasy u Plzně, celá obec byla „auf“, skupina návštěvníků z Prahy pod vedením Mistra přespala v místním seníku a Pepa Cecil tam někde ztratil svoji nejkrásnější fňuknu od Hlaváčka z Loun. Ještě větší katastrofa se udála při výstavě portérů v Divadle hudby v Praze. Hrálo a zpívalo se nejen tam, ale pak i v Truhlářské a U Karfíků a člen účinkujícího kvarteta J. K. ztratil vzácné italské housle v ceně přes dvěstě tisíc korun. Sympatická byla poslední výstava U Karfíků, než nás odtamtud definitivně finančně vytlačili. Visela tam asi měsíc nebo dva, při normálním provozu vinárny. Vystřihnutý profil hlavy Doktora se odtud dostal až do zámořské knižní ilustrace. Zdeněk Bouše je typická pražská postava a bohémská existence. Poslední léta také filmuje a žije hodně na venkově (je tam levněji), buduje studánky v Kasejovicích a vídáme se málo. Ať žije Bouše! Vladislav Merhaut 35 Z. Bouše, monotyp, 1990 [pageend37]LEHCE PORUŠOVANÝ MONOLOG EGONA BONDYHO O VLADIMÍRU BOUDNÍKOVI Egon Bondy: ...Vladimírek měl tedy speciální smůlu, že byl prohlašo- vanej za osobu netalentovanou a člověka, kterej nic nezmůže, v šesta- padesátým roce, no, to bylo už po dvacátým sjezdu, jsem potkal Lamače, pamatujete ho, mluvil jsem s ním tenkrát o Boudníkovi a Medkovi, a on o Medkovi prohlásil, že je to mazal, naprostej, Boudník, že to je blázen, že vůbec malovat neumí, že nemá školy a nic. A jen byly ty výstavy na přelomu padesátých a šedesátých let, a vzápětí nato už lidé, kteří ho najednou začali vynášet do nebe, tak hned zas najednou ti ostatní začali říkat, že už je rozloženej schizofrenik, že už nic nenamaluje, no to je naprostá konina, ... on trpěl subjektivně tím, že chodil k těm Myslivečkům, tam se pak stal obětí takového Písařovice a těchhletěch, kteří ho prohlašovali třeba za idiota, kterej potřebuje být internovanej doživotně, někde v blázinci... Bohumil Hrabal: A přitom ten Písařovic sám dobře věděl, a nebo snadno seznal, že hantýrku psychoterapie a psychoanalysy a psychologie Vladimír zná tak, že mu sám sebe líčí. Vladimír sám tam chodil, aby podal zprávu o sobě, což teda žádný blázen nedělá, ten vždycky rád vyprávěl o sobě, žejo... Egon Bondy: Ano, ano, (...) já neznám potom ty Vladimírkovy pozdější léta, protože od konce padesátých let jsem s ním nebyl v pravidelném styku, ale mám ten dojem, že celý padesátý léta nepotkal nikoho jiného než vás nebo mě, kteří skutečně ho vobskakovali. Ač jsme si z něj dělali srandu nebo cokoli, tak věděl, že my nakonec... Bohumil Hrabal: Ale my sme žasnuli, (...) vždycky ty ruce ste hodil nahoru a ,ježíšmarjá, já to hledám a on to sype takhle z rukávu,“ jo. On nás furt fascinoval tou spontánní imaginativností, kterou se zmocňoval všech věcí. Egon Bondy: (...) některé věci o tom Vladimírkovi znám skutečně jenom já, poněvadž já jsem ho znal od osmačtyřicátýho, kdy jsem se s ním nějak seznámil, pak jsem ho ztratil na několik let z očí a u vás jsem ho potom teprve objevil. Vy jste mi o něm říkal jako úplně o nějakém svém objevu, jak jedete do fabriky a o tom autobuse, jak si tam něco čte, a na tý půdě, jak jste ho tam potom navštívil a on tam měl ten kobereček, 36 [pageend38]no ale předtím jsem ho tedy znal já, v jeho tehdy ještě učednickejch letech, byl ještě velmi mlád a někdy třeba i velmi naivní, ale přitom již zcela vyhraněný. Explosionalismus už prostě měl, s tím už jel, vylepoval si ty plakáty, který ryl do desek, dělal otisky, fantastická práce, která nás tenkrát udivovala, celý ty dlouhý manifesty explosionalismu ryl do těch desek, otiskoval to a přišpendloval připínáčkama na lucerny. Tenkrát ještě na Zižkově nebyly ty kandelábry kovový, ty telegrafní sloupy, byly ještě dřevěný, na to on to připínáčkama jako připínal, všade kde byl, měl jich vždycky plnou kapsu... (...) Já jsem ho znal po osmačtyřicátým, to jsem mu nevěnoval žádnou velkou pozornost, poněvadž on byl takovej poměrně tichej, nebyl příliš výbojnej, nebyl tak do řeči, pokud ho člověk nerozhoupal, tak jsem ho přehlíd v celý tý spoustě umprumáků a on byl tenkrát ještě na grafický škole pouze, a v devětačtyřicátým roce, když jsem se živil tehdá žebrotou, na podzim, celej ten podzim, tak náhodou, jak jsme s tou Honzou Krejcarovou chodili a žebrali v okolí UMPRUM, po těch tehdejších soukromých krámečcích, kde jsme prostě žebrali o tu dvacku nebo padesátikorunu, tak jsme na Bondy s Julií 37 [pageend39]něj natrapírovali. My jsme byli tenkrát na Mníšku a byl to pro nás vždycky strašnej problém koncem tejdne uhradit činži v tom hotelu. To jsme museli vyžebrat nejen na jídlo, ale ke konci tejdne i na činži. Nějak jsme ho potkali, on samozřejmě peníze neměl, na to, aby s námi chodil žebrat, na to byl příliš velký nemehlo, a — nevím, jestli to bylo ten den, jestli jsem měl v ruce toho Nezvalovýho Absolutního hrobaře, a ukazoval jsem mu to, a on nějako tom explosionalismu už předtím mi povídal, tak já jsem věděl, že by ho ty dekalky mohly zajímat. On neznal nic. On nevěděl, kdo je to Vítězslav Nezval, on nevěděl, kdo je to Salvador Dali, André Breton, on nevěděl vůbec nic. Pro něho všecko, co se mu řeklo tak byl objev, nad kterým on teda skutečně ale jásal, byl nadšenej, tak nás poprosil, jestli bychom mu to nemohli půjčit — nebo něco podobnýho — a vysvětlit to, my jsme ho vzali s sebou na ten Mníšek a několik dní tam s námi na tom Mníšku bydlel, potajmu, nepřihlášenej, to jsme spali všichni tam na jedné posteli a na to on potom vzpomínal, jak Honza tam ležela prostě jen tak, jenom v nějakým svetříčku, a on, z morálních důvodů, on v té době byl pařez a potom ještě asi dalších 15 let, on byl úplně auf, měl pořád nějaký ty sexuální potíže, zvláště tedy nějaký ty ideový, masochismy, a ta Honza pochopitelně koho viděla, tak ho musela přeříznout, tak tam s ním vostala, asi dva nebo tři dny, já jsem na tu žebrotu do Prahy jezdil sám, a Honza byla prostě vždycky naprosto znechucená, že Vladimírek nic. Ovšem Vladimírek zas měl dojem, že se ocitl v peleši lotrovské, že dojde k nějakému obrovskému bordelu jako někde u markýze de Sada, přitom markýze de Sada vůbec neznal, tak měl strach, co se to tam na něj strojí, že ho tam snad budeme bičovat nebo se snažit mu nějak ublížit, že ho budeme kastrovat a kdesi cosi, a potom s hrůzou, neohlásiv tedy svůj odchod, s hrůzou uprchl do Prahy, tam několik dní se skrejval, pak nějak zas jsme ho našli, protože při tej žebrotě pořád jsme se nějak pohybovali kolem toho Starého Města, po těch hospodách... (...) No a já jsem se, tak nějak stále ještě víceméně roduvěrný surrealista, pokoušel u toho Vladimíra vzbudit zájem o svůj směr, ale Vladimírek už byl sám tak nějak hotovej, on se třeba interesoval, no pochopitelně že neznal vůbec nic, on věděl, že je nějaký Picasso a to bylo celý, tak se interesoval, ale ne tak nějak zase příliš, ne moc a rozhodně nikdy tomu nepodlehl ani na týden, ani na chvíli, jedině ty dekalky, to bylo pro něj inspirativní. (...) Ještě v tom údobí, když už byl v Libni, u vás, tak si můžete vzpomenout, že pak vzpomínal na ty dekalky a o těch dekalcích jaksi uvažoval a konec konců ty jeho drobnůstky, které nosil v tom svém zásobníku, které byly ještě 38 [pageend40]menší než nehet, ty malinký kousíčky papíru, ty flíčky, který pořád doplňoval, ty dělal také metodou jakéhosi dekalku, že udělal nějakou barevnou skvrnu, potom do toho třeba přimíchal ještě kapičku jiný barvy a prstem rozetřel, nebo papírem a tak, a teďka chodil a v hospodě to každýmu ukazoval. „Vidíte, tady v tom a tom se převaluje velryba, nad tou velrybou stojí palma, a to jezero nádherný, vidíte to? Všechno kvete, a tady jsou... ale když to takhle otočíte, tak vidíte ten obličej? A tady jak se dva perou a tady jak souložej!“ A to všechno z jediný malinký známečky, z toho malinkýho flíčku... Já teda nevím, nejsem pochopitelně lékař, ale bylo by velmi zajímavý jaksi zeptat se přímo nějakých optiků, do jaký míry tady ten zrakbyl abnormální. Ze byl snad opravdu vyvinut nějak nadmíru, poněvadž on neměl zas tak nějak silný dioptrie. A v tý době, když on chodil ještě s těma flíčkama, tak lupu ještě nepoužíval. Bohumil Hrabal: Ale on měl ty brejle, dával šije takhle před sebe... Egon Bondy: Až pozdějc, až pozdějc, tohleto je devětačtyřicátej až pade- sátej rok, to jsou ty doby, když já jsem psal ty básničky, ta Vožralá Praha, jak s Vladimírkem chodím piti, ještě když slunce svítí a tak dál, jo... Bohumil Hrabal: Ta Malá kniha. Egon Bondy: Ne, to je ještě před tím, to je z roku padesát. Ta Malá kniha je psaná někdy až ve třiapadesátým, to jsme byli spolu v nejintimnějších vztazích. A tohleto vy jste znal tak nějak ještě předtím, ještě než jsme se seznámili osobně. Tehdy nám to nějak zprostředkoval Dočekal snad, nebo jestli někdo z těch jinejch Vladimírkovejch přátel, a nebo jestli jsme byli tenkrát v Podolí, ten Born a Jelínek, jak si říkali, ultra- sexdadaismus. (...) Bohumil Hrabal: No, suprasexdadaisti... Egon Bondy: Jo suprasexdadaisti, tak ti přinesli tyhlety už hotový věcičky a tak já jsem potom u vás toho Vladimíra znova objevil. On mně zmizel z merku v tý době, když já jsem byl po těch kriminálech, a v Rakousku, různě, (...) a tak se to táhlo, pak přišel ten padesátej, jedna- padesátej rok, no tak pochopitelně (...) byl jsem rád, že nikdo o nikoho tak nějak neškrtnul, žejo, protože to se mnou bylo prekérní, a pakjsem ho znovu objevil. No a to jsme si užili ty krásný doby, kdy jsme spolu třeba u doktora Hrabala chlastali, a mimo doktora taky chlastali, a naším nejoblíbenějším lokálem, kromě řady lokálů dneska zruše- nejch, v nichž jsme teda zažili přemnohá dobrodružství, tak kromě té řady zrušených lokálů který jsou tam na Starém Městě v Masný ulici, 39 [pageend41]Masnejch krámech, taky dneska už zbořenejch, a v té ulici co jde takhle k Týnu, to je všecko zrušený. Tam právě v těch putykách došlo například k té události, že tam přišli policajti a na každým chtěli legitimaci a na mně už nechtěli, nade mnou již jen mávli rukou, a to je v tý jedný básni napsaný... a ty básně, když jako mluvím přímo o Vladi- mírkovi, asi tři nebo čtyři z tý doby, tak jsou vlastně lokalizovaný do tý putyky, ale dneska je z toho hnusný bar, U Křižovníků. To byla zaflusaná putyka, taková haškovská... já jsem svý mládí předtím strávil většinou U Malvazu. Tam chodil Hanes Reegen, a tydlencty, kteří taky s Boudníkem se dobře znali, na který Vladimírek vždycky vzpomínal s velikou jako takovou afinitou vůči nim, a pietou, poněvadž ten Reegen, ten brzo umřel, a to jsem jaksi probyl a propil většinou U Malvazu. (...) A ten Malvazník se prudce vzpíral tomu znárodnění, poněvadž on měl nějaký dekret podepsaný ještě panem prezidentem Benešem, nějakej zasloužilej odbojovej pracovník—asi byl, byl to mladej člověk tenkrát ještě poměrně, kolem pětačtyřiceti, a víte, on měl kuchařku vždycky jenom devět měsíců. Jak nastoupila, tak otěhotněla a. zleva: Hrabal, Rothová, Michálek, Bondy (foto z besedy 9.4.1974) 40 [pageend42]pak porodila, tak musel vzít novou. A dlouho se mu dařilo, teda několik let, že šiji nemusel vzít. Až ta poslední ho uhnala. Jeho klepla pepka a ona využila takovéto stresové situace a klofla ho. A spadlo to do takový tý celkový jaksi frustrovaný životní situace, kdy mu brali tu hospodu a on nechtěl, on skutečně řval, říkal ,já musím ten Malvaz mít“, a potom když byl na Betlémským náměstí tím vedoucím restaurace, vždycky říkal: „Nikdy v Cechách dobře nebude, pokud zase Malvazník nebude mít Malvaz.“ Nevím, jestli dneska je ještě živ, asi ne, on teda chlastal jako Dán, jeho zásadou bylo, jednou denně pro zdraví každej večer se porvat. Když se blížila zavírací hodina, tak už chodil po sále, byl nervózní a vyhlížel si, s kým se bude prát. Nakonec s námi se nikdy nepral, nevím proč, poněvadž tichej host jsem nebyl, vždycky jsem se vožral jako prase, dlužil jsem mu, ale se mnou se nepral. Říkám, nevím proč, dokonce mne pověřil takovou čestnou funkcí, že jsem byl u gramofonu a ten gramofon pouštěl. To byla taková trouba, právej „His master’s voice“, a ty desky, ty byly snad někdy od začátku, kdy tedy bylo jaksi první lisování, někdy před první světovou válkou, fantastický desky! No a poněvadž se už čtyřicet let ta jehla na nich nestřídala, tak to mělo zvuk asi jak teďka posloucháme tady tím otevřeným oknem, ten randál, no a slova rozumět nebylo, ale efekt byl báječnej. Ovšem v týhlenctý době jsem již z nějakejch důvodů přestal do Malvazu chodit. Poslední seznámení se s měnícím se společenským prostředím, to bylo někdy právě tak v tom padesátým roce, kdy jsem tam teda zabloudil, ten Malvazník byl už vlastně jako ve výpovědi, a teďka rozdával majetek. Každý měl pivo zadarmo, vobložený chlebíčky bez lístků, a ke mně přišel a „ty seš chudej, tumáš“, a nacpal mi mísu nějakejch ruskejch vajíček, a potom nějak ho klofli, a bylo to špatný. Tak jsme chodili potom k těm Křižovníkům. To byla taková božská putyka, tak nádherná, jenom teďka ty kurvy aby vydělaly, tak to musely proměnit v takovej hnusnej podnik. A tam jsme teda skutečně seděli s tím Vladimírkem, a bylo to tak jak v těch básních Egona Bondyho, seděli jsme u stolu sami dva a celej večír jsme si měli co povídat. No a když už jsme byli u toho sedmýho piva, tak se zpívalo a potom zase jsme pod stůl padali, a vždycky v rohu seděl nákej tajnej, a to nás hrozně bavilo, to nás hrozně těšilo. Vladimír se ovšem strašně bál, Vladimír se průserů hrozně bál. No a já jsem je vždycky jako provokoval, a Vladimírek mě tahal za rukáv a někdy útek vodtamtaď a lítal kolem a přiběhl cělý udýchaný, čtyřikrát oběh ten blok kolem plným klusem, jo, udýchaný 41 [pageend43]se vrátil a: „Eště ste tady, Bondíku? Eště ste tady?“ No tak to byly takový ty krásný chvíle, a pak, pak jsme se sešli až u toho doktora. Vladislav Merhaut: No a u toho Malvaze Vladimírek taky pouštěl ten gramofon, ne? Sem tam jste se střídali, nebo... Egon Bondy: Vladimír tam také bejval, jenomže to byla časová neshoda mezi těma našima návštěvama, poněvadž já jsem tam chodil v sedmačtyřicátým a Vladimírek tam začal chodit o něco později, tak ke sklonku tý mý návštěvnosti se tam začal objevovat. Potom jsem se setkal s Vladimírkem, když už byl u doktora, tak já jsem tam taky tak napolo bydlel, takže jsme s Vladimírkem byli v neustálém kontaktu, prakticky každodenně, a když jsem tam zrovna nepřespal, tak jsem tam hned naklusal večír, no to jsme zažili různý srandy jako to pověstný sáňkování, o němž on napsal ten ilustrovaný dopis, a tak dál, potom ta veliká sranda na tom maškarním plese, na Zofíně, kde, poněvadž jsme neměli prachy, tak jsme se rozhodli, že půjdeme na ten ples, a tam si vyděláme, ne na pobyt na tom plese, to ne, to bylo automatický, že nám to tam bude někdo platit, od toho jsou normální hosti tam platící, aby nás tam napojili, ale že si vyděláme do foroty alespoň na čtrnáct dní na chlast tím, že on tam bude dělat rychlomalíře, já budu dělat rychlobásníka, který ke každýmu obrázku hned napíše. nějakou básničku, a že to budeme taxovat buď v naturáliích, nebo v nějaký nezničitelný československý valutě. As náma byl ještě třetí, Sádlo, to byl takovej fantastickej holič, kterej byl už vyučenej, a jak byly takové ty sociální přesuny během toho Února a po něm, tak on tak nějak avansoval z toho holiče až ke studentu grafický školy. A potom tam snad byl ještě Bouše, a ten hrál na housličky. On na ně teda hrát neuměl, ale Vladimírek přinesl nějaké housličky, na něž se přej měl doma učit kdýsi v dětství, a tak tam na to tak nějak šmidlal. No a skutečně, seděli jsme u jednoho stolu a zájemců bylo dost, že jsme opravdu něco vydělali a strašlivě jsme se tam střískali, a když jsme odtamtaď šli, tak, poněvadž Vladimír se tak nějak bál nějakejch konfliktů s bezpečností, tak mě mrzce opustil, když já jsem se tam někde válel po nábřeží, bylo štěstí, že aut tehdá moc nejezdilo, tak já jsem se klidně v noci položil ne na chodník, to by do mne lidi mohli kopat, ale do jízdní dráhy, protože to měl člověk víceméně zaručený, že nic nepojede. A obvykle to dopadlo tak, že když ráno jeli metaři a nebo mlíkaři, to ještě tenkrát jezdili koňma na tu ranní rozvážku, tam mě sebrali a dobromyslně mě vodvezli až do Podolí, jo, to byly takový idylický časy, skoro hermannovský, dalo by se říct... No a takovejch všelijakejch zážitků jsme měli tenkrát dost, to byla celá 42 [pageend44]řada, to dneska si člověk kolikrát už ani nevzpomene, ale jednu věc bych chtěl uvést pro celkovou fyziognomii Vladimírkovu, jako myslím dost zajímavou, dost důležitou... Vladimírek kupodivu od toho momentu, jakmile sám nějak sebe našel, a on sebe našel velmi brzy, už tedy před tím padesátým rokem, už byl svůj, tak Vladimírek byl skoro ne- schopnej, byl naprosto inadaptabilní, byl skoro neschopnej nejenom přijmout něčí jinej názor, ale byl neschopnej vůbec registrovat, že někdo nějakej jinej názor přednáší. Jakmile mu člověk začal něco vykládat, a ne, že by mu chtěl domlouvat, nedělej tohlencto, dělej to takhle, to už dávno jsem pochopitelně v tý době nedělal, poněvadž jsem věděl, že v tomto případě by to bylo naprosto disfunkční, protože on svůj byl, ale myslel jsem, že při tý absolutní a notorický nevzdělanosti, kterou tedy on se vyznačoval, by ho mohly některý věci zajímat. Bud’ z dějin umění nebo z filosofie a nebo jsem na to šel takhle z pozabučka... jsem si říkal, tak když, dejme tomu mu připadala ta filosofie příliš abstraktní a nezáživná, takjsem volil nějakou tu parapsychologii a takový zajímavý věci na který vobyčejný lidi skočej. A my jsme tenkrát chodili s Vladimírkem dost často na ty dlouhý procházky, případně vejlety, a pamatuji se právě jako dnes najeden ten vejlet, kdy jsme to udělali pěšky, to bylo v zimě, někdy začátkem února, a vyšli jsme poměrně dost pozdě, no pochopitelně na Egona Bondyho to nemohlo být hned brzy ráno, to mohlo být tak nejdřív v nějakých dvanáct hodin, tak nějak tou dobou jsme vyšli od konečný autobusu v Kunraticích, a šli jsme do Jílovýho, a z Jílovýho až do Davle. To byl opravdu pěknej vejšlap, vzhledem k tomu, že bylo náledí... a já jsem skutečně se připravil nějak duševně na tu cestu a chtěl jsem Vladimírka vzdělat. Takjsem si připravil taková atraktivní témata, o magii, atd., abych se k němu nějak dostal a k něčemu, třeba k dějinám umění, nebo vůbec k dějinám kultury, poněvadž on vopravdu neznal nic. To byl schopen si plést v dataci třeba Leonarda da Vinciho plus minus 500 let, to pro něj nebylo, v tý době alespoň, nic divnýho. No a to se právě pamatuju, že jakmile jsem o tom začal mluvit, najednou jsem uslyšel cvak, Vladimírkovi to odcvaklo, oči skelný, upřený do nekonečna, neodpovídal a ani neslyšel zřejmě. Nebo neslyšel zřejmě v tom smyslu skutečný receptivity. No tak jsem ho tím neotravoval a pak jsme se po několika takovejch pokusech bavili už normálně a příjemně, on zase, když se dostal ke slovu, tak on dokázal hodiny a hodiny vykládat velmi poutavě sám o sobě — o ničem jiném. Ne příliš mnoho hovořil o nějakejch teoretickejch problémech, o explosionalismu, ale jeho vlastní život, kteiý byl na zážitky, na skutečně objektivní 43 [pageend45]nějaký vzruchy daleko chudší než třeba můj nebo doktorův, tak on zas doved vidět skutečně nějakým elektronickým mikroskopem, pro něj zážitek, kterej našinec by přešel s naprostým nezájmem, neregistroval by to, že ho třeba štípla blecha, nebo pes na něj zaštěkal, nebo kocour se na něj divně zatvářil doma, nebo maminka že přišla domů o půl hodiny později, nebo o půl hodiny dřív, nebo že ho bolelo v žaludku, nebo že měl zácpu, tak tydlencty věci on dokázal s naprostým dramatickým talentem nejenom vyprávět, ale skutečně tedy znova prožít před tím posluchačem, i s patřičnou mimikou, gestikulací a tak dále. (...) On se poměrně velmi rychle přes reprodukci toho reálnýho zážitku, kterej, jak říkám, byl relativně velmi nicotnej, dovedl přenést do úplně fantastický interpretace, jak se ocitl v tý pozici, tedy v rovině tý fantastický interpretace toho zážitku, tak teď začal konfabulovat a to byly fantastický věci. Tak řekněme ten kocour se na něho nějak špatně zatvářil a nebo ho ten kocour škrábnul, při právě předcházejícím pokusu o vzájemnou strangulaci, a Vladimírek mi pak tajemně říkal: „Tak na mne včera zase ten náš kocour zaprskal. Já si připadám, že on mě sleduje, on mě fotografuje očima, on mě pronásleduje a on si to všechno filmuje.“ No přece, Vladimírku, nefílmuje... „Ne, on si to v hlavě všecko filmuje, pak si to pouští pozpátku, teď se na to sou...“ — Asi takhle, tímhletím způsobem. Teďka další projekt měl tu matinku a její šamstry, to bylo obligátní, matinka a její šamstři. Sám o sobě, aby dokázal, aby dosáh’ — ne teda vědomě — to je právě taková ta intuitivní paralogika těch vysoce sensibilních jednotlivců, kde to tedy přesahuje až do takové té parafrénie, má to svoji paralogiku, pro zvýraznění toho dramatickýho účinku, zcela nevědomě si osvojuje mluvit o sobě ve třetí osobě. Mluvil o sobě jako o Vladimírkovi, Vladimírkovi se stalo to a to, kocour vyskočil na Vladimírka, a nebo používal už v tý době a potom stále častěji ten termín Mistr, kterým nám dneska připomíná skutečně tedy toho Mistra a Markétku, a já opravdu se domnívám, že Vladimírek byl spíš tragickou postavou než postavou nějaký tý jasnosti životní a nějakého životního jara, ontologickýho jara, že spíš to byla postava soumraku, velký bolesti ve skutečnosti, a v podstatě tragičnosti. Podle mýho dojmu on prožíval ty věci daleko trpčeji a daleko hůř, než jak je reprodukoval. Měl vzácnej dar humoru. To bylo na něm to veliký. Kdyby byl neměl ten dar humoru, tak komunikace s ním by byla bývala velmi obtížná. Dokázal nejenom si srandu dělat, ale také sám ze sebe si ji dělal, být objektem srandy a sám se přímo stylizovat do vhodnýho objektu pro srandu těch druhejch, a to je samozřejmě veliká věc. To mu ulehčovalo 44 [pageend46]život, nepochybně, ale mám ten dojem, že tedy on ve skutečnosti prožíval i tyhlety droboučký záležitosti, ty drobný lapálie, kdy kocour na něj naprská a hned to v hlavě filmuje, že to prožíval jako něco těžkýho, co nějak bezprostředně životně ohrožuje, vnímal do značné míry ten životní prostor jako prostor jemu nepřá- telskej, no, není divu, když tako- vej Písařovic a všichni ostatní mu celej život házeli klacky pod nohy, jedinou takovou oázou, kam se moh’ uchýlit, to měl skutečně v tý Libni, Na hrázi, jinde to neměl, v zaměstnání měl neustálý potíže, který on ovšem dramatizoval, to byly maličkosti a on z toho zpanikoval... to se pamatuji přece na tu v jeho životě, myslím, dost význačnou, i když krát- E.Bondy kou etapu, když byl v Kovoslužbě... A to byl vlastně jeho poslední pokus o sociální adaptaci v jiný než tedy přímo dělnický rovině. To je ovšem trapná věc, myslím, dnes by bylo nutno zdůraznit, že Vladimírek nebyl dělníkem a nestal se dělníkem proto, že by byl býval k tomu donucen, ale že v tom našel skutečně rovinu, která mu odpovídala. On manuální práci měl velice rád, dělnický prostředí měl velice rád, tam se cítil svobodnej, volnej, i když mu tam všichni říkali „ty vole!“ a i jinak mu nadávali a dělali si z něho srandu, tak cejtil skutečně s tou dělnickou solidaritou... Vladimírek svým způsobem, kdyby ty naše kurvy nebyly kurvy a neměly hlavu vykradenou a neměly tam nasráno (míněna je tehdejší vládnoucí garnitura KSČ - pozn. ed.), tak ho mohly udělat významnou postavou proletářskýho umělce. Poněvadž on jako proletář žil, ale on tak skutečně i cejtil. Ačkoliv pochopitelně žádnou politickou angažovanost nikdy neprojevoval, tak se cejtil habituálně bejt dělníkem, a že patří skutečně k tý dělnický třídě. To bylo to zajímavý, všechny, i ten poslední pokus o adaptaci v jiném prostředí sociálním, tedy v tý Kovoslužbě, byly nezdárný a odtamtud’ už šel přímo do tý 45 [pageend47]fabriky a celý svůj život, včetně toho krátkýho okamžiku co byl na volný noze, tak byl jen tam a chtěl bejt tam... (...) Vladimírek ostře nesnášel takové ty malé intelektuály. On nebyl, pokud nebyl vyprovokován, tak nebyl agresivní. Ale kde moh, tak se od nich odtáh. Protože necítil se prostě v jejich společnosti dobře, nějak cejtil že to jsou lidi, který mají jiný kritéria, než má on, a on skutečně bral ten svůj kumšt jako sui generis dělnickou práci, jako sui generis manuální práci, dělnickou tvorbu při tom ponku, při tom soustruhu a tak dále. A ta obrovská inspirace, kterou on vnes do celý moderní grafiky, ta spočívá v tom, že začal využívat materiálů, odpadovejch materiálů z fabriky. Jeho inspirace byla v pracovním materiálu, který jako dělník dostával denně na stůl, v těch šponách, který mu odlítávaly od soustruhu, v těch rozpícha- nejch stolech, kde se ten materiál upevňuje a tak dál, v tom byla ta jeho základní inspirace, která dala potom přínos do celý tý moderní grafiky, že z toho udělal potom nový techniky a tak dál. (...) Vladimírek skutečně v tom prostředí se cítil dobře. (...) Tam se cejtil svůj, tam byl rád a ačkoliv měl spoustu příležitostí se odtamtud dostat znova do nějakého takového oddělení reklamy a tak, to on všechno odmítal. A měl poměrně velmi malej plat! (...) nějaký extra prémie nebral, on se neuměl jaksi prodat, ani teda na tom pracovišti, stejně jako se nedoved prodat v umění, neuměl se prostě naservírovat, on by si byl třeba i finančně polepšil, kdyby šel do nějaký ty reklamy nebo něčeho takovýho, ale on nikdy nechtěl. Tohlencto je věc, která pro nějakýho eventuelního životopisce Vladimírkova by měla být skoro takovou klíčovou otázkou. V tom byl zas Vladimírek skvělej. Tak jako já sám jsem se celej život vyhýbal práci jako moru, a Vladimírek měl ty pazoury upracovaný přeci, jo, mozoly, já svý ručičky který neuzvednou kilo, to byl takový protiklad, já jsem si zprvu skutečně myslel, že Vladimírek se může v té fabrice cítit stísněnej, ale už asi tak za rok jsem viděl, že ne, že je tam velmi rád, že je spokojenej s prostředím... Josef Hampl: No jistě, já ho litoval, když šel na tu volnou nohu, on se pak chtěl i vrátit... Ladislav Michálek: Dokonce se o tom asi rok rozmejšlel, vůbec jestli má jít z fabriky. Bohumil Hrabal: Ale i když potom šel, tak za dva roky chtěl zase zpátky. V dopisech, co jsou mně psaný, tak tam píše jako: „Doktore, asi se vrátím zase zpátky...“ (...) Egon Bondy: Jednu věc bych se chtěl ještě zeptat. Mně už nějak vypadlo z paměti, jak Vladimírek šel na vojnu. Vím, že to byly děsný srandy. 46 [pageend48]Bohumil Hrabal: To nám přeci předváděl vždycky v Libni. Šel k nějaký pomocný četě, ostříhali ho dohola... Egon Bondy: Vladimírek i tu vojnu bral vážně: Každej se z toho chtěl ulejt, jo, každej se z toho ulil, pochopitelně, a Vladimírek měl dostat povolávací lístek, on věděl, že to pro něho bude těžký, ale šel! Asi třetí den, když tam nastoupil, tak mu říkali: „Poslyšte, vás propustíme, to není možný...“ ale pro něho to bylo tak frapantní, že nemůže bejt, a on prosil, aby ho nepropouštěli. Oni ho nemohli ani voblíct, oni ho propouštěli již třetí den domů, a Vladimírek ne a ne, úplně jak dobrý voják Lei-Feng, jo, jak propagovali dnes v Číně, až na to, že Lei-Feng měřil 135 cm, kdežto Vladimír měl dva metry, pak za půl roku se vojenskejm pánům podařilo ho z tý vojny opravdu vyštvat, no, přišel, a teď: Mistr byl na vojně, tak nám to předváděl, jo, to byly fantastický věci. Bohumil Hrabal: Jak měl pušku, tak on byl velikej a teď měl pušku s malým řemenem, a teď „Na rámě zbraň!“ A on to nosil přes prsa, a teď všichni už to měli tam dole a teďka on tu hlavu, řemenem si dral uši, než to zase dal dolu, a oni na něj řvali, furt řvali na něj, jo, a on to chtěl dělat co nejlíp! Egon Bondy: No on se snažil právě všechno udělat co nejlíp, ale klidně udělal vpravo v bok, když ostatní udělali vlevo v bok... (...) On měl takovou ladnost, on nebyl neskladnej... Bohumil Hrabal: ... no a my jsme řvali, my sme prostě padali, ne kvůli němu... Egon Bondy: Furt sme chlastali z toho lavóru... Bohumil Hrabal:... ty lavóry, jo... Egon Bondy: ... a Vladimírek tolika nepil, to my jsme dělali ty borce alkoholu... Bohumil Hrabal:... a on rád blinkal, on dycky blinkal on měl jako to rád a vždycky si tam maličko odblink, jo... Egon Bondy: ... Já se pamatuju na jedno z posledních setkání s Vladimírem, to bylo někdy v šestašedesátým, to už bylo po natočení toho filmu (Perličky na dně - pozn. ed.). Potkali jsme se náhodou v tom Metru a on takovej vošuntělej jako vždycky, s velikou radostí jako mě vítal, no a poněvadž jsme se neviděli už pár let, no tak bylo ještě mnoho, o čem vyprávět, no a přestože z obou dvou stran, z mý i z jeho strany zpočátku byla ta tendence tedy si vypovídat, co za ta léta se všecko stalo, tak Vladimírek skutečně ale během dvou-tří minut, během neobyčejně krátký doby převzal prostě vedení toho rozhovoru a rozpovídal se jenom o těch svejch potížích rozvodovejch, o nichž mi ovšem předtím vyprávěl 47 [pageend49]už několikrát, a teďka znova! Jako bych to nevěděl, jako kdyby on si nepamatoval, že už mi to podrobně vylíčil, zase znova ty problémy, a to bylo vidět, rok po roce, jak to bylo prostě zakomplexovanější, jak se mu to jevilo stále nepřehlednější, jak se víc a víc v tom zamotával, ale rozhodně to muselo být pro něj traumatickou záležitostí, tedy oni mu to udělali traumatickou záležitostí, a proto právě říkám, že je to osoba spíš tragická než třeba veselá. Poněvadž podívejte se, kdyby takový lumpárny, jaký oni dělali kolem toho rozvodu, dělali nám, tak mám ten dojem, že každej z nás by se doved na to vysrat a vysrat se jim do ksichtu. A to Vladimírek neuměl, ten přímo tou submisivitou jaksi celkovou, na sebe nechal nakládat víc a víc a víc, až to bylo úplně zamotaný. Bohumil Hrabal: No a v tom byl figura jako donquichotovská. On se pouštěl rád a s oblibou a vždycky prostě do jakýhokoliv boje, kterej už byl předem prohranej, a nebo to je bagatela, a tím, jak se chytil, tak on ji povýšil, to on doved ve všem. Vždycky povýšil maličkost a najednou z toho vyrostla nějaká monstrózní událost, která totiž úplně jako by B. Hrabal 48 [pageend50]potlačila tu maličkost a stala se takovým aseitním samostatným světem. Takhle on vlastně postupoval i jak počínal tou skvrnou, tak i prostě k těm velkejm... Egon Bondy: ... Vladimírek zcela nepochybně je, myslím že nejvýznamnější výtvarnou osobností druhý polovičky dvacátého století u nás... (...) Josef Hampl: No tenkrát krásně napsal Padrta, že se naneštěstí narodil tady, že jinak by to byl grafik číslo jedna. Egon Bondy: (...) U Vladimírka, který neměl žádný teoretický vzdělání a který rozhodně nijak filosoficky neuvažoval, bylo zajímavé jedno, že on v tom svým vlastním díle nehleděl na vyšolíchanost těchto věcí, ale na to, jestli je to poctívej jaksi zážitek, poctívej prožitek, poctivý vidění toho, co on tam vidět chtěl... (...) Vladimírek to dokázal, přestože měl tak přímo obsedantní touhu po sociální komunikaci, tak dokázal neustoupit z toho svýho, bysme řekli, až jaksi esoterního uměleckýho stanoviska, neustoupit ani o píď, akorát psal ty dopisy do redakcí, i když ho to stálo vždycky víc než polovičku měsíčního platu, ty jeho rekomanda do všech možnejch redakcí, a i jednotlivcům to posílal, jak známo. A přesto neustoupil ani o píď z toho svýho stanoviska, nezko- mercializoval se, neudělal ústupek obecnýmu vkusu, nešel s proudem, a moh se připojit k proudu všeobecný abstrakce, která tenkrát byla v těch padesátejch letech, ti by ho byli přivítali s náručí. On ne, on byl sám, támhle zaměstnanej v tý Aerovce, s kocourem, kterej na něj prskal, a dokázal udělat teda dílo, který je pro grafiku a vůbec pro výtvarný umění přinejemnším stejným objevem, jako byl Pollock s tou akční malbou (...) Kristapána, kdy se nám stalo v celejch dějinách výtvarného umění, že by někdo byl udělal jinej obrázek než čtver- hrannej a nebo oválnej! Jo? A on udělal grafiku, která je takhlenc, co mu tam od toho ponku odpadlo, nějakej zbytek, kde v celejch dějinách najdete takovej případ...(...) On v těch artefaktech, který produkoval, poznával nejenom všechno, ale především sám sebe. Poznával, jestli ta jeho projekce je pravdivá, nebo ne. Ty jeho věci jsou skutečně výpovědí jeho samotnýho o sobě. On se na tom uměleckým díle přesvědčoval sám o sobě, jakej on je. On v tom hledal sám sebe. Ta pravdivost o sobě je dneska v tom 20. století, to je ta autenticita, je skutečně chápána jako novej uměleckej rozměr, jako sui generis nová estetická kategorie, zaplaťpánbu, že jsme to takhle daleko dotáhli... Bohumil Hrabal: Ten Vladimír, když ještě chodil s Teklou, jo, tak on byl vždycky takovej zakřiknutej, jako in rébus eroticis, a vždycky to dalo jako dost práce ho dostat do situace, aby on tedy byl na výši. Ovšem, 49 [pageend51]jakmile byl se svou satinýrkou, tak ten právej Eros začínal tou klikou a tím proháněním a... Já vždycky jsem myslel, že on hraje divadlo. Ne, on to prožíval přesně, u něj to byl prostě zážitek libidiózní, a čili proto on je v tom nenapodobitelnej, poněvadž kdyby mu kdokoli jinej to vytiskl, tak to nikdy není ono. A navíc, když dělal, tak rád dělal pro někoho, čili říkal: „Pro vás to bude úplně jiný, než by to bylo pro jinýho člověka, třeba pro pana Vaništu. Já to ženu úplně jinak, jinak to ženu...“ On musel cejtit tu jeho satynýrku, on nemoh na žádný jiný dělat. Vždyť on tam měl přece v tom sklepě u Jirky Smejkala takovýhle šifonér, sedm metrických centů ten lis vážil, ovšem Jirka, ten na něm dělal zas známky. Rachot — a vypadla známka. Čili Vladimír musel mít tu svoji, protože na tu byl zvyklej, to byla taková rozviklaná jako zaběhnutá koza, nebo ženská, čili když jel, tak vona jako žejbrovala, jako špatná lokálka, která má tu cukaturu milostnou takovou, čili všechno jako ne nový a právě tím, že to měl tak jako rozviklaný a táh kliku, tak on určoval, čili on dělal úplně jinačí věci. Podle pohybů, čili tady vidíte, že má ty variace a vlastně z nich je každá jiná. Čili právě přinesl zase i v tisku to, co ještě nikdo. Správně řekl Egon, já to tam zdůrazňuju v tý knížce Něžný barbar, on je něžnej barbar, já vlastně celou tu knížku jsem napsal na otázku Friedricha Nietzscheho „kde jsou barbaři 20. století“ a odpovídám, jsou dva. Mělo se to jmenovat Něžní barbaři, to je Egon Bondy a Vladimírek, ale protože to bylo kvůli tý vejstavě a tak dále, tak jsem nechal jenom Něžný barbar. Ale protagonista tam u něj vždycky je, takže dva lidi který jsem viděl s otiskem palce božího, kterej neexistuje, ne ten palec, ale bůh, jsou Egon Bondy a Vladimírek, to tam jaksi stojí psáno. Čili on byl ten něžnej barbar, protože on... Egon Bondy: Vladimírek vysloveně byl, protože on neměl to intelektuální zpracování, on neměl tu reflexi... Josef Hampl: V životě jsem ho nedostal, třeba někde jsem říkal člověče, tady je výstava, to musíš vidět, tak jsme šli, jsem ho táh, až jsme přišli před výstavní síň a on řek: „Hele, já tady na tebe počkám, tak se tam jdi podívat, mne to nezajímá.“ Bohumil Hrabal: No jo, ale starýho Vondráčka a tyhlety knížky, to on přečetl velmi pozorně. Kde on by znal ten krásnej slovník, když píše, tak to je slovník tedy universitního profesora, když on chce, tak má přesnou, vědeckou téměř, tou latinsko—helénskou hantýrkou prostě, má to zdůvodněný, jeho výpověď je, jako kdyby to psal geniální Drvota. A pak vidíte, co tedy ten kumšt znamená, jak ten kumšt ventiluje, jak některé věci odvádí úplně někam jinam. Ten Vladimír byl schopen 50 [pageend52]všeho, jako Dostojevskij a jako hrdinové Dostojevskýho, ale byl jako kuře. To on by vás třeba rád podříz, vymyslel na mne deset vražd, že by nikdo na to nepřišel, dokonce hrůzný vraždy, jak mě spoutá, dá mě do sudu, až se nachlastáme, do sudu s karbidem, a já jako intelektuál budu vědět, že jak se pochčiju, tak že uhořím a že budu to zadržovat tak dlouho, až mi praskne močovej měchejř. Nebo na ty struny jak mě napne na tom rybníce, na takovej mechanismus, a bude v roštíčku a dycky mě ponoří a když už nepudou bubliny tak zatáhne zase a já se opět vynořím. Já budu takhle jako na strunách, to všechno měl nakreslený. Ale neudělal to! Tím, že to nakreslil, tak tím to odešlo. To je zase ta velká věta Nietzscheho — hojivost umění, jo, hojivost... Egon Bondy: Různý způsoby smrti si na vás vymýšlel? Bohumil Hrabal: No co ten se navymejšlel, ale to je právě ta hojivost umění, on nikdy vlastně nikomu nic neudělal, ale každýmu nakukal tolik vražd, a jedna byla krásnější než druhá. Egon Bondy: Ne vůbec ale, ta psychologická příprava té smrti u něho byla značná. Ta obsese tou myšlenkou byla opravdu veliká. Máte snad někde tu jeho sérii fotografií, jak on sám sebe fotografuje jako mrtvolu? Jako oběšenýho, uškrcenýho, to dělal nějak na samospoušť a byl nahatej přitom. Celou sérii fotografií v různejch polohách, prostě jak je jako voběšenej nebo uškrcenej a tak dál, bez toho kocoura, v tomto případě by mu tam byl vadil, tak to už bylo někdy ve dvaapadesátým nebo třiapadesátym roce. A s tou holkou, se kterou pracoval v tý Kovoslužbě, jo, tak přeci tam pořád jí simuloval různý sebevražedný pokusy. Vždycky když ona ho nějak eroticky rozdráždila, jak on říkal, když mu ukazovala nějak koleno, tenkrát se nosily sukně pod kolena, tak on se rozčílil, jo, běžel do sklepa, kam měl z tý jeho pracovny schody rovnou dolů, a tam bylo takový veliký prkno, to mi ukazoval potom, tak tím prknem prostě praštil o zem. Pak říkal: ,A vona myslela, že se tam zabiji.“ Vona samozřejmě na to dávno srala, a proto vylezl za chvíli... a pak zas běžel a praštil prknem o zem. Bohumil Hrabal: To byla ovšem strašná rána, to byla deska na tu mašinu, to byla rána jak z děla, že to vokazoval zřejmě každýmu, mně teda taky. Egon Bondy: No mně potom taky, Vladimírek mi tam klepal tu Velkou knihu a ještě pak jednu z těch ranejch Bondyho knih, to mi klepal tam po nocích v tý kanceláři, já jsem vůbec neuměl psát na stroji a on tak tím jedním prstem, ale on všechny ty svý dopisy psal rukou, do redakcí a tak... 51 [pageend53]Bohumil Hrabal: Hergot a máte vy někdo tu knihu o tom kocourovi? Člověče, ta má název, ta někde musí bejt, já vím přesně, že má tento název, poněvadž mě to vzrušovalo: „Kterak upoutaným balónem jsem naučil kocoura asociaci, takže ve skvrně viděl mola a šel pacičkou po něm.“ Egon Bondy: Ano, ano, pamatuju! Tak to možná mám doma, protože já mám tamto „O vlivu zrcadel, pití kávy a kouření a biografu na uzavírání manželství mezi lidmi se shodnými rysy ve tváři.“ Tak to doma mám, to mi poslal jako dopis, tak tohle možná budu mít taky. Bohumil Hrabal: „Vliv biografu, kouření, zrcadel a pití černé kávy na uzavírání sňatků mezi osobami se shodnými rysy ve tváři.“ A druhá kniha: „Kterak upoutaným balónem jsem naučil kocoura asociaci tak, že ve skvrně viděl mola a šel pacičkou po něm.“ Egon Bondy: Kde teď bydlíte, doktore? Já teď, jakmile budu mít novej výtisk těch Zápisků, tak vám ho pošlu. Bohumil Hrabal: Já vám přinesu toho Něžnýho barbara, jo, tam je vlastně i ta ilustrace z toho... Ovšem bylo to hezký, co jste říkal tady, to bylo nádherný. Egon Bondy: Já si myslím, že Vladimírek by stál za prozkoumání nejenom z hlediska jaksi ryzí estetiky (...) to jsou nový iniciativy ... třeba v dalších generacích na ně bude navázáno, tak mnoho tam u něho je, tak mnoho. Bohumil Hrabal: Kór teď, jak jsme si to trochu zvětšili. Co jste tady viděl, tak my jsme si to tady posledně promítali všechno, jenže to trvá... Egon Bondy: No, jestli se někdy zmůžu, tak bych si chtěl ten diaprojektor koupit taky a pak bych o ty diapositivy velmi prosil, poněvadž to byly fantastický věci, co jsme viděli, no fantastický věci. Bohumil Hrabal: Ze jo, no my jsme byli napoprvé úplně zdrcený. My jsme to znali, ale tady jsme najednou hynuli, čeho jsme byli svědky, šli jsme do hospody, a všichni jsme chtěli jít, když jsme se dohodli, někam jinam, aby si to člověk něčím jiným nějak neumazal, tak jako si to nechat... Egon Bondy: Proto taky o tom nechci mluvit, co jsme viděli, ale budete-li to někdy ještě jednou promítat, tak mě teda pozvěte, poněvadž to se teda musí vidět, to se musí mít v paměti.(...) Vladislav Merhaut: Je třeba nějak všechny ty materiály dát dohromady... Egon Bondy: Já ty materiály rozhodně poskytnu, pokud to mám doma, tak to dám nejpozději do 14 dnů k dispozici. Bohumil Hrabal: Ne, to je tady i kartotéka, přesně vědecky, kdybyste vy zas něco potřeboval... 52 [pageend54]E.Bondy, S. Rothová (v pozadí) Josef Hampl: Já jsem říkal, velká klika je tedy ta, že tady má fůru přátel, který se o to starají dál. Egon Bondy: Já jsem ovšem sociabilní, pouze když jsem vožralej, takže já to poskytnu poštou, normálně, ty materiály... samozřejmě, protože to je evidentní... no, a když by se něco konalo... Přepis původního magnetofonového záznamu z besedy uJ. Hampla (9.4.1974) vyšel v roce 1976 v Edici Explosionalismus. Tento text vychází z téže edice, pro potřeby Haňťa pressu byl však místy krácen. [pageend55]f^ o d p p o te kto p á te rc? §1. m ě s ts k é p á d y v f^olraé oslavují místní vdpužené spolky památku 50TILETÉH0 ZALOŽENÍ „NÁRODN ÍH O D I V A D L A ” V PRAZE ve dnech í6., 20 .a 26. května v sále „u Slovana“ SLAVNOSTNÍ DEN 16. KVĚTNA 1918. Spolek divadelních ochotníků „Jiří Poděbradský“ sehraje V O J N A R K U , drama AI. Jiráska ve čtyřech dějstvích. ............... ........O S O B Y : = = = = = = = = Madlena Vojnarová — — — — < Jeník, její 6 tiletý aju — — — — Jakub VoJnar, jebo »tríc a po ni dnít = —" Antonín Havel — — — — — Jeho matka _ _ _ _ _ — Jan Hruška, ipévák — Bétka, dévečka ) — — Martin. pobOnek ) n _ _ Drtina ) — — < Brolek ) ■nn.-kn-U _ _ _ Hospodská — — Z — Z Z “ Mazánka, její dcera — — — pí. E. Zapletalová Bobouiek Hrabal p. kar. Sázavsky p. Jind. Volenec »t. pí. B ol Néntcovi Ad. WoUmaun al. A. Chlcbcčková p. Jan OáaUvikt p. Jind. Volener tni. p. Fr. Hrabal _____ el. Pav. Pěšákova tl. Mil. Motyčková. VfanickJ lid. — Déj r. 1880 ve vách. Čechách pn morav. bránicích, ř^ cžiiér dů»t. p. ®. t$a{pQF. Z a č á te k v 8 hod večer. P ř e d z a h á j e n ím d iv a d la S l a v n o s t n í p r o s l o v B K a m i n s l íč h o p ř e d n e s e r e ž is é r C E N Y M Í S T : K le slo 2 5 0 K , I. m ísto 2 K, II. místo V 5 0 K , sedadlo na galerii a parter t K. Zamluvené vstupenky do divtdla nutno vyzvednout! nejdéle v pondělí. I I. SLAVNOSTNÍ DEN 20. KVĚTNA 1918. • . Bývali Čechové. Smíšený sbor Hienim p. J. Komrsa, spr. školy, z. P Ř E D N Á Š K A o významu slavnosti. P. odb. uč. F .) Mančál. 1. Ad. Hejduk: Rodné zemi. Recituje dorost »Sokola«. 4- .Slovenský choř“ cvičí ženský odbor »Sokola*. 5. „Chodská* od El. Krisnohorské. Recituje důst. p. E Kašpar. 6. Živý obraz. Hold národa geniu vlasti. G en y n?í*t: »edadlo (n ečíslovan é) 2 i$, k jtá n í 1 if,. III. Z a č á te k v 6 hod. večer. SLAVNOSTNÍ DEN 26. KVĚTNA 1918 K O N C E R T , Nzený p. J. Kom rsem , sprivoem ik o ly v M tlé Vižnlol. P R O G R A M : 1. Smetana: Ouvertura k opate „Hubička". 1’íedncst Salonní orchestr Dvořák: Valčíky p JJJJ j Smyčcový kvartet. Liszt: Hualtaká plsefl z 15. atol.) Smetana: Čoaká Unce - Polka) ^ P™ 'Man0 Pf*dnt* > M charvátskych planí národních. - Salonní orchestr11 Dr V M,chil"* Komrs: Dvořák. Slovanský tance čil. 8. - Salonní orchestr D e l i i p ř e s t á v k a [pageend56]