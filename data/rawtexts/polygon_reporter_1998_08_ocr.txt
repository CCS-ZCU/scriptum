český zahraniční časopis 8 POLYGON 7. prosince 1998 komentáře • názory • informace [pageend1]ČESKÝ EXILOVÝ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.16.) a ZÁPAD (Kanada, roč.20.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca » Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 * Adr. pro list. zás.: Dr.R.Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-74-939 7624 - fax *61-74-939 7552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 V České republice podává informace o Polygonu pan Viktor Mojžíš, telefon 02 - 855 3672 (v čase mimo normální pracovní dobu) POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v České republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 208,- + poštovné (v současné době 120,-CZK, přičemž může být za tuto sazbu v jedné obálce až 5 časopisů). Prodej za koruny je limitován dostatkem sponzorských příspěvků. OBJEDNÁVKY odběru, změny adres a reklamace dodávek adresujte výhradně administraci na centrální adresu do Cury- chu, t.j.: POLYGON, Postfach 1737, CH-8048 Zürich-Altstetten. Dojde-li hlášení o změně adresy později než 3 týdny před následnou expedicí, nemůžeme zaručit provedení změny ještě pro nejbližší číslo. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosté nezaplacení dalšího odběru v termínu platby neznamená zrušení odběru. Prosíme abonenty, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag » Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place ďOrleans, Orleans, Ontario, Canada K1C 2L9, číslo konta 61176 - 0047929, název konta: Polygon. KMENOVÍ PUBLICISTÉ A SPOLUPRACOVNÍCI POLYGONU: BENEŠ Jan, USA/CZ ■ BRADA Zbyněk, USA ■ ČECHOVÁ Marcela, AUS ■ CÍCHA Vladimír, Kanada FRÝBORT Luděk, D ■ HULÍK Milan, CZ ■ JAKOUBEK Václav, USA - KOLÁČEK Josef, Vatikán • KRISTOFORI Jan, N/CH KRYSTLÍK Tomáš, D ■ KUČERA Radek, NL ■ LAMBERG Robert F„ Argentina ■ LAMBERT Jaroslav, CH LANDERGOTT Josef, CZ ■ LEINER Zdeněk F., F ■ LOEWY Jiří, D ■ MEČŮ Jára, USA/CZ ■ NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ ■ SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér Západ [pageend2]Říjen až polovina listopadu v v České republice Politický přehled JOSEF LANDERGOTT Naposledy v milleniu, ve kterém vznikly, byty u příležitosti 80. výročí zrušení monarchie v českých zemích vystaveny korunovační klenoty do historie odklizených králů. Jak se dostaly na světlo, přinesly do Čech vichry, povodně a na Hrad ošklivou literaturu a medailovou lustrační ostudu. Obří plakát aspiranta na hradčanský trůn Klause byt větrem dvakrát poničen a jednou rozřezán a presidentská standarta musela být poškozena sejmuta ze střechy. Lid pověrčivý a symbolů milovný tuší nedobrou budoucnost... Nicméně událostí podzimu byty komunální volby a obměna jedné třetiny osazenstva Valdštejnovy konírny čili stavu senátorského. Trochu smutný pozdrav přišel z Bruselu a tak veselí v politice obstarával Zemanův wunderteam a jeho obhroublá nešikovnost. Také se trochu bilancovalo nad prvními sty dny vlády odborníků z Lidového domu, ale také těch, kteří se za nezastupitelné odborníky vydávali předtím. Volby Komunální a senátorské volby 13. a 14. listopadu v podstatě potvrdily stávající rozložení sil. V prvním kole senátorek (s účastí 42% voličů; o sedm procent více než před dvěma roky) nezískal nadpoloviční většinu nikdo (v roce 1996 čtyři) a do druhého kola postoupilo 22 kandidátů ODS, 15 ČSSD, 14 čtyřkoalice (z toho ale jen jeden z US, jinak většinou lidovců) a tři komunisté. V komunálkách volební účast činila pouze 46% (1994: 62%). Výsledky voleb obsahují dvojí optiku - srovnání s jarními parlamentními volbami a s komunálními z roku 1994. Své silné pozice v obcích potvrdili komunisté, kteří dostali dokonce více hlasů než před 4 lety, pozice uchovali lidovci a ODS, nově se na radnice větších měst dostali unionisté. ČSSD sice získala podstatně více míst než v roce 1994, rozhodně ale ne tolik, aby to odpovídalo dnešnímu postavení ve vysoké politice. Necelá polovina registrovaných voličů ze čtvrtiny dala hlas lidem ODS, necelých 18% ČSSD, 14% komunistům, po 11% nezávislým a lidovcům a 5,5% unionistům. ODS je nejsilnější stranou ve všech bývalých krajských městech a tradičně v Praze. Z politiků parlamentních stran byli s výsledky komunálek spokojeni všichni. Kampaň ODS byla opět podřízena pravidlům reklamních agentur. Vůdci pokusu obou stran o zavedení dyarchického modelu českého parlamentarismu se navzájem karikovali, jak že to vedou kampaň, ale nezabránili prvotnímu dojmu, že jde o planý pokřik ptáků v růžovém sadu, střežících, aby do pichlavého rajónu nevlezl nikdo další. Jan Ruml na cestě za senátorstvím v Praze 6 s úspěchem upoutával výkřiky, jako „Jdu POLYGON 8/1998 1 [pageend3]do toho!“ a tisknul letáčky s výzvami, na které si zřejmě vzpomněl z doby kolem roku 1990: Vrátit politiku lidem, Vrátit stát lidem, Vrátit Prahu lidem. Jedno z volebních hesel ODS „Myslíme jinak“ z kampaně čouhalo jako Everest nad Sněžkou. Partaj opatrných kravat byla nej viditelnější a na této své radikálnosti si také zakládala. Komunistéjeli svým tempem. Levné kampaně, stálá klientela dobře nakrknutá na tuzemský samet, zkrátka jistota hlasů je předem daná. O komunistech sametoví majákové Listopadu prohlašovali, že jsou mrtví, nebo že nejpozději do několika let vyhnijí. Devět let od předání moci vyhasla světla majákům, komunistům roste dorost ve středo- a vysokoškolácích, majících odpor k pokrytectví a lumpárnám měšťáckých partají. ČSSD ani žádná další strana do velkých akcí nešly a zřejmě se spoléhaly na to, že podzimní volby jen potvrdí výsledky voleb jarních. Lidovci se dokonce jakoby úplně vytratili, přesto své komunální pozice udrželi. Výrok voleb je zároveň výrokem celého kvartálu a je od Jana Rumia, který zdůvodnil své kolové vítězství nad primátorem Janem Koukalem z ODS: „Zvítězil jsem, protože mne lidé znají jako člověka, který nemění své názory.“ Parlament a vláda *** Říjnová schůze sněmovny v prvním čtení podle očekávání neschválila vládní návrh státního rozpočtu, který podpořili pouze poslanci Lidového domu s komunisty. Opozice vládní návrh neodmítla, ale pouze vrátila k přepracování a už tím naznačila, že po volbách projde rozpočet s jakýmkoli logickým deficitem. Neprošel ani vládní návrh na zvýšení příspěvků na sociální pojištění, do druhého čtení ale prošlo zvýšení spotřební daně z pohonných hmot a daně z příjmu. Poslanci schválili závěrečný státní účet za rok 1997, tedy za dobu, kdy státní účty vedla ODS, se schodkem 15,7 miliard korun, na které budou vydány dluhopisy s dobou splatnosti 15 let. Lidovecký návrh na omezení imunity a zrušení doživotní beztrestnosti v případě, že sněmovna poslance nevydala k vyšetřování policii, spontánně neprošel hned v prvním čtení. Až na několik jedinců v PS není od samého začátku vůle omezit si privilegia -jako by v podvědomí většiny poslanců tikal budík špatného svědomí a úvahy, co kdyby se to jednou hodilo? Koncem října mimořádné plénum na oltář chudnoucí vlasti po hořkém rozhodnutí položilo tzv. 14. platy zaměstnanců demokracie a státu - volených politiků, soudců a členů Komise cenných papírů. Firma s cedulkou CZ však na druhou stranu stále ještě prosperuje, takže platy třinácté zůstávají... Přes tyto oběti zhodnotil předseda PS Václav Klaus pracovní atmosféru v nejvyšším domě české demokracie moc hezky: „Ve sněmovně přežívá kamarádský a kolektivní duch, což je asi správné.“ - Inu, není nad dohodičku. Na funkci ředitele Všeobecné zdravotní pojišťovny, jmenovaného sněmovnou, resignoval po šesti letech Jiří Němec, neboť se neztotožnil s pojistným plánem prosazovaným ministrem zdravotnictví Davidem. VZP je v zoufalém stavu, její platební morálka je pověstně špatná, její dluhy činí více než 5 mld korun. Ještě loni o Němcovi prohlásila poslankyně Eva Fischerová z téže strany, z níž je dnešní ministr a bývalý mluvčí Levé alternativy: „Němec je odborník, který nemá v zemi konkurenci.“ - Proč takový odborník po sobě zanechal instituci v tak desolátním stavu, se už asi nedozvíme, neboť hospodaření zdravotnických zařízení je v Cechách jedním ze zakázaných a plné tabuizovaných témat (zaklínadlo zní: „Pouze pro odborníky“). Nejvyšší kontrolní úřad při kontrole osmiletého hospodaření sněmovny vyšetřil hrubé nedostatky. Kancelář PS prý neoprávněně vyplatila desítky milionů korun během rekonstrukčních prací na nesouvisející stavební akce, kde projekční práce zadala bez vyhlášení konkursujedné dnesjiž neexistující firmě. Ta také prováděla práce za 1,5 mldKč a sama sebe kontrolovala. Podle NKU 90%ní odpovědnost za chyby nese dlouholetý kancléř Petr Kynštetr. President NKÚ Lubomír Voleník (ODS) však, zřejmě si vědom „srdeční dohody“, kontrolu jaksi zahrál do outu, neboť si nepřeje „obětního beránka“, ale případ má poslancům posloužit jako varování do budoucna. Těmito výroky pochopitelně Voleník váženosti svému úřadu nepřidal a pro veřejnost NKU zůstává nadále „barákem na konci holešovického přístavu“. 2 POLYGON 8/1998 [pageend4]*** Ministři předkládali své rezortní koncepce, zásadní zákonné změny se však dosud na pořad jednání parlamentu nedostaly. Vláda schválila začátkem října plán podpory malých a středních podnikatelů a sled legislativních kroků do roku 2002. Ten ale později vrchní vyjednavač EU Nikolaus van der Pas označil za nedostatečný, aby zajistil vstup ČR do Unie v roce 2003. S ČMKOS kabinet dohodl nulové navýšení reálné mzdy pro rok 1999. Obě strany patrně vsadily na své odhady růstu inflace. Ministr spravedlnosti Otakar Motejl chce strukturálně reformovat soudnictví. Dnešní čtyřstupňovost chce nahradit třístupňovým řádem soudů prvního stupně (okresní), odvolací (krajské soudy) a přezkumným (Nejvyšší soud). Soudci a řada nevládních politiků jsou zklamáni tím, že se Motejl nezabývá spíše systémovým urychlováním rozhodování soudců, snižováním jejich liknavosti apod. Vládní kabinet začátkem listopadu přišel s druhou verzí návrhu státního rozpočtu a schodek tentokrát vyčíslil na 31 mldKč. Komunisté hned slíbili podporu a ukázalo se, že návrh byl konsultován s lidovci. V.Klaus ještě před volbami naznačil děje budouci: „Ve chvíli, kdy komunisté a lidovci deklarovali podporu tohoto rozpočtu, se s tím už bohužel nedá nic dělat.“ Zemanův kabinet v průběhu října schválil řadu opatření pro snižování dovozů potravin a revoltující Agrární komoru (AK) vyzval k jednání. Miloš Zeman svedl tíživou situaci zemědělců na Klausovy vlády a uvolnil si ruce v divadelním výstupu jen průměrně sehraném. AK najednání slyšela a blokační akce s hnojem či čuňaty před parlamentem odložila na neurčito. Tento termín se naplnil v polovině listopadu, kdy se družstevníci pokusili v Brně vypustit na dálnici prasata, ale nakonec dostali strach ze silného policejního kordonu a čuníkům cestu do Prahy po betonu ušetřili. Před Strakovou akademií však v den voleb „darem“ (že by pozornost?) vyložili deset prasat, která vzápětí skončila na jatkách a zřejmě i ministrům v žaludku. - V sociální demokraty zreformovaní komunisté hrají divadlo se „svou“ vlastní vládou mimo jiné i proto, aby získali prestiž v branži, aby mohli tvrdit, že to jsou právě tito bývalí družstevníci, kteří se postarali o všechny potravinové producenty, tedy i o soukromé. Ti se totiž od akcí distancovali, stejně jako parlamentní opozice. Z řady personálních změn je nejpozoruhodnější jedna z ministerstva financí. Ministr Ivo Svoboda odvolal z funkce Stanislava Kosíka, ředitele finančního analytického útvaru ministerstva, tzv. „finanční rozvědky“, prý pro chybné fungování, jinak ale zřejmě pro to, že odhalil spojení ministra s Pavlem Tykačem ze skupiny Motoinvest a protože odmítl poradkyni ministra Barboře Snopkové sdělovat informace a brát od ní konsultace. Novým ředitelem FAU byl jmenován Karel Korynta z kontrolního odboru ministerstva, sympatizant ODS. Bývalý ministr financí Ivan Pilip na adresu možných, nepublikovaných dohod mezi ČSSD a ODS prohlásil, že ČSSD zřejmě ponechává v úřadu lidi ODS, ale tam, kde se vyskytuje člen jiné strany nebo nestraník, tam má ČSSD volné ruce. Odborníci proti diletantům Zeman zhodnotil svých prvních sto dnů velmi pozitivně. Jednáním s odbory prý jeho kabinet zabránil „sociálnímu výbuchu“, rychle sestavil rozpočet a plán legislativních opatření a nachystal akci čisté ruce. Připustil sice mediální neobratnost některých svých ministrů, ale pochválil si úspěch při projednávání rozpočtového návrhu v PS. Čisté ruce jsou pro Zemana akcí na dlouho: „Ten svinčík, který tady byl za posledních šest let, se tak rychle nedá odstranit.“ Nadmíru sebevědomý, přitom premiantsky křečovitý a často konající a říkající hlouposti, Zemanův „klub sebevrahů“ zatím obstává - dosud totiž o ničem pořádně nerozhodl, do ničeho, kromě personálních čistek ve vládních institucích, ani ve skutečnosti ještě nezasáhl. - Před minulými komunálními volbami pokřikoval Zeman na adresu tehdejších radnic a vlády heslo „odborníci proti diletantům“. Jinými slovy, teď se díváme na slova a činy profíků (kdyby to snad někdo nerozpoznal)... Co se týká mediálního vystupování připomíná Zemanův kabinet organizaci prakřes- ťanů, kteří právě vystoupili ze tmy římských katakomb a místo cesty k cirku zabloudili přímo na Forum. Běžná kritéria zatím splňuje snad pouze ministr pro životPOLYGON 8/1998 3 [pageend5]ní prostředí Miloš Kužvart. Naproti tomu v novinách se jde vládě po krku způsobem, jaký koaliční kabinet božských Václavů a Vladimírů nikdy nepoznal. Tehdejší vládní a pozitivně slepí novináři jsou právě nyní pisálky opozičními a, aniž by to chtěli, jsou Zemanovi dobrým korektivem. Ten sice se svými (sou)druhy prská, ale celkově je prognostikův kabinet kontrolován a zušlechťován nepřátelským tiskem k podobě, která ho činí jakž takž snesitelným. Všeobecně však voliči čekají, s čím už ČSSD přijde. Očekávala se razantnost, přišla polívčička, nechuť riskovat. * * * * Po Klausově pětiletce a nemastném-nesla- ném začátku vlády Miloše Zemana, po mnohaletých ambiciózních zásazích presidenta Havla do domácí politiky začíná možná zřetelněji převažovat ta část charakteristiky českého polistopadového transformačního procesu, která vykazuje v domácí i zahraniční politice spíše znaky arogantního ne- umětelství než systémového postupu. Tedy více indolence, méně konjurace. Nevím, jestli to je uklidňující zjištění a v obou případech se to protagonistům těžko přiznává. Jak spiklenci, tak troubové mají také společné, že zásadně nedbají upozornění na své chyby. Vždyť právě oni to jsou, kdo zrovna konají cosi ojedinělého v lidských dějinách, co ti druzí zarputile odmítají respektovat... Nad Bruselem a Prahou se zatáhlo Premiér Zeman stihnul zakrátko poznat dvě tváře Bruselu; tu diplomatickou i tu pravou, tvrdou. Na konci září ho Jacques Santer ujišťoval, že na společném nebi nejsou mraky, začátkem listopadu mu pak ministr zahraničí Jan Kavan z Bruselu přivezl výroční zprávu Evropské komise, kde najednou bylo mraků až moc. Zpráva o sbližovacím pokroku uchazečů o členství v EU za poslední rok a půl totiž výslovně uvedla o ekonomicky nejsilnějších kandidátech, o Slovinsku a ČR, že od posledního hodnocení dosáhly úspěchů nej- menších. Zpráva není pro Prahu lichotivá. Je v podstatě zrcadlem promrhaného času Klausovy pětiletky. Přes upozorňování zůstávají především pseudoprivatizace či do- privatizace, neprůhledný finanční systém, nepřipravenost legislativy a nedotažení správní reformy neustálým terčem kritiky Bruselu. Většinou politiků byly výtky sebekriticky uznány, jen Václav Klaus zareagoval jako roduvěrný národovec. Jeho bruselospekti- cismus není, jak se nyní u opozičního politika ukazuje, odporem ke způsobu organizování EU a její byrokracii, ale obyčejná hra na tuzemské národovectví. „Bruselští úředníci nemají co hodnotit činy vlád,“ prohlásil na adresu průběžné bilance Klaus. Opoždění doma pak svedl na ty, kteří koncem loňského roku „způsobili dlouhou vládní krizi“. Slovy „nedělejme se horšími než jsme“ odvrhnul materiál instituce, o jejíž členství se ucházely a ucházejí programy naprosté většiny českých politických stran a zřetelně se od vzniku ČR pro členství v Unii vyslovily všechny čtyři dosavadní vlády. Klausova odmítavá slova ovšem korespondují s názory zhruba poloviny voličů. Jejich názory - a nejde jen o komunisty či republikány - lze shrnout do modelového výroku: „Aťnám do toho nekecají, nebudeme poslouchat cizáky, nechceme být v Evropě žebráky.“ Zpráva byla přijata s až trochu příliš upjatou myslí na nejhorší. Ostrou kritiku lze spíše interpretovat jako diplomatický výchovný prostředek pro vlády v Lublani a Praze. Zajímavější spíše byla bezradnost českých politiků, jak dál. V Bonnu se mrtvoly zakopávají... Nový ministr zahraničí německé vlády Joschka Fischer oznámil, že bonnská vláda nehodlá německo-české vztahy zatěžovat minulostí. Kancléř Schröder: „Je nepřijatelné, aby bavorská vláda kladla politické požadavky pro vstup ČR do Unie kvůli postojům vyhnanců.“ Premiér Zeman to interpretoval jako konec nárokům vyhnaných Němců, spokojen byl i stínový ministr zahraničí Jan Zahradil (ODS), který prohlášení vidí přesně v intencích společné vládní deklarace. Zeman takto posilněn se doma pozastavil nad způsobem psaní některých českých novin v době předvolební přestřelky Zemana s německými politiky. Prý to někdy v něm vyvolávalo „subjektivní dojem“, že jde o placené agenty Franze Neubauera. Na druhou stranu Zeman rozlišuje mezi vyhnanci a vyslovil na českého politi4 POLYGON 8/1998 [pageend6]ka a dokonce předsedu vlády revoluční názor, že sudetoněmečtí antifašisté neměli být vyháněni. Místopředseda Zemanova kabinetu Egon Lánský koncem září na konferenci sociálně demokratické Seligerovy obce k výročí Mnichova ve Straubingu vyzval k novým začátkům ve vzájemných vztazích a připojil dokonce tato slova: „Litujeme, že se vám stala křivda a prosím vás o odpuštění.“ ... a na Visegrádu vykopávají Miloš Zeman byl v poslední třetině října v Budapešti na setkání s premiéry Polska a Maďarska Buzekem a Orbánem. Jednali o oživení ducha Visegrádu a o slaďování kroků při vstupování do NATO a EU. O spolupráci „visegrádské“ Zeman doufá, že přetrvá navždy, tedy i v EU. Visegrád z roku 1991 ale není Benelux ani v náznacích. Je to symbolická, jinak nefunkční reminiscence na rakouské země bez Vídně. Klausova a Zielencova zahraniční politika toto určité gesto nechtěla ani tolerovat, Zemanova reformně komunistická vláda na symboliku blízkého vzdáleného viditelně dá. Ostatně Zeman se v opozici často setkával s představiteli reformně komunistických stran těchto zemí. Na otázku, co je vlastně Visegrád, lze při nefunkčnosti CEFTA dosti nejasně odpovídat. Účast v podobném užším troj spolku (ale se Slovenskem se prý počítá také) je i z diplomatického hlediska pro ČR nevýhodná, alespoň při stávající úrovni vztahů k Německu. Polská a hlavně maďarská diplomacie je mnohem pružnější. Ostatně ani Visegrád ani CEFTA zatím nevstoupily v život tak, jak by si mnozí přáli, spíše to je noční můra politických snílků, neboť titíž lidé nebývají např. vůbec nakloněni myšlenkám obnovy jakési „podunajské říše“. Nový slovenský ministr obrany a reformní komunista Pavol Kanis byl na konci října prvním členem nové bratislavské vlády, který navštívil Prahu. Ujistil o novém směru slovenské zahraniční politiky a o tom, že Bratislava chce na mezinárodním fóru nyní úžeji spolupracovat s Prahou. Slovenský premiér Mikuláš Dzurinda však zahraniční politiku země vymeziljasněji: nejprve se byl představit v Bruselu a pak ve Varšavě. Polsko označil za strategického partnera Slovenska a Jerzy Buzek s potěšením mohl opětovat: „Polsko je nadále připraveno dělat Slovensku advokáta v jeho úsilí integrovat se do Unie a Aliance.“ - Takovou mazurku „odborníci“ od Vltavy neradí; češi si stále myslí, že Slováci patří jen do jejich rajónu. Nových poměrů na Slovensku využil ve stejné době i president Havel a dal se pozvat nevládními organizacemi kjednodenní návštěvě Bratislavy. Setkal se se starými přáteli a s nejvyššími představiteli dnešní vlády a parlamentu. Procházka po bratislavském centru byla v podstatě prosta projevů nepřátelského ducha obyvatel, s politiky Havel hovořil o obnovování spolupráce v rámci visegrádské čtyřky a návštěva u Dunaje byla hodnocena jako nová kvalita vzájemných vztahů. RFE vysílá, vláda počítá Svobodná Evropa zahájila koncem října z Prahy vysílání do Íránu a Iráku. Místopředseda ČSSD Zdeněk Škromach ovšem několikrát připomněl názor „tvrdého“ jádra strany Lidového domu (ale také jihomoravské firemní lobby, kterou zastupuje): „Případné ztráty by měly hradit Spojené státy, popřípadě jiné země, které na tomto vysílání mají zájem.“ Ministr zahraničí Kavan ale ujišťoval, že vztahy s USA nejsou spory zatíženy. Irák pouze pohrozil dopadem na „budoucí hospodářskou a obchodní spolupráci“ (vztahy s Irákem jsou pro embargo již roky nulové), Írán stáhl svého velvyslance v Praze ke konsultacím a oznámil, že s ČR neuzavře žádný další hospodářský kontrakt (podíl vzájemného obchodu s Íránem činí na celkovém českém zahraničním obchodu pouhou desetinu procenta). ČR již několik let nemá v Teheránu velvyslance a Kavan žádná odvetná opatření neoznámil. Je to první případ v české diplomacii, kdy z Prahy cizí stát odvolal velvyslance. Albion imigranty počítá Václav Havel podnikl v říjnu čtyřdenní státní návštěvu Spojeného království, doprovázen chotí, ministrem Janem Ka váném, pověřencem vlády v romské problematice Petrem Uhlem a guvernérem ČNB Josefem Tošovským. Havel byl první hlavou českého státu, která navštívila Ulster a Skotsko. Po setkáních s královnou a premiérem Blairem prohlásil, že by se Češi POLYGON 8/1998 5 [pageend7]měli zamyslet nad svou xenofóbií. Stěžejní otázkou politických jednání totiž byla záležitost cikánských přistěhovalců. Britové ujistili české politiky, že s visovou povinností pro ČR nepočítají (předtím ji zavedli pro občany slovenské). Ministr Kavan později potvrdil stará a původní podezření, že exodus cikánských rodin do Británie (a dodejme, i do Kanady a Belgie) je organizován a že je předmětem dobře organizovaného obchodu. * * * * Před cestou do Británie kritizoval Havel primátora Ústí nad Labem, že zneužívá „určité oblíbenosti“ ve městě a že šíří xenofóbii. Ladislav Hruška (ODS) od Havla žádá omluvu: „Pseudoochránci lidských práv typu pan president nebo Petr Uhl nepřicházejí s konkrétním řešením, pouze zvyšují neklid a emoce.“ Ústecký primátor pak presidenta pozval na návštěvu města a také slavné neštěmické „zdi“. V zoufalé snaze vypátrat a především „vylepšit“ nacionálni identitu a dávnou minulost, tedy něco podobného, co konaly evropské národy v romantismu, dostávají se někteří cikánští představitelé do mnohdy neuvěřitelných komických poloh. Jeden z nich dokonce v televizi pobavil tvrzením, že Romové jsou praobyvateli Řecka! Zedník František Diro z Opavy tvrdí, že na rozdíl od Brita Ventrise právě on správně přečetl tzv. lineární písmo B, a to nikoli na základě řečtiny, ale na základě romštiny. Michael Ventris (původním oborem příbuzný Dirův; Ventris byl architektem) se prý mýlil a podle Dira jsou tudíž Cikáni praobyvateli Hellady. - Nezbývá než připomenout blázinec, který krátce navštívil obchodník sepsy Josef Švejk, v němž se setkal s velmi různými a vzácnými lidmi, mj. také s jedním, který tvrdil, že kolébka Cikánů je v Krkonoších. Strany Předseda ODS Václav Klaus se v říjnu stal podruhé dědečkem, ale bez ohledu na věk si s Havlem zase vyměnili pubertální jízlivosti. Bývalý premiér politoval toho, že při oficiální příležitosti nedostal na Hradě ani najíst, jen kávu, zatímco jeho předchůdci ve funkci předsedy PS chodili na Hrad večeřet. A abý nezůstalo jen u toho, špitl se škodolibostí upíra, kterému právě spravili zuby, že on sám jezdí škodovkou, zatímco president mercedesem, což není prý pro expremiéra „můj svět“. * * * * V polovině října zasedal v Hradci Králové UVV ČSSD v očekávání velkých sporů ve vedení strany, namísto toho ale přišlo komorní ladění. Odnesli to novináři. Zeman pohrozil prošetřením privatizace Mladé fronty. Lidové noviny jsou pro něho nejhloupějšími novinami u nás a zapochyboval také o vzdělanostní úrovni jejich redaktorů. S týdeníkem Respekt v jiné souvislosti zúčtoval také velmi originálně: „Respekt považuji za žurnalistickou žumpu a žumpám se vyhýbám.“ Když už byl v ráži, tak p.t. členské základně ČSSD doporučil číst Rudé právo, neboť to je „seriosní tisk“, nebo Zemské noviny či Slovo. Jinak ovšem Zeman ví, že „většina novinářů nevyniká inteligencí ani profesionalitou a u části nelze ani vyloučit podezření z korupce“. Také by ale měl vědět, že jak Mladá fronta, tak Rudé právo byly privatizovány proti ústavním zákonům o zestátnění komunistického a svazáckého majetku, měl by tedy myslet i na svůj oblíbený a seriosní Porybného tisk. Je dobře, že Zeman zůstává Zemanem, že ho premiérský úřad nedrtí a nedělá z něho měkkotu. Nenávistně vyslovované říkánky proti novinářům pomáhají Zemanovi držet partaj za plotem Lidového domu. 1 tohle je schema - kdo není s námi, jde proti nám, má ČSSD společné s ODS, pouze jedni mají spíše svazácký věk, ti druzí z něho již nevyrostou. Miloš Zeman v Hradci potvrdil, že v partajní politice dosáhl svého a že do čtyř let z vedení ČSSD odejde. Sjednáním UWbyl spokojen, neboť nastal prý zásadní obrat v historii strany, když byl přijat vnitrostranický princip úspěšnosti při vedení místních a regionálních organizací. Přednost ve vedení vyšších organizačních celků ČSSD se dostává těm, kde bylo dosaženo lepších volebních výsledků. Strana se tak dále zbavuje pražského a středočeského centra, jádro ČSSD se posouvá do sociálně výbušných oblastí severních Čech a severní Moravy a hrozí určitý isolacionismus. Všude tam, kde na okresech tradičně mají silnější pozice jiné politické směry, budou zřejmě místní organizace nyní 6 POLYGON 8/1998 [pageend8]pasivnější. Je kuriózní, že volební mapka okresů, kde jsou nejsilnější levice + komunisté + repové, kopíruje území, kde kdysi žili jako většinové obyvatelstvo Němci, resp. němečtí Češi. Jak je vidět, noví kolonisté jsou ve svém „doma“ velmi nestabilní a moc tam „doma“ asi stále nejsou. Z personálií strany Lidového domu vybíráme: Z funkce místopředsedy strany odstoupil Vladislav Schrom, neboť dal přednost karieře uhlobarona OKR. Ministr financí Ivo Svoboda naopak „všechno stíhá“ a tak nevidí důvod před dubnovým sjezdem ČSSD místopředsednickou funkci v partaji opouštět. Svoboda tak do jara zůstává pokladníkem eráru i partaje Lidového domu, což je dokonalejší než v dobách „právního“ státu dr. Husáka. ČSSD je svým protiněmeckým trendem tak populární, že přitahuje i republikány. Bývalý Sládkův poslanec Petr Vrzán z Chlumce nad Cidlinou nalezl v ČSSD „sílu velmi zodpovědnou“ (do ČSSD vstoupiljiž jeden odpadlík od SPR-RSČ, v září 1994 havířovský Ladislav Nedorost). President Na pozvání Václava Havla a za peníze Yohei Sasakawa a Nippon Foundation se v Praze v polovině října konala konference Forum 2000, věnovaná globalizaci, globali- zaci a globalizaci. Mezi politiky, politology, finančníky, představiteli církví byla přítomna např. Hillary Clinton, Hana Suchocká, Adam Michnik, Henry Kissinger. Veřejností účel konference pochopen nebyl. Ostatně Praha není město pověstné klimatem vhodným pro růst velkých myšlenek. Třicetiletá válka a Vestfálský mír, jehož vzpomínkových oslav se Havel v Německu zúčastnil, z Prahy totiž kdysi udělaly město provinční. Václav Havel začátkem listopadu na výročním velitelském shromáždění genštáhu české armády přišel s návrhem, jak z obranné Severoatlantické aliance udělat pakt útočný: doporučil změnit jeden z článků Washingtonské smlouvy tak, aby NATO mohlo vojensky zasáhnout i za blízkými hranicemi členských států. Takové rozhodnutí by prý mělo být vázáno na rozhodnutí RB OSN (tedy Ruska i Číny) a cílem zásahů by mělo být jen dosažení příměří v konfliktu.-Zřejmě jde o nápad, který nevznikl v Cechách a Havel posloužil jako pošťák - nabízí se souvislost s nespokojeností Američanů s malou schopností států EU řešit balkánské problémy. Causa Zilk K ojedinělému činu se Havel odhodlal na mezinárodní scéně, když Helmutu Zilkovi, který byl původně mezi kandidáty letošního vyznamenání Rádu Bílého lva, krátce před výročím republiky oznámil, že mu ho nepředá, neboť prý v 50. a 60. letech pracoval pro čsl. rozvědku či tajnou policii. Zilk vše odmítá a pokládá to za výraz napjaté vnitropolitické situace v Praze — a asi i na Hradě, a bude se bránit: „Jsem hluboce lidsky dotčen.“ Havel dokonce oznámil, že byl prostřednictvím Süddeutsche Zeitung, které přišly první s informací, nějakými českými kruhy „sprostě“ vydírán. SZ ohleduplně omluvu nežádaly, neboť zmatený hradní pán prostřednictvím svých lidí připustil, že jeho slova byla nepřesná a neadekvátní. Senátor za ODS Václav Benda, do konce roku 1996 ředitel Úřadu pro dokumentaci a vyšetřování zločinů komunismu (ÚDV), sice politoval nešťastné formy zásahu do citlivých čes- ko-rakouských vztahů, ale vlastní skutečnost, tj. obvinění Helmuta Žilka z placené spolupráce s českou komunistickou tajnou službou a StB,_potvrdil. Vzápětí se v Čechách debata pustila jiným směrem, do Bendy a únikům informací z ÚDV. Ministr vnitra a bývalý kádrovák Václav Grulich situace okamžitě využil k reorganizaci práce ÚDV. Do Bendy se pustila i jeho ODS tónem, který opravňuje k domněnce, že v partajních seznamech zasloužilých o stranu má za svým jménem křížek s poznámkou „vyřízeno v říjnu 1998“. Komu nebo čemu má aféra Zilk prospět je asi zbytečné vědět: zřejmě jde o sofistikovanou hru těch, kteří se takovým hraním živí. Není ani jasné, zda cílem aféry je Havel, Zilk, nebo republika. Na každý pád byla diskreditována nejvyšší státní vyznamenání a snad by se mělo uvažovat o změnách, minimálně prověřovacích mechanismů, když je hradní vašnostové nedokázali za léta nalézt. Praha, 15. listopadu 1998 ■ POLVGON 8/1998 7 [pageend9]Neposlouchejme vypravěče bájí, ale historii 80. výročí vzniku československého státu bylo svátkem nesvátkem, neboť lidé odjeli na své globalisované, občanské chaty a chatičky, aby se v teplákách mohli porýpat v půdě svých zahrádek. Všeobecně se na éru CSR vzpomínalo jako na ideální dobu české státnosti s tím, že ani jinak dopadnout v prostředí nastupujících totalitárních režimů nemohla. V okamžiku vzniku Cesko-Slovenska působilo několik důležitých a v důsledku osudových momentů. Ač proklamována jinak, byla CSR státem nacionálním vykonstruovaného národa československého a ač malým Rakouskem-Uherskem (snad jen bez Italů a Balkánců) byla státem téměř ryze českým. Mezinárodně proklamovaný princip sebeurčení národů nebyl dodržen, německá menšina měla smůlu. Ostatně pro humanistu Masaryka byli Němci v 18. roce cizinci, pouhými kolonisty. Němečtí Češi do CSR nechtěli, tak byli donuceni i střelbou (1919), slovenská většina se také cítila podvedena. Češi si založili říši, v níž dosti necitlivě spojili oblasti Horního Polabí se západokarpatským a dunajským regionem. Imperiálni experiment se nezdařil, i když dodnes v Cechách přetrval pocit koloniálního dobrodiní pro Slovensko a Podkarpatskou Rus. Zánik CSR zevnitř způsobil šovinistický paternalismus Cechů vůči svým východním spoluobčanům a nešťastná forma vyrovnávání hladiny pocitu méněcennosti vůči německému, resp. německy mluvícímu živlu bývalých korunních zemí. ČSR na venek byla vedlejším produktem naprosto nevyváženého versailleského systému. Ten se zhroutil celkem třikrát a s ním i dvakrát CSR: v Mnichově, v Postupimi a na Maltě. Dešifrovat tuzemský mythus jménem Československo je práce stejně nevděčná jako objevovat předhistorické dějiny hellénských států prostřednictvím košaté mýthologie. Český svět je totiž mýthy přímo zaneřáděný, mýthy o sobě i světě kolem. Cesta do rodiny evropských států a národů bude ještě cestou dlouhého hledání a odhalováním toho, co je prazdrojem všech mýthů: mlžení a zkrášlování či očerňování skutečnosti. Cesta Čechů do západoevropského společenství je neslavným odkrýváním vlastních nedostatků, snad i odpovědí na to, proč z mnohonárodního Československa zůstali Češi sami, nyní ve svém národním státu. Obávám se, že potomci husitů, rakouských úředníků a komunistů teď zase začnou hledat chyby na druhých. Národovecký orientovaný prof. Klaus už přišel s tím, že lítá saň „ módního evropanství“, jak se právě vyjádřil, sedí v Bruselu. Ze by nás čekalo další období nadávání na novou vrchnost? Místo vídeňské či moskevské přijde na řadu bruselská? České trauma nedokázat se vcítit do názoru druhého, nebo ho vůbec vážně vyslechnout, se nehojí. Myslím, že Evropany čeká hodně, hodně trpělivosti, kterou budou muset vynaložit na „ získání“ nedůvěřivých Švejků od Labe a Vltavy. Od dob, kdy byl lidem v Čechách vyměněn komunismus za parlamentní demokracii a kdy přibylo samoobsluh a cestovek, v postojích lidí ke změně prostě nedošlo. Mají pouze jiné kulisy na scéně, která po 80 let byla lakována několika nátěry různých „velkých pravd“ o vzniku republiky, o demokracii, o humanismu, o několika domácích odbojích a o oddanosti všem režimům. ____________________ Josef Landergott 8 POLYGON 8/1998 [pageend10]Přehled hospodářské politiky DUŠAN NOVÁK Nižší inflace, nezaměstnanost zůstává Cenová hladina se ke konci září ve srovnání se srpnem zvýšila pouze o 0,1% a v říjnu spotřebitelské ceny dokonce klesly o 0,2%. Meziroční inflace se snížila na 8,2%, její úroveň je nižší než ČNB předpokládala. Za poslední 4 měsíce klesly ceny potravin v obchodech o 3%. v říjnu o 0,6%. Rovněž náklady na domácnost, dopravu a zboží i na služby pro volný čas klesají. Mnozí dodavatelé velkých obchodních řetězců si stěžují na tvrdý postup svých odběratelů, kteří tlačí nákupní ceny dolů. Některé zboží je levnější než loni v prosinci, např. vepřové maso, chleba a vejce. Dodavatelé, zvláště Agrární komora, protestují. Silná koruna zlevňuje zboží z dovozu. Příznivý vývoj inflace poskytuje ČNB prostor pro další snižování úrokových sazeb. Koncem září i října evidovaly úřady práce 350 tisíc nezaměstnaných, tj. 6,8% obyvatel produktivního věku. Během října se snížil počet absolventů škol hledajících práci na 72 tisíc. Někteří našli místo, jiní pokračují v dalším vzdělávání. Volných pracovních míst nabízejí úřady jen necelých 50 tisíc, neboť pod ekonomickým tlakem podniky provádějí restrukturalizaci. Polovina uchazečů o práci žije z podpory v nezaměstnanosti, která v průměru dosahuje 2500 Kč měsíčně. Ministerstvo práce a sociálních věcí bude vyplácet příspěvky těm podnikům, které poskytnou práci uchazečům problémových skupin. Vláda chce zabránit nelegálnímu zaměstnání zahraničních pracovníků v ČR, neboť povolení získalo asi sto tisíc cizích občanů, ale možná dalších sto tisíc jich pracuje na černo. Při 1500 kontrolách zjistily úřady práce stovky cizích pracovníků bez povolení. Zvláštním případem jsou Slováci, kteří mají volný přístup na trh práce na základě mezivládní dohody. Na Ostravsku, které vykazuje již 17 tisíc nezaměstnaných, pracuje několik tisíc Slováků. Proto vláda chce dohodu vypovědět a Slováky podřídit stejným předpisům jako ostatní cizince. Ukazatelé vývoje Maloobchodní tržby poklesly v srpnu meziročně o 4,7%. Mírný růst zaznamenal pouze prodej potravin, ale u nepotravinářského zboží utržili obchodníci o desetinu méně. Sdružení cestovního ruchu a pohostinství zaznamenává pokles návštěvnosti. Údajně omezení růstu reálné kupní síly vede občany k úsporám. Především střední vrstvy se propad reálných příjmů dotknul nejvíce. Svaz také viní vládní instituce, že nedostatečně propagovaly ČR jako turistickou zemi. Počítačové firmy zaznamenávají pokles zájemců a stavební podniky si stěžují, že obecní úřady udělují málo zakázek. Živnostníky rovněž trápí platební neschopnost velkých firem. Podle Českého statistického úřadu podobně jako v srpnu také v září klesly tržby z průmyslové činnosti, tentokrát o 1,4%. Objem výroby však roste a proto podniky vyrábějí na sklad. Podle ekonomů při tomto vývoji budou podniky snižovat ceny, ale také začnou propouštět zaměstnance. Následkem bude mírný nárůst reálných mezd. Údajně čeští manažeři jsou velmi schopni vyrábět, ale nikoliv prodávat. Tíživou situaci podniků ulehčí podstatné snížení úrokových sazeb, které ČNB provedla, ale to se projeví údajně až za 9 měsíců. První hypermarkety zahájily prodej v roce 1996 a letos se jejich počet v ČR přibližuje dvacítce. Nejvíce jich je v Praze a Brně, ale objevily se i v menších městech. Český průkopník - firma Pronto Plus - však finančně nevydržel zahraniční konkurenci a z trhu odchází. Hypermarkety prosperují, ale domácí obchodníci si Úřadu pro ochranu hospodářské soutěže stěžují, že tyto giganty uplatňují tzv. podnákladové ceny. Úřad dosud nenašel žádný důvod k zákroku, ale zorganizuje jednání o nezákonných praktikách v obchodě. Zahraniční obchod a investice Deficit obchodní bilance za září skončil schodkem 18 mioKč, od počátku roku dosáhl 47 mldKč, v roce 1997 činil za stejné období POLYGON 8/1998 9 [pageend11]100 mldKč. Dovoz vzrostl o pouhých 0,7%, vývoz se zvýšil o 7%. Podle ekonomů naše zboží není dostatečně schopné vývozu, firmy nenabízejí nic nového. Stagnace domácí poptávky vedla k poklesu dovozu a silná koruna snížila přírůstek vývozu na nejnižší úroveň letošního roku. Odbyt na západních trzích začíná váznout a ruská krize brání vývozu na východní trhy. Slovenská devalvace zvýšila ceny českého zboží v SR. Podle požadavku Světové obchodní organizace (WTO) zrušilo Slovensko od 1.10. dosud uplatňovanou dovozní přirážku ve výši 3%. Od nového zavedení v létě m.r. se mírně snížil dovoz, ale poklesl vývoz, neboť potřebuje mnoho součástí dovážet. Za 8 měsíců letošního roku dosahuje deficit obchodní bilance SR již 51 mldSk. Předčasným ukončením přirážky, která měla platit až do konce roku, budou v rozpočtu chybět 2 mldSk. Na pokračování výběru by SR musela předložit WTO novou žádost se zvláštním odůvodněním. Evropská komise zavedla antidumpin- gová cla ve výši 25% na motouzy, které do EU vyváží Juta Dvůr Králové. Tato firma v uplynulých třech letech investovala do modernizace provozu přes 110 mioKč a v loňském roce zdvojnásobila produkci na 5835 tisíc tun. Komise srovnala ceny, za které Juta dodává zboží českým prodejcům s cenami účtovanými zahraniční firmě. Juta tvrdí, že vývozní ceny jsou nižší, neboť na domácím trhu si firma marketingové výdaje platí, kdežto v zahraničí hradí tyto náklady obchodník. Juta se odvolá také proto, že 5 zemí se při hlasování vyslovilo proti rozhodnutí komise. Podíl ruského trhu na českém exportu dosáhl v minulém roce pouze 5%, ale při současné finanční krizi v Rusku větší počet firem hlásí ztráty. Čokoládovny vyvážejí až 20% své výroby převážně do Ruska. Nyní svoje aktivity zastavily pro potíže s platbami. Firma Stival vyváží do Ruska 50% své výroby obuvi a v srpnu zastavila dodávky za 142 mioKč. Problémem není jen neschopnost odběratelů platit, ale jak platit, neboť většina ruských bank není likvidních, a proto nejsou schopny platby provádět. Jedinou možností je barter (výměnný obchod), který však nepředstavuje nejlepší řešení. Koncem září schválila vláda investiční pobídku pro dva japonské zájemce. Firma To- ray Textiles chce v Prostějově založit hlavní výrobní centrum polyesterových podšívkových tkanin pro střední Evropu a SNS s obratem 900 mioKč ročně. Investice ve výši 27,8 mioUSD (později ještě za 71 mioUSD) vytvoří 360 pracovních příležitostí. Firma Showa Aluminium začala již v dubnu stavět v Kladně nákladem 28 mioUSD novou halu, kde bude vyrábět kondenzátory pro klimatizační systémy automobilů a vytvoří 197 pracovních míst. Výhody zahrnují pětileté daňové prázdniny, osvobození dovážených strojů od cla a poskytnutí bezúročných půjček na tvorbu nových míst i rekvalifikaci pracovníků. Úřad pro hospodářskou soutěž protestoval, že ostatní soutěžící jsou znevýhodněni, ale vláda návrhy schválila. Rozpočet 1999 Poslanecká sněmovna zamítla 101 hlasy (Lux se zdržel) v prvním čtení původní návrh rozpočtu pro 1999. Nesouhlasila se schodkem ve výši 27 mldKč a proto vládaje povinna předložit do 30 dnů novou předlohu. Poslanci však propustili do druhého čtení návrh novely zákona o spotřebních daních (zdražení pohonných hmot a cigaret přibližně o 1 Kč na litr a krabičku) a daně z příjmů právnických osob. Odmítli však návrh novely, která měla zvýšit odvody na penzijní pojištění o 2,4%. Vláda s tichým souhlasem ČNB projednala koncem října nový rozpočet na rok 1999 se schodkem 31 mioKč, příjmy mají dosáhnout 574 mld a výdaje 605 mldKč. Na pro- růstové výdaje je určeno 45 mldKč, nejvíce na budování dopravní infrastruktury 15 mldKč, na zemědělství téměř 10 mldKč, pro výstavbu a opravy bytů 4 mldKč. Ministerstvo financí do rozpočtu nezahrnulo ztráty Konsolidační banky (KOB) - 10 mldKč. Od počátku 90. let převzala KOB na příkaz státu úvěry z dob ústředního plánování, celkem za 80 mldKč. Návratnost úvěrů však klesla na 40%, dosud je jich ve správě banky za 60 mldKč, z nichž podniky 51 mld dlouhodobě nesplácejí. Za letošek dosáhne ztráta 10 mldKč, která není zahrnuta v rozpočtu, ale bude kryta vydáním dluhopisů. 10 POLYGON 8/1998 [pageend12]Při předkládání nového návrhu rozpočtu vláda zdůrazňuje, že výdaje na investice proti letošním zvyšuje o 1/4 a nárůst běžných výdajů snižuje o 3% na 9%. Největší přírůstek získává rezort dopravy a zemědělství, oba kolem 50%. Vláda očekává, že růst HDP dosáhne reálně 1,5%, míra nezaměstnanosti 8%, deficit běžného účtu 1% HDP a míra inflace nepřekročí 7%. Kritika zdůrazňuje požadavek, aby rostla produktivita práce. Investice posílí ekonomický růst, sníží nezaměstnanost a občané získají vyšší příjmy. Nebudou si však kupovat jen české výrobky, ale také zboží ze zahraničí. Pak poroste deficit platební bilance. Schodek rozpočtu převede peníze z peněžních ústavů vládě a nezůstane dostatek kapitálu pro podniky. Daňové nedoplatky dosáhly koncem září 82 mldKč. Podle MF by se měl výběr zlepšit po připravovaných právních úpravách: změně celních předpisů, vzniku finanční policie a prokuratury a zavedení registračních pokladen. V říjnu vykázal státní rozpočet přebytek 9,4 mldKč. Příjmy ovlivňují nevyčerpané peníze na povodně a úhrada výdajů spojených s restitucemi, proto reálný přebytek dosahuje kolem dvou miliard korun. Problematická privatizace Českomoravská konfederace odborových svazů sestavila seznam nezdařených a nesprávně provedených privatizací. Obsahuje jména asi 200 domácích podniků, o kterých odbory soudí, že se dostaly do potíží následkem určité nepříliš čisté manipulace. Mezi nejdůležitější z 50 strojírenských a elektrotechnických podniků patří Poldi Kladno, ČKD Blansko, Přerovské strojírny a WIKO Děčín. Ve strojírenství jsou zasaženy celé obory, např. výroba nákladních automobilů, kolejových vozidel i civilní letectví. Některé firmy již zanikly a zaměstnanci tak ztratili práci. Dalším podnikům hrozí úpadek a Odborový svaz Kovo pečlivě sleduje, jak se vyvíjí jejich hospodaření. Ministerstvo průmyslu a obchodu však souhlasí s námitkami pouze u dvou podniků. Královopolskou strojírnu privatizovala společnost KENAP manažera Pánka, která se zavázala, že v pěti splátkách zaplatí 500 mioKč. Poukázala však pouze sto milionů a Fond národního majetku převzal firmu zpět. Pánek nyní čelí podezření, že při správě Královopolské porušoval zákon. Podobným případem je rovněž privatizace ČKD Blansko, kde bývalý generální ředitel Bednář převáděl majetek do svých soukromých firem. Odbory dospěly k závěru, že hospodářská situace mnoha podniků se zhoršuje, a proto vyzvaly vládu, aby nepříznivý vývoj zvrátila. Údajně mnohé firmy nejsou schopné financovat svoji výrobu a mohou se dostat do úpadku. Žádají proto, aby FNM v podnicích, které jsou dosud v jeho správě, začal vykonávat řádně svoje vlastnická práva. Banky Začátkem října se zhroutily kurzy akcií Komerční banky (KB) a české spořitelny (ČS) zhruba o 70%. Tento pokles byl však výsledkem předešlého vývoje, neboť tyto ústavy na začátku 90. let poskytovaly nejvíce úvěrů na projekty z privatizace. Nyní se ukazuje, že dlužníci nejsou schopni splácet a banky mají problémy s vytvářením rezerv. Ü KB dosahují špatné úvěry 70 mldKč, neboť banka půjčovala velkým podnikům jako je Škoda Plzeň, Poldi Kladno, Tatra, Chemapol. Postavení ČS zhoršily riskantní operace v Rusku, kde prodělala 3 mldKč, další deficit vykazuje běžné hospodářství, celková ztráta činí šest miliard. IPB se však spojila s bankovním domem Nomura a Živnostenská banka s úvěry žádné problémy nemá. Podle firmy Deloitte & Touche však KB zůstává největší bankou středoevropské oblasti, druhou v pořadí je polská banka PKO BK, třetí ČS, pátou IPB a ČSOB sedmou. Podle komentářů odpovídají za pád peněžních ústavů managementy bank a nezkušení zaměstnanci. Každý, kdo se přihlásil, dostal úvěr, problém měli pouze podnikatelé, kteří si chtěli půjčit menší částky. Svůj podíl odpovědnosti nesou i minulé vlády, neboť doporučovaly bankám, aby poskytovaly peníze velkým státním firmám a udržely je tak v provozu. K poklesu kurzů akcií přispěly také neklidné poměry na zahraničních finančních trzích. Investoři v panice opouštěli rozvíjející se země a prodávali i dříve velmi žádané akcie KB a ČS. POLYGON 8/1998 11 [pageend13]Agrárni komora hrozí Agrárni komora dala vládě začátkem října ultimatum: pokud do 15.10. nezabrání dovozu dotovaných zemědělských produktů ze zahraničí, přistoupí zemědělci k tvrdým protestním akcím: obsadí hraniční přechody a budou ničit dovážené zboží. Zemědělce nejvíce tíží dovozy dotovaných obilovin, masa, mléka, cukru a vína. Např. v létě Maďarsko do ČR vyvezlo 6670 tun potravinářské pšenice za 2300 Kč/t, když tuzemská cena činí kolem 3800 Kč. Pokud by ČR chtěla přijmout ochranářská opatření, musí se vypořádat se závazky z mezinárodních dohod. Dovozy komodit však dosahují jen několik procent tuzemské spotřeby, takže výrobci nejsou ohroženi, jak to vyžaduje anti- dumpingové řízení. Vláda 7.10. rozhodla o zavedení mimořádného cla na dovoz maďarské pšenice ve výši 2290 Kč/t. Maďarský ministr zahraničí proti tomuto opatření protestoval a ohlásil, že předloží stížnost Světové obchodní organizaci (WTO). Údajně protestoval proti podobnému opatřeni Slovenska, které muselo clo snížit. Agrární komora však tvrdí, že toto opatření je pouze dílčí a žádá, aby vláda zamezila všem dotovaným dovozům, především cukru ze Slovenska a také vína, mléka i vepřového masa z EU, jinak ohlášené protestní akce uskuteční. Proto vláda schválila 26.10. omezení dovozu cukru ze Slovenska. Odborníci předpovídají, že po omezení levných dovozů se ceny cukru zvýší, neboť je budou tvořit konkurenční firmy na domácím trhu. Podle ČSÚ působilo v loňském roce v ČR 20 významných cukrovarů. Ve většině podniků má svou účast francouzská SA Sucre, britská Eastern Sugar a rakouská Agrana International. Společnosti si stěžují, získaly podniky s podprůměrnou efektivností a z provozu nezískají finanční prostředky na modernizaci. Průmysl Koncem října uspořádal Svaz průmyslu a dopravy konferenci Vize české ekonomiky v roce 2000. Podle předsedy Svazu v podnicích kromě levných úvěrů chybí dlouhodobé strategické plánování výroby. Přidaná hodnota na jednoho pracovníka je v českých podnicích pětkrát nižší než u firem v EU a produktivita práce dosahuje pouze 20%. Průmyslu chybějí technicky vzdělaní odborníci, zatímco přibývá ekonomů a právníků. Konečně stát musí podnikům pomáhat, aby dovozci neměli výhody před domácími podniky. Místopředseda vlády Mertlík (ČSSD) vidí základy současné krize v institucionální, legislativní sféře. Vznikají problémy při správě podniků a vymahatelnost práva. Pouze zlepšení transparentnosti vlastnických vztahů, finančních toků a veřejných zakázek může situaci napravit. Předseda poslanecké sněmovny Klaus nevidí situaci jako kritickou, ale zlepšení nepřinese deficitní rozpočet, anebo proexportní politika, neboť není možné zavést ani antiimportní opatření. Bude nutné opustit restriktivní měnovou politiku, tj. nízké přírůstky měnové zásoby a vysoké úrokové sazby. Ministr průmyslu a obchodu Grégr navštívil během svého krátkého působení několik podniků a slíbil jim pomoc. MPO ulehčí vybraným firmám jejich dluhovou službu, tj. vyjedná nižší úrokové sazby popř. i prodloužení splatnosti úvěru, to vše pod státní zárukou. Banky na tyto požadavky přistoupily, neboť u postižených podniků jim vázne řada vysokých pohledávek a nyní jejich návratnost zaručí stát. Podle ministra obdarované firmy rozšíří výrobu i zaměstnanost a tak MPO zabrání hrozícímu úpadku celé jejich oblasti. Podle zpráv v tisku nabídl ministr pomoc např. Škodě Plzeň, Holdingu ČKD, ZPS Zlín. Kritici těchto plánů však nevěří, že nové úvěry změní ztrátové firmy na ziskové. Kdyby poskytovaly tuto naději, banky by jim další půjčky nabídly ze své iniciativy. Podpora ministerstva nenahradí neschopný management schopným, ani nepomůže znovu získat ztracené trhy. Tato pomoc bude také špatným příkladem pro budoucnost. Dobré podniky nedostanou nic a špatně hospodařící se mohou těšit na další podporu. Omezené úvěrové zdroje získají ty nejhorší firmy a bankám nezůstanou peníze pro podniky úspěšné. Úspěchy a neúspěchy podniků Dva giganti českých podniků vykázali za minulý rok vysoké ztráty: Chemapol 6 mldKč a Škoda Plzeň 4,2 mldKč. Komentáře obviňují české banky, že poskytly mana12 POLYGON 8/1998 [pageend14]žerům těchto podniků neuvěřitelně vysoké úvěry: Chemapolu (Václav Junek) 20 mldKč a Škodě Plzeň (Lubomír Soudek) 9 mldKč. Oba manažeři se pilně účastnili privatizace a kupovali množství nabízených firem. Ve správních radách bank seděli zástupci státu, kteří nijak nezasahovali, aby ctili zásadu volného trhu. Nadto banky vlastnily v českých podnicích určité podíly a proto do jejich rozvoje dále investovaly. Vládě vyhovovalo, že velké podniky pokračují v provozu a zaměstnávají mnoho pracovníků. Junek je rovněž předsedou dozorčí rady firmy Synthesia a také Léčiva, největšího českého výrobce léků. Se čtyřmi dalšími manažery je spoluvlastníkem firmy Proventa, která drží 24% Chemapolu. Před nedávném vytvořil novou společnost AliaChem, která by měla sdružovat pouze podniky s výlučnou výrobou chemických produktů. Podle určitých zpráv však má tato nová firma zachránit pro vybrané věřitele alespoň část úvěrů. Zvláště má být zvýhodněna francouzská banka Credit Lyonnais na úkor českých peněžních ústavů. Vedení Chemapolu však tyto zprávy popřelo. Rakouský manažer Sekyra, kterého před dvěma měsíci Chemapol přijal pro pomoc při reorganizaci, prohlásil, že Proventa odsává z dceřiných společností značné částky peněz a byl za to ihned propuštěn. Odbory tvrdí, že korupce v holdingu zvyšuje náklady na údržbu o 15 až 30% a ročně dosahuje až 300 mioKč. Soudek byl v roce 1995 vyznamenán jako manažer roku, angažuje se mj. ve zbrojařské firmě RDP Group, ve vedení Svazu průmyslu a dopravy ČR a je také členem Hospodářské komory. Banky však na valné hromadě získaly po dvou místech v představenstvu a omezily Soudkovy pra- vomoce. Údajně se snaží, aby se Soudek po očekávané valné hromadě stal jen členem dozorčí rady. Podle zpráv z tisku vyšetřuje policie platby dceřiných společností Škody Plzeň za služby poskytované Soudkovou soukromou firmou NERO. Soudek vysvětluje, že jde o marketingové služby, které menší firma dokáže lépe obstarat než velký koncern. Koncem října přinesl tisk zprávu, že 271e- tý podnikatel Milan Kožíšek z Náchoda se stal majoritním vlastníkem mimořádně bohatého naleziště zlata ve středoafrické Ugandě. Úspěšný investor koupil 75%ní podíl společnosti Anglo-Ugandan Corp., který má hodnotu přesahující jednu miliardu USD. Zbývajících 25% vlastní ugandští občané. Těžbu chce společnost zahájit v březnu 1999, akcie přihlásí k obchodování na pražské burze. Podle geologů na jednom pozemku o výměře 120 čtv.km se nachází asi 150 tun zlata, na druhé parcele 80 čtv.km dalších 100 tun. Průměrné množství zlata na tunu horniny činí 12 g. Obchodníci však přijali zprávy s určitou nedůvěrou. Kožíšek tají, od koho a za kolik svůj podíl koupil, neznámí zůstávají ugandští spoluvlastníci. Místní úřady však existenci firmy potvrzují. Finančník Viktor Kožený chce využít svých zkušeností s kupónovou privatizací také v Azerbajdžánu. Od loňského roku skupuje v Baku akcie a kupóny a nyní je s výjimkou velkých ropných koncernů největším investorem v zemi. Založil společnost Minaret Group, do které vložil 100 mioUSD. Na investici se podílí také řada známých finančníků, neboť Kožený chce v konkurenci jiných zájemců získat státní ropnou společnost Socar. Někteří investoři nechtějí s Koženým spolupracovat, ázerbájdžánská vláda je údajně českému investorovi nakloněna. Představenstvo a.s. Chemapol, která patří do holdingu Chemapol Group, podalo návrh na prohlášení konkurzu své vlastní firmy. Největším věřitelem Chemapolu je Československá obchodní banka s úvěrem přesahujícím jednu miliardu korun a pak následují další významné české obchodní domy, tuzemští i zahraniční dodavatelé. Údajně jsou závazky Chemapolu výrazně nižší než jeho pohledávky. Podle některých analytiků však holding přesunul na Chemapol většinu špatných úvěrů a pasiv a tím se zbavil starých závazků. Chemapol dluží celkově asi 25 mldKč a banky snad již tyto pohledávky odepsaly. Burza Září zahájil burzovní index PX 50 na hodnotě 374,7 bodů a za drobných výkyvů klesl 6.10. na minimum 318,4. Neklidná situace na světových kapitálových trzích se přenesla i na pražskou burzu. Pokles ještě zesílily obavy investorů o české banky: podstatně klesly akcie Komerční banky, České spořiPOLYGON 8/1998 13 [pageend15]telny a některé další významné emise, např. ČEZ , se k pádu připojily. V následujících dnech se index zotavil po prohlášení vlády, že bude pokračovat v privatizaci ČS i KB. Začátkem listopadu se trh uklidnil, ale objemy obchodů zůstaly nízké a index se pohyboval kolem úrovně 380 bodů. Komise pro cenné papíry se začíná zajímat o podezřelé převody cenných papírů. Jedním z nich je prodej akcií Vojenských staveb, které byly ve vlastnictví firmy J. Ring. VS odkoupily od tohoto svého největšího akcionáře vlastní akcie za 500 mioKč, tj. čtyřicetinásobek jejich tržní ceny, která činí 12 mioKč. Předseda představenstva firmy Ring J. Rousal je šéfem dozorčí rady VS, které se nacházejí před konkurzem a koupí akcií se jejich ztráta ještě zvýšila. Roušal působí ještě v orgánech dalších 8 firem. Městský soud v Brně uvalil vazbu na ředitele společnosti Icom Transport Jihlava, který si se společníky opatřil zahraniční cenné papíry v nominální hodnotě 6,5 mldKč, jejichž skutečná hodnota byla nulová. Na kapitálovém trhu jejich prostřednictvím získal finanční prostředky za stovky milionů Kč. Podle vyšetřovatelů jde o jeden z největších organizovaných trestných činů spáchaných v ČR. Policie pátrá po společnících pachatele, všem hrozí trest odnětí svobody až na 12 let. Různé Evropská komise zveřejnila 4.11. nepříznivou hodnotící zprávu o sbližování ČR s EU: žádný pokrok. Pro hospodářskou oblast doporučuje, aby ČR věnovala hlavní pozornost finanční oblasti. Měla by dokončit privatizaci bankovního sektoru a provést změny v zákonu o bankách. Finanční legislativa trpí řadou nedostatků: pojištění vkladů se nevztahuje na úspory v cizí měně, v České spořitelně stále existují anonymní vklady, občané ČR si nemohou zřídit účet v zahraniční bance, cizinci nesmějí kupovat v ČR nemovitosti. ČNB musí skončit s půjčováním peněz státním institucím. Na základě tohoto posudku snížila agentura Standard & Poor’s rating úvěrové spolehlivosti ČR, tří polostátních bank a SPT Telecom. V souvislosti s akcí ČSSD „čisté ruce“ uveřejnil V. Klaus (LN 17.10.) údaje o černé ekonomice, které sestavilo National Centre for Policy Analysis v Dallasu, USA. Největší podíl šedé ekonomiky na HDP v západní Evropě vykazuje Itálie, téměř 26%, následuje Španělsko a Belgie rovněž s více než 20%. I Velká Británie vykazuje vysokou hodnotu 12% a Německo 13%. Ve státech východní Evropy je únik objemu obchodů ze státní evidence vyšší: na Ukrajině 49%, v Rusku 41%, v Maďarsku 29%. Nejlepší je Česká republika s 11%, podobné hodnoty vykazuje Polsko (12,6%) a Estonsko (11,8%). ■ Máte zájem koupit penzion v ČR za cenu bytu ve Švýcarsku? Penzion v centru Mariánských Lázní: Samostatný byt 4+1 (100m2), 6 dvoulůžkových pokojů (každý s vlastním soc. zařízením), restaurace formanka, vinárna, výčep, kuchyně (nerez) - altern. plyn n. elektřina. Dokonalé a nezávislé techn. zázemí. Vše po celkové rekonstrukci plně a nově zařízeno. Po koupi celý objekt ihned volný. Cena vč. kompletního zařízení 450.000 sFr. Při rychlé dohodě o koupi sleva možná. Kontakt: Ing. Kotková, tel. 00420-2-276963 nebo po 20. hodině 00420-2-7651561. 14 POLYGON 8/1998 [pageend16]KOMENTÁŘE VLADIMÍRA VALENTY PANDOŘINA SKŘÍŇKA Kovbojské rodeo má nyní nové programové číslo. Uprostřed ohrady sedí okolo stolu na bílých plastikových židlích čtveřice kovbojů hrajících poker. Náhle se do ohrady vřítí rozzuřený býk, kterému právě kdosi prozradil, jak a z čeho se dělá filet mignon. A míří rovnou na hráče pokeru. Ten, kdo včas neuskočí, se dostane pod býkova kopyta nebo na jeho rohy. Ten, kdo uskočí, prohrává. Ti, které býk minul a co zůstávají sedět, mohou počítat s tím, že se býk obrátí a zamíří na ně. To se opakuje tak dlouho, až všichni vyskáčí se židlí a utečou. Pár tisícovek dolarů vyhrává ten, kdo vydržel sedět nejdéle. Pak zaženou býka, seberou ty, kteří už nemohou chodit a odvezou je do nemocnice, případně do krematoria. Publikum na tribuně za ohradou to miluje a má z toho velkou legraci. President Clinton jako by změnil povolání. Je presidentem, ale je spíše hollywoodskou hvězdou, či jak se teď nově říká „celebrity“. Jeho skandály jsou jako ten rozzuřený býk, který se kolem jeho křesla v Bílém domě prožene jako Orient-express a on neuskočí, nehne se se svého křesla a čeká klidně na další útok, o němž dobře ví, že musí přijít. A americké publikum, které právě prošlo jednoročním kursem sexuální výuky, se baví a chce víc. Ovšemže navenek nadávají, jak je to nechutné a že je toho dost, ale jakmile se objeví nový detail presidentových afér, nažhaví všichni televisní obrazovky. Vzpomínám na Havlíčkovu básničku o králi Lávrovi - ta charakterizuje přesně, co se stalo Clintonovi - housle udělané z vrby, do níž královský holič vypovídal svoje tajemství, vyzpívají, že král Lávra má oslí uši, a lidem poté, když se tomu zasmějí, to nevadí. Skandály přestávají se zdát reálné, ale vypadají, jako by byly vymyšleny scenáristy z Hollywoodu, a i pobožný Američan může nad nimi mávnout rukou a mravně se ne- rozhořčovat, i když jinak, kdyby to vnimal jako skutečnost, by byl rozzuřen jako ten býk. Americký zpravodajský zábavní průmysl, nové odvětví showbyznisu, to přehnalo a stratégové Republikánské strany se přepočítali ve své předvolební volební kampani. Vyhráli sice volby, ale scvrkli se o několik mandátů ve sněmovně a nezískali ani jedno senátorské křeslo. Voliči ignorovali Clintonovy aféry a volili podle svých lokálních zájmů. Namísto Clintona s křesla spadl republikánský předseda sněmovny Newt Gingrich, hlavní tvůrce stranické stratégie, který až ve svém povolebním projevu na rozloučenou ukázal, že vlastně republikáni vědí, co chtějí a při jiné taktice by byly volby pro republikány dopadly podstatně lépe. Demokratičtí stoupenci presidenta Clintona, ne všichni demokraté, jásají a provádějí obrovskou propagační ofensivu, aby Kongres smetl se stolu všechny úvahy o presidentově impeachmentu, česky nařčení, z jednání nehodného presidentského úřadu. Ale Pandořina skříňka se otevřela. Nebo taky se dá říci, že zajíc utekl z pytle ven, nebo že džin unikl z Aladinovy lampy, jak tyto metafory užívají američtí komentátoři, aby vyjádřili, že to není tak jednoduché otevřít okna a vyvětrat. Amerika, která se považuje za vůdce světa - a ve skutečnosti o tom nelze také pochybovat - má hlavu státu s velmi pošramocenou reputací. To je, a hlavně bude, pro americké občany nesnesitelné pomyšlení. Už dnes to vidíme: američtí vojáci se nemohou smířit s touto myšlenkou a ti, kteří odcházejí z armády, o tom píší do novin. Nelíbí se POLYGON 8/1998 15 [pageend17]jim, že jejich vrchní velitel obchází mravní kód, který oni musí dodržovat. Nelíbí se jim detail z výpovědi Moniky Lewinské, že president v průběhu sexuálních hrátek rozhodoval o tom, že americké oddíly právě v tuto chvíli mají vkročit do zasněžené Bosny plné nášlapných min a jiného známého i neznámého nebezpečí. A o tom se píše ve chvíli, kdy americké oddíly odlétají do Arábie a američtí letci jsou v pohotovosti pro útok na Irak. I bývalý šéf náčelníků štábů, první barevný nejvyšší vojenský velitel generál Colin Powell, hlavní stratég vojenské operace na osvobození Kuvajtu, neskrývá totéž rozhořčení a znechucení. Clintonovi obhájci zdůrazňují, že impeachment je projevem politického rozhodnutí, že nemůže jít o nějaké hledání spravedlnosti. Ve skutečnosti by Kongres mohl vynést nový zákon a to je ovšem politické jednání, ale věci došly příliš daleko, než aby mohla všechna nařčení spadnout pod stůl. Žádný politik nemůže ignorovat morální podstatu, na níž je stát postaven, aniž by za to jednou tvrdě nezaplatil. Nelze brát na lehkou váhu křivou přísahu, aťje o čemkoli, když v téže době americké soudy poslaly do vězení tři osoby, které křivě přísahaly o svých sexuálních záležitostech. Tedy nejde o sex, ale o rovnost občanů před zákonem. Nikomu se do toho nechce. Republikáni chtějí demokraty skandalizovat, ne sesadit presidenta. Tato dvojakost se jim nevyplatila a teď vědí, že už nesmí jednat pokrytecky. Rozmazávat skandál a zároveň nedůsledně taktizovat podle okamžité nálady veřejnosti. A v takovém případě je jediné východisko: nedržet se toho, co právě říká výzkum veřejného mínění, ale toho, co říká zákon. A ten je tvrdý. Je tedy obtížné předvídat, jak, a hlavně kdy, to dopadne. Clinton má železné nervy a nehodlá jen tak seskočit se židle. V tuto chvíli stojí před ním otázka, zda letectvo USA má začít s bombardováním Iráku a srazit Huseina na kolena. A novináři se již teď uštěpačně tážou, jak bude příští týden vypadat vyšetřování presidentových afér právním výborem sněmovny, když třeba zároveň budou padat z presidentova rozkazu bomby na Bagdad. Clinton jistě bere v úvahu, že mu jednou, dříve nebo později, bude vyčítáno, že posílal letadla proto, že chtěl odvést zájem veřejnosti od své aféry. Když rozkaz nevydá, může počítat se stejnou výtkou. A zítra přijde jiný problém a dilema se bude opakovat. Nejde však jen o Clintonovy nervy, celý americký vládní aparát, včetně Kongresu, se tím zabývá více než čímkoli jiným. To je pro následující dva roky, po které by měl ještě zůstat Clinton v úřadě, pro vládu USA značně neúnosné. CO NÁM ŘEKL 28. ŘÍJEN 1998 aneb MRAVNÍ KONTINUITA S ČÍM? Lid není nic věčného. Je to jen věčně se opakující mraveniště stále se rozmnožujících lidí, kteří v dané chvíli rozhodují, pokud jim to jejich vůdci dovolí. Jménem lidu jednal i Tomáš Garrigue Masaryk, když začal vysvětlovat, proč má svět poskytnout příležitost k obnovení státu jednomu, českému národu a připojit k němu národ druhý, slovenský. Aby svět byl co nejméně popleten, pojmenoval tyto národy československým lidem. Národ není jen věčně se měnící masa živých lidí, kteří nejsou odpovědni minulosti ani budoucnosti, ale pouze své současné chuti a vkusu. Národ je i pojmem pro souhrn lidí dnes živých jen tím, co vykonali, a ideí, které zrály po staletí a zrodily se v myslích jedinců, kteří poznamenali svou dobu natolik, že formulovali mysl celé společnosti. Ta přenáší jejich poselství napříč časem a generacemi. Tyto ideje nesou velké skupiny, jako byli legionáři, vojáci zahraniční armády ve druhé světové válce, účastníci tří odbojů. A také třeba i ti národně uvědomělí vlastenci, co provedli úspěšnou sbírku na postavení Národního divadla. Takovým lidem se říká právem národ, v našem případě národ český a slovenský. 16 POLYGON 8/1998 [pageend18]Jejich poselství se nese staletími a jejich činy a ideály se vplétají do našich lidských osudů v současnosti i v budoucnosti. Jejich největším poselstvím je řeč a odkazem je stát, to jest forma společenského uspořádání, v němž se mohou národní ideály úspěšně rozvíjet a uplatňovat k prospěchu všech. Takovým státem chtěla být Československá republika, která navazovala na historickou kontinuitu státní myšlenky českého království, jak ji český národ chránil a rozvíjel už od časů knížete Václava. Masaryk, Beneš a Štefánik převzali jako pochodeň dlouhé štafety tuto ideu státní samostatnosti a nezávislosti a předali ji další, naší generaci. Nemyslím, že je čas posoudit, jak jsme my nesli ten plamen svobody naší dobou. Jak jsme dokázali uchovat ty ideály, z nichž vznikl náš stát. To je úkolem jiných, nezaujatých, kteří se možná ještě ani nenarodili. Ale přesto bych chtěl připomenout, že někteří mezi námi přispěli k tomu, že tato pochodeň nedohořela. Zatímco jiní ani nepřispěli, ne-li přímo škodili v dobách obou okupací, jak německé tak i sovětské, kdy obě kolaborace si byly mravně podobné, i když jejich vnější znaky byly rozdílné. V dobách mezi tím, kdy lid, onen licencovaný element pro demokratickou volbu osudu nejen svého, ale i dalších generací, dokonale selhal v řízení věcí republiky. I dnes vládne paradox, se kterým, zdá se, se nedá nic dělat: jedni za svobodu dobrovolně umírají a druzí tuto svobodu využívají a aby si nepokazili weekend, ani se nenamáhají přijít k volbám, které mají zabezpečit rozvoj těchto svobod. Není tedy divu, že stále stojíme tváří v tvář hlubokému rozdělení a otáčíme se bezradně jako v bludišti. Onen propad do národního temna trval půl století. Je to příliš dlouhá doba, aby v našich srdcích planula touha po pomstě, ale krátká na to, abychom zapomenuli a přijali ony beznadějné pokusy o tlusté čáry za minulostí, které jako roubíky stále dusí v hrdlech ty, kteří by si zasloužili ne-li úctu, tak alespoň uznání. Došli jsme k osmdesátému výročí zrodu Československé republiky, která vlastně neexistuje - vlastně, jak se to vezme... existuje v našich srdcích jako pokračování tisícileté české státnosti. A začínáme věřit, že existuje i na druhé straně Karpat, kde slovenský lid se pomalu vrací tam, kde je skutečná demokracie a svoboda. Aniž bychom z toho dedukovali, že je na spadnutí nové Československo, které dnes, doufejme, pro český a slovenský národ ajejich státy není nezbytné jako státní forma, ale jako masarykovská politická idea, která obrodila oba národy. Ono drastické půlstoletí, které jsme právě prožili, posunulo celou situaci jinam než T.G.Masaryk mohl předvídat. Česká republika je novou státní formou v oné dlouhé řadě státních přeměn, především mravních ideálů, které dal T.G.Masaryk republice do vínku. Těch se vzdát nemůžeme. 28. říjen 1998 symbolizuje, kam jsme se v tomto směru dostali. Vrcholem oslav tohoto vzácného dne bylo vyznamenání 89 osob nejvyššími státními vyznamenáními. Sám si ovšem myslím, že se nikdy nemělo pokračovat v těchto pompézních ceremoniálech, které v Čechách zavedli bolševici. Prvá republika a sám TGM metály uděloval jen cizincům a vojákům. Nechtěl zavádět novou šlechtu, když republika tu starou zrušila. Nikoli jako třídní pomstu, ale proto, že instituce šlechty odporuje pojetí rovnosti občanů. Gottwaldův řád neměl nikdy být přejmenován na Řád T.G.Masaryka. Po gottwal- dovských nositelích řádů neměli nastoupit Havlovi nositelé řádů. Kdo stojí o takovou mravní kontinuitu? Jestli jsou občanské společnosti, které vidí nutnost vyznamenávat vynikající nebo zasloužilé osobnosti, nelze proti tomu něco namítat, protože taková vyznamenání nejsou podepřena majestátem národních velikánů jako byl T.G.Masaryk a jeho předchůdci, ale jsou založena pouze na významu a autoritě těch, kteří vyznamenání udělují. To se ve světě také tak praktikuje. Včetně Nobelových cen. V tom smyslu je zcela nesprávná poznámka, kterou jsem četl 3.11.98 v tiskovém přehledu ČTK: ... Autor komentáře mimo jiné připouští, že v případě Emila Zátopka je podezření ze spolupráce s StB jistě velkou poskvrnou. „Co POLYGON 8/1998 17 [pageend19]to však má společného s jeho mimořádnými sportovními výkony?“, namítá Právo. Tento případ dává do souvislosti s norským nositelem Nobelovy ceny Knutem Hamsunem, který kolaboroval s německými nacisty, což však nijak nezpochybňuje jeho kvality v jiné oblasti. Ponecháme-li stranou skutečnost, že Právo, nikoli dříve, ale stále rudé, se na takových skandálech pase a kalí vodu a oblbuje lidi - což si jeho věrní předplatitelé plně zasluhují - jmenovaný Hamsun dostal Nobelovu cenu v roce 1920 a s nacisty začal kolaborovat až od roku 1940. Dále Nobelova cena není státní cenou, ale parlamenty Norska a Švédská udělováním cen splňují jen přání zakladatele této ceny - soukromé osoby-^ Původně mělo být devadesát vyznamenaných, ale bývalý vídeňský starosta Helmut Zilk, předtím již předem vyrozuměný o svém Bílém lvu, byl informován, že vyznamenání nedostane, protože se na něj provalilo, že v šedesátých létech byl agentem StB a inkasoval od ní několik desítek tisíc šilinků. Věc se stále vyšetřuje a dosud není zcela jisté, jaká je pravda. Ale o tuto mezinárodní ostudu tolik nejde. Jde především o to, jaký byl presidentův vědomý výběr osob a jak se pokusil pod zástěrkou řádů udělených in memoriam a vyznamenání skutečně zasloužilých osobností vytvořit zdání mravní a politické významnosti osobám, které takové pocty nejen nejsou hodny, ale jejich vyznamenáváni je přímo urážkou a zneuctění zásluh těch čestných. Ukázalo se, že důkazy o estébácké minulosti má presidentova kancelář i o dalších třech osobách a noviny připomenuly, že mezi vyznamenanými je i autor dopisu uveřejněného v Rudém právu, schvalujícího popravu Milady Horákové. A tak presidentská kancelář, která ani nyní nechce prozradit, kdo je kdo, vlastně vylila kbelík špíny na všechny vyznamenané, živé i mrtvé. Protože agentem StB mohl být kdokoliv, kdo žil po roce 1948. Byl to snad pokus o připomenutí všech hodnot a pahodnot, které dnešní doba lidu přináší a kterých si dnešní lid, právem či neprávem, cení. Nepovedlo se to však a stal se z toho absurdní paskvil, nad nímž nemůžeme lhostejně mávnout rukou jako nad kabaretní taškařicí, která se vysmekla z rukou. V Zátopkově případě jeho mimořádné sportovní výkony ovšem souvisejí s jinou jeho činností. Jinak mohl skončit třeba tak, jako skončili hokejisté. A mohl obíhat apel- plac na jáchymovských lágrech. A ovšem by si také letos na něj nikdo ani nevzpomenul. To jen, abychom si uvědomili, jakou mají cenu pro navrhovatele metálů „mimořádné sportovní výkony“. Je třeba se zeptat, jak je možné, že jako vysoký důstojník, který skládal svou vojenskou přísahu ještě presidentu Benešovi, Emil Zátopek nepocítil alespoň nevhodnost přijímat dnes vyznamenání a nepožádal presidenta, aby od toho upustil. To je to podivné, že ani on, ani nikdo jiný nenapsal: „Děkuju za poctu, zasloužil jsem se sice v pozdějším věku, ale taky jsem nadělal jakási svinstva, takže mě raději vynechte.“ Znělo by to docela jinak než presidentův názor, že takoví lidé si vyznamenání zaslouží, i když mají kaňky v minulosti. Uvědomuje si pan president, kolik bolševiků se mu ještě začne hlásit o metály? A že ti skutečně zasloužilí a hrdinní občané naopak mu vzkážou, až dostanou pozvání na Hrad: „Kolik tam bude estébáků a bolševiků? Mezi ně nepolezu ani na Hradčanech!“ padesát let klidu, o kterých Masaryk mluvil jako o době potřebné k upevnění demokracie v Československu a zajištění bezpečnosti, nám osud nedopřál,“ konstatoval prezident. „Jsou to právě tyto chvíle, kdy se podivný oblouk historie jakoby uzavíral, a my máme naději, že to, o čem snili Masaryk a jeho spolubojovníci, se konečně uskuteční. Naše naděje je dnes větší než kdykoli v uplynulých osmdesáti letech mimo jiné proto, že i naděje Evropy jako celku na spravedlivý vnitřní pořádek je dnes nepoměrně větší než kdykoli dosud. “ (MfD 29.10.1998: „Havel: Je čas naplnit Masarykův sen.“) Z těch nových padesáti let už devět roků uplynulo... 15. listopadu 1998 ■ 18 POLYGON 8/1998 [pageend20]HODNĚ MÁLO MILAN HULiK Stalo se, co se stát muselo. Vlastně je k podivu, že se to nestalo dříve. A bude se to dít nadále, pokud se s tím něco neudělá. Jinak bude Česká republika něco mezi Kocourkovem a Zvonokosy. Nebo obojí dohromady... VYZNAMENÁNÍ A SVAZKY aneb VÝZNAMNÉ SVAZKY? Za komunistického režimu bylo zvykem, že se státní vyznamenání udělovala podle budovatelského klíče. V seznamu vyznamenaných museli být zastoupeni dělníci, rolníci a pracující inteligence. A tak byli vyznamenáváni horníci, hutníci, vědci, sportovci, tajemníci KSČ a nesmělo se zapomenout ani na nějakou vzornou dojičku. Byla to legrace, ale nikoho to nevzrušovalo, patřilo to k rituálům socialistického žití. Snad jediná věc na tom byla smutná. Když se mezi vyznamenanými objevil někdo, většinou herec, umělec nebo sportovec, o kterém se mělo za to, že je to jinak slušný člověk. Zejména, když to nebyl člen KSČ. Měl to zapotřebí? Ale tituly a vyznamenání (s penízky) se těžko odmítaly, vždyť socialistické pocty mohla lehce nahradit socialistická perzekuce. Proto se promíjelo, odpouštělo, mnohdy se vztekem a hořkostí. Nebo taky ne! Těžko říci, kdo to měl těžší, zda vyznamenaný nebo kritizující. Ten první k odmítnutí potřeboval odvahu, kritizující se zase do podobné situace nedostal a nemohl si tak svoji odvahu vyzkoušet. Bolševické řády a vyznamenání odnesl čas a dnes se s nimi možná ve skrytu pravo- věrné duše mazlí někteří soudruzi, vzpomínajíce na zlaté rudé časy. Historie se však nemazlí s těmi, které dostihla za jejich historické chyby a omyly. Je smutný pohled na nemocného a v poslední době stále větší smůlou pronásledovaného presidenta V.Havla. Pokud to, co se mu lepí na paty, vůbec smůla je. Spíše jsou to ony „smolné knihy ze Smolného“, o kterých jsem před časem v Polygonu psal. Svazky StB tvoří totiž jednu z nejnešťastnějších kapitol komunistického režimu a jeho polistopadového dědictví. Teprve po dlouhé době po převratu byl přijat zákon, který umožnil osobám sledovaným a pronásledovaným StB, aby se mohly se svým svazkem seznámit, když např. Havel i Klaus dávali ostentativně najevo, jak je tato stránka historie nezajímá. Jiné ale zajímala a oběti komunistického režimu mají dnes možnost prostudovat své svazky a mohou si i zjistit, kdo zavinil jejich perzekuci. TAJNÉ A OSTUDNÉ Svazky jsou ale jinak stále tajné a mimo sféru svazků postižených osob zůstávají pořád tisíce svazků, které dokumentují zločinné praktiky StB, ke kterým má přístup jen několik vybraných osob. Tajné - a dodejme hned, že nesmyslně tajné - jsou tedy i svazky spolupracovníků StB v různých kategoriích jejich špiclování - rezident, agent, důvěrník a držitel konspirativního bytu. Jejich tajnost je zdůvodňována zájmem na ochraně bezpečnosti státu. Jak tato „tajnost“ stát chrání a jakou mu zároveň dělá mezinárodní ostudu, se ukázalo na případu bývalého vídeňského starosty Žilka. Ten vyznamenání nakonec nedostal, zato je dostali jiní spolupracovníci StB. Tady prozatím končí jedna nevyrovnaná kapitola komunistické a postkomunistické historie. S nadějí, že další díly seriálu „Utajené svazky a neutajené skandály“ budou následovat. MEČ DAMOKLŮV Naši polistopadoví představitelé se pokusili o něco, co nemohlo mít naději na úspěch. O utajení pravdy, pravdy bolestné a kruté, ale také pravdy očistné. Ze dvou možností, buď svazky otevřít a zpřístupnit, nebo je spálit, byla nakonec vybrána možnost třetí - ta nejhorší! Používat svazky selektivně, podle potřeby, zejména podle potřeby příslušníků politické elity nebo sekretariátu politické strany, která POLYGON 8/1998 19 [pageend21]momentálně drží ministerstvo vnitra, nebo jejich protivníků, kteří mají v rukách kopie svazků uniklých z archivů. Ze svazků se tak stal i nástroj politického boje, ostatně tak to předvídali i slavní zakladatelé CEKY, později GPU, NKVD a KGB. Budou mečem v ruce komunistické strany! Nyní se z něho stal meč Damoklův, který visí už i nad panem presidentem. Dlužno dodat, že si jej pomáhal zavěsit. A nejde jen o svazky! Za osm let demokratického režimu se nepodařilo od- monopolizovat moc ministerstva vnitra nad občany. Občanské průkazy vydává a jejich evidence vede - policie! Evidenci pobytu má na starosti - policie! Řidičské průkazy jsou pod patronací - policie! Ministerstvo vnitra si tak stále zachovává onu nadřazenou moc nad občanem a zůstává proto oním orwellovským „ministerstvem lásky“, byť v demokratickém hávu. Proto vztah mezi ministerstvem a občanem má stále něco ze vztahu poddaného a vrchnosti! A má-li v držení i svazky StB, pak vězní duše obětí i katů komunistického režimu. SPÁLIT NEBO NESPÁLIT? Nemylme se, spálení svazků by dnes nic nevyřešilo. Již příliš mnoho jich opustilo v kopiích nebo v originálech domovské archivy. Nejen při několikaměsíčním přebírání těchto archivů po převratu, když byla orgánům StB poskytnuta dostatečná příležitost mnohé svazky uschovat nebo okopírovat. Pro strýčka Příhodu nebo pro vlastní potřebu. Pravá diaspora svazků však začala až po jejich převzetí orgány demokratického režimu. A to z několika důvodů. Funkcemi na ministerstvu vnitra, BIS a v dalších zpravodajských službách prošli i bývalí disidenti, jejichž neukázněnost z disentu (pokud jde o některé či mnohé), tehdy ovšem formy boje proti režimu, se přenesla do jejich funkcí důstojníků nových bezpečnostních služeb. I oni měli kamarády, poradce a politické přátele, mnohdy zapletené do sporů v nově vznikajícím pluralitním mechanismu parlamentní moci. Obsah svazků týkajících se zajímavých a důležitých osob, zejména z té „protivné“ politické strany, sloužil ke kompromitaci a diskreditaci protivníků. Tak se tedy lustrovalo úředně i neúředně, klidně i divoce, hlavně však účelově. PERSONA NON GRATA Ten, kdo měl možnost nahlédnout do svazků, se podíval do pekla a očistce zároveň. Dnes to snad již mohu napsat. Můj odchod z DEU byl zapříčiněn právě svazky. Ne vlastním, ale těmi, které jsem měl možnost vidět. Ke stáhnutí se do pozadí v DEU a neúčasti na předvolebních mítincích jsem byl vyzván vedením DEU, strany, kterou jsem spoluzaložil a pro kterou jsem se pak stal persona non grata. Proto, že jsem se na mítincích snažil vysvětlovat problematiku Cibulkových seznamů a tím i svazků StB. Již tehdy jsem totiž věděl, že k obvinění ze spolupráce s StB nestačí jen fakt uvedení jména spolupracovníka v registru svazků a tím i v Cibulkově seznamu, ale že je nutno znát skutečný obsah svazku. (Psal jsem o tom již dříve v Polygonu v článku „Smolné knihy ze Smolného“.) Ostatně černobílý antikomunistický radikalismus a házení do jednoho pytle je i příčinou dosavadních volebních neúspěchů DEU. Nemyslím, že jsem menší antikomunista než ti, kteří mi ukázali v DEU palce dolů, rozhodně jsem však větší realista. Jak nebýt ale realistou, když existuje i svazek „agenta“, bývalého politického vězně získaného pod nátlakem (což by ho samo o sobě nevyviňovalo), který měl informovat na ,jiného“. Ten ,jiný“ to prozradil StB. Do vězení tak šel znovu „agent“ a ,jiný“ v seznamu není, zatímco „agent“ ano. Nebo co ten, kdo podepsal spolupráci a pak u StB pomlouval komunisty, zatímco nekomunisty velebil. Jsou skutečně agenti a „agenti“. A aby měl jasno ten, kdo mě bude eventuálně znovu kritizovat, tak dodávám, že nejsem paušální obhájce agentů, protože jsem přesvědčen, že nejméně 90 procent agentů bylo skutečných. KDO UNESE PRAVDU? Aby bylo možno tento hypotetický údaj verifikovat, je třeba svazky zpřístupnit. Ne jen obětem udávání, jak to učinil zákon č. 140/96 Sb. Jinak bude nevybuchlá, dosud jen prskající bomba našeho veřejného a politického života tikat dál. Zločiny komunistického režimu budou utajovány a nevyrovnaná minulost ve vyrovnaných svazcích ar20 POLYGON 8/1998 [pageend22]chivu ministerstva vnitra se bude vysmívat všem pokusům o nastolení té mravnosti a slušnosti, o kterých přednáší president V.Havel při přijímání čestných doktorátů. Jinak budeme dál žít v Absurdistánu, ve kterém budou trestáni ti, kdo podají svědectví o zločinné době zakleté v tajných svazcích a nikoliv ti, kdo se na těchto zločinech podíleli neboje přímo páchali. Nemáme moc šancí. Vlastně jen jednu. Přijmout pravdu, o které se potom dozvíme. Mezi ty quasišance patří možnost, kterou dosud praktikujeme. S tou už jsme se dostali jednou nohou do pekla, aniž jsme však prošli očistcem. Je však i druhá „quasi...“, že nám ani pravda nepomůže. Pak aspoň budeme vědět, na čem jsme! Zatím to nevíme a nevíme ani to, jakou minulost skrývají některé osoby pohybující se na výsluní společnosti. Vždyť některé svazky obsahují zajímavé čtení. Např. o populární redaktorce RFE, která mluvila svobodně před svými přáteli, aniž věděla o jejich tajném závazku. A dosadíme-li si do této historky i vnučku tajemníka presidenta Beneše a známého pražského herce, máme z toho příběh takřka na úrovni Mata Hari. A jsme-li u RFE, kdo ví o dalších Minaří- cích, kteří v této stanici vesele pobírali plat i po převratu, aniž jim někdo mohl „ublížit“? A nebo je z RFE aspoň propustit? Vždyť svazky v Praze jsou přece tajné! Svazky však nevyprávějí jen o konspirač- ních detektivkách a obětech komunistického režimu. Zasáhli do života některých, kteří spolupráci za totality odmítli, aby je nakonec svazky stejně dostaly. Patří mezi ně i případ otce, kterého bývalá manželka obvinila z „falešné lustrace“ svého nového manžela. Nepravdivé obvinění stačilo, aby se jej zřekla jeho dcera žijící s matkou. Statečnost a zbabělost jsou málokdy odděleny tak, aby se někdy nebál i statečný, či aby se i ten bojácný někdy nezachoval statečně. Sahatjiným do svědomí je těžké, více než kde jinde zde platí ono biblické: ,JCdojsi nevinný, hoďpo něm kamenem.“Tím nechci relativizovat odvahu těch, kteří odmítli spolupráci s StB i pod nátlakem s vědomím všech následků. A o těch nejodvážnějších, kteří proti komunistickému režimu bojovali, již v tomto článku nepíši vůbec. JEDNA RODINA? Až dojde k otevření svazků, bude na místě hovořit nejen o statečnosti a zbabělosti a o mezistupních mezi těmito póly, ale i o pokoře a odpuštění. O pokoře na straně těch, co se provinili a odpuštění těmi, kterým bylo ublíženo. Pokora i odpuštění by tak mohly být vyhrazeny jen povolaným. Nikoliv jejich samozvaným mluvčím nebo „politickým“ zástupcům. Nevím, zda jsem toho napsal hodně nebo málo. Spíše hodně málo. Ale pro otevření archivů není třeba psát více. O nutnost toho se postaral sám pan president se svojí aférou „Zilk“. Nebo zapomeňme na pravdu a pod presidentskou standartou s hrdým nápisem „Pravda vítězí“ žijme jenom v polopravdách. A polopravda je horší než lež, to věděl a řekl Karel Čapek. Přece úplně stačí, když již máme „polojasno“ o sametové revoluci, „polospravedlnost“ v justici, „polo- právní“ stát a „polopolitiku“! Aby se toho mohlo napsat více o druhé půlce, zbývá jen jedno: Otevřít archivy! Zveřejnit svazky! Předat je všechny orgánu nezávislému na ministerstvu vnitra a umožnit jejich studium těm, kteří o to budou mít zájem. Novinářům i historikům, všem, kteří se budou chtít dozvědět, jak to bylo. A kdo u toho byl. Nestane-li se tak, budou dále vyznamenáváni také „vinní“ a mnoha nevinným se nedostane satisfakce. A budeme žít ve společenství, které tak hezky charakterizoval filmový Limonádový Joe po potyčce s Hogofogem: ,Jkťpadouch či hrdina, hlavně, že jsme jedna rodina.“ Paříž, 10. listopadu 1998 ■ Věrohodnost politiků opozice lze posoudit až tehdy, když se dostanou k moci. Podle jejich schopnosti skutečně odstranit nedostatky, které léta kritizovali. _____________________________________________________________ V. Davydovski POLYGON 8/1998 21 [pageend23]Před padesáti lety. ..a po nich MILAN HULÍK 14. listopadu 1998 se v pařížském „Palais de la Mutualité“ konalo shromáždění u příležitosti padesátého výročí vyhlášeníVšeobecné deklarace lidských práv. Akce byla organizována několika organizacemi, křesťanskými i jinými, zabývajícími se obranou lidských práv, jako jsou ACAT, LE COMITÉ CATHOLIQUE CONTRE LA FAIME, FIACAT, JUSTICE ET PAIX, PAX CRISTI a několik dalších. I když tato akce, byť křesťanská duchem, měla pečeť určité levico- vosti, neztratila svůj smysl i v dnešním světě, protože lidská práva nejsou ani levicová, ani pravicová, jsou opravdu jen lidská. Setkání se kromě zástupců zemí, v nichž jsou výrazným způsobem potlačována základní lidská práva, zúčastnily i některé osobnosti francouzského intelektuálního světa, jako např. známý křesťanský filosof Paul Ricoeur. Setkání, probíhající ve formě rozhovorů se zástupci zemí s vládnoucími diktátorskými a nedemokratickými režimy, doplňovaných zpěvem písní s křesťanskými motivy, se stalo spontánní manifestací ve prospěch základních lidských práv a obětí jejich porušování ve světě. Proto i posílilo odhodlání těch, kteří v této oblasti působí a bylo i důkazem mezinárodní solidarity, která zabránila ještě většímu porušování těchto práv. V tom je také smysl podobných aktivit. Nezabrání sice porušování lidských práv a ani zločinům proti lidskosti, k jakým i dnes dochází, ale nepochybně omezí počet excesů nebo jejich velikost. Stejný smysl mělo i vysílání RFE a Hlasu Ameriky do komunistických zemí a není důvodu v takovýchto a podobných akcích nepokračovat, jak dokazuje i spor ohledně vysílání RFE z Prahy pro Irák a Irán. Lidská práva a ideologie Setkání v paláci „Mutualité“ si však zachovalo jeden stereotyp, který obránce lidských práv „pronásleduje“ po celou dobu jejich obrany. Porušování lidských práv je vždy více kritizováno (nebo jen kritizováno) u pravicových nedemokratických režimů, než u levicových. Ostatně nejlepším důkazem je právě probíhající spor o potrestání generála Pinocheta. Na pařížském setkání totiž nepadlo ani slovo o tom, co se děje dnes v Severní Koreji. O desetitisících umírajících hlady, o kanibalismu, o tisících po- pravovaných jen pro nesouhlas s poměry, do kterých tuto zemi zavlekl komunistický režim. Zřejmě zde platí určitá fikce, že porušování lidských práv je pravicovým diktaturám vlastní, zatímco u levicových, ať již socialistických nebo komunistických režimů, jde o politováníhodné omyly ve smyslu zásady: „Když se kácí les, lítají třísky." Bylo tomu tak i u Rudých Khmérů, když zvítězili v Kambodži, stejně tak v dobytém Jižním Vietnamu. Teprve po vyvraždění dvou třetin kambodžského národa zjistili levicoví obránci lidských práv, že na těch pověstech šířených kapitalistickým tiskem by mohlo něco být. Ostatně zažila to i naše první republika, když se komunističtí intelektuálové vysmívali kapitalistickým fámám, že bolševici jedí malé děti. Nebyla to pravda, protože kanibaly nebyli bolševici, ale někteří zoufalí rolníci na Ukrajině, kde panoval Stalinem organizovaný hladomor. Stejně tak mají pravdu i naši dnešní komunisté, když tvrdí, že se v Koreji lidská práva neporušují. Neporušují, protože není co porušovat. Lidská práva tam totiž vůbec neexistují! Ke cti mnoha řadových organizátorů shromáždění v Paříži je třeba říci, že již naivní nejsou a že se angažovali i v akcích proti bývalým komunistickým režimům v Evropě. Protože i ve Francii již uběhla desetiletí od dob, kdy francouzští levicoví intelektuálové pochodovali v prvomájových komunistických průvodech. Yves Montand, Simone Signoret, Louis Aragon, Elsa Triolet a další. Omyly mládí? Nikoliv. Omyly soudnosti! Nikdo není dokonalý Ale i v dnešních vyspělých demokratických a právních státech se porušují lidská práva. Nikoliv ta základní, právo na svobodu a život, ale třeba konkrétní práva jednotlivců na spravedlivé soudní rozhodnutí. A nejde jen o práva poškozených. V USA např. i o práva pachatelů a jejich oběti. Odsouzení J.O.Simpsona, byť jen v civilním procesu a rozpor tohoto rozsudku se zprošfujícím trestním rozsudkem rozpoutalo diskusi mezi odborníky a politiky o reformě amerického trestního řádu. Ke Komisi pro lidská práva a k Evropskému soudu do Strasbourgu 22 POLYGON 8/1998 [pageend24]přicházejí i stížnosti na rozhodnutí soudů právních států, jako je třeba Německo, Francie či Švýcarsko. Tím spíše však ze států „polopráv- ních“, jako je ČR. Již se netýkají jen restitucí, ale i Romů, občanství a dalších práv občanů a příslušníků etnických menšin. Právě Česká republika, která má za sebou desetiletí nejdůslednějšího porušování lidských práv totalitními režimy, měla příležitost této zkušenosti po návratu svobody a demokracie využít a poučit se. Bohužel se tak nestalo, a to i proto, že politici namísto vlastního poučení historií začali poučovat jiné, jsouce přesvědčeni o své genialitě nebo výjimečnosti. Levicoví reformátoři z Občanského hnutí, a právní poradci Václava Havla zároveň, tento vývoj započali, pragmatici z ODS v něm pokračovali a dnešní sociálně demokratické squadra jej dokončuje. Spravedlnost sem, spravedlnost tam Je smutné, že i po stále sílící kritice naší nepřipravenosti pro vstup do EU z Bruselu čeští politici zůstávají za humny svého provinciona- lismu. Václav Klaus zprava, Miloš Zeman zleva a Petr Pithart uprostřed, stále čelí výtkám o vyřazení bývalých čsl. občanů z restitucí argumentem, že naše restituce byly největší z postkomunistických zemí. Ani slovo o tom, že nejde ani tak o jejich rozsah, jako o rovnost mezi restituenty v rámci zákonem vymezené restituce a že i kdyby rozsah restitucí byl menší, měla by jejich práva být stejná. Nehledě na fakt, že v době konfiskace byli všichni československými občany. A že o to občanství přišli jen díky tomu, že jednali ve shodě s již tehdy vyhlášenou Všeobecnou deklarací lidských práv, když se rozhodli žít ve svobodě a v zemi své volby. Že byl nakonec přijat i zákon o vydání židovského majetku, majetku osob nejpostiženějších, protože dvakráte, naše politiky sice šlechtí, ale hořkost vyvolává skutečnost, že se tak stalo až po rozjezdu privatizace v roce 1994 a že zákon má ustanovení o tom, že se nevydává majetek již zprivatizovaný nebo na který byl jen schválen privatizační projekt! A církevní majetek? V národě s tak silnou husitskou a protikatolickou tradicí to je samozřejmě problém. I ten se však měl řešit na základě rovnosti principů restitučních zákonů. Není možno jej vrátit všechen podle zásady „co bylo ukradeno, musí být vráceno“, protože to, co bylo zničeno a přestalo existovat (nebo bylo rozkradeno), již není možno vrátit a musí zde platit uvozující ustanovení restitučních zákonů o zmírnění křivd tam, kde je není možno napravit úplně. Pro některé politiky, zejména bývalé členy KSČ, je však typická nespravedlivá demagogie, kterou ve vztahu k vrácení tohoto majetku používají. Tak dr. Pavel Rychetský, dnes opět místopředseda vlády, pro legislativu (!) rád tvrdí, že si máme vzít příklad z Francie, kde prý po Velké francouzské buržoázni revoluci nebylo církvi vráceno nic z toho, co jí bylo v revoluci zabaveno. Je to samozřejmě nepravda, ale kdo to u nás ví? Kdo? Byla to prvn í věc, kterou jsem si po příjezdu do Francie zjišťoval. To však těžko může učinit „nadministr“ české vlády, který nezná žádný cizí jazyk, jak vyplynulo z přehledu o znalostech jazyků ministrů české vlády, zveřejněném v českém tisku. Již tohle stojí za přečtení, abychom věděli, kdo nás vede do Evropy! Adieu Do Evropy se však hned tak nedostaneme, neboť, jak to po posledních zprávách vypadá, čeští politici předstírají, že do EU chtějí a EU zase předstírá, že nás tam vezme. A přitom všechno mohlo být jinak. V ČR již mohlo být recipované evropské právo, archivy StB dávno otevřené, soudci znalí jazyků a proškoleni u evropských soudů mohli rozhodovat důstojně a spravedlivě a několik bývalých soudruhů, kteří se pokusili o tunely, mohlo být za mřížemi spolu s těmi, kteří za své zločiny nebyli potrestáni v komunistickém režimu. Naše ekonomika se mohla rozvíjet a její otřesy by byly způsobovány jen s chvěním světové ekonomiky, nikoliv s propady podtunelované země. A porušování lidských práv by bylo v České republice stejným excesem, jako v právních státech západní Evropy! Stačilo opravdu málo! Kdyby si pan prezident vybral lepší poradce, kdyby nebyl exil zatracen, kdyby tvůrci „právní reformy“ znali text Všeobecné deklarace lidských práv, které se dovolávali v Chartě 77 a na kterou zapomněli, když se dostali k moci. A kdyby někteří, kteří přečetli tolik knih o ekonomii, znali i něco o psychologii, především své vlastní! „Kdyby“ jsou však chyby, jak známo. Na cestě do Evropy bychom se ale neměli zastavit. A když, tak jen proto, abychom zamávali na rozloučenou našim neosvědčeným vůdcům. Adieu! Paříž 18. listopadu 1998 ■ POLYGON 8/1998 23 [pageend25]Čechy a Západ LUDĚK FRÝBORT 1. Co vlastné jsme? Je to krutá četba, ale pustil jsem se do ní už po třetí: Solženicynovo Souostroví Gulag. Všechny ty zvrhlosti, nelidskosti, posedlost vražednou ideologií, ty desítky milionů ubitých a utrápených lidí, zmařené životy těch, kteři přežili, to všechno už jsem znal z předchozích četeb; teď jsem si začal všímat něčeho jiného. Při vší úctě k vašemu dílu, Alexandře Isajeviči... jste to divná čeládka, vy Rusové. S tou vaší ochotou, s níž jste ze sebe nechali udělat sovětské lidi a byli na to tak náramně hrdí, ještě i pak, když jste tlačili kolečko někde na Vorkutě. S tím vaším jásotem, s nímž jste v lágrech vítali zprávy o úspěších Rudé armády v daleké Evropě, třebaže jste mohli vědět, že její konečné vítězství bude i poslední hřebík do vaší osobní rakve. Se vší tou nepochopitelnou směsi za- bedněnosti a velkoruské pýchy, jíž jste se jen obtížně zbavovali, drceni mezi krami Souostroví. S tou nezřízenou láskou, s níž jste i své vězeňské mříže milovali, jelikož byly sovětské. S tou vaší neochvějností, s níž jste opakovali ideologické žvásty, třebaže všudypřítomný rozklad a gulagovské násilí vás mohly trknout, že v sobě možná neskrývají veškerou pravdu světa. I vy sám, Alexandře Isajeviči, i vy jste do krve věřil a důvěřoval, i vy jste byl tak nesmírně pyšný na svou rudoarmějskou čepici a potřeboval důrazných poučeni, než jste shledal její falešnost, vyčpělost a směšnost. Vic bylo ale těch, jež nepoučilo nic. Jak je to možné? Srovnávám běžný postoj ruského člověka, jak vyčnívá bezmála z každé stránky Solženicynova líčeni, s tím, co jsem zažil sám. Ne že bychom my Češi bývali od Samého začátku hned všichni věděli, do jaké louže se nám dějiny chystaji omočit čenich. Měli jsme silnou vrstvu komunistického dělnictva i dostatek bláznivých intelektuálů, kteří se zaklínali marxistickými pravdami a horoucně jim věřili. Ale brzy je to všechny přešlo. Nepotřebovali jsme ani opakujících se hladomorů, ani milionových vražd, ani deportace čtvrtiny celého národa do sibiřských lágrů, aby už za deset let po nástupu bolševické moci ze vší té slávy rudého pravověří zbyla jen hromádka směšnosti. Udržel-li se rudý drak při životě ještě dalšich třicet let, než nadobro zcepeněl, bylo to zásluhou partajních pridurků, kteří ovšem také už dávno ničemu nevěřili, ale spatřili v časování a skloňování marx-leninského blbosloví příležitost k líbeznému živobytí. Ti ostatní se z nutnosti podřídili, ale hrdostí je ten stav nenaplňoval; na rozdíl od ruského člověka jej nepřjali za svůj. Ba, jsme cosi z hloubi duše jiného než vy Rusové, Alexandře Isajeviči. Neříkám, že lepšího, jen jiného. Smějeme se tomu, čím vy se pyšníte. A nerozumíme vám. Nejspíš ani nemůžeme rozumět, sama příroda mezi nás cosi postavila. Ano; ale co jiného jsme? Jak definovat rozdíl, tkvící na dně duše? Je možné, že každý musí hledat svou definici sám. Ptám se tedy: co jsem? Jsem Čech? Ano..., ještě stále. Jsem Čech jazykem, jímž nejraději a nejlépe mluvím, čtu a píši. Jsem jím svým původem, všelijakými pouty a přátelstvími, vší tou spletí citových vazeb, jimž se říká kořeny lidské existence. Jenže, jsem-li upřímný, nemohu si nevšimnout, že všechno to jsou směrovky, ukazující spíš do minulosti. Vstoupím-li pln účastného očekávání párkrát do roka na českou půdu, všimnu si obvykle brzy, že na ní nejsem už tak zcela doma, že se kolem mne odehrává ledacos, čemu jsem odvykl a přivykat bych nechtěl. Jestli má nepochybné právo nazývat se Čechy domácí obyvatelstvo zemí českých, musím připustit, že já sám jsem Čech jen jistým podílem své osobnosti, jehož procent bude nejspiš i nadále ubývat. Co jsem v tom rostoucím zbytku? Němec? Rozhodně jím jsem svou státní příslušností. Nejen že mám v šupleti německý pas i jiná lejstra; pokud by šlo jen o to, nestálo by mě mnoho námahy získat tatáž lejstra česká, neboť jsem se své české příslušnosti nevzdal, vztahy si neupravil. Ale asi už nezažádám o česká lejstra, neboť jakkoli mi mysl zní češtinou a vzpomínky českou zemí, pocit identifikace s českým státem se mi vytratil. Aby nebylo mýlky, vytratil se mi už dávno předtím, než jsem uskutečnil svůj soukromý odsun. Bývala by věru obtížná identifikace se státem Gottwaldovým 24 POLYGON 8/1998 [pageend26]a Zápotockého. A stát klausovsko-zema- novský? Jistě, nelze klást rovnítko mezí něj a to, co mu předcházelo. Ale zcela přesvědčující pobídka k identifikaci to také není. To s německým státem jsem se mohl identifikovat bezvýhradněji. Mám mu být zač vděčný: za vlídné a nápomocné přijetí, když jsem se dostavil s holýma rukama a jinak s ničím víc než s vůlí žít v svobodě. A za desítiletí života v demokratické právní jistotě. Českému státu nemám příliš zač být vděčný. Abych to řekl rovnou - nedočkal jsem se od něj nikdy ničeho dobrého, leda různého kádrování, prověřování, semo tamo postrkování a rány klackem přes hlavu, jakmile jsem ji trošičku směleji povystrčil. Obnovená česká demokracie zatím nedokázala napravit hříchy svého předchůdce ničím víc než nakysle závist- ným štemplem podezřelého emigranta. Ne, jsem německý občan a jsem jím navzdory svému češství velmi rád. Ale cítím, že toto dvojí - zde češství, tam naše příslušnost exilová - ještě nestačí k zodpovězení otázky, čím jsme. Proč se český člověk navzdory různým odlišným obyčejům dokáže zpravidla dobře sžít se způsobem francouzským, německým, švédským, australským či americkým, a proč je jeho chápání tak nepřístupný způsob ruský, což by, jak z četby Solženicyna vyplývá, nebylo jiné, ani kdyby nikdo jakživ z Aurory nevystřelil? Je jakási vyšší jednota, jež nás všechny pojí, od břehů vltavských až po samou Tasmánii, k břehům volžským však nezasahuje. Hledejme ji- Je to... Evropa? Evropanství? Evropa až po Ural, vyslovil své doporučení kdysi de Gaulle, hodlaje tak drobet pouvolnit lanko, poutající tento kontinent k Americe. Nuže, zlé huby tvrdívají, že Asie začíná už za Brnem, ale geografie určila hranice Evropy jinak: Středomoří, Atlantik... a na straně opačné opravdu ten Ural a Kavkaz. Takto vymezená Evropa ovšem zahrnuje ledacos, co by se bývalo sice vešlo do strategických plánů velikého Francouze, s čímž však stěží vydržíme pod společnou peřinou my Němci, Francouzi, ba i Češi. Způsob cizí, z jiných kořenů vyrostlý, s našimi neladící. Obávám se dokonce - ale to už odbočuji -, že uskutečni-li se kdy idea de Gaullova, bude to konec ideje evropské. Neboť i ona nese označení nepřesné, osměluji se říci že nešťastné; nevejde a nemůže se vejít do evropské jednoty všechno, co se vejde do geografického vymezení. Ne, Evropa není náš společný jmenovatel; hledejme dál. Jeto... naše příslušnost rasová? Náležitost k sídelní oblasti bílého muže? Neošívejme se tak nervózně a neohlížejme se, odkud nám dopadne na hlavu palice nařčení z rasismu; ony ty lidské rasy opravdu existuji, a existují i jejich rozličné a rozdílné znaky tělesné i psychické. Naše doba udělala z rozumné zásady rovnosti pošetilou představu stejnosti, po- těmkinovský, křečovitý příkaz nevidět lidské rozdíly. Nicméně budeme muset k hledání společného jmenovatele přistoupit z jiného konce, neboť rasová příslušnost jím rovněž není. Rus má světlou pleť, třebaže jeho širokorozchodná duše je nám nepřístupná, i Gruzínec, i Mordvin i Albánec, ba i v Iránu a v severnější Indii můžeme najít lidský typ, který by se mohl směle procházet po nábřeží Temže, aniž by zavdal podezření z cizosti. A co naše křesťanská kultura? Co naše dědictví antické? Mnohý čtenář má zajisté na jazyku tuto připomínku, ale odvážím se ji opět oponovat. Aniž bych upíral křesťanskému učení jeho hodnotu, nemyslím si, že je to ono a nic než ono, co určilo způsob našeho byti. Setkal jsem se na svých toulkách světem s mnoha místními výhonky křesťanské myšlenky, od řecko-syrských křesťanů arabské Levanty přes velmi tmavé křesťany v indické Kerale, odvozující svůj původ od samého apoštola Tomáše, až k vášnivě katolickým domorodcům filipínským... a všechno je cizo- ta, nepodobnost téměř ve všem, až na ten jediný bod společné víry a to ještě s přivřením oka. Svět, do nějž je možno vydat se na dovolenou, najít v něm ledacos sympatického, ale ne společný způsob myšlení a života. Co se pak antického dědictví týče, ovšem, máme mu zač děkovat, ale vydáme-li se k místům jeho původu, shledáme i tam příbuznost svého způsobu sotva poloviční. Cosi se vyvinulo na březích Helady i celého Středomoří, a je to dost jiné, než jaký obyčej vládne v končinách severnějších a západnějších. Našinec se od té chvíle může stát Australanem, stěží však Řekem či Siciliánem. Buď antické dědictví z končin svého původu zmizelo, učinivši místo způsobům jiným, nebo tam naopak zůstalo, ale ukázalo se, že není tak zcela totožné s dědictvím naším. POLYGON 8/1998 25 [pageend27]2. Obtížná definice pojmu ‘Západ’ - Je zde cosi jiného, vyššího a hlubšího, co určuje náš způsob. Též mnohem složitějšího a jen těžko ohraničitelného. Pojmenovat lze ten úkaz snadno: Západ. Jsme lidé Západu, naše myšlení a konání je západní. Abychom se vrátili k našim českým kořenům, řekněme si, že přes všechen stepní neřád, zavlečený do Čech zpod Uralu, přes všechnu destrukci a deformaci posledního půlstoletí, je to stále ještě způsob náš. Je to úlevné zjištění a je to jediná naděje, která dosud zbývá utýrané zemi české. Dokonce naděje velmi podstatná, neboť krátká, byť jakkoli ničivá historická perioda, jakkoli koncentrovaného návalu hlouposti a zlodějského sobectví, mohla sotva vytrhat kořeny, rostlé po mnohá tisíciletí. Ne- popírám ovšem, že i poslední naději je možno při dostatečné zabedněnosti či zlé vůli nakonec promarnit. Pokusme se pojem Západ definovat. Bude to těžké a sotva se dobereme stoprocentního vymezení, protože řečený pojem k nám hovoří především prostřednictvím našeho citu, který může být od osoby k osobě rozličný. Nicméně se jím nechrne vést. Vynechme pro jednou naši mateřskou zemi českou, neboť v ní by mohl pocit kulturní příslušnosti být rušen jinými a vydejme se na pouť. Nevím jak kdo, ale cítím se být nejpevněji, nejnepochybněji na Západě v krajích po obou stranách Kanálu. Britský způsob mi Západem zrovna zvoní, z čehož vyplývá i způsob všech končin světa, do nichž Británie svůj způsob vyvezla. Austrálie, Kanada, Nový Zéland, to všechno je Západ první jakostní kategorie. Americký taviči kotel v sobě přetavil ledacos afrického, mexického a kdovíjakého ještě, ale západním proto být nepřestal; ba řekl bych dokonce, že americké průkopnictví, zdůrazňující zodpovědnost jedince za sebe sama, je nejryzejším vyjádřením západního ducha, i když vím, že mi mnohý přívrženec zásad kolektivně- sociálních bude protiřečit. Skandinávie je západní zcela jistě, dokonce jaksi dřevně, prvobytně západní; je to území svobody, již nikdy neporušilo lomikarovské poddanství, což je i na půdě Západu výjimečné. Též ve Francii vyrostl veliký díl toho, co můžeme nazývat Západem, přesto však cítím, že je zde určitý úhel sklonu mezi, dejme tomu, Normandií a krajinami stredomorskými. Ani na nizozemské obchodníky a flanderské soukeníky nezapomeňme, málokde je duch Západu vnímatelný tak zřetelně jako v Delftu nebo v Gentu. Rovněž Švýcarsko je západní bez výhrad. Rakousko ovšem také, ale jako bych slyšel maličko něco zaskřípat... snad že se říš rakouská tak dlouho upínala k evropskému jihovýchodu, tak dlouho byla Evropě hrází proti způsobu orientálnímu, až tím jihovýchodem maličko načichla. Ne moc, říkám, jen maličko. Skřípání poněkud zesílí na rovinách uherských, ale pocit Západu ještě stále převažuje. Ozývá se jaksi už zoufale, jako hlasem tonoucího, v Sedmihradsku... a pak už dost. Země starého království rumunského Západem nejsou, leda snad za nehet, a to ještě ustřižený. Máloco západního se ozývá ze Srbska a jiných zemí pravoslavného Balkánu, to spíš divná turecko-orientální muzika nám kvílí vstříc, je pozoruhodné, jak maličko se duch islámského Orientu dochoval v jižnějším Španělsku a jak velice na Balkáně, ačkoliv čas arabské okupace byl v Granadě o dvě stě let delší než tureckém v Sarajevu. Jaký duch se usalašil na rovinách mezi Bugem a Uralem, v tom je těžko se vyznat. Geograficky lze tedy Západ vymezit jen velmi neurčitě, s mnoha oblastmi okrajovými a přechodnými, vyznívajícími do ztracena. Zatím jsme se nedopracovali k ničemu jistějšímu než k dojmu, že nikoli civilizace antického Středomoří, nýbrž spíše jimi málo dotčená území keltských a germánských barbarů bylo ohnisko, z nějž západní způsob vzešel. Podívejme se odjinud. Podívejme se brýlemi své vlastní zkušenosti: proč v nás některé krajiny Evropy i světa budí domovský pocit Západu zcela, takže bychom v nich mohli od té hodiny zdomácnět, jiné jen napůl a ještě jiné vůbec ne. Divil se svého času chytrý pan Payne v pražském parlamentu, proč se český exil usídloval výhradně v blahobytných západních zemích, kdežto v jiných (hovořil, tuším, o Bangladéši) nikoliv. Odpověděl bych mu, že českému člověku je poměrně snadno zdomácnět v kraji způsobu západního, odpovídajícího až na některé drobnosti jeho vlastnímu; naopak že zdomácnět v Bangladéši by mu přišlo velmi zatěžko, i kdyby ten Bangladéš náhodou vším strdím a mlékem světa oplýval. Jenže on neoplývá. Je zarážející, jak se mléko a strdi a vůbec veškerá zámožnost světa soustřeďují z největšího dílu zrovna v zemích Západu. Ukážeme si ještě, proč. Pan Payne, 26 POLYGON 8/1998 [pageend28]lomcován svou závistnou zlobou, si vypláchl ústa nesmyslem. Nedokopeme se kořenů, z nichž vyrostl pojem a způsob Západu, dokud se nezprostíme jistého obecně rozšířeného předsudku. Kdokoliv se zatím rozhodl dobýt se ke zdrojům a počátkům národního charakteru, k příčinám společenského způsobu naší civilizační oblasti, domníval se obvykle být u cíle, když se dostal k časovému zlomu, jímž je buď počátek národní existence či počátek psaných dějin. Jakoby pouze písemně zpracovaný čas byl vůbec hoden zamyšlení, jakoby všechno, co mu předcházelo, bylo jaksi zvířecky temné období, v němž divoši tupého ducha pobíhali sem a tam a neoddávali se ničemu víc než nejprostším tělesným potřebám. Jakoby se teprve okamžikem příchodu literární vzdělanosti, případně vyššího typu náboženství naši předkové vůbec stali lidmi, teprve od té chvíle jakoby o nich vůbec stálo zato uvažovat, původ svůj a svého způsobu od nich odvozovat. V pohledu: ano, je to všechno velmi jednoduché. Jsme dědici antiky. Jsme dítky cyrilometodějskými. Jsme potomci praotce Čecha, husitů, českých bratří, Komenského a komu se tak ještě co líbí. Na otázku, proč, jak, kdy a zda vůbec jsme se stali příslušníky myšlenkového a civilizačního okruhu západního, proč naše myšlení i konání dobře ladí - doklad je snadnost zdomácnění - například se způsobem britským či německým, ne však s ruským či bangladešským, však ani nadále zodpovězeno není. Neboť to bychom nesměli zůstat tak pohodlně, mělko pod povrchem, nýbrž se dobývat hlouběji, do vrstev mnohem nejistěji doložených. 3. Hluboký kořen naděje ■ Ano; co je to, Západ? Pouhý kříženec antického a křesťanského dědictví to není; co tedy? Nebo lépe řečeno: co nad to? Kdy, kde, jak a z čeho se tu vzal? Pravděpodobně se tak stalo už pradávno, mnohem dříve, než se má obecně zato. Už v neolitu. Nějaký čas poté, kdy se ze severní, severozápadní a střední Evropy stáhl pevninský ledovec, přitáhly do těch míst pevninské tlupy a rozhodly se v tomto drsném, hlubokými výkyvy ročních dob se vyznačujícím prostředí živit zemědělstvím a domácím, ne- kočovným (zdůrazněme) chovem zvířat. Byl to ojedinělý, nikde na zeměkouli se neopakující počin. Kdekoliv jinde, na Sibiři nebo v severní Americe, došlo-li v srovnatelných klimatických podmínkách k osídlení, mělo vesměs charakter lovecký nebo rybářský. Neolitický zemědělec musel překonat mnohé, co jeho současníci v krajinách příjemnějšího podnebí neznali. Pravidelně vpadala do jeho života zima, znamenající totéž co smrt. Aby ji odehnal od svého prahu, musel svůj život podřídit jistým pravidlům. Nevedl život šťastného, bezstarostného divocha, jak tak o něm bájí- vají romantičtí zasněnci. Náš neolitický předek se musel včas zaopatřit potravinami, palivem, oděvem, pící a stelivem až do příštího jara. Musel dělat zásoby, musel myslet na budoucnost, vyměnit životní nahodilost za promyšlenou organizaci. Kdo tak neučinil, nepřežil; po sta generací trval přírodní výběr, ponechávající při životě jen ty, kdo si jej dokázali zorganizovat. Odchylka od funkčnosti znamenala zánik. Tisíce let přírodního výběru vedly k vytvoření určitých genetických znaků, s nimiž se dnešní potomek neolitického zemědělce už rodí, jsou mu dány, jsou mu vlastní: je to schopnost organizace, předvídavost, péče o budoucnost. Jsou to právě ty znaky, které z největší části vymezují způsob civilizační oblasti, jíž říkáme Západ. Šťastní, bezstarostní, vší příjemnosti klimatu a půdy obdaření domorodci Jihu se tímto způsobem nevyvinuli. Pastevci Východu rovněž ne. Můžeme najít i jiné znaky západního charakteru, neméně osobité a jinde se v té míře - nebo vůbec - nevyskytující. Neolitický zemědělec ve svém nevlídném podnebí musel tvrdě pracovat, aby mezi jarem a podzimem ze své mnohdy nebohaté půdy vydobyl záruku přežití. Musel se přimět k sebezapření, přemáhat svůj sklon k pohodlnosti. To rovněž neznali jeho současníci jiných oblastí, kteří pracovali jen když se jim chtělo a jen k doplnění toho, co jim příroda dávala sama. Z toho vyplynula sebevědomá pracovitost západního člověka. Příroda jeho neolitickému pradědečkovi máloco dávala sama; vesměs musel k získání životních prostředků překonávat svízele a překážky. To ale není tak zcela samozřejmé: lidé jiných koutů světa se překážkám spíš vyhýbají, kdežto západní člověk je překonává. V tom se liší jeho pracovitost od pracovitosti například východoasijské, v mnohém ohledu obdivuhodné: svědomitá vytrvalost mravenčí práce je cosi jiného než schopnost mohutného, průbojného vzepětí, daná člověku západnímu. POLYGON 8/1998 27 [pageend29]Náš neolitický pradědeček žil, jak je obyčejem sedláků, pro sebe a pro svou rodinu. Ale bylo mnoho překážek, jež vlastní silou nepřekonal, takže se musel sdružovat v obce, dohodnout se s jinými na společném postupu. Selská samostatnost rozhodování je kořenem západního smyslu pro svobodu jakožto zodpovědnost člověka před sebou samým. Schopnost dobrovolného sdružování a vzájemné dohody je základem západní demokracie. Všimněme si, prosím, jak vzácné je to zboží v současném světě, třebaže se ze slova 'demokracie' stalo už bezmála posvátné zaklínadlo. Přesto se ukazuje, že princip demokracie je nepřenosný, fungující pouze na půdě, z níž vyrostl, na půdě Západu; všude jinde se obrací v polovičatost či přímo v paskvil. A patrně neolitický člověk i mnoho přemýšlel. Dumal nad zákonitostmi života a hovořil o nich - možná se i hádal - s ostatními. Měl k tomu pokdy, když seděl u zimního ohně a venkovní fujavice mu názorně připomínala možnosti i hranice lidského snažení. Dodnes lze nejvíc písmáků a mudrlantů nalézt spíš v končinách podnebí nevlídného, kde se po dlouhý čas roku nedá dělat nic lepšího než sedět s knihou v ruce u krbu a přemýšlet. Schopnost abstraktního zamyšlení je ovšem vlastní i mnoha jiným kulturám, zejména kulturám vzešlým z životního způsobu pasteve- ckého. Ale pastevec střežící své stádo v nesmírné šíři stepi se zamýšlí sám, i vytváří myšlenkové soustavy absolutní, nesnášející pochyb. Schopnost diskuze, schopnost poměřit vlastní názor názorem druhého je výsledek zimních večerů kolem společného ohně. Takový je tedy ideální portrét západního člověka. Je mu vlastní především předvídavost a starost o zítřek. Funkčnost. Schopnost organizace, která způsobila, že jeho životní způsob obstál v konkurenci se způsoby jinými, když lidské dějiny pokročily tak daleko, že se jednotlivé způsoby střetly; a nejen že obstál, on dokonce vnutil víceméně už celému světu jednotlivé znaky svého způsobu. Bohužel většinou jen znaky vnější, povrchní zdání, které nepřináší těm, kdo je převzali, vždy jen samý užitek. Smysl pro osobní a společenskou svobodu a způsob demokratický vyrostl z jeho půdy a třebaže je hojně napodobován, k skutečnému převzetí nedošlo zatím nikde. Samostatnost a hloubka myšlení byla vždy znakem nejkvalitnějších duchů Západu, a třebaže lze totéž nalézt i jinde, je to schopnost diskuze, která odlišuje západní myšlení od jiných. Myšlení pasteveckého Východu tvrdí a hlásá; myšlení západní sděluje, nabízí k srovnání. V tom je jeho síla a v tom je i jeho bezradnost, střetne-li se s prorockým hlásáním Východu, jak jsme dostatečně zažili a dodnes zažíváme. Západ občas zrodí proroka, ale asi tak, jako mušle zrodí perlu: jako těleso cizí, vlastnímu zdroji nestravitelné. Z kombinace všech těch vlastností vyplynula schopnost Západu vytvářet blahobyt. Podtrhuji: vytvářet, ne pouze hromadit. Je to opět schopnost selská; pastevec a lovec hodnoty nevytvářejí, jen využívají daných zdrojů. Kdo si nedovede představit vznik bohatství jinak, než že je cosi odebráno jednomu a přiděleno jinému, odůvodňuje rád západní zámožnost vykořisťováním, kolonialismem, loupeží a podobně. Ne že by k nim nebylo docházelo; ale ukázalo se, že byly pro blahobyt Západu nepodstatné. Západ nezbohatl nijak zvlášť, když si navozil americké zlato a indické koření. Ani nezchudl, když skončilo koloniální období; naopak potom nebývalé zezámožněl. Jeho zámožnost způsobilo něco jiného: vytváření hodnot. Vytváření hodnot je něco zcela jiného a nesrovnatelné vyššího než jejich přelévání a rozdělování sem a tam, což je mimochodem i hlavní a víceméně jediný rozdíl mezi názorem občanským a socialistickým. Vše, čím jsme (v psychosociálním smyslu), je výsledkem nejméně sedmitisíciletého vývoje. A patrné i času nesrovnatelně delšího, sahajícího hluboko před vznik samotného druhu homo sapiens, jak si můžeme občas potvrdit (my pánové), když se na výletě jmeme čurat na strom a nikoliv volně do prostoru, třebaže už nikterak nepotřebujeme takto označovat svůj lovecko-sběračský revír, aby pak naši konkurenti běhajíce po čtyřech jeho hranice očuchávali. Když si v hospodě instinktivně sedáme zády ke zdi a čelem k vchodu, třebaže se nemusíme mít na pozoru před jeskynním medvědem, který nás třeba přijde sežrat. Způsoby našeho konání a myšlení jsou prastaré; naše instinkty jsou - pro to už není slov. Antické civilizace se rozvíjely jinde než v oblasti mrazivých zim a sedláků mudrujících kolem ohniště. Dodnes není západní způsob zcela identický s životem, jaký kolotá v blízkosti zřícenin řeckých a římských chrámů. Západ antickou vzdělanost přijal a obohatil se 28 POLYGON 8/1998 [pageend30]jí, neboť měl schopnost toho obohacení. Středomoří se však Západem obohatilo jen zčásti a jiné oblasti starověkých civilizací ještě méně, případně vůbec ne, pokud nenazýváme převzetí povrchních znaků obohacením. Křesťanství, vzešlé jako ostatně i všechny jiné monoteistiské systémy ze stepně-paste- veckého prostoru Blízkého východu, ovlivnilo Západ hluboce. Ale větu lze postavit i opačně: Teprve styk se Západem a jeho oplodnění učinilo křesťanství tím, čim je. Není asi náhoda, že se Západ stal nakonec jeho domovem, kdežto v místech, z nichž vzešlo, lze shledat už jen drobty křesťanské diaspory. Nevíme, čím by byl Západ bez křesťanství, ale křesťanství bez Západu by dnes pravděpodobně bylo - a kdoví jestli - jen doznívající sbírečka enkláv v příboji agresivnějšího prostředí islámského, podobno v tom osudu náboženství Zarathuštrovu. Západ vstřebal a přizpůsobil svému chápání antické dědictví a původně dost cizorodou křesťanskou věrouku; je ta schopnost vstřebávání a obohacování se vnějšími hodnotami dalším ze znaků Západu? Nebo je ta schopnost už obsažena v západním způsobu diskuze a otevírání se názoru druhého? Vraťme se na závěr do naší milé země české a k jejímu současnému obyvatelstvu, které nám, příslušníkům českého exilu, přiznejme se, jde občas poněkud na nervy. Jde nám na ně, jelikož shledáváme, že se v mnoha bodech valně odchýlilo od toho, nač jsme si na Západě navykli, co jsme si rádi osvojili a co v časech dřívějších bývalo, třebaže místně modifikované, i způsobem českým. Zmocňuje se nás někdy unáhleně pokušení udělat nade vším kříž: snad bývaly Čechy Západ, ale už nejsou, stepní vítr všechno převrátil a otrávil, co bylo, už se nevrátí. A bylo by si snad opravdu nad čím zoufat. Nejen padesátiletí bolševické destrukce, nýbrž i lecjaká předcházející naivita, nedomyšlenost a nestateč- nost vyústily do šlamastyky, na niž si český občan snad už zvykl, ale nám se z ní ježí chlupy na zádech. Je to opravdu tak? Je to staroslavné království české už skutečně ztracené? Ztracené pro Západ a tedy i samo pro sebe? Bude se tu navzdory přijetí do všelijakých struktur už navždy jen zmítat a ve vlastní šťávě dusit cosi poloupečeného, polo- hodnotného, druhořadého a samo se sebou si rady nevědoucího? Budou dědici Komenského už provždy obohacovat svět jen vek- slácko-tunelářskými móresy, třebaže převlečenými do tržně managerského roucha? Bál bych se takových konců, kdyby kořeny Západu a tím i nejvlastnější kořeny české byly opravdu tak mělké, jak se obvykle má za to. Jen k tomu Komenskému. Jen k husitům. Anebo ještě tak k svátému Metoději, ale to už opravdu konec a ámen, dál a hlouběji netřeba hledat, jelikož bychom se dohledali jen tupo- myslných divochů, žeroucích žaludy a syrové maso. Naštěstí tomu tak není. Máme-li odvahu odložit obecný předsudek a podívat se dál než jen k archeologické vrstvě, v níž se objevil první písemný projev, najdeme mocný kořen západního způsobu, deroucí se s nesmírnou vitalitou z hlubiny věků. Přes všechny ty kultury laténské, halštatské a únětické, přes lid zvoncových pohárů i šňůrové a vpi- chované keramiky, polí mohylových i popelnicových, přes všechny ty naše němé praotce až k onomu neolitickému sedlákovi, který odkudsi přišel, porýpal se v půdě a řekl - dobré je to, tady začnu hospodařit. Neboť to všechno nejsou izolované úseky času, který odply- nul a nic nám do něj není, nýbrž vývojová kontinuita. Uzlovitý kořen, na němž se krabatí ledaco: úspěchy i zkázy, následky moudrosti i pošetilostí, skutky lidí schopných a prozíravých i zase hlupáků, strašpytlů a vykutálenců. Doba nedávno minulá i dosud přítomná - inu, je to také jedna z těch uzlin na kořeni vývoje. Možná že o něco větší, snad i zhoubnější než jiné, ale to nevíme tak jistě. Každá doba má sklon sama sebe přeceňovat, pokládat se za počátek či naopak za konec všeho času. Je hluboký ten kořen, z nějž vyrůstá naše naděje. Naděje v to, že tkáň západního způsobu je silnější než rakovinná hlíza jedné ze skopičin historie, třebaže zasáhla českou duši nad jiné zhoubně. Těším se velice tou nadějí. Bez ní, s pohledem zúženým jen na českou přítomnost a vyhlídku nejbližší budoucnosti bych se už věru nenamáhal zabývat se českými záležitostmi. Hannover, 22. 8. 1998 POLYGON 8/1998 29 [pageend31]Osudové „osmičkové“ roky ZDENĚK DITTRICH Nejzávažnější osmička dvacátého věku je ta roku 1918. Znovunabytí své samostatnosti vděčili jsme v prvé řadě mimořádně příznivé mezinárodní konstelaci. Rozpad habsburského soustátí byl sice již dlouho ve vzduchu, avšak maximální splnění našich národních požadavků bylo uskutečnitelné jen díky dočasnému vyřazení Německa a Ruska jako mocenského faktoru a plné preponderanci západních mocností za aktivní účasti Spojených států. Ovšemže, tato přízeň bohů měla jen krátké trvání, již ve dvacátých letech se obloha začala zatahovat a na sklonku let třicátých jsme se octli v osudové krizi. Nebylo v našich silách tento neblahý vývoj zadržet, avšak způsob, jakým jsme se tomu snažili čelit, nebyl zdaleka optimální. Československá zahraniční politika, zosobněná Edvardem Benešem, přeceňovala závaznost kolektivní bezpečnosti v rámci Společnosti národů, brala na lehkou váhu reálné mocenské vztahy a nedůtklivě reagovala na každou kritiku, vznášenou v domácím prostředí. Alespoň tři faux pas lze Benešovi vytknout: z osobních pohnutek zatížil náš poměr k Polsku, roku 1924 zanedbal možnost vojenské konvence s Francií a roku 1935 uzavřel iluzorní podmíněnou alianci se Sovětským svazem, která nám byla víc ke škodě než k užitku. A tak se dostáváme k osmičce roku 1938. Sudetské krizi předcházelo obsazení a přivtě- lení Rakouska Hitlerem, jež naši strategickou pozici osudově oslabilo. Stali jsme se přes noc poloostrovem v germánském moři. A přesto, to úžasné nadšení a disciplinovaný průběh obou mobilizací v květnu a v září, kdo to jako já zažil, nezapomene. Otázka, zda jsme tenkrát do toho měli jít, třeba sami, nebude po mém soudu nikdy uspokojivě zodpovězena. Že prezident a vládní činitelé v rozhodný moment strašlivou odpovědnost za osud národa neunesli a bez boje kapitulovali, lze lidsky a racionálně pochopit. Co nepochybně víme, je mnichovská tragédie a jeji dalekosáhlé důsledky. Cena, kterou jsme za kapitulaci bez boje museli zaplatit, byla děsivá. Lidé, kterým se náhle zbortil svět, propadli politické dezori- entaci a z psychických a morálních úhon tehdy vzešlých jsme se jako národní společenství snad podnes nevykřesali. Neradostné bilance fašizující tzv. druhé republiky a let okupace, kdy široké vrstvy, zejména dělnictvo, se bezostyšně aranžovaly s cizovládou - o „farárské republice“ Tisově ani nemluvě - to vše je naši obdobou mnichovanství a současně kličem k negativním zjevům doby poválečné, kdy nedostatek heroismu za okupace byl suplován dodatečnými excesy (zvláště v znovunabytém pohraničí). Tím jsme u další osmičky roku 1948. I zde piati, karty byly zamíchány a rozdány už dlouho předem. Zahraniční politika exilové vlády prezidenta Beneše je školním připadem, jak se diplomacie dělat nemá. Uražená ješitnost prezidentova zatěžovala od samého začátku naše vztahy k západním mocnostem a k Polsku a zaváděla k naivnímu nadbíhání Sovětskému svazu. Čtěte jen záslužné práce exulanta Vojtěcha Mastného (mj. Russia’s Road to the Cold War) a užasnete, jak úslužně se Beneš k Stalinovi choval! K jeho omluvě lze jen uvést, že jiní exiloví činitelé, Ripka, Fierlin- ger, Bechyně, si počínali ještě nedůstojněji. Smlouva Československa se Sovětským svazem z prosince 1943, tento pakt myšky s tygrem na formálni zásadě rovnoprávnosti, nás ještě před osvobozením vydávala na milost a nemilost ruskému kolosu. Pokud Beneš doufal, že poválečná spolupráce Západu s Východem tuto jednostrannost zkoriguje, sázel osud národa na tuto jedinou kartu, a ta, jak víme, nevyšla. Zatím se věci vyvíjely s železnou zákonitostí, Československo muselo odstoupit Podkarpatskou Rus, prezident se vracel přes Moskvu do Prahy, komunisté zaujali přední místo ve vládě, Košický program nastolil proces povlovné sovětizace. Předáci nekomunistických povolených stran, přifařených k Národní frontě, kteří po počáteční euforii začínali procitat, spoléhali na moudrost páně prezidentovu a těšili se vyhlídkou na volby, v nichž hlasy potlačené pravice jim dopomohou k vítězství. Když se ukázalo, že komunisté po demagogické kampani, ve které každému slibovali všechno, dovedli svou vedoucí pozici též elektorálně konzolidovat, nezbývalo než svěřit vedení vlády Klementu Gottwaldovi. Po volbách (květen ‘46) se vnitropolitická situace 30 POLYGON 8/1998 [pageend32]záhy začala horšit, i když hlavní impulzy k tomu vyplývaly ze zahraničního vývoje. Tak roku 1947 (heslovitě:) Marshallův plán, události v Polsku a Maďarsku, Sklarzka Poroba. U nás třeba zmínit pokus o atentát na tři ministry, slovenskou krizi a brněnský sjezd sociální demokracie. Komunisté, kteří začínali ztrácet popularitu, zradikalizovali své postoje, a tak počátkem roku 1948 bylo jasné, že dojde k eklatu. V přípravách na to měla KSČ nesporný náskok; plánované masové akce mohly spoléhat na podporu bezpečnostních orgánů a v pozadí stál Sovětský svaz, ochotný zasáhnout, kdyby bylo zapotřebí. Jejich demokratičtí oponenti, mezi sebou nejednotní, se soustřeďovali na počínající volební kampaň. Jejich hlavní trumf byl prezident, též vrchní velitel armády, dále svaz brannosti, možná sokolstvo, prořídlé řady legionářů a vcelku platonická sympatie Západu, který ale, podotýkám, mocensko politicky Československo již odepsal. Demise ministrů tří vládních stran, která rudý puč uvedla v chod, byla nedomyšlenou akcí politiků naletěvších na komunistické provokace. Prezident, do věci zasvěcený, měl pro ně tahat kaštany z ohně. Pod tlakem ulice a hrozbou sovětského zásahu Edvard Beneš selhal podruhé. K jeho omluvě budiž řečeno, že v oné době byl už lidskou troskou a že osobnosti, na které spoléhal, ho v rozhodný moment nechaly na holičkách. A bylo tragické, že demokratičtí politikové, kteří u nás tehdy udávali tón, byli vesměs lidé průměrní a podprůměrní, omezeného rozhledu a autority, neschopní čelit krizové situaci. Vzpomínám, když jsem se s některými z nich, exministry (Procházka, Černý) a poslanci (Krajina, Chudoba) počátkem března setkal v Řezně, kde jsme byli Američany vyslýcháni, žasl jsem nad úrovní jejich rozhovorů; přeli se, zda nás Američané osvobodí do třešní nebo do švestek. Trapná historie Rady svobodného Československa a jiných ústředen tzv. Třetího odboje jen potvrdila platnost Napoleonova bonmotu: „Nic nezapomněli, ničemu se nenaučili“ (rien oublié ni rien appris). Komunisté, kteří se roku 1948 dostali k veslu, nebyli, co se politických kvalit týče, lepší než demokratičtí exulanté, jen dravější a bezohlednější. V průběhu dob je nerušený požitek moci notně zkorumpoval a zejména stalinský teror 1950-54 nahlodal natrvalo jejich morálku. Stačilo dvacet let, aby to režim zbařtipánělých lidovládců dopracoval k bankrotu. A tím jsme u té poslední osmičky roku 1968. Československé drama onoho roku se neodehrávalo ve vzduchoprázdnu, i jinde v sovětském bloku to kvasilo. Pár let předtím byl v Bulharsku málem proveden vojenský puč, v Polsku souběžně s vývojem u nás byl neklid kolem univerzit, v zárodku však potlačený Moczarovými partyzány. Přesto lze říci, že svržení Antonína Novotného na přelomu 1967/68 vcelku nahodilou koalicí vnitrostranických odpůrců nebylo optimálně načasováno. Na destalinizaci bylo už pozdě a pro konečnou dekompozici komunistického režimu ještě příliš brzy. Dnes víme, že už samotný fakt nastolení Alexandra Dubčeka generálním tajemníkem strany alarmoval politické potentáty v sousedství, Waltera Ulbrichta a Vládi Gomulky, jejichž křesla se již viklala. Zejména Ulbricht od samého začátku štval systematicky proti všemu, co se v Československu dálo. Naproti tomu moskevské politbyro zůstávalo po dlouhou dobu rozpolceno, ne tak v otázce, zda lze československý vývoj tolerovat, jako v tom, jakými prostředky onen nežádoucí spád zarazit a potlačit. Podíváme-li se v retrospetivě, s čím nové Dubčekovo vedení přicházelo, na zamýšlené reformy v oblasti hospodářské, státní a stranické, lze říci, že toho bylo velmi málo a objektivně vzato pro komunisty jinde sotva znepokojivé. Osobní změny ve vládním a partajním aparátu změnu kurzu signalizovat nemusely, naopak zkušenost učila, že noví lidé na pozicích moci až příliš často pokračují ve stopách svých předchůdců. Co bylo v Československu opravdu nového, spočívalo v tom, že demoralizovaná partaj ztratila kontrolu nad tiskem, rozhlasem a televizními pořady, že lidé se prostě přestávali bát, začínali nahlas kritizovat a klást nové a nové požadavky. Některé incidenty, jako zejména Šejnova aféra, běh věcí zrychlovaly a po definitivním odstranění Novotného z prezidentství a volbě generála Svobody se vedení strany a státu pod tlakem veřejného mínění, i když váhavě, přiklánělo k postulátu „socialismu s lidskou tváří". Bylo by nesprávné této svého času působivé formuli přisuzovat nějaký ideologický, natož teoretic- ko-hospodářský význam; vyjadřovala snahu československého obecenstva a jeho duchovní elity využít příležitosti urvat co nejvíce svobody a demokracie v daném mocenském rámci. Proto také tehdy běžné výrazy demokratizace, liberalizace, oponentura u vědomí, že demokracie, liberalismus, opozice prostě nebyly dosažitelné. POLYGON 8/1998 31 [pageend33]volně odstoupili Podkarpatskou Rus a přijetím Košického vládního programu jsme zlikvidovali éru parlamentní demokracie v Československu. Jak posuzuješ tento Havlův projev? V souvislosti s Havlovým vystoupením se připomíná poslední Mitterandův projev na německé půdě v roce 1995, kde uvedl, že „němečtí vojáci obětovali své životy pro špatnou věc, ale jak bojovali, to s tím nemá nic společného. Milovali svou vlast. “ Dnes si musíme uvědomit, připomínal Mitterand, že naší vlastí, domovinou, se stala celá Evropa. Se zájmem jsem si přečetl výtah z projevu prezidenta Havla v německém tisku. Jedna z mnoha výrazných vlastností pana prezidenta je, že se umí podívat na řadu věcí zcela novým způsobem a tento svůj pohled dokáže zformulovat a přednést. Svůj názor, který promyslel a zvážil, přednese ať je to vhod nebo nevhod. Na naší, a myslím že nejen na naší politické scéně je to nesmírně osvěžující jev. Konec XX. století se vším svým pokrokem nepřinesl výraznou změnu lidí uzavírat se do přijatých klišé a tvrdě hájit často nesmyslné pozice. Projevy a osobnost pana prezidenta Havla, který často jako beranidlo rozbíjí tato klišé a zabedněnost, činí z něho osobnost vpravdě velkého formátu. Stejně jako Mitterand v roce 1995, i Havel v roce 1998 pohlíží na roli Německa jinak, než jsme zvyklí a jsem přesvědčen, že spravedlivěji. Neubulach, 9. října 1998 ■ Nedožitých sto let pěvce Josefa Celerina Známý operní pěvec a zasloužilý člen opery Národního divadla v Praze, basista Josef Celerin, se narodil 19. listopadu 1898 v Plzni. Po absolvování reálného gymnasia a učitelského ústavu se stal učitelem v jižních Čechách. V Českých Budějovicích začal brát lekce zpěvu u významného hudebního pedagoga profesora Svojsíka a v roce 1919 poprvé vystoupil na scéně Jihočeského divadla v Českých Budějovicích v roli Matouše ve Smetanově „Hubičce“. Brzy na to pověsil učitelování na hřebík a stal se členem Jihočeské opery. Po několika letech „přestoupil" do opery olomoucké, kde působil šest let a s touto operou pak poprvé vystupoval i v cizině na zájezdech. Koncem dvacátých let vystupoval často jako host v pražském Národním divadle a od 31. prosince 1929 se stal trvalým členem naší operní Mekky. Zde působil až do 1. února 1969. V Národním divadle vytvořil přes 200 rolí, zvláště v českých operách, vynikl i v dílech světového repertoáru a ve slovenských operách. Za svůj život zpíval v 5938 představeních. Protože se v roce 1939 oženil s míšenkou, byl pak za války vyhozen z Národního a jen díky přátelům zpíval krátce v plzeňské opeře. Později byl donucen i odtamtud odejít, načež pracoval manuálně v Praze, dokud ho gestapo nesebralo. Byl dán do pracovního tábora „Kalich" v Krušných horách jako dřevorubec. V květnu 1945 z Kalicha utekl a díky vlasovcům se zachránil. Jen pár týdnů po skončení války již zpíval ve slavnostním představení Smetanovy Libuše v roli Chrudoše (viz fotografie). Velký vlastenec a liberál svým myšlením odmítl kolaborovat i s komunisty po únoru 1948, což jej i jeho rodinu stálo hodně... Byl svými kolegy a spolupracovníky oblíben pro svůj humor a kamarádství, čistotu a čestnost, prostě byl velmi populární. Zemřel na zhoubnou nemoc v dubnu 1971. -zfp- 32 POLYGON 8/1998 [pageend34]Společné rysy čs. politických krizí PAVEL STILLER Letošní rok s osudovou „osmičkou" na konci a s potenciálem dalšího pro české záležitostí „rozhodujícího roku“ svádí ke globálnímu srovnání velkých čs. krizí, k jejich bilanci. Mezní roky 1918, 1938, 1948 a 1968 mají překvapivě mnoho společného s letošním rokem 1998. Zdá se, že červnové patové volby a následující „opoziční koaliční dohoda“ mezi Zemanem a Klausem od základu změní dosavadní „sametově vytunelovaný“ charakter české postkomunistické demokracie. Vyznačovala se dosud „nepolitičností politiky“, malostí a ješitností politických aktérů jakož i ochromující zátěží socialistického dědictví v podobě nedostatečné profesionality, solidnosti a odpovědnosti. Trapné entrée nového ministra zahraničí dává tušit, že se tyto nepříznivé tendence asi ještě zhorší. Určitá neschopnost českých vládnoucích elit včas a realisticky odhadnout budoucí vývoj událostí, vyhmátnout jádro problémů a překonat přílišný strach z protivníků je společným jmenovatelem oněch osmičkových roků, jejich mylných analýz a neadekvátních řešeni velkých národních úkolů. O tom, že ani rok 1918 nepřinesl uspokojivé řešení české a slovenské otázky, není dnes sporu. Strach, nejistota a malá troufalost vůči silným odpůrcům nebyly v politice nikdy dobrým rádcem. Také osobní rozhodnost, pružná neústupnost (elastická taktika při jednoznačné strategii) a důsledná angažovanost při realizaci reformních cílů chybí mnoha příslušníkům mocenských elit, kteří v konkrétní politice inklinují spíše k polovičatosti, nedotaženosti a průměrnosti. Malé a váhavé osobnosti proto často nedosáhnou ani malých cílů, o velkých vůbec nemluvě. Je vskutku zarážející, jak lehce se v českém prostředí a v různých dobách nerealistické iluze, naivní představy, navyklé předsudky, bázlivé myšlenky a zbožná přáni lidu obecného přenášejí na jeho vybrané reprezentanty, na jejich chování v choulostivých historických situacích, při posuzování složitých a vážných problémů, dotýkajících se základních otázek národní existence. Přitom je až tragické, jak se chybné odhady možností a šancí „holubičího národa“ tváří v tvář ohrožení - a pod tlakem agresivních systémů, brutálních metod nebo iluzorních představ lidu, např. o socialismu, opakují s železnou pravidelností. Ve 20. století se zatím nepodařilo prorazit začarovaný kruh neznalosti, pohodlnosti, rezignace a fatální neochoty k obraně vlastní země. V hlubokých krizích připomíná vládnoucí elita ve své většině (výjimky nikdy nic nezmohly) onoho bezmocného králíka, jenž je strachem zcela paralyzován. Protože strach má obvykle velké oči, zírá užaslý králík jen pasivně a otrocky na nebezpečného hada a je neschopen nějaké obranné reakce, např. záchranných kliček. V roce 1918 přišel český národ k samostatnému státu jako slepý k houslím. Svoboda mu doslova spadla do klína, podobně jako v listopadu 1989. Bez bojového vystoupení čs. legií a tvrdé zahraniční práce osvoboditelské „trojky“ Masaryka, Štefánika a Beneše by asi nebylo novodobého čs. státu v prvorepublikové podobě, v žádném případě onoho solidního a dobře připraveného. Slušná demokratická RČS se vyvinula z poměrně tolerantních a osvícených rakouských poměrů a také vlastní zásluhou z výborně obdělané národní půdy Přesto dělala, hlavně v národnostní politice, stejné chyby jako Habsburkové ve Vídni, jen s opačným znaménkem. Zdá se, že by jí to bylo na evropském parketu prošlo, nebýt trvalých třenic česko-slovenských a česko-německých jakož i nástupu nacistů k moci v Německu a bolševiků v Rusku. Ta věčná česká „kdyby“! Ale jak již řečeno, respektování realit doma a z domácích úhlů nebylo nikdy silnou stránkou české politiky. Od dob Bílé hory a Komenského měli čeští vůdci v zahraničí vždy lepší přehled než ti, kdo zůstali ve vlasti a obdělávali jen domácí humna. Zde pramení vrozená nedůvěra pohodlné části národa ke každému exilu. V roce 1938 se ukázalo, že bojácný prezident Beneš, teď .jenom“ domácí politik, stejně jako obě čs. málo energické vlády, Hodžova i Syrového, nejsou s to splnit odkaz TGM, tohoto bojovného „starého pána“. Bez aktivní obrany byl národ a stát ztracen. Aby bylo jasno: ztracena by byla republika asi tak jako tak, přesila byla velká. Ale u každé ztráty je nejdůležitější okolnost, jak k ní došlo, zda čestně a po boji nebo hanebnou kapitulací a na kolenou. Polský a finský příklad z téže doby jednoznačně ukazují, jak důležitá pro budoucno národa je první varianta. Češi vědí sami nejlépe, POLYGON 8/1998 33 [pageend35]proč dodnes trpí různými zářijovými, únorovými, srpnovými, listopadovými a jinými komplexy. Výborný zákulisní diplomat a beznadějný ne-voják Beneš si nedovedl představit, že by národ šel třeba sám do boje s malými šancemi a velkými riziky. Proto v září 1938 záměrně ignoroval památnou obrannou a mobilizační euforii národa a bezohledně „zakázal" čs. armádě hájit republiku. Srdce vrchního velitele, civilisty a úředníka neobměkčily ani slzy v očích odhodlaných čs. generálů, kteří ho úpěnlivě prosili o bezpodmínečné splněni vlastní povinnosti bránit demokracii a občanskou integritu. Málokdo z Čechů ví, že také sudetští Němci byli přes henleinovský teror připraveni bránit společný stát: dvě třetiny po- volanců narukovalo do čs. pohraničních pevností! Menšinoví Češi, sudetští Židé, a demokratičtí Němci byli vydání stejnému nepříteli bez jediného výstřelu. Za pár měsíců přišel na řadu zbytek národa. Benešovo rozhodnutí „vyhnout se boji" padlo dávno před Mnichovem, brzy po anšlusu Rakouska. Proto ty stálé ústupky henleinov- cům, ta pomalá výstavba opevněných pásem v pohraničí a především ona ominózní a nestoudná Nečasová tajná mise v Paříži, tzn. Benešova nerealistická, opožděná a tudíž nesmyslná nabídka západním mocnostem dobrovolného odstoupení šesti pohraničních výběžků Německu s půl milionem obyvatel, včetně možnosti transferu dalšího jednoho až půldruhého milionu Němců. Ve světle těchto skutečností se zářijová mobilizace jeví jako prázdné gesto a čistý alibismus na snížení tlaku ve vřícím českém kotli, na odvrácení hrozící revolty lidu, rozhněvaného a zklamaného neochotou „těch nahoře“ se bránit. Národ byl správně informován o jednání svých vůdců, Mnichov zaretušoval některé nepříjemné pravdy. Jak se vůči generálům zbaběle vymlouval, nechtěl prezident Beneš před Mnichovem „hnát národ na jatka“. Proto ho raději vystavil jiným katastrofám, jako hluboce ponižující porážce bez použití existující výzbroje, ztrátě národní cti přijetím nadiktované „dohody“ a nespočetným obětem v obou následujících násilných režimech, nacistickém a komunistickém. Ušetřen nebyl národ ničeho. Vysoce kvalitní čs. zbraně (pušky, kulomety a tanky) nebyly národu, který je draze zaplatil, nic platné. Naopak. Za krátký čas pomohly Němcům do značné míry porazit Poláky a Francouze, jakoby odplatou za jejich proradné chování. Na tento paradox doplatilo také několik desítek čs. zahraničních vojáků svými životy: zkosily je české kulky z různých čs. hlavní. Jsa si vědom neobyčejně závažných a hlubokých morálních důsledků Mnichova, snažil se je Beneš v exilu aspoň diplomaticky odčinit, což se mu sice podařilo na jedničku, ale za cenu nové, životně nebezpečné závislosti na jednom z vítězů 2. světové války - na Sovětském svazu. Celý národ tak přešel z bláta do louže. „Rudý car“ Stalin zneužil Beneše a čs. demokraty pro své imperiálni cíle a v okamžiku, kdy důvěřiví „mouřeníni" splnili svou naivní úlohu leninských „užitečných idiotů“, nechal je padnout. Beneš za to zaplatil svým životem, velká část elity národa exilem, vězením, živořením nebo i smrtí. Všechen čs. lid doplatil na svůj „socialistický sen“ ztrátou svobody, hospodářskou a kulturní zaostalostí, trvale nižší životní úrovní. Politika „mnichovanství", tj. ústupků a zbabělosti, zlomila národu páteř, nenapravitelně narušila jeho více méně slušný charakter, podstatně oslabila demokratické a právní cítění lidu a učinila zemi snadnou kořistí totalitních diktatur, nejprve nacionálně socialistické, potom „internacionalisticky“ bolševické. Účty za převážně pohodlný a klidný, byť skromný život v protektorátě a za dobře honorované, málo rizikové kolaborantství části národní elity (včetně dodatečných vymožeností pro dělníky, aby řádně a bez poruch pracovali pro „válečné úsilí Říše") byly splatné v „revolučním roce“ 1945. Těch pár tisíc aktivních bojovníků proti okupantům nestálo „novým pánům" po válce ani za řeč. Značná část „škraloupových“ kolaborantů vstoupila do KSČ, neboť od ní očekávala pardon a ochranu. Nemýlila se. První věc, kterou Sověti ještě v květnu 1945 v ČSR prosadili, byla likvidace České národní rady a výsledků pražského povstání. Celý tzv. buržoázni odboj se musel odmlčet. Benešovi a exilovým demokratům se to více méně hodilo do krámu. Už předtím, v Moskvě, hodili přes palubu agrárníky a jiné potenciální spojence. Všeobecný pokles národní morálky vyústil do zločinných excesů při vyhánění či odsunu Němců, do „veselého" rozkrádání národního majetku státním znárodňováním i soukromým „zlatokop-ničením“ a do vytvoření všemi politickými stranami trpěného systému „státního ulejvání a flákání“ ve vyvlastněných závodech. Pověstná píle českého národa, např. baťovců, škodováků, tatrováků a mnoha dalších, vzala za své a také „zlaté ruce“ českých řemeslníků byly ty tam, odváty větrem každodenního šlendriánu. To vše začalo ještě před Únorem, v tzv. podivné demokracii let 1945-48. 34 POLYGON 8/1998 [pageend36]Bývali a z velké části prvotřídní demokraté první republiky se Mnichovem, válkou, okupací, těsným chomoutem Národní fronty a určitou vyhlídkou na výnosné úřady a podíl na moci změnili na druhotřídní polodemokraty, kteří podléhali sebeklamu a schvalovali totalitní opatřeni. Kdo chce s vlky žiti... Doboví konjunkturalisté, lidé se špatným svědomím a zrádci z komunistických pátých kolon se vloudili také do demokratických stran a rozkládali je zevnitř. Demokraté volky nevolky akceptovali svoje vlastní okleštění, aby se mohli zúčastnit i „revolučních" radovánek, tučných prebend a zbytečných výstřelků. Mnozí sociální demokraté, v čele s Fierlingerem a Laušma- nem, byli v rámci povoleného „národního řádění“ horší a radikálnější než sami komunisté. V Čechách musí být někdo vždycky papež- štější než papež. Obojetné a nespolehlivé vedení ČSSD zajišťovalo KSČ většinu v parlamentě a ve vládě, národní socialisté, lidovci a slovenští demokraté byli v těsné menšině. Málo troufalí demokraté však nevyužívali ani ten omezený a kontrolovaný prostor, který jim skýtala Národní fronta. Sotva kdy měli odvahu postavit se stále agresivnějším a drzejším komunistům. Dobrovolně se omezovali, bázlivě brali ohled na všechna oficiální tabu, podkurovali komunistům a oddávali se marným nadějím a bláhovým iluzím, že jim KSČ „nezakroutí krkem". Pár statečných a nápaditých lidí, např. Drtina, Ripka, Majer, Krajina a Hora, Horáková, Provazníkové a Koželuhové (za politiky), Kutlvašr, Moravec a Nechanský (za vojáky), Peroutka, Tigrid, Mareš a Černý (za novináře) a další, podnikalo jednotlivé a osamělé akce na posílení demokratických pozic. Byli za to napadáni nejen komunisty, ale občas také strašpytli a malověrnými z vlastních řad. Od podzimu 1947, v atmosféře rostoucí nejistoty a strachu, se většina demokratů jen bála, pasivně čekala a na svou obranu prakticky nic závažného nepodnikala ani neplánovala. Na Únor, na budoucí střetnutí, se důkladně a cílevědomě připravovala jen KSČ. Podobně jako 1938, šli demokraté „na jatka“ bez boje, bez vážného odporu. V únoru „utrpěli“ komunisté velmi snadné vítězství. Demokratická „opozice“ si včas nezajistila ani prezidenta ani nadstranického ministra Masaryka ani podporu vlastních poslanců, o armádě nebo sociálních demokratech vůbec nemluvě. Spoléhala jen na bezcenné sliby, politické fantomy a utopické naděje. Celý tábor demokratů se choval diletantsky, rozdrobené a chaoticky, nevyužil četných šancí k obraně, nezorganizoval ani jednu protestní demonstraci. Členové demokratických stran, sokolové, skauti, mládež, ženy atd. nebyli mobilizováni, ačkoliv se sami nabízeli. Jedině studenti nezklamali a o své újmě prorazili nepochopitelný kruh pasivity vedení a „disciplíny mlčení“. Komunistická policie nebo závodní milice nemusely nikde zasáhnout, KSČ nebyla přinucena odhalit svou pravou tvář. „Ulici“, tuto nátlakovou zbraň sjednocené levice, přenechali demokraté beze zbytku svým protivníkům. Plně spoléhali na iluzorní „ústavní prostředky“, na pevnost a neústupnost jednoho starého a nemocného muže. Prezident Beneš byl sice vážně nemocný, ale podobně jako 1938 neměl nikdy v úmyslu se s útočníky pořádně „poprat“. Kdo jednou, v květu svých sil, nátlaku ustoupil, má tendenci slabé a měkké reakce opakovat. Ačkoliv Beneš „svůj“ Mnichov formálně plně odčinil, nevzdal se podstaty „mnichovské politiky“, jak dokládá celá řada příkladů: jednání v Moskvě 1943 a 1945, případ Podkarpatské Rusi, složení Košické vlády, proces znárodňování a odmítnutí Marshallova plánu. Drastické příklady za mnohé další. Muselo být proto kardinální chybou demokratických vůdců znovu svalit, pohodlné a alibisticky, veškerou odpovědnost na bedra chorého a povolného prezidenta. Rovnalo se to vlastní rezignaci, předčasné kapitulaci. V zásadě nechali demokraté Beneše ve štychu, nikoli naopak. Osamělý prezident „vyřešil“ únorovou krizi naoko ústavním způsobem, když pod hrozbou rozpoutání občanské války a po Stalinově nabídce Gottwaldovi (pomoc Rudé armády v případě nouze) předal komunistům zbytek politické moci, čímž po druhé vzdal všechny národní hodnoty.) Únor se jen málo lišil od Mnichova: tehdejší neústavní řešení bylo rovněž vynuceno vnějším nátlakem, Hitlerem a západními mocnostmi. Oba totalitní diktátoři měli uvnitř země mocné spojence, páté kolony henleinovců a čs. komunistů. Jejich zrádné pletichy, destabilizační metody a infiltrační taktiky se podobaly jako vejce vejci. Je proto s podivem, že se demokraté z ničeho nepoučili a dvakrát naletěli na stejné násilníky, dvakrát se dali překvapit brutálními agresory. Kdo svůj slušný život nebrání, nevybojuje si právo na něj. Prezident Beneš byl typický kabinetní, zákulisní politik. Velice se bál spontánních nebo organizovaných akcí lidu, „tlak ulice“ doslova nenáviděl. Proto se utíkal k neveřejným, neprůhledným a formalistickým řešením komplikovaných problémů. Ač sám „vzorný“ demo- POLYGON 8/1998 35 [pageend37]krát, porušoval demokratická pravidla, když byl přesilou zahnán do kouta. V kritických momentech nedodržoval ústavu, obcházel parlament a rozhodoval sám, proti veřejnému mínění a většině národa, samozřejmě „v dobré víře", že jedině on ví, co je možné, správné a národu méně škodlivé. Parlamentem neschválený Mnichov ani Únor nic nezachránily, naopak, zanechaly velké a trvalé škody na národní duši. Benešova osamělá rozhodnutí bez ministrů, poslanců, generálů a jiných reprezentantů lidu se dala předpovědět celé měsíce předem. Ale naděje a iluze národa, v nichž jsou vysněná přání otcem myšlenek, umíraly vždy jako poslední. Únoroví komunisté byli ještě „železnými bolševiky", fanatiky a dogmatiky moci, jdoucími za svou utopickou vidinou přes mrtvoly. Po 20 letech, v době Pražského jara 1968, se dostala k veslu už druhá generace „rodné strany“, tzv. humanitní změkčilci typu Dubčeka nebo Černíka (charakteristika ze slovníku sovětských stalinistů). Tato bolševická garda byla sice vzdělanější a v tónu mírnější než ta předchozí, ale nedotknutelný monopol stranické moci hájila stejně nekompromisně. Byla ochotna připustit určitou kontrolovanou demokratizaci, ale nikdy opravdovou demokracii. Pozdní generace komunistů se vnějškově, svými jen průměrnými schopnostmi a omezeným akčním rádiem, podobala demokratům let 1938 a 1948. Dubčekovci se vyznačovali mírným reformismem v rámci základních stranických dogmat (při zásadní nereformovatelnosti komunismu), praktikovali neupřímnou politiku „lidské tváře“ (faktický bojkot činnosti sociálních demokratů, KANu a j. organizací) a projevovali neschopnost vidět tvrdé reality rozděleného světa (iluze o ČSR jako možné „zemi nikoho“ v napěťovém poli mezi SSSR a ÜSA). Demokraté podléhali kdysi významově stejným iluzím: podceňovali výbušnost německé otázky, projevovali nedůslednost a liknavost při stavbě obranných opevnění, věřili v možnost poválečného soužití s nesnášenlivými komunisty a krátkozrace podporovali politiku postupného „odřezávání salámových koleček". „Reformní“ komunisté okolo Dubčeka, včetně starého bolševika Smrkovského (je odpovědný za odmítnutí americké pomoci při osvobození Prahy) a tajného straníka Svobody (jako neschopný generál má na svědomí jak zbytečně vysoké ztráty na Dukle tak selhání armády v únoru 1948), trpěli konec konců stejnými neduhy jako jejich někdejší demokratičtí kontrahenti. Navíc se dubčekovci zavčas nezbavili vyloženě prosovětských figur a národních zrádců typu Husáka (z touhy po opětné moci se bývalý propagátor „Československé sovětské republiky“ z roku 1943 uvolil provést „špinavou práci“ záludného normalizátora), Fierlingera (sehrál proradnou úlohu již 1938, 1943 a 1948) jakož i zmíněného Svobody (při kapitulačním jednání v Moskvě 1968 se podle přímých svědků choval jako „dodatečný člen sovětského politbyra“). Dubčekovci chybně odhadli vývoj politické situace, domáci (manifest „2000 slov“ požadoval více, než bylo v akčním programu KSČ) i mezinárodně politické (stalinistické režimy v NDR, Polsku, Bulharsku a také Maďarsku žádaly zásah armád“ Varšavského paktu), trestuhodně podcenili velmocenské zájmy SSSR (konzervativní a bázlivá politbyra v Moskvě a Kijevě), odmítli říci čs. lidu pravdu (před okupací i po ní) a od počátku, za žádných okolností, se nehodlali bránit svým nepřátelům se zbraní v ruce. Dubček ani ve snu nechtěl bojovat proti svým údajným bratřím, raději se rozplakal, „co mu to ten Brežněv udělal“ Raději .několikrát bezmocně hrozil abdikací jako Beneš. Nakonec nevyužil existujících šancí a dvakrát předčasně kapituloval, v srpnu 1968 v Moskvě a v květnu 1969 v Praze. V obou případech mu statečný odpor jednotného lidu poskytl dostatečný manévrovací prostor, kterým však nepochopitelně pohrdl. Nechal se zbytečně rychle odradit a zlomit, aniž by se pokusil zachránit alespoň to málo, co se dalo. Měkkost a ústupnost vychází vstříc mili- tantním režimům, podporuje žravost diktátorů s „vlčí morálkou“. Bezhlavá a nerealistická politika Dubčekova vedení měla proto na národní morálku skoro stejný tragický dopad jako Benešova „pštrosí“ politika v letech 1938 a 1948, znamenala vlastně absenci odhodlaného národního vedení, zřeknutí se věrohodné, opravdu vlastní národní politiky. Osobně slušný komunista Dubček tak v praxi dokázal, že není lepši než demokrat Beneš, že KSČ nedokáže ochránit národ a ušetřit mu nový Mnichov. Příklady Finska, Titovy Jugoslávie, proti přesile bojujícího Israele a Afganistanu jasně ukazují, že také malé země mají šance navzdory velké převaze protivníka. Proti nahé agresi „říše zla“ je možno se úspěšně bránit, když se vedení země opře o širokou podporu lidu, je-li energické a rezolutní, ví-li opravdu, co chce, mobilizuje-li zavčas armádu a potenciál země, zkrátka, je-li pevně rozhodnuto nekapitulovat a podle možnosti statečně bojovat. Sovětsko- finská válka 1939/40 a houževnatý, šikovný boj několika finských prezidentů se Stalinem a 36 POLYGON 8/1998 [pageend38]Chruščovem po r. 1945 dokládají možnost dočasné čestné porážky nebo moudrých taktických ústupků pří zachování samostatnosti země a bez ničení národních hodnot a charakterů. Československu nebylo od r.1935 dopřáno mít kvalifikované vedení. Národ se proto musel bránit jen ojediněle, v individuálních a zoufalých akcích, jak dosvědčují zářné příklady protinacistického boje „tří králů“, anglických letců, nezištné pomoci parašutistům po atentátu na Heydricha, bojovníků pražského povstání a dalších hrdinů druhého odboje. Z análů třídního boje stačí uvést tisíce vězňů čs. gulagu, Miladu Horákovou, generála Píku, protikomunistickou „válku“ bratří Mašinových, chování Františka Kriegela v Moskvě a především heroické sebeupálení „pochodně číslo 1“ Jana Palacha. Tyto činy mají dodnes symbolickou hodnotu a stojí v protikladu k slabým výkonům politických elit. Dubčekovi reformisté se nedokázali vypořádat se zrádci, autory tzv. zvacího dopisu (Biřak, pravidelný informátor sovětského politbyra a hlavní původce invaze, Indra, vyhlédnutý předseda kolaborantské „dělnicko-rolnické" vlády, Kapek, osobní urgovatel okupace, dále Kolder a Švestka) stejně jako to dnes nedokáží „sametoví“ demokraté (soud odmítl potrestat ještě žijícího BiFaka, Lenárta, Jakeše, Hofmanna a další za velezradu) a jak to nedokázal ani Beneš v případě zrádců Fierlingera, Svobody, Reicina a jiných. Počátkem října 1938 se pro vnitřní neshody a nerozhodnost nepodařil připravovaný puč proti „kapitulantu“ Benešovi a Mnichovu, který plánovali někteří stateční jedinci, např. pražský primátor Zenkl, Benešův blízký spolupracovník Ripka, náčelník hlavního štábu generál Krejčí, velitel 4. armády gen. Prchala, velitel III. sboru gen. Ingr, poslanci Rašín a Patejdl. Bojovní, jasnozřiví a málo oportunističtí činitelé se na české politické scéně vyskytovali jen zřídka. Mnohem častěji bylo možno nalézt šplhavce a kariéristy typu Husáka nebo Kapka, kteří se při výhledu na ztrátu moci na obrt- líku změnili z mírných reformátorů v „brzdy reforem“, v na oko rozumné a realistické politiky, kteří vždy dobře věděli, odkud vane moskevský vitr, co si žádá oportunita doby. Věrni svému sobeckému a zkaženému charakteru využili svých „znalostí" bezohledně a bez odkladu k upevněni osobních mocenských pozic. A jako rodilí quislingové a lokajové imperiálni ideologie potom věrně plnili příkazy moskevských mocipánů. Dnes, pro změnu, hází za hlavu své volební sliby a původní předsevzetí bývalý údajně pravicový premiér Klaus. Jsa vlastně přívržencem jakési varianty „státního polosocialismu“, paktuje se bez skrupulí a proti všemu očekávání se svým úhlavním „nepřítelem“ Zemanem, aby prý zachránil „stabilitu vlády“, tzn. aby se znovu podilel na moci. Slušní a naivní demokraté nesmi na tento nedostatek morálky moc žehrat, protože musí být vlastně rádi, že při obecné personální mizérii takového plnokrevného politika vůbec mají. Klaus je totiž jediný, kdo dokáže účinně kontrolovat výkon moci svého bývalého kolegy Zemana. Oba „socialističtí" prognostikové se asi pokúsi ze smíšeného socialisticky-kapita- listického modelu zachránit, co se dá, co ještě není rozkradeno nebo vytunelováno. Nemá-li se jim mírně fungující Česko zřítit do „ruského chaosu“, musí Klaus v nějaké formě spolupracovat se Zemanem. Ekonomické duo Zeman-Klaus se musí soustředit na řešení hlavního problému země: na restrukturalizaci nefungujících podniků, nehospodár- ných socialistických kolosů. Přesto je koaliční opoziční dohoda ODS a ČSSD dostatečně podezřelá a sobě protiřečící. Připomíná snahy neblahé paměti o udržení monopolu moci a vyšaltování malých národněfrontových stran. Zdánlivě protichůdné duo Zeman-Klaus by mělo českou politiku zbavit různých „výletů do oblak" a přiblížit ji opět realitě. Podivná tradice oportunity, částečného nerespektování skutečnosti a stojatosti v českých politických vodách trvá až na malé výjimky (Masaryk, Švehla, Tuzar, Rašín a Engliš) již celé století a je lhostejno, zda šlo o pravicovou nebo levicovou část politického spektra. Žádný z kontrahentů nemůže té příslušné druhé straně něco vyčítat. Nějaké to máslo na hlavě mají skoro všichni. Malý formát, řevnivost a závist provázely od nepaměti všední den převážně do sebe zahleděné české politiky, nepřekračující běžné domácí horizonty. Čeští politici byli málokdy na žádoucí úrovni doby, na nutné výši úkolů. Na druhé straně jsme ovšem měli většinou takové politiky, jací tady byli, jaké jsme si vychovali a především, jaké jsme si zasloužili. Karel IV., Hus, Jiři Poděbradský, Komenský, Palacký a Masaryk byli světlými výjimkami: jako světové osobnosti se exorbitantně vymykali z obvyklého národního rámce. ■ POLYGON 8/1998 37 [pageend39]recenze Ivan Gaďourek / Jiří Nehněvajsa: Žalářovaní, pronásledovaní a zneuznaní Mezinárodní politologický ústav Masarykovy univerzity, 61180 Brno, Vevefí 80, stran 129, cena 50 Kč. Prof. Jiří Nehněvajsa studoval na brněnské filozofické fakultě u prof. Bláhy, v roce 1948 emigroval a působil pak jako profesor sociologie na univerzitě v Pittsburghu. Po listopadu 1989 při návštěvách staré vlasti kromě účasti na jiných pracích nabídl Konfederaci politických vězňů, že provede sociologický rozbor osudů a názorů jejich členů. MPÚ MU rozeslal v roce 1994 dva tisíce dotazníků, z nichž se 623 vyplněných vrátilo. Nehněvajsa však svoji práci nedokončil, neboť náhle zemřel a dílo převzal jiný absolvent Filozofické fakulty MU, který působil od roku 1948 na univerzitě v Groningen (Holandsko) - prof. Gadourek. Jeho text redakčně upravil bývalý ředitel MPÚ dr. Jar. Bohanes. Úvodní kapitola obsahuje statistický rozbor původu vězňů, jejich povolání, rok zatčení a propuštění i politickou příslušnost. Čtenář zjistí, že nejvíce osob uvěznil režim v padesátých letech a většinu propustil při amnestii roku 1960, jejich průměrný věk v době zatčení byl asi 20 až 25 let a pocházely z dělnické a střední vrstvy. Průměrná délka odsouzení dosahovala deseti let. Ale kniha neobsahuje jen suché statistické grafy. Následující kapitola pojednává o vazbě a věznění. Polovina dotázaných uvádí, že byli ve vazbě biti, ve vězení již jen čtvrtina. Někteří stručně popisovali svoje zážitky a kniha určité úryvky těchto svědectví obsahuje, např.: „Pověšen na mřížích na Mariánské, hlavou dolů, bit kabelem. Vězněn v mrazu a střídavě při vysoké teplotě." - „Byla jsem těhotná, fackovali mě. Vyrazili mi dva zuby." Mnozí vězni si stěžovali na psychické týrání hrozbami vyšetřovatelů, že zavřou celou rodinu. Časté jsou zmínky o hladu, zimě a těžké práci v dolech. Propuštění neznamenalo pro polovinu dotázaných návrat domů a konec pronásledování. Mnozí domov mezitím pozbyli, neboť rodinu režim vystěhoval a někteří příbuzní již zemřeli. Asi polovina dotázaných vězňů si stěžovala na další pronásledování a zvláště existenční starosti. Suchou statistiku, pro kterou se způsoby dalšího pronásledování obtížně kódují, doplňují opět připojené komentáře: „Mohl jsem vždy vykonávat jen nejméně placenou práci.“ - „Byli jsme neustále pod dozorem StB.“-„Manželku donutili, aby se rozvedla.“ - „Děti nesměly studovat ani jít do učení.“ Kapitola pojednávající o rehabilitaci a odškodnění uvádí, že dotazovaní dostali průměrnou náhradu za dobu věznění 164 tisíc Kč. V roce 1994, kdy bývalí vězni vyplňovali dotazník, pobírali průměrný důchod 4332 Kč měsíčně. V poznámkách k restitucím si dotázaní stěžují, že nemohou získat zpět nemovitosti, neboť noví vlastníci je přestavěli, popř. prodali dalším. Nejvíce stížností na nevrácení bývalého majetku se týká zemědělských usedlostí. Někteří dotazovaní uvádějí, že StB po zatčení vykradla jejich byt často s mnoha cennostmi, za které nedostali žádnou náhradu. Prof. Nehněvajsa zařadil také otázky, jak jsou bývalí vězni spokojeni se situací v republice. Z odpovědí vyplývá, že v roce 1990 byli spokojeni velmi, koncem roku 1994, kdy vyplňovali dotazník, méně a očekávání do roku 1998 známku ještě dále zhoršilo. Nejčastěji udávaným důvodem je nepotrestání trýznitelů a jejich hospodářská převaha. Nejvíce si váží a kladně hodnotí politickou i osobní svobodu. Kritický čtenář se pravděpodobně zamyslí nad skutečností, že průzkum prováděli oba věhlasní sociologové poměrně pozdě, téměř 50 let od přelomového roku 1948. To znamená, že v souboru chybí výpovědi vězňů, kterým tehdy bylo 47 a více let. Podle některých dřívějších částečných šetření anebo výpovědí trpěli starší lidé vězněním více a odnesli si horší následky. Rovněž je otázkou, zda dlouhá doba, po které dotazovaní odpovídali, neovlivnila jejich názory či mnohé vzpomínky se nevytratily z paměti. Tyto nedostatky však již není možné napravit. Až dosud vyšlo několik knih, které se zabývají problematikou politických vězňů, ale převážně popisují osudy jednotlivců a nebo některé z odbojových skupin. Jistě se historikové těmito tématy budou zabývat i v budoucnu, ale práce našich předních sociologů-exulantů asi zůstane poslední, která čerpala z přímých výpovědí dosud žijících pamětníků. Dušan Novák 38 POLYGON 8/1998 [pageend40]ROZHOVOR Nedá se přehlédnout, nechutenstvím netrpí. Chlap jako hora, a to zvláště vyniká vedle jeho subtilní, ušlechtilé paní Aleny s postavou manekýnky. MUDr Milan Špaček je povoláním dětský lékař, rozený organizátor. To dokázal před začátkem své politické kariéry vybudováním jedinečného zařízení pro duševně nevyvinuté děti ve Znojmě. Prosadit se i v tomto směru nebylo jednoduché, když jeho kádrový profil byl dědičně zatížen. Jeho otec, vynikající gynekolog, zvedl totiž v roce 1968 kotvy a jako bývalý příslušník československé armády na Západě volil raději exil, než aby se nechal ve staré vlasti věčně pronásledovat. Senátoru MUDr Milanu Špačkovi je šestačtyřicet let. Při jeho schopnostech, jasném politickém zaměření, organizačním talentu a výřečnosti jsou tu všechny předpoklady pro úspěšnou politickou kariéru. Má krátce střižený plnovous, ale kdyby se oholil, tak by mu asi nevadilo. „ Jak můžeš s někým dělat interview, když ty přece nikoho nepustíš ke slovu?“, položil jsem vduchu tuto otázku sám sobě. Pokusil jsem se o to. A protože se se Špačkovými - otcem i synem - znám již od mládí a všichni si tykáme, zůstávám i v tomto rozhovoru při tykání. Otázky kladl: OTAKAR ZOUFALÝ Odpovídal: SENÁTOR MILAN ŠPAČEK Jak vnímáš roli Senátu a svého výboru pro zahraniční věci, obranu a bezpečnost? Senát bude mít v listopadu 1998 dva roky. Jako každá instituce i on hledá a vytváří si své místo v demokratickém systému. Začátek práce Senátu ztížily okolnosti jeho vzniku. Ustavení Senátu bylo stále odsouváno, bylo s ním nakládáno jako s „nechtěným dítětem“, jeho role byla soustavně snižována a ještě před jeho vznikem byla proti němu vedena mediální kampaň. Definice jeho role v ústavě je stručná a nyní je již zřejmé, že pravomoci Senátu bude nutno odpovídajícím způsobem rozšířit. Nejdůležitější rolí Senátu je zajištění demokratického systému proti prudkým změnám, ke kterým by mohlo dojít ve Sněmovně. Tato pojistka funguje mimo jiné také díky tomu, že do Senátu je voleno jiným způsobem než do Sněmovny. Výbor pro obranu, zahraniční věci a bezpečnost pod vedením senátora Žantovského pracuje usilovně na začlenění naší země do euroatlantických struktur. Každý měsíc probíhá řada bilaterálních jednání se zástupci evropských států - a to jak politiků, tak pracovní exekutivy či armády a bezpečnostních složek. Všechny zahraniční cesty tohoto výboru byly zaměřeny na tyto prioritní úkoly. Na půdě Senátu probíhají slyšení k důležitým otázkám, jako je připravenost naší země na vstup do euroatlantických struktur, kde před výbor a další senátory předstupují naši ministři a ministerští úředníci, předkládají výsledky své práce a odpovídají na otázky senátorů. A co tvoje komise pro krajany? Komise pro krajany má 12 členů ze všech politických stran, zastoupených v Senátu, s výjimkou komunistů. Na všech zahraničních cestách, kterých se členové komise účastní, probíhají jednání se zástupci krajanů a jejich spolků. Tato setkání jsou pak vyhodnocována. Komise se zúčastnila přípravy a průběhu významné akce „Týden zahraničních Čechů“, který probíhal v létě v Praze. Dva dny proběhly na půdě Senátu. Komise připravila novelu zákona č. 40/93 o nabývání a ztrátě českého státního občanství a v současné době je tato novela v legislativním řízení. Dále komise zpracovává přípravu zákona o krajanech. Jako předseda komise jsem připravoval návštěvu předsedy Senátu Petra Pitharta v USA, kde zakončí oslavy 80. výročí založení Československa, které před měsícem zahájil pan prezident Havel. Během této akce proběhne celá řada setkání s významnými zástupci krajanů z USA a Kanady. To jsi již jistě ve své funkci navštívil asi dost zemí a setkal se tam s našimi krajany. POLYGON 8/1998 39 [pageend41]Moje cesty souvisely vždy s mými funkcemi v Senátu. Jako místopředseda zahraničního výboru pro obranu a bezpečnost jsem navštívil USA a Španělsko, jako předseda Stálé komise Senátu Švýcarsko a SRN, jako člen Meziparla- mentní unie Jižní Koreu, Egypt a Rusko. Izrael jsem navštívil jako člen doprovodu předsedy Senátu dr. Pitharta v rámci oslav 50. výročí vzniku státu Izrael. Na všech cestách jsem se setkal s krajany a exulanty a měl jsem mnoho pracovních jednání se zástupci krajanských spolků a skupin. Jak to vypadá s naším volebním právem? Tuto otázku ti asi kladou krajané všude. V poúnorové vlně nás odešlo asi 30.000, v druhé vlně v roce 1968 asi 70.000. Je vůbec nějaká evidence? Počítá se s tím, že asi 20.000 by se rádo voleb zúčastnilo. Nejvhodnější by bylo umožnění volby poštou. Podle našich průzkumů by většina zahraničních krajanů volila strany středu a pravice. Volební právo mají v současné době všichni občané České republiky, lhostejno, zda mají jedno nebo dvě občanství. První problém je, že značná část exulantů nemá a nemohla mít dosud dvojí občanství. Druhým problémem je samozřejmě způsob volby. Volba do zastupitelských orgánů je nyní možná pouze ve vlasti a na místech k tomu určených. To znamená, že kdo se nachází během voleb v cizině (například i sportovci, lidé na dovolené atd.), možnost volit nemá. Řešení jsou povolit volby na zastupitelských úřadech a nebo korespondenční volba. O obou způsobech se vede živá diskuse. Umožnit volbu i občanům, zdržujícím se v zahraničí, je samozřejmě politické rozhodnutí, které napříč politickým spektrem má zastánce i odpůrce. Zvláštností je skutečně to, že mezi odpůrci jsou i členové stran, které se považují za pravicové a které by podle tvého názoru získaly hlasy zahraničních voličů. Evidence skutečného počtu emigrantů a exulantů je vedena ve dvou státních institucích a v jedné nestátní. Ministerstvo zahraničí a ministerstvo vnitra se v udávaném počtu liší o tisíce až desetitisíce. Nestátní instituce je Československý ústav zahraniční, který má dle mého soudu nejpřesnější údaje a který nyní znovu povstal z popela a zapomnění. K odchodu z tehdejšího Československa byly různé důvody. Mnozí opustili starou vlast a nechali v ní samozřejmě všechen majetek, odešli z obav před pronásledováním, některým byl majetek ukraden komunistickými rozsudky. Ty jsou většinou zrušeny a dříve odsouzení jsou plně rehabilitováni. Majetek se ale vrací s velkými obtížemi. Poslanec dr.Jiří Karas předkládá nyní novelu zákona o mimosoudních rehabilitacích a s ní souvisejících otázkách restitucí majetku exulantů. Projde-li tato novela, tak by se asi tato záležitost zjednodušila. Mnozí krajané si stěžují na nedostatečný kontakt s našimi zahraničními zastupitelskými úřady, jsou pak také málo informováni. Jaké máš v tomto směru zkušenosti? Tyto kontakty jsou skutečně v různých zemích velmi odlišné. Někde fungují skvěle, jinde jsou problémy. Myslím, že je věcí obou stran najít vyhovující modus vivendi et cooperandi. Jako předseda komise pro krajany rád učiním vše, co je v mých silách, aby se situace tam, kde není optimální, zlepšila. Jsi činný také v komisi zahraničního výboru pro obranu a bezpečnost. Jistě jinou otázkou by byl výcvik, nebo problémy výzbroje, ale nás by zajímalo, jaké jsou jazykové znalosti důstojnického sboru, například v angličtině a v němčině. V poslední době se v armádě značně urychlil proces, který souvisí s naším vstupem do NATO na jaře příštího roku. Jeho podstatnou částí je kompatibilita, a to nejen zbraňových systémů, ale hlavně lidí. Zde je nutno odstranit bariéry dorozumívání. Naši důstojníci studují na vysokých školách v USA, ve Velké Británii a ve Francii, jsou konána společná vojenská cvičení. Velký význam v oblasti spolupráce vojáků z povolání mají společné mise v zemích bývalé Jugoslávie. Pan prezident Havel pronesl při oslavě desetiletého výročí spojení obou německých států pozoruhodný a velmi zajímavý projev. Mluvil o Džugašvilim a Hitlerovi - nejdříve byli nepřátelé, potom přátelé a pak opět nepřátelé. Srovnával jejich zvrhlé ideologie a uvedl, že jen slabost těch, kteří jim ustupovali, dovolila jejich rozpínavost a touhu po světovládě. Když už opět davy v Rusku demonstrují pod Stalinovými obrazy, je to situace na pováženou. I my jsme ustupovali bez boje zlu, když jsme ustoupili Hitlerovi a když jsme dobro- 40 POLYGON 8/1998 [pageend42]Ale ovšem, co se z Československa na jaře a v létě ‘68 ozývalo, bylo pro potentáty sovětského bloku nanejvýš znepokojivé. Ostatně i Tito a Ceau§escu, kteří suverenitu svých zemi vůči Moskvě bytostně prosazovali, naléhali, aby pražské vedeni si znovu podřídilo sdělovací prostředky. Rostoucímu nátlaku a výhrůž- ným gestům soudružských stran Dubček prostě nemohl vyhovět. Nejpozději po Čierné nad Tisou byly kostky vrženy. Vojenský zákrok zemí Varšavské smlouvy byl, pokud se Československa týče, bez rizika. Na branný odpor nebylo pomyšlení, armáda byla natolik integrována do Varšavské smlouvy a prošpikována výzvědnými službami, že nebyla schopna samostatného vystoupení. Ani zahraničně politicky nebylo rizika. Naši lidé se tehdy naivně domnívali, že Západ do toho půjde, to však byla typicky česká iluze. Hrozba jaderné konflagrace byla až příliš reálná a Západ, míním zde především Spojené státy, nebyl nikterak zainteresován. Naopak, z hlediska Pentagonu a Kapitolu bylo prospěšnější konfrontovat dosti liknavé evropské spojence s novým aktem sovětské brutality v její oblasti mocenského vlivu. Přesto, obsazení republiky invázni armádou 750 000 mužů a 6000 tanků v noci na 21. srpen ‘68 bylo vojensky zdařilou operací, politicky však fiaskem prvního řádu. Nepovedlo se sestavit quasi-revoluční dělnicko-rolnickou vládu, která by dodatečně okupanty přivítala, protože veličiny pro tuto vládu vyhlídnuté si ani po úspěšném vstupu vojsk netroufaly. Vzhledem k masovému protestu obyvatelstva proti okupantům - nemluvě ani o vysočanském sjezdu strany - byli Sověti nuceni nechat prezidenta Svobodu letět do Moskvy a vést obtížná jednání s politbyrem, která sice v konečném výsledku vpád legalizovala, vynutila si však návrat zatčených osobností do jejich funkcí. Záběry televiznich týmů a zprávy zahraničních novinářů o impozantním postoji Čechoslováků rozdrtily propagační výtvory ze sovětského zdroje a nemotorná Brežněvova doktrína omezené suverenity, která měla invazi ospravedlnit, se též u řady komunistických stran setkala s odmítnutím, ne-li s opovržením. A tak lze říci, že československé události roku 1968 přivodily konec komunismu jako světového hnutí a v delší perspektivě jeho zhrouceni. Gorbačovova perestrojka a glasnosť nebyly než sovětskou verzí toho, co u nás roku 1968 rašilo a co vzhledem k mocenským poměrům mohlo jenom v Sovětském svazu dozrát do finálního stadia rozpadu. Mám zato, že naše historiografie a publicistika význam roku ‘68 doposud patřičně nedocenila. Příčina toho je, jak se zdá, v podstatě psychologická, řekl bych kocovina z let husá- kovské normalizace. Po sametové revoluci se stalo módou rok 1968 a jeho čelné představitele přezírat jako nedovařený experiment čarodějových učňů. Ve srovnání s nimi to koryfejové roku 1989 měli nesporně snazší, svezli se na vlně dějinného převratu, který se odehrával v evropském měřítku. Zde však šlo o osmičku, která nestojí na konci letopočtu a tím do naší úvahy už nepatři. ■ RADEK KUČERA má v současné Jotě výstavu svých ohrazů v německém Schmöllnu. Na jaro 1999 připravuje další výstavu v galerii hrahěte Coloredo Mansfelda na Dohříši, která hude mít slavnostní ráz, její zahájení hude natáčeno Českou televizí. Pro titulní stránku tohoto Polygonu jsme vyhrali dva ohrazy Radka Kučery s vánoční tématikou. Radek Kučera žije v Holandsku, je lékařem, malířem, autorem četných knih pro mládež a - spolupracovníkem našeho časopisu. POLYGON 8/1998 41 [pageend43]Komu nevoní moderna? KAREL TRINKEWITZ Je právem feuilletonisty mluvit o svých osobních náladách a idiosynkraziích trochu nevážně. Tak.se píše koncem léta o švestkových knedlících. Někteří píší také o postmoderně. Nějak jim to zřejmě patří ke švestkovým knedlíkům. Mně ne. Ale jak říkají Němci: Das ist eine Geschmacksache. U tématu jako je moderní umění tak může dojít i k nechutnostem. Ale vraťme se k osobním dojmům. Mé první setkáni se spory o modernu začínají léty padesátými. Studoval jsem na keramické škole a mými vzory byli Picasso a Gonzales. Modeloval jsem kubistické plastiky a vypaloval je v keramické peci naší školy. Jednou mě při tom přistihl profesor Mikuláštík, autor mnoha nadživotních krmiček prasat a úderni- ckých havířů. Prohlédl si má dílka a řekl: „Trinkewitzi, jestli té modemy nenecháte, špatně skončíte. “ Nenechal jsem a skončil v exilu. Tehdy v padesátých letech útočila komunistická estetika na avantgardní umění. Vyhodili z vysokých škol umělce jako Frantu Tichého nebo Emila Fillu, zakázali tisknout Karla Tei- geho a kaceřovali surrealisty. Vyzdvihovali hlas lidu, že mu ty modernistické pokusy nevoní. Už tehdy mi bylo nápadné, že argumentovali stejně jako Goebels proti „entartete Kunst“. A viděl jsem, že stejným způsobem zadusili ve dvacátých letech bolševici v Rusku avantgardu. Její zbytky likvidoval Ždanov. A v Čechách Ladislav Stoll. Ještě v roce 1966 nám straničtí funkcionáři zakazovali výstavy. A nejinak tomu bylo po roce 1968. Avantgarda - ať ve filmu, divadle, hudbě, literatuře či výtvarném umění byla zakazována a umělci vyháněni do zahraničí. A vždy to straničtí písálkové zdůrazňovali argumentem, že se umělci mají učit od Michelangela, Danteho, Haendela či Goetha - ti že to uměli. A že umění pochází od slovesa uměti. Většinou ti písálkové ani nevěděli, že ti umělci byli ve své době novátory - avantgardis- ty Osobně se vyznávám, že mě moderní umění zachránilo před „vírou uhlířskou“. Už jako jinoch jsem si uvědomil, že uhlíři nemají o umění ani ponětí. A že tedy do něho nemají co mluvit. A totéž platí o filosofii, vědě, sociologii. Drze jsem tehdy uveřejnil aforísmus, který parafrázoval Leninův výrok o tom, že každá kuchařka by měla umět řídit stát. Napsal jsem, že by především měla umět vařit. Ale především jsem si všiml, že ti, kdo dělají nálady proti intelektuálům, se vždy dovolávají kuchařek a uhlířů, aby ukázali, že jim moderna nevoní. A že jim vůbec nevoní každá svoboda experimentu a myšlení. Trnem v oku je jim výrok: „V uměni je dovoleno všechno.“ Vědí, že to svádi k extrapolaci výroku na novátorství obecně. Takže je jim rudým šátkem postmodemistické heslo: Anything goes. Všechno je dovoleno. Tohle měli vždy za nebezpečné myšleni straničtí bonzové. Vždyť kam by to vedlo, kdyby bylo možné uvažovat o všem: například v politice. Proto zakazovali takovou svobodu v umění. Někteří lidé tohle uvažování provozuji ještě dnes. Útočit na umění je snadné. Ve vědě či technice by to nebylo tak snadné. Tam je třeba prokázat znalosti. Ale uměni přece rozumí (především podle vlastního mínění) každý. Vždyť sám umí nakreslit labuť jedním tahem nebo zapískat „Humoresku". Takovým lidem je Joyceova kniha „Finnegans Wake“ blábolem, z něhož nerozumějí ani slovo. Ale nepodivují se tomu, že nerozumějí řeckému originálu „llliady" - ač Homéra považují za klasika umění. V dnešním globálním světě je ale víc než kdy jindy intelektuální výzvou studium. Samozřejmě, že především studium věd a techniky. Ale nikdo už dnes nepochybuje, že rozhodujícím faktorem v těchto oborech je kreativita, schopnost inovace. A v tomto smyslu je uměni významným vzorem a impulzem. Dělat si feuilletonistické žerty z hledání nových cest je velmi škodlivé. I když jsou tím míněny třeba jen nové cesty v umění. A tady, páni feuilletonisté, přestává každá srandička! é 42 POLYGON 8/1998 [pageend44]RECENZE Prof. Dr. Josef Kalvoda: Z bojů o zítřek lil. díl. Historické eseje V poslední době jsou publikovány skoro současně práce historiků, které nám přibližují jak dobu „neznáma“ - tedy nové pohledy na vznik Československa - tak dobu „temna“ let 1945 - 1989. Autory jsou Josef Kalvoda a Antonín Kli- mek, první svou „Genesí československá“ a nyní již třídílným „Z bojů o zítřek“, druhý dvojdílným „Boj o Hrad“ a právě vycházejícím „28. říjen - vznik Československa“. Je potěšitelné, že zvláště doma je o uvedená díla skutečně nebývalý zájem. Na poznání minulosti můžeme budovat současnost a navazovat na ni budoucnost. Doufejme, že se z ní i u našich vlastních chyb poučíme. V prvním díle „Z bojů o zítřek“ (vydal Publishing Inc., Toronto, Canada 1998) je zachycen výběr článků, uveřejněných v exilových časopisech v letech 1951 až 1957. Pokračováním je druhý díl, vycházející u téhož editora o rok později. Kalvoda zde mimo jině líčí, jak žilo a probíjelo se třicet tisíc příslušníků první a asi sedmdesát tisíc účastníků druhé exulantské vlny. Bez výjimky všichni měli nesmírně těžké začátky, přesto jen nepatrná část útrapy nevydržela a riskovala návrat do komunistického otroctví. V nových podmínkách exilu si musel každý svoje existenční problémy vyřešit sám. Nesmírně důležitá byla morální podpora a informace, obojí poskytoval exilový tisk. To vše líčí Kalvoda velmi poutavě a upozorňoval již od začátku i na záporné vlivy a dokonce činnost agentů Státní bezpečnosti - viz případ dr. Vlastislava Chalupy. Celé „Z bojů o zítřek“ je charakterizováno Kalvodovým - převzato z Palackého - „Padni komu padni“. Samozřejmě tím si nikdo nezískává mnoho laciné obliby. Třetí díl „Z bojů o zítřek“ s podtitulem Historické eseje, vydalo v tomto roce nakladatelství DÍLO na Kladně, stran 271, 16 stran fotografií, cena 155 Kč. U nového nakladatele je vybavení vázané knihy, papír, tisk a tím i přehlednost podstatně zlepšena. Velkou předností je informativní jmenný rejstřík, který jsme u dvou předchozích svazků postrádali. Obsah třetího dílu „Z bojů“ lze vyčíst z témat jednotlivých kapitol, vlastně příspěvků uveřejněných v letech 1954 až 1997 v různých exilových periodikách. Tak jsme informováni o osobnosti Dr. Karla Kramáře, o rozporech Kramář kontra Masaryk, o Benešově politice během druhé světové války a nebo o poválečných létech 1945- 1948 zcela jinak, než jak bylo veřejnosti doposud často předkládáno. Krátká recenze daleko nemůže vystihnout celou problematiku, kterou se historie a politolog mimořádného formátu zabývá. Jeho práci a jeho zaměření charakterizuje věnování poutavě psaného díla „těm, kdo hledají pravdu, milují svobodu a bojují za spravedlnost“. Prof. Kalvoda byl v USA v roce 1980 členem výboru „Vědci pro Reagana a Bushe“. Je posledním předsedou exilového Křesťanského demokratického hnutí. Otakar Zoufalý Když zemřít, tak čestně (Čs. armáda v září 1938) Pod tímto titulem vydala Společnost přátel čs. opevnění knihu zpracovanou kolektivem vojenských historiků v čele s Pavlem Šrámkem. 23. září 1938 ve večerních hodinách vyhlásilo Československo všeobecnou mobilizaci branné moci. Pamětníci nikdy nezapomenou na nadšení, s jakým otcové a synové odcházeli na určené pozice hájit se zbraní v ruce hranice a nezávislost země. Během několika dnů narukovalo přes milion mužů. Vše ale nakonec dopadlo jinak, než si to vrchní velení armády a vojáci představovali. Publikace „Když zemřít, tak čestně“ (těmito slovy zakončil armádní generál Ludvík Krejčí, náčelník Hlavního štábu, Memorandum tehdejší čs. vládě) nabízí ucelený pohled na čs. armádu a na vše, co s ní bezprostředně souvisí. Podrobně je popsán vývoj událostí zářijových dní, od vyhlášení mobilizace do mnichovského diktátu čtyř velmocí. Nechybí ani informace o síle německé armády, ani event, pomoci ze stran spojeneckých mocností Francie a Sovětského svazu. Všechny malodohodové a velkodoho- dové smlouvy se ukázaly pouhými cáry papíru. Velení čs. armády stálo jako jeden muž proti mnichovské kapitulaci. Kniha „Když zemřít, tak čestně“ seznamuje čtenáře s mírným pokusem některých politiků (nejradikálnějším z nich byl POLYGON 8/1998 43 [pageend45]dr. Hubert Ripka, který na pražské radnici volal po Benešově fyzické likvidaci!) odstranit prezidenta Beneše a bojovat za všech okolností. Také armádní generálové Krejčí a Lev Prchala pomýšleli na vojenskou diktaturu, ale nakonec přijali rozhodnutí demokraticky zvolené vlády. Přehledné tabulky zachycují početní stav, organizaci, výzbroj armády a životopisy nejvyš- ších státních a vojenských představitelů. To vše na 134 stránkách formátu A4 s bohatou fotografickou přílohou, včetně bohatých pramenů, jmenného rejstříku a anglického a německého resumé. Zájemci o knihu se mohou obrátit na: Mgr. Pavel Šrámek, kpt. Bartoše 410, CZ-530 09 Pardubice. Stanislav Berton Norman Davies: Dějiny Evropy (New York, London: Random House, 1997) Autor již v prvé větě úvodu zdůrazňuje, že dílo není výsledkem jeho původního výzkumu. Kniha však je originální tím, že podává vývoj Evropy uceleně a zahrnuje země donedávna označované politickým pojmem „východní Evropa". Druhou předností je, že nezaujatě-snad poprvé v celoevropském rozsahu - shrnuje výsledky 70leté vlády komunismu se vším zbytečným plýtváním lidskými životy a s ekonomickými katastrofami, které pro západoevropského čtenáře jsou prostě nepochopitelné. Tak npř. popisuje činnost polského úřadu bezpečnosti „UB“, ne nepodobného našíStB, který jen v jednom slezském okrsku zahubil 80 tisíc nevinných životů. Čtenář se také dovídá, jak sověty přesídlily kamsi za Ural značnou část obyvatelstva baltských republik po jejich obsazení Rudou armádou. Třetí předností je živý sloh knihy, čte se jako detektivka. Českého čtenáře bude zajímat, že autor popsal na několika stranách Mozartův tvořivý pobyt v Praze i s notovými výňatky z „Don Giovanni“. Také cituje v češtině Seifertovy verše ze sbírky „Na Bertramce". Svědčí to nejen o autorově citlivosti, ale také o jeho lásce k mozartovské hudbě a příchylnosti k Praze. Na londýnském semináři o této knize bylo osm panelistů, na slovo vzatých odborníků na jednotlivá historická údobí, obsažená v Davie- sově díle. Po jejich projevech následovala diskuse účastníků-odborníků. Pro posluchače středoevropského původu byla šokující polarizace názorů na příspěvky „západní“ a „východní“ Evropy ke kulturnímu vývoji kontinentu. Do té poslední se zahrnují ovšem i naše země, Slovensko, Polsko, Ukrajina atd. Během diskuse se stále ozývaly názory, zpočátku kritizující, proč autor věnoval tolik místa osudům východoevropských zemí, zejména Polsku, když vlastně pro evropskou civilizaci tyto země neměly rozhodující význam a nositelem evropské kultury je jen západ. Tak se diskuse dostala k otázce, jak definovat Evropu. Východní Evropa prý potřebuje více Komenských a Koperníků, aby se její příspěvek mohl vyrovnat západoevropským zemím. Námitky proti západoevropskému „centrismu“ se nesly směrem, že aťchceme nebo nechceme, Evropa je zeměpisný celek a její různé části hrály v různých obdobích větší či menší úlohu pro kulturní vývoj celého kontinentu. Působivý byl argument, že kdyby kniha byla napsána před rokem 1938, jistý britský ministerský předseda by se nemohl v mnichovské krizi vyjádřit o Češích jako o lidech, „o nichž nevíme zhola nic“. Ptáme se, co způsobilo, že se část západních historiků dívá spatra na východoevropské dějiny. Je nasnadě vysvětlit tento úkaz propastnou mezerou 40- 70 let komunismu ve stycích mezi západem a východem. Alespoň částečně je možné, že někteří historikové jsou levě zaměřeni natolik, že si nepřejí, aby se fakta o komunistických režimech ventilovala. Pro českého čtenáře je rozhodující, zda se jeho země bude ubírat zpátky do východní či vpřed do západní Evropy. To však není problém jen politický či otázka názoru toho či onoho anglického historika. Je to především problém mravní. (Zkráceno redakcí Polygonu.) Dr. Milan R. Henzl, Palo Alto, CA, USA 44 POLYGON 8/1998 [pageend46]Povolební pokračování Clintonovy aféry ' OTA ULČ V prvním listopadovém týdnu proběhly volby jedné třetiny amerických senátorů, všech 435 kongresmanů (členů Sněmovny reprezentantů) a též guvernérů většiny států. Když se současně nekonají i volby prezidenta, jak tomu bylo v tomto roce, prezidentova strana téměř nevyhnutelně prohrává, její řady řídnou. Tak se stalo minule v roce 1994 a tím víc se totéž očekávalo nyní, zásluhou Clintonových pletek a lží v souvislosti se stážistkou Monikou Lewinskou. Leč místo debaklu došlo k blamáži všech politických mudrců, analytiků, komentátorů. „Všichni jsme se dokonale mýlili,“ zhodnotil George Ste- phanopoulos, dřívější Clintonův tiskový mluvčí. Tak podivná je psychologie politiky, že závažnější než skutečnost se stávají její původní, jakkoliv nerealistické, předpoklady. Poměr se v senátu nezměnil, mezi 50 guvernéry zůstává většina Republikánů (31), ve Sněmovně reprezentantů republikánská většina setrvává, byť zúžena na pouhých 6 křesel - leč toto vše se hodnotí jako porážka Republikánů, u nichž se předpokládalo značně podstatnější vítězství. Kongresman Newt Gingrich, předseda Sněmovny (a po prezidentovi a viceprezidentovi ústavně nejmocnější osoba v zemi) předvídal zisk 50 křesel a teď po fiasku rezignoval. Co se stalo: k volbám se sice dostavilo jen 38 procent oprávněných voličů, ale mezi nimi byl neočekávaně vysoký počet žen, odborářů a černochů, hlasujících pro Demokraty. Průzkumy nám tvrdí, že Clintonova aféra ovlivnila pouhých 20 procent voličů. Většina, aniž by si dělala iluze o Clintonových mravních kvalitách, nicméně vyjádřila uspokojení nad hospodářským stavem země - na jehož úspěších má Clinton pramálo zásluh. Většina národa chce mít potupný skandál za sebou a rovněž si nepřeje jeho vyřešení cestou onoho tzv. impeachment, což je jediná, ústavou vyjádřená procedura odstranění hlavy státu z úřadu. Může k tomu dojít jen v případě spáchání blíže nespecifikovaných tzv. high crimes and misdemeanors. Manželská nevěra ovšem není „vysokým zločinem“ podvracejícím základy státního zřízení - to by na této planetě nezbylo ani jedno takové zřízení. Jenže perjury, Obstruktion of justice - křivá přísaha a snaha zabraňovat průchodu spravedlnosti, to už je něco jiného. Politicky hodně polarizovaný justiční výbor, v němž Republikáni mají většinu 21 hlasů proti 16, postoupí záležitost s tím či oním doporučením celé Sněmovně, která prostou většinou hlasů bud doporučí nebo nedoporučí Senátu rozhodnutí o impeachment. Pokud by k doporučení došlo - což vzhledem ke změněné povolební náladě už vůbec není jisté - Senát v roli soudu rozhodne o Clintonově budoucnosti dvoutřetinovou většinou, kterou ale Clintonovi odpůrci nemají. Převládá názor, že Clinton unikne impeachment, pokud nedojde k zjištění nějakých dalších závažných nepravostí. Jestliže k nim s největší pravděpodobností nedojde, co pak? Justiční výbor Sněmovny strávil celý den poslechem devatenácti vzájemně se popírajících odborníků v oblasti ústavního práva. Na přetřes přišla eventualita tzv. censure - jakési přísné důtky, kompromisu mezi drastickým impeachment a kompletním upuštěním od jakékoliv sankce. Takovou důtku by snad bylo možno zpřísnit cestou tzv. censure plus - pořádnou pokutou, ztrátou prezidentské penze a některých dalších požitků. Ústava se ale o takovém kroku vůbec nezmiňuje a naopak výslovně zakazuje (článek 1, odstavec 9) legislativní akt s trestním dopadem. Bylo by to zbabělé vyhnutí se povinnosti udělat politicky nepopulární, ale jediný zákonem povolený krok, tvrdí bývalý viceprezident Dan Quayle (New York Times, 16. XI.98). Nejlepší vyřešení této vší šlamastiky doporučuje senátor Arien Specter: impeachment proceduru zastavit, nechat Clintona dosloužit zbytek jeho prezidentského termínu a potom ho zažalovat, odsoudit, strčit za mříže a tím předložit precedent, že lež pod přísahou neprojde ani tomu nejmocnějšímu potentátovi. Clintonův agresivní advokát David A. Kendall tvrdí, že žádný prokurátor by za něco takového nevznesl žalobu, že se tak nikdy nestává. Kendallovu tvrzení se nelze divit, vždyť lež je nepominutelnou esencí jeho povolání. Skutečnost je ale taková, že v říjnu 1998 115 občanů odpykávalo trest ve federálním vězení pro právě takové přečiny - včetně paní poštmistrové Diany Parker na Floridě, která pod přísahou popřela sePOLYGON 8/1998 45 [pageend47]xuální avantýr se svým podřízeným. Ještě víc takových provinilců sedí za mřížemi jednotlivých států. Justiční výbor 5. listopadu poslal Clintonovi 81 otázek k zodpovězení prostým ANO / NE. Otázka číslo 1: „Připouštíte nebo popíráte, že jste nejvyšším činitelem USA s povinností dohlížet na dodržování zákonů?“ Otázka číslo 20: „Připouštíte, že jste pod přísahou falešně svědčil...?“ Již uplynuly téměř dva týdny a adresát se ještě nevyjádřil. Ve zbývajících dnech listopadu dojde k výslechu svědků. Prozatím je předvolán jen onen zvláštní vyšetřovatel Kenneth Starr. Dosud není rozhodnuto, zda předvolat i orální aktivistku Moniku, o níž už teď ví celý svět. Paula Jones, jejíž žaloba stran sexuálního harašení v dávném již roce 1984 tuto aféru rozjela, se původně domáhala pouhé Clintonovy omluvy, kterou on rezolutně odmítl. Nyní však se rozhodl jí zaplatit 850 tisíc dolarů. Paula Jones navíc dostane milion dolarů od boháče, který přeje prezidentovi a ještě víc si nepřeje, aby byl dál vyšetřován pro obvinění z daňových úniků. (Paula Jones ale nezbohatne: to vše a ještě víc zhltnou její nenasytní advokáti.) Ať už Clintonova aféra dopadne jakkoliv, on do historie odkráčí značně pošramocen. 17. listopadu 1998 ■ JIŘÍ KEBRLE THOMAS-MANN-STRASSE 7 A-4600 WELS, RAKOUSKO ÚSTŘEDNÍMU VÝKONNÉMU VÝBORU ČESKÉ STRANY SOCIÁLNĚ DEMOKRATICKÉ HYBERNSKÁ 7 CZ-110 00 PRAHA 1 Věc: Vrácení čestného členství Po náležitém uvážení jsem se rozhodl vrátit Vám čestné členství, které mi bylo uděleno za činnost v exilové ČSSD v dubnu 1994. Nechci být čestným členem strany, jejíž čelní představitelé nenašli do funkcí ministrů žádného autentického sociálního demokrata, který by nebyl zatížen komunistickým způsobem myšlení, neospravedlňoval, nebo alespoň nezlehčoval zrůdný komunistický režim v letech 1948-1989 a jeho zvrhlou marx-leninskou ideologii. Je výsměchem a urážkou všech sociálních demokratů, kteří se stali obětmi komunistického teroru, když se z vůle současného vedení ČSSD stal např. místopředsedou vlády JUDr Pavel Rychetský, díky jehož pojetí práva nebyl dosud odsouzen ani jeden komunistický zločinec, velmi mírný lustrační zákon je považován za porušování lidských práv a KSČ nebyla stejně jako NSDAP po porážce hitlerovského Německa postavena mimo zákon a propagace zvrhlé komunistické ideologie třídní nenávisti nebyla stejně jako propagace zvrhlé nacistické ideologie rasové a národnostní nenávisti zakázána. Wels,1.listopadu 1998 46 POLYGON 8/1998 [pageend48]Vracíme se znovu k osudu Jana Antonína Bati a přinášíme první díl slíbeného článku Milana Hulíka. I když již v předchozích číslech byly otištěny příspěvky JUDr. Šetiny na toto téma, máme je za téma, které zasluhuje pozornost. Předchozí články se věnovaly jen procesu s J. A. Baťou a jeho nespravedlivému odsouzení. Článek Milana Hulíka se zabývá Baťovým životem, má za cil nejen informovat čtenáře, ale i přimět českou justici ke zrušeni ostudného rozsudku nad Baťou. Kdo byl Jan Antonín Baťa aneb Třináctá komnata otevřena I. část MILAN HULlK Tomáš Baťa senior - geniální podnikatel, jehož život dokončila tragická letecká nehoda v roce 1932. Zakladatel čs. podnikatelské legendy a dnes již mýtická postava podnikatelského světa první republiky. Jeho syn Tomáš Baťa jun. úspěšný pokračovatel v Kanadě, který se po převratu triumfálně vrátil do vlasti, aby zde byl uvítán jako symbol nového, svobodného podnikání. Jeho osobnost dodnes oslňuje na večírcích a setkáních politiků a podnikatelů v ČR. »The Bata Shoe museum« v Torontu je svědectvím, kam až došlapaly české boty ze Zlína. Kdo byl ale Jan Antonín Baťa? Černá ovce rodiny a odsouzený kolaborant s nacisty? Co se s nim stalo, kam odešel po válce, kde žil a kde zemřel? A proč nespolupracoval s kanadským Tomášem Baťou? Odpovědi dává kniha spisovatele Miroslava Ivanova »Sága o životě a smrti Jana Bati a jeho bratra Tomáše«, kterou vydalo v roce 1998 nakladatelství »Lípa« ve Vizovicích. Náklad byl již třikrát vyprodán. Podle jedné z recenzí »otevřel autor třináctou komnatu«. PROLOG Nejznámější český autor literatury faktu touto knihou dostavil nejen pomník sobě, ale především muži, jehož příjmení splývá s legendou jménem „Baťa“. Jeho jména Jan Antonín však byla desetiletí díky perfidnosti komunistického režimu, zbabělosti jiných a touze po majetku některých členů vlastní rodiny vláčena smetištěm české historie, ač mu patřilo místo nejpřednější. Jan Antonín Baťa nebude jedinou rehabilitovanou osobností z let 1945-1948 a čím dřív se Česká republika stane právním státem, tím častěji se budeme dovídat o lidech, kterým čest, svobodu a někdy i život vzal ten podivný „demokratický“ režim v letech 1945-1948, jehož ideovým a právním základem se stal komunisty oktrojovaný tzv. „Košický vládní program“. Není důvodu nevěřit Dr.Miroslavu Ivanovi, protože svou knihu napsal na základě pramenů z rodinného archivu Jana Bati v Sao Paulu. I my z ní budeme vycházet a snažit se ji konfrontovat s názory vyjádřenými v životopisu Tomáše Bati ml., syna zakladatele Tomáše Antonína Bati a staršího nevlastního bratra Jana Antonína Bati. Konečný názor nechť si udělá čtenář sám. Uvědomí si pravděpodobně i to, že nejde jen o historii dvou mužů, ale o českou historii samu, o její tvůrce, vykladače a falšovatele na straně demokratické a totalitní. A také o majetek, který rozdělil již mnohé, nejen blízké a přátele, ale i členy rodin. A ještě něco. Kniha o bratřích Baťových není jen historií jedné slavné české rodiny a českého umu, který proslavila po celém světě. Je i vysvětlením, čím se podnikání liší od tunelování, a proto by měla být povinným čtením pro české manažery a politiky. GOTTWALDOV JE ZLÍN O fenoménu jménem Baťa jsem slýchal od dětství. S nápaditou reklamou na boty, jejichž ceny končily devítkou, jsem se setkával ve starých časopisech a největší můj zájem o Baťu v dětství vyvolal komunistický film „Bo- tostroj“, po jehož shlédnutí jsem okamžitě věděl, že vše bylo jinak. Ale jak? Pokusil jsem se to zjistit v roce 1986, když jsem se s videokamerou vypravil na týden do Gottwaldova, jak se tehdy jmenoval Zlín, a s pomocí jednoho pamětníka se pokusil natočit vše, co souviselo se jménem Baťa. Bylo toho hodně, prakticky celý Zlín. Cihelna ve Starých Malenovicích, která vyráběla cihly, jejichž červená barva dominovala nejen dělnickým koloniím Zálešná a Letná, ale i dalším stavbám, např. vile Baťova ředitele Dominika Čipery či vlastní vile Jana Bati. Elektrárna a nemocnice. Tovární budovy s výškovou administrativní budovou se slavnou kanceláří T.A.Bati ve výtahu. Masarykovy školy (firemní vzdělávací ústav), budovy Mladých mužů a žen, Tomášov a Miladov-Janem POLYGON 8/1998 47 [pageend49]Baťou založené „vysoké školy“ společenského chování, jazyků a toho, čemu dnes říkáme teorie podnikového managementu. Tehdy největší kino ve střední Evropě, jídelna, hotel (v době natáčení se jménem Moskva). T.A.Baťou aJ.A.Baťou koupené a renovované zámky ve Zlíně a v Napajedlích, sloužící potřebám jejich zaměstnanců a Zlíňanů. Závod Fatra Napajedla a koželužny Na Bah- ňáku. Vysílačka na kopci Tlusté (v roce 1986 sloužící jako rušička Svobodné Evropy) a filmové ateliéry. Údolí Kud- lov, které se podle plánů obou Baťů mělo stát rekreačním územím. Nakonec i letiště, z kterého T.A.Baťa odstartoval na cestu do podnikatelského nebe a hřbitov, kde je pochován vedle svého pilota J.Broučka. Tato cesta mě přesvědčila, že ve světě zřejmě neexistuje město, kterému by jeden člověk dokázal vtisknout takovou osobitou pečeť, jaká i v době hluboké komunistické totality zůstala Zlínu. Ani stržená socha T.G.M. před Baťovými školami, ani odstraněný pomník koželuha nahrazený Gottwaldem a ani transparenty „Za další vítězství komunismu“ na budovách „Svitu“ neudělaly ze Zlína město Klementa Gottwalda. WHO IS WHO Mýlil jsem se, protože tehdy jsem ještě nevěděl, že v Brazílii existují města Bataypora a Bataguassu. Ta postavil po válce J.A.Baťa. Co ale postavil ve Zlíně Tomáš Baťa šen. a co J.A.Baťa? A je důležité toto dělení? Baťa je přece Baťa. Bohužel poválečné události ukázaly, že tomu tak není. Do 12.7.1932 jméno Baťa symbolizovalo celou Baťovu rodinu, po smrti TABati se stal šéfem JABaťa. Po válce se jméno Baťa dělí. Nejen jméno, ale i Baťovo impérium, a nejen dělí, ale staví proti sobě. Ale to už jsme skoro na konci; na začátku baťovské legendy byl Antonín Baťa (1844-1905) v sedmé generaci švec ve Zlíně. Ten však již povýšil. Jedna dílna se změnila v továrničku. Dne 3.4.1876 se mu narodil syn Tomáš s druhým jménem Antonín, který dal počátek naší story. Dalšími sourozenci byli starší bratr Antonín a sestra Anna. Tito tři se v roce 1894 osamostatnili a začali společně podnikat. Vůdčím duchem, motorem nového rodinného podnikání a autorem tehdy ještě nepoužívaného pojmu know-how, byl Tomáš Antonín Baťa. Otcova továrnička se stala Tomášovi těsnou a otci připadaly Tomášovy nápady bláznivé. Kdo to kdy ve Zlíně viděl, jet do Ameriky na zkušenou? Tam však vyrazil „až“ v roce 1904, když 1897 poplatil všechny dluhy, následujícího roku se stal aktivním o 10.000 zlatých a na přelomu století již o 30.000 zlatých! Tehdy již měl svoji budovu, spíše manufakturu než továrnu a zaměstnával 40 dělníků a 20 šiček. Vyráběl 50 párů bot denně. Dosáhl vrcholu, který umožňovala tehdejší tradiční výroba bot na koleně, či spíše na kopytě. I když již tehdy vyráběl slavné baťovky - plátěné boty s koženou podešví. Vztahy v rodině Antonína Bati byly trochu složité. Antonín se oženil s vdovou po zavražděném ševci Bartošovi, která již před narozením Antonína ml., Tomáše Antonína a Anny měla několik dětí. Maminka zemřela Tomášovi Antonínovi v jeho deseti letech. Otec se však znovu oženil s vdovou, tentokráte mladší Ludmilou. I ta přivedla do manželství dítě a manželu porodila další 4 děti - Leopolda, Jindru, Marii a Jeníka. A tento Jenda je oním šéfem č.2, Janem A.Baťou, odsouzeným „kolaborantem“, odpůrcem v poválečných procesech s T.Bafou ml. a budovatelem baťovského impéria v Brazilii. Abychom učinili pravdě zadost, dodejme ještě, že .vztahy mezi naší zakladatelskou trojicí a novou maminkou nebyly nejlepší. Pro naše další vyprávění jsou důležité roky narození Tomáše Antonína (1876) a Jana Antonína (1898), nevlastní bratr Jan byl tedy o 22 let mladší. TOMÁŠ AJAN Tomáš A.Baťa, tentokrát v doprovodu nevlastního bratra Jana se vydal v roce 1920 znovu do USA. V městě Lynnu (Massachusetts) založili svůj první podnik v zahraničí a „Bata Shoe and Leather Co.“ začala kráčet Amerikou. Ne ale dlouho, tento první pokus pod vedením Jana neuspěl. A z té doby se uchoval dopis Tomáše Janovi, který cituje M.Ivanov: „Nedělej kavalíra. Dělej obchodníka, který potřebuje peníze ne sice, aby zaplatil směnky, ale aby mohl nakoupit zboží. Budeš-li peníze jen účelně a moudře vydávat, budou mit lidé k Tobě důvěru. Luxusní auto ještě dlouho nekupuj, i kdybys na něj vydělal... Ty vidíš, že neumíš nic z toho, co americký továrník má umět a přece děláš továrníka a čekáš jako ten texaský vůl u té porážky, až na Tebe přijde řada. Tedy ještě jednou, dělej dělníka, když neumíš dělat továrníka.“ Návod? Ano, a také zlatá slova pro české podnikatele včera, dnes a zdral Následující léta, a to až do onoho tragického letního rána 1932 se vyznačovala úzkou spoluprací obou bratrů. Malý Tomík, syn Tomáše A.Bati, vyrůstal a v době smrti otce mu bylo 17 let. Podniky společnosti „Baťa“ dále řídil jeho strýc a nevlastní bratr jeho otce - Jan A.Baťa. Tato spolupráce navázala na předchozí týmovou práci Antonína, Tomáše Antonína a Anny. Nejstarší a vlastní sourozenec Tomáše Antonína, tedy vlastní bratr jen s jedním jménem „Antonín“ Baťa, zemřel na TBC a Anna se věnovala rodině. Dodnes neexistuje odborná studie, která by vysvětlila úspěchy podnikání Baťů. Z několika životopisů Tomáše A.Bati je však zřejmé, že to bylo leonardov- ské myšlení, které předbíhalo dobu o celá desetiletí. Americký způsob výroby obuvi, americkou technologii a americké podnikatelské myšleni si Tomáš A.Baťa přivezl z USA, ale český fištron měl svůj. Díky němu se stal T.A.Baťa i originálním myslitelem a sociálním reformáto- 48 POLYGON 8/1998 [pageend50]rem. Teorie průmyslového a obchodního podnikání se tehdy ještě na universitách nepřednášela. Proto můžeme T.A.Baťu považovat za geniálního podnikatele, jehož úspěch byl založen na dvou principech: - na zásadě služby veřejnosti - na myšlence decentralizace moderního průmyslu se samosprávou decentralizovaných částí. Zainteresování dělníků na výrobě, jejich účast na zisku, moderní sociální zabezpečení a baťovský styl života se promítaly do celého Zlína. Svědčí o tom moderní nemocnice, zlínský zámek sloužící jako kulturní centrum, vlastní radiová vysílačka a filmové ateliéry, ale především naprosto ojedinělý způsob bydlení dělníků a zaměstnanců. A zde udělejme malé délítko, pokud má vůbec cenu. Leccos z tohoto posledního výčtu již bylo dílem J.A.Bati. Oběma bratry stavěné rodinné domky s jedním nebo více byty a zahrádkami, jsou ještě dnes vyhledávaným bydlením ve Zlíně. Spojení pracovníka s mateřskou firmou, jeho účast na jejích úspěších a společná hrdost s profesionální pýchou - je to, co dnes vyznačuje japonské, západoevropské nebo americké firmy. Tomáš A.Baťa a Jan A.Baťa byli možná větší psychologové než podnikatelé. Běžným oděvem Mladých mužů v Tomášově, založeném pak Janem A.Baťou, byl žaket, ve kterém chodili ve škole. Po převléknutí do montérek v době pracovní výuky jej na sebe vzali znovu při odchodu z práce a u jídla. Ve volném čase spolu mluvili jen německy a anglicky. Nešlo ale jen 0 žaket, všudypřítomné vývěsky radily Mladým mužům a ženám měnit si často prádlo a ponožky. Byla to kultivace těla i ducha. Jaká to byla škola a jak připravovala na život, mohou dosvědčit všichni staří baťovci, kteří jsou dnes jako důchodci rozeseti po celém světě. A mezi nimi 1 ten, na jehož „spolubaťovství“ ostatní asi hrdi nejsou. Poslední generální tajemník KSČ, soudruh Milouš Jakeš, se kterým jsem měl možnost v roce 1990 hovořit, s dojetím (!) vzpomínal na svoje začátky Mladého muže ve Zlíně. JAN BEZ TOMÁŠE Černým dnem baťovské éry se stal 12. červenec 1932. Preciznost a dochvilnost se stala Tomáši Baťovi nakonec osudnou. Stejně tak jako bezvýhradná poslušnost jeho osobnímu pilotovi Jindřichu Broučkovi. Protože T.A.Baťa chtěl být na kontrole první evropské továrny stavěné mimo Zlín na začátku pracovní doby, stanovil start svého Jun- kersu na 6.00 ráno. Ani hustá mlha nad letištěm nezměnila jeho rozhodnutí. Držela se přece jen nad Zlínem, všude jinde již svítilo sluníčko. Za sedm minut po startu se však ozvala z mlhy rána. Letadlo bylo nalezeno rozlomené na dvě půlky, podle zorniček obou mrtvých lékaři zjistili, že pilot si přicházející tragedii uvědomil, T.A.Baťa však zůstal do posledního okamžiku Klidný. Kdyby se start posunul jen o 15 minut, k neštěstí by nedošlo. V tu dobu už bylo jasno. ZávěťT.A.Bati překvapila všechny. Již proto, že vlastně žádná obvyklá nebyla - jen „závěť originální. V tresoru se našla pouze kupní smlouva na majetek firmy Baťa, pode- psaná prodávajícím T.A.Batou. Jako kupující byl uveden nepodepsaný J.A.Baťa, jehož povinností po podpisu smlouvy bylo vyplatit milionové podíly pozůstalé manželce Marii, synovi Tomášovi a sestře Anně. Tato „závěť byla i svědectvím, že za svého nejschopnéjšího spolupracovníka považoval Tomáš bratra Jana. Vždyť jej do role svého nástupce připravoval od dětství. Již před svou smrtí nechával Tomáš bratra Jana kontrasignovat všechny písemnosti. To nediskvalifikovalo syna Tomíka, vždyť byl nedospělým jinochem, zatímco Janovi bylo 34 let. Jan A.Baťa podepsal kupní smlouvu, vyplatil podíly a všichni s tímto pořízením souhlasili. Vdova Marie se synem Tomášem se vzdali jakýchkoli dalších nároků. Opravdu vzdali? Ale o tom až - až později. Již v roce 1931 se firma změnila na akciovou společnost. I milionář T.A.Baťa myslel jako dnešní podnikatelé, bylo to daňově výhodnější nezanechat klasickou závět, ze které by se za převod majetku z titulu dědictví platily značné částky. Jsme u bodu, který je klíčový a který se stal po válce předmětem dlouholetých sporů. Jak to tehdy T.A.Baťa myslel? Že při svém pořízení myslel opravdu na budoucnost, dokazuje fakt, že uvedenou kupní smlouvu připravil rok před svou smrtí, když odcházel do nemocnice na vážnou operaci. V té dobé ještě o budoucí éře nacismu a komunismu nebylo potuchy. Byl tady dospělý schopný bratr a dlouholetý spolupracovník v jedné osobě a nedospělý, byť v budoucnu jistě také schopný syn. Rozhodnutí T.A.Bati bylo tedy po všech stránkách logické a jím připravená kupní smlouva právně v pořádku. Jak by jednal později a jaké pořízení by zvolil, až by syn Tomík dospěl do mužných let, se již nedozvíme. Rozhodující byl však právní stav, který v době jeho smrti nastal. Abychom porozuměli boomu, který za šéfování Jana Bati nastal, je dobré vědět, že v roce 1900 zaměstnávala Baťova firma 129 zaměstnanců. O 10 let později již 1400, za další dekádu 2000 a v roce 1932 22.000 zaměstnanců. Za šéfování Jana A.Bati se ztrojnásobil počet zaměstnanců na 70.000. V zahraničí byly postaveny desítky továren a výroba obuvi byla z počtu 144.000 v roce 1932 zvýšena na 180.600 párů. A nešlo jen o obuv. O řadu dalších aktivit, včetně výroby pneumatik, strojů, malých letadel aj. Tomášova smrt se nestala mezníkem v podnikatelské strategii. Již jeho cesta do Švýcarska byla spojena s budováním prvních zahraničních podniků. Jen tak se mohly překonat celní bariéry, které se v tehdejší nacionalistické Evropě stavěly. Po Německu a Jugoslávii přišly Indie, Polsko, Francie, Anglie, Belgie, USA, Kanada, Brazilie a Egypt. I doma se budovaly další podniky: Borovina, POLYGON 8/1998 49 [pageend51]Bošany a Batizovce. - Jan A.Baťa měl nejen podnikatelské, ale i technické nadáni. Svédči o tom jeho geniální nápad, jak zbavit zlínský terén na Bahňáku občasných záplav. Jan nechal vysokotlakým proudem vody přemístit zeminu z kopce Třesný přes řeku Moravu na druhý břeh. Nová půda z usazeného bahna navýšila terén a poskytla pevný podklad pro stavbu pomocných závodů a obytné čtvrti. Za toto dílo byl Janovi udělen titul doktora technických věd honoris causa. Jeho podnikatelský genius jej vedl i do jiných odvětví. Ale boty, boty zůstaly. Po celé republice fungovala síť 2000 prodejen a opraven obuvi s pedikúrami. Neusnadňoval si práci jen letadlem, nechal si u Forda vyrobit speciální pracovní autobus. Tento nápad okopírovala ČSSD svým „Zemákem“ při posledních volbách. BUDUJEME STÁT PRO 40 MILIONŮ je název knihy z r.1938, jejímž autorem byl Dr.h.c.Jan Baťa. Je dokladem jeho vizí. Kniha místy fantastická, v něčem možná zastaralá, ale ve své většině dosud nepřekonaná. Jan Baťa, tak jako Jules Verne, nemohl odhadnout, jak a kam se bude vyvíjet technika. Většina doprovodných kreseb vyhlíží však překvapivě současně a obrázek rychlovlaku je skoro jako obrázek TGV. Slovo „budování“ v té době nemělo ještě onen pejorativní nádech, který získalo až „budováním“ komunismu. Vždyť i Ferdinand Peroutka nazval svou epopej o vzniku ČSR „Budování státu“. Byly i budovatelské sny Jana Bati stejnou nebo podobnou fikcí, která po roce 1948 znehodnitila nejen toto slovo, ale i řadu jiných? Bylo by tomu tak, kdyby autor kapitolu po kapitole nedokumentoval čísly, výpočty, grafy a přehlednými tabulkami. Poslední kapitola „Vybudování státu po stránce správní“ obsahuje klíč k pochopení ekonomické, mravní a především právní krize, ve které se nachází nynější ČR. Janu Baťovi šlo především o právní jistotu. Nezbývá než citovat: „Právní jistota znamená víc než dobře fungující soudnictví - znamená trvalost právního stavu. Tato jistota začíná u tvorby zákonů, v jejich zpracování, počtu a jejich trvalosti a obecnosti. Jsou určitá přirozená pravidla, jež platí nad zákony, protože jsou založena na lidové povaze. Jedním z nich je zkušenost, že čím více zákonů, tím méně právního pořádku a jistoty. Čím větší rychlost ve výrobě zákonů, tím kratší jejich trvání a tím větší chaos. Ačkoliv kapitolu o právní jistotě uvádím na místě posledním, protože v rámci soukromých možností mám poslední vliv na dosažení tohoto stavu, je to přece jen základní složka v budování státu.“ Kdyby tyto řádky znali autoři polistopadové ekonomické transformace u nás, tak nemohli přecenit ekonomickou složku transformace na úkor právní, či ji vědomě vyloučit. I to je jeden z důkazů malé schopnosti českých politiků vyrovnat se s minulostí - ostatně v tomto případě by jim stačilo si o ní jenom něco přečíst. Z uvedené knihy můžeme zjistit, co z myšlenek Jana Bati zůstalo aktuálních po listopadu 1989 - můžeme i odhadovat, kam by se ubíral vývoj, nebýt nacistické a zvláště pak komunistické totality. Víme však, jaké byly osudy jeho samotného? JAK TO BYLO DÁL? Z předchozího odstavce je patrné, že Jan Baťa svým myšlením a jednáním překročil hranice Zlína a pokoušel se řešit celonárodní a světové problémy. V roce 1937 vyrazil se skupinou svých poradců na cestu kolem světa. Ve Zlíně ji sledovali na itineráři, aby věděli, kdy a kam máji „chefovi“ dávat zprávy. Jeho aktivita jej dovedla i k politice. V Londýně jednal s lordem Runcimanem, se kterým se div nepopral kvůli Sudetům a došlo i k prvním sporům s presidentem Benešem, jemuž vyčítal přílišnou smířlivost. Tento spor vyvrcholil Mnichovem a Janovou kritikou presidentova postupu. Benešova averze k Baťovi, která se později bude podílet i na jeho odsouzení, měla i malicherné důvody. Např. v Americe, když po obsazení zbytku ČSR pronesl Beneš projev v Chicagu, v kterém se prohlásil opět presidentem, řekl mu Jan Baťa po projevu, plácaje mu žoviálně po ramenou: „Vyserte se na politiku, pane presidente, a pojdte se mnou dělat boty“, jak zaznamenal Eduard Valenta ve své knize „Žil jsem s miliardářem“. Jan Baťa byl znám svou prostořekostí a pro jadrná slova nechodil daleko. I to se podepsalo na jeho osudu. A protože každý člověk má i svoje negativa, popisují je i jeho přátelé i nepřátelé. Po udělení čestného doktorátu vyžadoval prý oslovení „doktore“ a rád dával najevo svou osobnost. Po příjezdu do New Yorku se nechal doprovázet do hotelu policejními motocykly. Jeho slabosti byly však o mnoho „převáženy“ vztahem ke spolupracovníkům, jeho péčí o prosperitu vlastní společnosti a o blaho a bezpečnost státu. Dokazuje to i jeho výrok: „Neznám jiné cesty, jak si lidé mohou opatřit potravu a boty, než prací. Vláda přece vyrábět nemůže, ta má na starosti udržování práva a pořádku. Shánět práci, vynalézat práci, opatřovat práci mají ti, kdo to dovedou, kdo takovému zaměstnání věnovali celý život. Po celých posledních šest let nedělal jsem nic jiného, než sháněl práci pro své lidi a vynalézal, co by mohli dělat, aby se jí slušně uživili. Byly to časy těžké, ale v podniku se podařilo zaopatřit práci pro dvakrát tolik lidí, jako v něm bylo před šesti lety...“, řekl Jan Baťa v přednášce o své knize v březnu 1938 v Hradci Králové. Jeho cesty do ciziny nacházely odezvu. Do Zlína přijel Džavaharlál Nehrú s mladičkou dcerou Indírou, tehdy orientálni kráskou. Ta později, již jako indická ministerská předsedkyně, způsobila Husákovu režimu při své návštěvě v ČSSR velké starosti, když se rozhodla položit věnec na hrob TGM v Lánech. Ve Zlíně se objevil i Le Corbusier se svými architektonickými návrhy a předsedal porotě, 50 POLYGON 8/1998 [pageend52]která vybrala z 289 návrhů ten pravý rodinný domek, na který byla vyhlášena mezinárodní soutěž. Zvítězil návrh švédského architekta a „svedlundy“ z červených cihel se brzy staly standardním obydlím baťovců. Také věda, umění a kultura našly svůj stánek ve Zlíně. Baťovy „Studijní ústavy“ byly inspirovány massachusett- ským technologickým institutem. Zaměřovaly se na rozšiřování a doplňování technického vzdělání a vědeckou a výzkumnou činnost. Sbíraly také umělecká díla a jejich galerie se zaměřovaly i na moderní umění. Pravidelné Salony byly obesílány tehdejší malířskou avantgardou. Baťovou literární a novinářskou cenou začínali být vyznamenáváni přední spisovatelé a novináři, s Baťou přímo spolupracoval Eduard Valenta a Jan Drda. Se stavbou filmových ateliérů na Kudlově se začalo již v roce 1930. Postupné se z nich stalo „druhé centrum“ čsl. filmu. Jejich proslulost založil především film dokumentární a po něm i trikový. Začínali zde pozdější nositelé Osca- ra Alexandr Hackenschmied (Hamid) a Elmar Klos. V roce 1939 zde Hermína Týrlová natočila slavný „Vánoční sen“. Vyšli odsud i proslulí Zemanové - Bořivoj a Karel. Vedle velkého listu „Zlín“ tu vycházel i časopis „Výběr“, obdoba amerického Reader’s Digestu. V červnu 1936 do Zlína na pozvání Jana Bati přijelo 120 českých spisovatelů. Mohl se mezi ně počítat i Jan Baťa. Podnikatelský duch, velkolepé vize a elán, které se šířily ze Zlína do celé republiky, by nepochybně vytvořily z první republiky přední zemi Evropy. Psal se však rok 1938 a po něm přišel 15. březen 1939. Jan Baťa se pokoušel o dvojí: zachránit republiku a s ní i svoje podniky. Jeho burcující články a vlastenecké projevy byly však politickými profesionály považovány za nežádoucí. „Ševče, drž se svého kopyta“, napsal v jednom svém dopise o Janu Baťovi Eduard Beneš. Právě jeho se snažil Jan Baťa přesvědčit, aby neustupoval a tvrdě se bránil. Vyhlásil ve svých závodech sbírku „30 milionů republice“, 20 jich dalo vedení závodů. Ještě dvou věcí vzpomeňme: Nejsem žid, prohlašoval Jan ve svém článku „Jan Baťa - český žid“, otištěném v listě „Zlín“.„A/e, i kdybych jím byl, nestyděl bych se za to", pokračoval, „protože považuji židy za rovnocenné jiným lidem.“ Jan byl jeden z mála, kdo se nebál čelit importovanému antisemitismu a jeho domácím vyznavačům. „Věřme našim politikům, ale lid čeká, že uvidí nějaké rozhodování', psal dále ve stejném listě. To rozhodnutí bylo ale diametrálně odlišné od jeho stylu rozhpdování - ne boj, ale kapitulace! Svůj postoj charakterizoval i „maličkostí“, byť ho něco stála. Od dědičky panství Des Fours Walderode koupil cennou sbírku z potštátského zámku. Byl v ní rukopis Mistra Jana Husa s jeho podpisem, rukopisy obrozenců Dobrovského, Kolára a Čelakovského, ale i Napoleona, Dantona a Robespierra. Sbírku zpřístupnil právě před Mnichovem a jeho úvodník k ní připomínal: Jakových bouří, jaká nám hrozí v nynější době, prodělal náš národ už mnoho!" Mnichov byl i pro něho otřesem, nejen jako pro Čecha, ale i jako podnikatele. Vždyť v zabraných územích zůstala jedna třetina všech prodejen. Jako podnikatel byl zvyklý i na neúspěchy, a proto se této tragedii dovedl postavit: „Hlavy vzhůru“, zněla zlínským rozhlasem jeho slova. A pronesl mimo jiné i toto: „Vtírá se otázka, kdyby, kdyby rozhodovali nejen jenom politici, diplomati a státníci, ale lidé praxe zvyklí denně řešit problémy, nebylo by jejich rozhodnutí činem, za kterým by si stáli nejen oni, ale celý národ?" Z těchto slov čišelo nejen zklamání z politiků, nýbrž i z politiky. Nepodařilo se mu „profesionalizovaf politiku podnikatelským myšlením a proto na ni zanevřel. Východisko z pomnichovské situace viděl v práci a podnikání. Politice však neuniknul, bude se do ni plést i později a politika se nakonec stala i příčinou jeho pádu. Nyní však hleděl zase dopředu. Pomohlo mu v tom i zatčení gestapem, když cestoval přes říšské území do Holandska. Gestapo přece evidovalo tolik jeho protinacistických vystoupení! Byl propuštěn teprve na základě intervencí pražské vlády a vynuceného slibu, že navštíví Hermana Gě- ringa, který se dožadoval rozhovoru. Dojde k němu a později toto nedobrovolné setkání poslouží jako jeden z „korunních“ důkazů jeho „kolaborantství". Göringovo vábení k tolik prospěšné hospodářské spolupráci s Německem jej přesvědčilo jen o jednom: musí odejít. Nejdříve je však třeba dopravit do zahraničí co nejvíce výrobních jednotek. Ztížený obchodní styk a hrozba války přivedly baťovské vedení k rozhodnému kroku. Začalo kompletovat a vyvážet komplexní výrobní zařízení i s dělníky a techniky včetně jejich rodin, aby zajistilo samostatné zásobování bafovských prodejen a vlastního trhu v zahraničí. Tyto „jednotky“ směřovaly především do zemí, kde ještě firma Baťa nepůsobila. V již zabydlených zemích se dosavadní zařízení kompletizovala na stejné jednotky nezávislé na zlínské základně. Vše pomáhal zajišťovat i zahraniční kapitál. A tak 15.3.1939 již po oceánech a mořích pluly desítky lodí s těmito jednotkami a stovkami baťovců. Vstříc neznámému osudu, ale jisté práci. Janovi bylo zatím dovoleno obchodně cestovat, ale kruh se stahoval. Byly první měsíce protektorátu a nacisté neměli ještě vše pevně v rukou. Protektorátním ministrem byl v té době Dr.Čipera, jeden z nejbližších spolupracovníků Tomáše a Jana a právě od něho přišlo varování o chystaném novém zatčení. Jan proto využil povolené cesty na Světovou výstavu do New Yorku, aby se mohl stát exulantem a jeho rozdělená rodina jej za dramatických okolností následovala. Konec první části. POLYGON 8/1998 51 [pageend53]ZPĚTNÉ ZRCÁTKO PAVLA VERNERA Když kdysi někdejší ministr průmyslu a obchodu Dlouhý požehnal navzdory protestům zbourání Libkovic, prohlásil „na mou duši“, že to je poslední zbouraná vesnice v Podkrušnohoří. Kdeže loňské sněhy i s Dlouhým jsou? Šest miliard tun ukrytých v podzemí nedává spát manažerům firem, jakými jsou Mostecká uhelná společnost a Severočeské doly. Pitharto- va vláda vyhlásila v r. 1991 ve třech usneseních územní ekologické limity těžby jako součást komplexního programu pro ozdravěni území devastovaných uhelnou těžbou. Ty se vztahovaly nejen na severní Čechy, ale i na Sokolovsko, kde Sokolovská uhelná společnost těží v povrchových dolech 12 milionů tun ročně. Uhlobaroni se ale pod vidinou obrovských zisků nevzdávají a v posledních měsících se nepokrytě snaží o prolomeni těchto limitů. Nejrazantněji vystupoval v tomto směru poslanec za ČSSD Josef Hojdar v návrhu energetické politiky své strany. Naštěstí s tím u M. Zemana nepochodil. Těžaři to ale budou zkoušet nadále a čím dál tvrději. Kdyby se jim podařilo sedm let staré usnesení vlády změnit, byly by po Libkovicích zbourány Horní Jiřetín, Černice, Droužkovice, Sponce a Březno. Podle pražského Ústavu pro ekopolitiku by to také znamenalo zničení vzácných přírodních lokalit. Uhlobaroni demagogicky hrozí energetickým kolapsem, nerozšiří-ti se těžba hnědého uhlí. Opírají se tak o nejhorší ze tří variant energetické politiky vlády, kterou připravuje Grégrovo ministerstvo. Tato varianta se opírá výhradně o masívní rozvoj energetiky a vůbec neuvažuje o úsporách či o vyšší spotřebě zemního plynu. Vyhrožují také masovou nezaměstnaností v regionu. Zaměstnanost však nelze řešit prodlužováním životnosti povrchových dolů, ale restrukturalizací stávajícího průmyslu a podporou ekonomických činností s vyšší přidanou hodnotou. Všechny důležité politické strany naštěstí prolomení limitů odmítají. Aspoň prozatím. ♦> Na mezinárodni konferenci v Rio de Janeiro v roce 1992 se představitelé všech států světa dohodli na programu pro řešení problémů životního prostředí v 21. století a dali mu název Agenda 21. V posledních šesti letech se bohužel ukázalo, že devastace životního prostředí pokračuje stejným tempem navzdory všem světovým konferencím. Lepší cestou se ukázala práce na lokální úrovni, tedy tzv. lokální agendy. Vycházejí totiž z místní situace a využívají lidský potenciál dotčených měst a obcí. V Kladně byl zahájen projekt Lokální agenda 21 pro trvale udržitelný rozvoj města. Jeho garantem je pražský Ústav pro ekopolitiku, který podobný projekt nedávno úspěšně dokončil v Kolíně. Cílem projektu se komplexní ozdravění životního prostředí ve městě, zvýšení zájmu občanů o okolí a kvalitu života ve městě a jejich přímé zapojeni do rozhodovacích procesů. První fází bude rozsáhlý socioekologický průzkum mezi reprezentativním vzorkem populace na téma spokojenost občanů s kvalitou životního prostředí v Kladně, spokojenost s práci radnice a jejich ochoty účastnit se veřejného života. Následovat bude sběr dat o životním prostředí města v institucích a podnicích. To bude trvat několik měsíců. Na základě výsledků dotazníkového šetření i těchto dat vypracuje Ústav pro ekopolitiku detailní analýzu životního prostředí a definuje nejkritičtější problémy, které ve městě existují. V další fázi se pak začne pracovat na programu jejich odstraňování, která zahrne i program ozdravných opatření. Ústav pro ekopolitiku tento projekt realizuje v úzké spolupráci s Městským úřadem v Kladně a místním Klubem alternativního života. •> Vůbec se nedivím prezidentovi Nejvyššiho kontrolního úřadu Lubomíru Volení- kovi, že si od vlády nenechá hodit na krk prošetření všech sporných privatizačních projektů. Jeho odmítavou reakci si ostatně místopředseda vlády Rychetský mohl předem spočítat. Jednak by taková kontrola NKÚ na příští dva roky totálně zahltila, jednak je Voleníkova instituce ze zákona nezávislým orgánem, kterému nemá kdo co nařizovat. Kdyby Voleník povolil tlaku vlády, musel by například rezignovat na jistě nezbytnou kontrolu státních dotací či dodržování státního rozpočtu a v podstatě tak porušit zákon, jímž je zřízen. Vláda bude muset pro prošetření sporné privatizace použit jiných mechanismů, ať už tajných zpravodajských služeb (ty by si na tom mohly spravit reputaci), nebo orgánů, které k tomuto účelu speciálně ustanoví. Znepokojující jsou ovšem jiné věci. Tou první je Volenikův bohorovný výrok, že považuje kompetence svého úřadu z hlediska Evropské unie za 52 POLYGON 8/1998 [pageend54]dostatečné a je jen vinou orgánů exekutivy, že nálezy NKÚ dostatečně nevyužívají. To je očividný nesmysl a Vo- lenik musí přece vědět, že zákon o Nejvyššim kontrolním úřadu České republiky činí z jeho rezortu platonický kolos na rozdíl od podobných institucí ve Francii, Holandsku, Belgii a jiných zemích civilizovaného světa. Není podpořen žádnými navazujícími sankčními zákony. Vláda ani jednotlivá ministerstva nejsou ze zákona přímo povinny vyvozovat ze závěrů kontrol NKÚ konkrétní důsledky. Volenik může svými kontrolami ucpat Strakovu akademii až ke stropu, aniž by donutil jediného ministra odejit z funkce, což např. Court de compte ve Francii může ze zákona. Kompetence českého kontrolního vele- úřadu končí tím, že o nepravostech si každý může počíst v jeho pravidelně vydávaném věstníku. To je trochu chabý důvod pro prezidentovu spokojenost. Druhý znepokojující výrok pronesl Pavel Rychetský, když zpochybnil po schůzce s Voleníkem smysl celé akce Čisté ruce slovy: Privatizace není z právního hlediska vůbec přezkouma- telná. Občan Rychetský má na takový názor jistě právo, místopředseda vlády Rychetský ale v žádném případě. Pokud tuto funkcí dobrovolně přijal, měl by si večer co večer před spaním odříkat místo Otčenáše důležitou větu z programového prohlášení vlády, kterou lze najít v bodě 4 tohoto textu. Zhruba se tam píše, že prověřeni podezřelých finančních operací včetně minulých privatizačních případů je považováno za jedno ze zásadních opatření vlády. ♦♦♦ Pověst praví, že ve městě Kocourkově se jednoho roku silně přemnožily mouchy. Sedaly na okenní tabule a tak je svým trusem zaneřádily, že bylo hanba pohledět. I zasedli kocour- kovští konšelé a rozhodli, aby městský sluha obešel s kladivem všechny domácnosti a vybil veškeré sklo z oken, aby mouchy neměly kam sedat. Stalo se. Pak přišel silný déšť s větrem a všichni obyvatelé města Kocourkova vynášeli z domovů vodu v kýblech. Je tu dilema. Byli kocour- kovští konšelé opravdu tak chudí duchem, nebo byl zrovna starostou majitel skle- nářské firmy? Našim potomkům jiná pověst donese, že ve městě Prostějově rozmohli se v září roku 1998 špačci. Za startovní čáru k cestě do teplých krajů si vybrali koruny dlouhé řady buků v Havlíčkově ulici. Jejich zpěv, ač rušil poslech pořadu Čundrcountry show (pořad svou přisprostlou pitomostí obzvláště mezi obyvatelstvem oblíbený), se dal vydržet. Špačkům ale dobře funguje trávení, a v zátopě jejich trusu začaly bruslit i automobily, nemluvě o důchodcích. Pracovnici technických služeb města nestačili ulici čistit. Je známo, že ptačí trus zrovna nevoní. I zasedli prostějovští konšelé a rozhodli ve vší vážnosti, že buky v Havlíčkově ulici musí být vykáceny, aby ptačí výtržníci neměli kam sedat. Rozhodnutí bylo potvrzeno Komisi pro životní prostředí (!) Městského úřadu v Prostějově. Možná, ale fakt nevím, se tam nesměle ozval imaginární drzoun s názorem, proč neoslovit nějakou sokolnickou organizaci, která by v okolí za mírný peníz vypustila jestřába či jiného predátora, čímž - jak známo - do špačků jako když střelí. Černí zpěváčci by se pak na cestě na jih houfovali třeba za městem. A vzrostlé buky by dál zdobily ulici. Je tu dilema. Jsou prostějovští konšelé opravdu tak chudí duchem, nebo se někomu z nich zrovna hodilo kvalitní bukové dříví? ❖ V Čechách jdou vládni činitelé s klackem na tisk, tedy na toho ušlechtilého hlídacího pejska demokracie. Člověku se až udělá husí kůže z té opovážlivosti. Verbální útoky premiéra Zemana a některých jeho ministrů se valí jednak na Mladou frontu dnes (prý se bude prošetřovat způsob její privatizace), avšak hlavně proti Lidovým novinám. Prý lžou, jako když tisknou. Ono je to tak, všichni jsme si před pánembohem rovni, ale novináři jsou jaksi rovnější. Řekne-li Zeman, že s jakýmsi Vízkem v Bamberku jednal půl hodiny, a ve skutečnosti to byly hodiny tři, jde o nepravdu a hned je oheň na střeše. Napišou-li ale Lidové noviny, že ministr zdravotnictví likviduje soukromé lékaře, a ono je tomu naopak (to už jen redaktoři si pletou lékaře soukromé s lékaři smluvními), nejde o ostudnou lež, natož o šířeni poplašné zprávy. Nejde totiž o nic. Novináři mohou lhát ostošest. Mají k tomu nikým nepsaná privilegia. Mohou zostudit hlavu státu, vyvláčet první dámu země bahnem, mohou kolečkám přidělat hrany, mohou všechno na světě. Říká se tomu svoboda tisku. Jenže taky se tomu dá říkat mediální teror. Aspoň do té doby, než některým novinářům v Čechách dojde, že smysl jejich práce není v uveřejňováni faktů, nýbrž pravdy o faktech. ■ POLYGON 8/1998 53 [pageend55]Eduard Beneš a jeho osobnost tentokrát v pohledu zámořského psychiatra JIŘÍ KŘÍŽEK Dr. Edvard Beneš, postavou malý a duchem sporný žák a nohsled svého velikého učitele Tomáše G. Masaryka, svého nedostižného vzoru, byl, spolu s Dr. Emilem Háchou, osudem zkoušen pravděpodobně daleko více než kterýkoli jiný československý prezident. Měl v životě hlavně smůlu. Sudice, stojivší nad kolébkou tohoto nešťastného, částečně asi nedobrovolného mučedníka československých dějin, mu dovolily jen nakrátko užívat „přívlastku zdobného spíše než přívlastku stálého" (epitheton omans spíše než epitheton con- stans) prezident Budovatel. Toto se jen kratičce zablesklo ve spojeni s jeho jménem, a vyvstává otázka, zda tento přívlastek navrhl někdo jiný či on sám. TGM byl sice bez problému zván prezident Osvoboditel, ale i on tím, že o řadě lidí říkával: „To je krásný člověk," zřejmě docílil toho, že i o ■něm se říkalo totéž. V jeho případě to ovšem byla pravda. Budu-li v dalším hovořit o některých povahových rysech Dr. E. Beneše, budu se dle možnosti snažit je odlišovat od občasných stavů zmätenosti, kterými trpěl později důsledkem své arterio- sklerotické mozkové nedokrevnosti. Bylo tomu letos, v červenci 1998 právě půl století, co jsme jako dorostenci procházeli v sokolských průvodech rozjásanou Prahou během XI. všesokolského sletu 1948. Tehdy dokonce ještě přijeli cvičit i sokolové z Jugoslávie. Přes varování našich cvičite- lů, kteří nám říkali: „Dejte pozor, vytáhnou vás z řady a víckrát vás nikdo neuvidí, “ jsme skandovali: „Byli jsme a budem, za Beneše puQjdem!" V té době již těžce nemocný Beneš se na radu přátel již raději na sletu neukázal, aby nedal podnět k nebezpečným demonstracím. Dva měsíce poté zemřel, ale symbolicky zemřel již v únoru 1948. Dalo se o něm tehdy říci, že je již mrtev, ale sám o tom ještě neví. Při pohřbu v záři 1948 jsem stál v dlouhém průvodu lidi za Palackého mostem. Vzal jsem si na to nové polobotky, které mi lidé ošklivě pošlapali a poškrábali. Dnes bych si podobný detail asi nezapamatoval. Jak to ale bylo ve skutečnosti s tímto zvláštním, ješitným, v mládí ryšavým člověkem s nosově huhňavou výslovností? Byl jistě velice pracovitý a ctižádostivý. Byl úspěšný již i ve Francii během první světové války. Je ale nesporné, že nebýt tehdy již dobře známého vědce a generála, dobrého Slováka Milana Rastislava Štefánika, mnozí z vlivných Francouzů by asi byli s Benešem vůbec nejednali. Štefánik mu svou příjemnou a zajímavou osobností doslova otvíral dveře. (Zlí jazykové tvrdí, že se pak Beneš za to Štefánikovi odvděčil až přespříliš.) Kdybychom se pokusili o psy- chologicko-psychiatrický rozbor otázky, proč byl Beneš v takové oblibě u T. G. Masaryka, snad by bylo možno usoudit následující: Beneš, co Masarykův žák, oblíbenec, nohsled a pochlebník zřejmě správně odhadl příležitost a možnost vyplnit v Masarykově duši jistý prázdný prostor, který se tam vytvořil v souvislosti s vývojem povahových rysů Masarykova syna Jana. Tento člověk střídavých nálad (povahovým typem cyklothym) nesl některé vlastnosti své matky Charlotty, která se pro své onemocnění po roce 1918 již vůbec nemohla zúčastnit veřejného života. Asi ne vždy splňoval očekáváni svého velikého otce, a možná že jej také něčim zklamal a též narušil rodinné prostředí. Prý někdy dandy a bonvivant, vrůstal Jan do nevděčné role syna velikého otce. Starý pán nad nim držel ochrannou ruku, a jednou prý vyhodil nějakého svého vysokého úředníka jenom za polovinu věty: „Přeje si vaše Excelence býti informována o ..." Dále nedomluvil. Týkalo se to prý nějaké večerní pražské příhody, jíž se Jan zúčastnil. Jinak prý se svým synem TGM často mluvil anglicky, a to i před českými návštěvníky. Události a poměry, jako jsou svrchu zmíněné, zřejmě pomohly vydláždit Benešovi cestu do Masarykovy duše a ukojit potřebu otcovství, v němž zaujal misto a roli „hodného" - vedle poněkud nezdárného - syna. V naší úvaze se lze jen letmo zmínit o některých Benešových povahových rysech, mnohé z nich však měly pro něj, ne-li pro národ, katastrofálni dopad. Řada politiků napsala ve svých pamětech, a potvrdili to i někteří lidé, kteří Beneše znali a s nimiž jsem mluvil (např. generál Josef Eret), že určité Benešovy povahové rysy mu doslova zabraňovaly v tom, aby byl vůbec správně informován o tom, co se kde děje. Generál Eret to vtělil do jediné věty: „Beneš kolem sebe snesl jen 'Yes-many', tj. přikyvovače." Schůze a porady totiž zahajoval tím, že hned na začátku všem vysvětlil, jak se - podle něho - věci mají. Pak už neměl možnost něco jiného se dovědět. V těch řídkých případech, kdy se někdo odvážil vyslovit své minění, Beneš po schůzi obvykle prohlásil: „Toho pana plukovníka či pana XY již mi sem nevodte." Tedy jednání nejen nedemokratické, ale také krátkozraké a pošetilé. (Detaily se lze dovědět např. z pamětí generála Františ54 POLYGON 8/1998 [pageend56]ka Moravce, šéfa Benešovy výzvědné služby, nebo ministra Dr. Prokopa Drtiny. Oba tito pánové byli ochotni pro Beneše kdykoli skočit do ohně, snad i po své smrti.) Dověděl-li se Beneš „omylem“ něco, o čem dosud buď skutečně nevěděl anebo vědět nechtěl, nastávaly trapné situace. Před dvěma lety zesnulý prokurátor Dr. Jaroslav Drábek (nar. 1902), který roku 1946 přivedl na šibenici SS Obergruppenführern Karla H. Franka, mi opětovně řekl: V době druhé republiky, tj. mezi Mnichovem 1938 a břez- nem 1939 navštívil Dr. Drábek dvakrát tajně Dr. Beneše v Londýně, kde tehdy bývalý prezident žil jako soukromá osoba a bývalý neúspěšný politik. Při jedné z těchto návštěv byl Dr. Drábek provázen Janem Masarykem, který ho předem upozornil, že prezidentův stav je špatný. Když se Dr. Drábek Beneše zeptal, jaké je jeho stanovisko k chystanému vyšetřováni, které proti němu zahajuje Druhá republika z iniciativy senátora národně demokratické strany Matouška na téma: „role Dr. E. Beneše při mnichovské katastrofě, příčiny kapitulace apod. “ Dr. Beneš zrudnul, vymrštil se a s viditelnou hrůzou v očích stačil vyslovit: „Jaké vyšetřováni?“ Pak na určitou dobu ztratil řeč a vypadal na mrtvici. Hovor bylo nutno rychle stočit jiným směrem a návštěvu zkrátit. Je určitý rozdíl v chování Dr. Beneše ve stavu maximálni odpovědnosti v roli vrchniho velitele československé armády v roce 1938, a za situace o několik let později, kdy bojoval o uznáni své londýnské vlády mocnostmi. Co vrchní velitel dobře vyzbrojené armády v době, kdy národ byl prodchnut téměř husitským fanatismem a odhodláním bojovat, situaci vyřešil rčením: „Nepovedu národ na jatka.“ O několik let později, z bezpečí londýnského exilu, však nabádá národ, aby (snad s klacky či kameny v rukou) škodil Velkoněmecké říši, která měla v té době dokonale vyzbrojenou a organizovanou armádu. Tyto politicky míněné výzvy stály životy desetitisíců nejlepších českých lidi. Jiní byli naopak ochotni za směšné přídavky cigaret, alkoholu a potravin vyrábět dobrovolně v přesčasových hodinách zbraně pro vítězství Velkoněmecké říše. Nedomyšleně vyprovokovaná povstání chtěla mit přitom před světem politický význam; význam vojenský byl nepatrný. Slovenské národni povstání se zhroutilo doslova za několik týdnů. Dvě slovenské divize se vzdaly bez boje. Ale ani na normálních frontách nebylo nic zaručeno. Teprve nyní upozorňuji američtí vojenští historikové celkem neradi na skutečnost, že během poslední německé protiofenzivy v Ardennách v prosinci 1944 Němci málem vyhráli válku. Chyběly již jen dva nebo tři dny špatného počasí, zabraňujícího spojeneckému letectvu v akci, a německé tankové jednotky by bývaly dobyly Antverpy, obrovský sklad válečného materiálu a hlavni spojenecký vyloďovací přístav. Invaze by tím bývala selhala, jižní část rozštěpené spojenecké armády by musela ustupovat na jih, zbavena zásobování. Severní by bývala neměla kam ustoupit. Vraťme se však k době předválečné. 21. záři 1937 se konal pohřeb T G. Masaryka. Tato skutečná i symbolická ztráta otce první republiky stmelila národ smutkem, dojetím a strachem. Dnes ale již jen málokdo ví, co Dr. Beneš toho dne četl nad rakvi prezidenta Osvoboditele. Všeobecně známá je závěrečná věta, v níž Beneš s horečně planoucím zrakem pronesl: „Prezidente Osvoboditeli, odkazu, který jste vložil do našich rukou, věrni zůstaneme. “ Dr. Beneš se postaral i o to, aby pohřební řeč, přeložená do angličtiny, byla rozšířena do světa. Byla natištěna na 35 stranách nádherného ručně vyrobeného papíru a vyzdobena kresbami a dřevoryty Mistra Karla Svolinského. Na straně 15, šestý řádek zdola, Dr. Beneš říká: „ ... moderni liberalismus, kapitalismus a socialismus devatenáctého století, a vědecký socialismus Marxův (and the scientific socialism of Marx) ..."A na straně 20, rovněž šestý řádek zdola: „ ... Dosáhli jsme nyní epochy vědeckého a třidniho socialismu Marxistického řádu (We had now reached the epoch of scientific and class socialism of the Marxist order) ..." Komentáře netřeba. Leckoho možná napadne, proč Dr. Beneš pumpoval tento jed do českých duši právě nad rakvi TGM, který se k těmto problémům vyjadřoval s větší rezervou. Po smrti Edvarda Beneše se národ jakoby rozštěpil na dvě části, zvláště pak ale česká emigrace, podle stanoviska: s Benešem - či bez Beneše. Máme-ll hledat poučení v dávné minulosti - mně jako milpvni- kovi medicíny, historie a latiny to ani jinak nedá - nemůžeme nevzpomenout dvou význačných postav starého Říma. Slavného řečníka Cicerona - a pleticháře a spiklence Katiliny. Během následujících dvou tisíciletí opakovali vzdělanci celého světa okřídlené rčení: „Cicero Hle, Catilina iste.“ Což lze přeložit: „onen slavný Cicero, a tenhleten Katilina. “ Někdo by třeba rád naše úvahy zakončil rčením: „Masaryk ille, Beneš iste. “ Jan Beneš neumí jen psát. Umí také kreslit: POLYGON 8/1998 55 [pageend57]Nezatížení minulostí (Každý desátý je u nás komunista) VLASTIMIL RADKOVICKÝ Často se za jeden z významných důvodů polemik a nedorozumění považuje zatížení minulostí. Z toho vyplývá, že snáze se shodnout a potřebné změny k lepšímu mohou zajistit především lidé minulostí nezatížení, tedy lidé mladší a mladí. V mnoha směrech je tento názor opodstatněný, např. při narovnávání vztahů se sousedním Německem. Nelze však nevidět, že pojem „nezatížení minulostí“ u nás znamená mnohem víc a hlavně se netýká jen starší a střední generace. Nezatížení minulostí má totiž u nás podobu i ignorace minulosti. Jak bylo nesčetněkrát prokázáno, neuvěřitelné množství českých občanů neví téměř nic zásadního o vzniku a průběhu druhé světové války, o událostech z roku 1948, stejně tak ani o situaci v roce 1968, ovšem někteří ani 0 podstatě čtyřicetileté totalitní zvůle, takže nejsou „zatíženi“ znalostmi o příčinách a důsledcích. Nezanedbatelnou kategorii tvoří ti, kteří o významných událostech mají solidní přehled, ale jejich osobnostní struktura jim nedovolu je - většinou z ideologických důvodů a někdy i z neschopnosti oželet dřívější mocenské pozice - poznané zvažovat ve všech vazbách a logické závěry respektovat ve svých rozhodnutích. Tím je vysvětleno, proč každý desátý občan ČR volil komunisty. Lze se podloženě domnívat, že těmto lidem v roce 1989 začal stávkovat rozum a většinou i svědomí, pokud nějaké měli. Zdánlivě paradoxně obdobná je situace u těch občanů, kteří se rozhodli dát svoje volební hlasy sociálním demokratům - ale 1 ODS. Sociální demokracie se stala útočištěm těch, kteří delší dobu vnímali zneklidňující propad české ekonomiky, politiky a zejména celonárodní morálky - a dospěli k přesvědčení, že obrat může přinést pouze zásadní změna na politické scéně. Z důsledků významného politického obratu si vrásky nedělali, protože většinou nemají ani potuchy o rozdílech mezi naší a např. německou sociálně demokratickou stranou. Také fakt, že třetina občanů žije na hranici existenčního minima a nevidí perspektivu ke zlepšení své situace, se stal rozhodujícím pro vítězství Zemanovy strany. ODS v předvolebním klání použila účinnou taktiku zvolením hesla,,Doleva - nebo s Klausem“ a voliče nabádala k záchraně demokracie před sociálními demokraty i formou „mobilizace“. Prestoje výsledkem voleb prvenství sociálních demokratů, ale druhou nejpočetněji volenou politickou stranou se stala ODS. Řadového příznivce ODS nezatěžují starosti s ostudnou a ne zcela uspokojivě objasněnou sponzorskou aférou této strany, Klausovy premiérské výroky o trvající prosperitě státu v době, kdy alarmující deficit zahraničního obchodu i tunelování bank a privatizačních fondů signalizovaly i laikům vážnost situace, natož někdejší Mackovy problematické desetimilionové zisky z prapodivné privatizace Knižního velkoobchodu. Řadový sympatizant není „zatížen minulostí“. Krajní přívrženec této strany při volebním aktu pouze zohlednil skutečnost, že díky jejím praktikám při mnohaletém výkonu státní moci se „neměl špatně“ a rád by takový stav zachoval. Za špinavé peníze, které Klaus nezná, se totiž žije lépe nežli za čistou mzdu za odvedenou práci. Nelze opomenout zjištění, že mezi voliče ODS patří i mnoho žen, jejichž nejsilnějším argumentem k volbě je sebevědomé vystupování předsedy ODS Klause, včetně obdivu k jeho elegantním oblekům a kravatám. Asi není třeba zdůrazňovat, že tyto obdivovatelky nejsou zatíženy ani minulostí, ani hodnocením Klausových státnických činů. KDU-ČSL v čele s Luxem, stejně jako nově vzniklá pravicová Unie svobody s „rebelem“ Rumlem, dostaly shodně pod deset procent hlasů, tedy každá méně než KSČM. Zkrátka - pohled na vlastní nedávnou minulost nám nevoní, raději se oddáváme sladké nevědomosti a za tuto ignoraci platíme nutností 56 POLYGON 8/1998 [pageend58]respektovat v parlamentu dědice totalitní zvůle, i když ti se dědictví slovně, ale jen občas a jen někteří, zříkají. Zesilují se kritické hlasy o rozhodující motivaci našeho politického dění, totiž získání vlivu a moci, zdaleka ne služby státu a těm, kteří v něm žijí. Občan tak ztrácí víru, že úřady byly zřízeny proto, aby mu sloužily. Skutečnost, že CR má větší správní aparát, než měla předtím celá Československá republika, nikoho příliš nevzrušuje ani ekonomicky, tak zbytečně zaměstnaní úředníci a nemalé náklady na provoz úřadů dále ukrajují ze státního slaboučkého rozpočtového krajíce. Ukazuje se, že skutečné a smysluplné šetření, stejně jako samozřejmá poctivá práce a ochota, jsou stále velmi nedostatkovými jevy, takže nezbývá, než se přiklonit k opakovanému poznatku, že v České republice přežívá dále snaha socialisticky pracovat a kapitalisticky žít. Co bude dál? Toť samozřejmě velká otázka. Ale nejen politická a ekonomická, nýbrž i občansko- mravní. Politické, hospodářské a občanské klima jsou spojené nádoby a nelze očekávat, že kdokoliv a cokoliv zásadního trvale změní na jakémkoliv mocenském postu, aniž dojde k důkladnému ozdravění morálky celé společnosti. K výsledku předčasných parlamentních voleb proto nedílně patří i pohled na celkový profil společnosti. Co jej charakterizuje? Dlouhou dobou a v posledních létech ještě zesilující ztrátu morálních zábran ilustruje vysoká kriminalita včetně hospodářské a té „obyčejné“, skryté, projevující se každodenně v běžném životě jako cosi samozřejmého a nevyhnutelného. Šizení, korupce, nepla- tičství, podvody, zastrašování, vydírání i násilné činy včetně objednaných vražd, nedodržování slibů, dohodnutých termínů a kvality, závist se snahou škodit, nerespektování zákonů a nařízení patří — bohužel - mezi časté projevy v aktivitách obchodníků, výrobců i poskytovatelů služeb. Následně jsou tyto „zásady úspěšných“ aplikovány i v kontaktech ryze občanských - samozřejmě i politických. Kdo lže, ten krade - volají ti, kteří lžou, že nekradou. Počet dopravních nehod povážlivě roste pro ignoraci dopravních předpisů, takže se hrozivě zvyšuje nejen horentní výše škod, nýbrž i počty invalidů a zbytečně usmrcených osob. Stoupají počty ukradených motorových vozidel i dálniční pirátství, podle posledních údajů o plných sto procent. České noviny jsou neustále zaplněny zprávami o daňových podvodech a neplatič- ství v objemech statisíců a milionů korun. Už dávno totiž neplatí, že v ČR jde pouze 0 ojedinělé nepoctivce. Protože krást, podvádět a porušovat zákony se u nás bohatě vyplácí. Není zapotřebí zvláštního důvtipu ke zjištění, že s takovou morálkou budou sebe- tvrdší a sebedokonalejší opatření jakékoliv vlády pouhými slohovými cvičeními - a nakonec bude i tato vláda, jako ta předchozí, nucena hledat záchranu v „balíčcích opatření“, tedy řešit rozpočtové problémy na úkor daňových poplatníků. Nelze totiž k polovině populace postavit policisty k zajištění dodržování zákonnosti, protože je značným problémem morálně narušenou polovinu třeba 1 jen přibližně určit. A možná by se nakonec i ukázalo, že nejde jen o polovinu populace, takže by ani nebyl dostatek policistů, u kterých navíc nelze s přílišnou jistotou spoléhat na jejich nepodplatitelnost. I pouhé udržení současné svízelné ekonomické situace - bez zásadního a prioritního řešení morálky - je možné zajistit pouze dalším razantním vytahováním peněz z kapes občanů, tedy vynutit si jejich stále vyšší finanční účast na kompenzacích škod jimi způsobených. Samozřejmě bez rozlišování poplatníků, kteří nekradou, kteří jen málo a kteří kradou ve velkém. A samozřejmě zcela bez ohledu na to, jak se na vzniklé situaci podíleli a podílejí naši představitelé zákonodárství i moci. To je však perspektiva zlověstné spirály nejen ekonomické, ale i sociální. Odhadnout plné důsledky jejího středového ukončení se však neodváží ani ten nejschopnější prognostik. Nezbývá než čekat... Moudří lidé, bděte! Proboha proč? Protože blbcům se zdá, že zmoudřeli! Toto rčení, aniž bylo míněno jen POLYGON 8/1998 57 [pageend59]jako vtip, jsem několikrát zaslechl v povolebních Cechách. Nelichotivá narážka je určena nejen značné části lidu obecného, nýbrž i mnoha nositelům nejednoho akademického titulu. Lid obecný však má velmi účinnou omluvenku: nebyl desetiletí informován správným směrem těmi, jejichž povinností to bylo. Zejména však v posledních devíti létech, kdy se možnost k začátku velmi účinné nápravy přímo nabízela, protože v roce 1990 byl kdekdo přesvědčen o tom, že se ve zcela nové režimní situaci musí začít znovu a s jinými osobními a občanskými parametry. Šance však byla nejen trestuhodně promarněna, nýbrž v rekordně krátké době nám vznikla jakási celostátní univerzita podvodu - se špičkově kvalifikovanými učiteli a vzory. Nejsmutnější je, že za přímé a účinné podpory vládní i politické elity, někdy i za její přímé účasti. Tragické všakje zjištění, že tato elita profesionálních politiků ve své většině dále působí i v současnosti, protože dostala důvěru voličů, pro něž jsou nezatížení minulostí, čili pohodlná ztráta paměti — ale i chorobná nechuť k hlubšímu přemýšlení - značně charakteristické. Naplnily se tím i obavy, že ve volbách nebude dostatečná možnost volit kvalitní a charakterní politiky, protože jich nemáme dostatek. Ovšem nejen v politice máme pouze to, co si zasloužíme. Nelze odolat a necitovat zdravou logiku mého českého známého, poctivého člověka, bývalého truhláře, dnes důchodce: Každý normální a uvažující člověk ví, že určité významné možnosti nebo velmi cenné věci nejde dát nikomu jen jako dar, aniž by si je obdarovaný plně či alespoň částečně zasloužil, nebo se na jejich vzniku nějak podílel. Hodně záleží na tom, jaký má obdarovaný charakter, jaký má vztah k hodnotám, jak je zralý. - Darem jsme dostali svobodu. Jen málokdo si ji dokáže vážit a rozumně ji užívat. Nemuseli jsme nic zaplatit, nic obětovat, ničím se přičinit. Rozmohly se nevídané podvody a krádeže a proto dneska chodíme ekonomicky o berlích. Vinou těch, kteří to připustili. Nikdo o tom ale nechce slyšet - nahoře ani dole... Už jsem jednou napsal, že by se tento truhlář-filosof měl stát poradcem presidenta či předsedy české vlády. Každý přínos zdravého rozumu - byť třeba jen selského původu - by musel být brzy patrný pro všechny občany a neméně pro demokratický svět. Luxusní parcely o rozloze 1.000 až 2.300 m2 s výhledem na Ještěd a panorama Jizerských hor. Výjimečná příležitost v okrajové lokalitě Mladé Boleslavi. Proč jezdit za vzduchem a krásou přírody ven z města, když je možno v takovém prostředí bydlet? Veškerá infrastruktura ve vzdálenosti ca 5 minut, vzdálenost od Prahy ca 15 min. autem po dálnici. Celková rozloha ca 23.000 m2, územní rozhodnutí vč. stavebního povolení, cena 435 Kč/m2. Prodej stavební firmě upřednostněn. AGENTUR PAZDERA, Kreuzplatz 20, CH-8008 Zürich Tel 01-932 32 22, Fax 01-932 52 03 Vyřizuje pan Lechner nebo pan Pazdera. 58 POLYGON 8/1998 [pageend60]Disproporce zdravotnické - hlavně však mezi politiky JAROSLAV OLŠANSKÝ Ze zpráv našeho tisku o stavu a problémech českého zdravotnictví během uplynulých deseti měsíců vyplývá jednoznačně, že tato předlistopadová „rozpočtová organizace“ a dnes postsocialistický útvar trpí na své cestě původně zcela samozřejmě programované přestavby koncepční chaotičností, stupňujícím se zadlužením a perspektivně nedostatkem financí. Jakkoliv chaos se může projevovat pouze okrajově a uvnitř organizace s jakkoliv i s miliardovými dluhy se dá v Česku dobře žít, nedostatek peněz budí u profesionála někdy až katastrofické vize. Není na údržbu nemocnic, provoz jejich zařízení, dokonce musí být krácena či odložena výplata. Jen Všeobecná zdravotní pojišťovna vykazuje dluh více než pětimiliardový. I když lze pozorovat jisté pokroky v práci stavovských organizací, dovolím si jmenovat především realistické, protože komplexní myšlení lékařské komory, tón udávají skupiny politicko-partajnické, které se vzájemně spíše potírají. Předložení konceptu, který by dokázal přesvědčit, že je životaschopný a způsobilý vývoje, jak jsme po třicet roků pozorovali na zdravotnických modelech sociálně vyspělých států na Západě, to doma schází. Mnoho partikulárně-partajních zájmů stálo ke škodě od samého počátku na cestě transformace. Prvé těžkosti tak před pěti lety se zdály být vyřešeny velmi snadno. Nezapomenu závěr jednoho prohlášení pana profesora Klause: „Zdravotnictví už opustilo stanici intenzívní péče.“ Nevím, jakými ukazateli se pan profesor při tom řídil. České zdravotnické zařízení nebylo generelně na intenzívce nikdy, ale když už, pak cesta z ní nebyla nikdy propracovaně předložena, i když se ji snažili prošlapat dva ministerští zástupci právě Klausovy strany. My, kteří jsme odsouzeni asi na doživotí pozorovat věci pohledem nezaujatějším, pohledem zvenčí, jsme se ani nedivili bojovému vystoupení tehdy zdravého lídra KDU-ČSL na sjezdu strany v září 1995, v němž neobvyklým způsobem a s rozšafností sobě vlastní nárokoval ministerstvo zdravotnictví do rukou své partaje. Bohužel, skutek útek. Po dvoudenní přestřelce, která se mezi ODS a lidovci rozpoutala a našla příslušnou odezvu v tisku, byli lidovci v dalších sděleních o svých přáních vést zdravotnictví mnohem umírněnější, a po volbách v červnu 96 při sestavování nové koaliční vlády neprojevili (přinejmenším ani polohlasem) zájem žádný. Takže čtenář s pamětí mohl toto lidovecké extempore považovat za humbuk. Sociální demokraté - až do předčasných voleb v červnu t. r. „ten třetí vzadu“ - měli koncepci od samého počátku určenou jejich líd- rem, který řekl, že zdravotnictví mesmí vydělávat. Po nástupu jejich mladého ministra do křesla rezortu vidíme, že tato zmíněná sociál- ně-demokratická premisa zůstane nějaký čas v platnosti, a to se všemi důsledky dirigistické- ho způsobu vedení, s nedostatečným vytvářením právních i jiných předpokladů pro privatizaci, efektivnost a samostatnost, jak jsme poznali na Západě. Zde ani při největších obtížích nemocnic a ústavů nikdo nevolá po systémových změnách. Veřejný sektor zdravotnických zařízení je dostupný a otevřený všem, stejně tak soukromý. Kdybych měl říci, jaký je mezi oběma rozdíl, jmenoval bych ten, že když se zařízení veřejného sektoru dostane do obtíží, může očekávat příspěvek od své územní administrativy, v privátním sektoru se v takovém případě musí brány špitálu zavřít. Za stávajících okolností vidím ve zdravotnické politice dnešní české vlády hlavní nebezpečí v tom, že podmínky k pokračování přestavby zdravotnictví budou obměňovány, místo eficience a výsledného efektu se bude měřit úsporností a přerozdělováním, místo samostatnosti nastoupí plán, snad napohled solidní, ale nikdy nesplněný. A zdravotnictví zůstane nadále v zajetí ztrnulosti, jak bylo za doby socialistických brigád. I s tím úplatkářstvím, jak se o něm několikrát - i když velmi cudně - vyjádřil denní a periodický tisk. Wiezikon/Horben 16. 11. 98 ♦ POLYGON 8/1998 59 [pageend61]S Adamem Smithem proti hrozbě rozkladu postkomunistických společenských systémů MIREK KARÁSEK Pokud titulek připomíná úvodník Rudého práva z období třídních bojů, pak podobnost není náhodná. I v tomto článku se budeme zabývat hypotetickou, leč stále možnou alternativou třídního boje. Sice s novými třídami, avšak s výsledkem o nic méně odstrašujícím. ÚVOD Před devíti lety se socialistické společen- sko-hospodářské systémy střední a východní Evropy zhroutily a současně v těchto státech začal přechod k demokratickým a tržním společnostem údajně sledujícím normativní „laissez faire“ Adama Smitha. Proces přechodu představil světu řadu so- cio-ekonomických modelů, počínaje „kupónovou privatizací“ v České republice, přes tzv. „terapii šoku" v Polsku a částečně i v Maďarsku, až ke „z Kremlu kontrolované (a příslušně brzděné) liberalizaci a rekonstrukci průmyslu“ v Rusku. Leč problémy ve sféře ekonomické a sociální, přerůstajíc! v sociálně-politické, zůstávají a v jistých odvětvích, např. v bankovnictví a státních financích, se dokonce zvětšují. Příkladů je dost: v létě 1998 zdevalvovala česká koruna o 30% 1); předcházející krach dvanácti (a možná i více) českých bank a velké problémy v ostatních navodil známou poznámku o „blbé náladě ve společnosti“; finanční a hospodářská krize v Rusku , která začala v srpnu 1998 34%ní devalvací rublu: časopis NEWSWEEK na ni reagoval článkem s titulkem „Povede to k fašismu?“2), v němž se mimo jiné praví: „...inteligentní Moskvané - poprvé po pěti letech - vážně uvažují o finanční a politické krizi řešitelné pouze zbraněmi..." Podívejme se nyní pro změnu do jihovýchodní Asie. Místní „ekonomičtí tygři" Thajsko, Malaisie, Indonésie, Korea (jižní), Taiwan, kteří se od konce osmdesátých let zdáli hospodářsky neotřesitelní, se najednou octli - po praktickém zhroucení bankovního sektoru - ve vážné hospodářsko-sociální a s tím i politické krizi. Podobnou krizí, sice ne tak drastických rozměrů, prochází Japonsko, a to už vůbec nemluvíme o Mexiku na začátku osmdesátých let, kde se tatáž krizová situace objevila nejdříve. V další části tohoto příspěvku se proto pokusím ukázat, že existuje v podstatě jednoduchá diagnostická metoda použitelná pro všechny země s jakkoliv rozdílným kulturním, socio-ekonomickým a socio-politickým „podhoubím", kterou lze na jedné straně “změřit vážnost výše uvedené krizové situace (za předpokladu, že za jistých podmínek lze kvantifikovat kvalitativní veličiny), a na straně druhé identifikovat podstatu problému a možnost jeho řešení. Podotýkám, že pro obecnou srozumitelnost článku se omezíme na jednoduchý slovní a grafický popis této metody. Komplikovanější algebraické a logické elementy, které se vyskytují v původní literatuře 3), lze získat na požádání od autora (např přes redakci). Na závěr se podíváme, jak se celý problém jeví z hlediska jedné, tedy české, společnosti a jaké závěry pro její další vývoj lze na základě této eseje učinit. ZÁKLADNÍ DIAGNOSTICKÉ METODY Jsou v podstatě čtyři: ( I ) Především jsou tu definice principu volného trhu jakékoliv společnosti, jak je před mnoha lety formuloval Adam Smith a jeho následovníci. Šestero základních předpokladů takovéto společnosti, které tvoří v jistém smyslu kauzální řetězec, jsem před časem uvedl v tomto časopisu 4). Z tohoto šestera jsou pro nás v tomto kole zajímavé hlavně „axiomy" (4), (5) a (6), kteréžto pro pochopení souvislostí reprodukuji a zvlášť důležité pasáže pak zvý- razňuji (a po případě rozvíjím): (4) „... spontánní spolupráce svobodných lidí vytváří ... systémy, ve kterých špatní jedinci (protože jsou postihováni zákonem, pokud překročí ustavená morální pravidla svobodného trhu a společnosti) mohou společnosti škodit jen minimálně...“ (5) „... klasické tržní hospodářství je proces, v kterém jednotlivci na sebe navzájem dobrovolně působí tak, aby dosáhli svých soukromých cílů, čímž zároveň vytvářejí řád; takto spontánně vytvořený řád odvozuje svoji dynamiku a behaviorálni popudy (např. vzájemné respektováni občanů) z práva na soukromé vlastnictví a ústavně zajištěné svobody ..., při čemž právní řád závazně kodifikuje práva všech občanů a tedy i vlády..." (6) „... pokud se lidé nenaučí hrát své sociální role (ať už spontánně či pod hrozbou postihu 60 POLYGON 8/1998 [pageend62]univerzálně platným a tudíž pro všechny závazným právním řádem) v tržním hospodářství žádná společnost (založená na tržním principu) se nemůže úspěšně ustavit (a tím méně udržet)..." (II ) Dalším prvkem je předpoklad, že každou společnost lze z hlediska axiomů (4) a (6) zařadit na žebříčky dvou základních, ale zároveň protikladných kritérií politického zřízení. Tyto žebříčky jsou pro jednoduchost definovány na numerických stupnicích od jedničky do čísla 10 ve dvourozměrné souřadnicové soustavě: Na vertikální ose Y jsou společnosti hodnoceny a seřazeny na základě kvality dobrovolnosti, zažité sebekázně a tradiční demokratičnosti, s jakou dosahují svých cílů a spoluvytvářejí dynamické fungování tržního hospodářství a tedy i státu. Stručněji řečeno, pátráme po stupni legitimity té které společnosti z hlediska atributů klasického tržního hospodářství. Maximální legitimita je 10, minimální 1. Na horizontální ose X jsou společnosti seřazeny podle toho, jak velký externí tlak (tj. takový, který nevyplývá z přirozených historických aspirací, sebekázně a behaviorálních popudů) či kontrola se musí vynaložit, aby i (a právě i) v podmínkách tržního hospodářství společnost mohla fungovat. Pátráme tedy po velikosti úsilí, které musí část společnosti vynaložit, aby se nenaplnila podstata axiomu (6). (= Společnost se bez účinně platného právního řádu neudrží.) Vzrůst centrální moci a kontroly nad společností ovšem nejen neguje axiom (5) (=Vzájemným dobrovolným působením jedinců vzniká spontánně řád, jakožto právní řád platný pro všechny), ale také podporuje vzrůst jediné vládnoucí skupiny: oligarchie, jejíž hlavní atributy jsou : vychytralost, korupce, nepotis- mus a oportunismus, zatímco sebekázeň, univerzálni právní řád a tradiční demokratické hodnoty chybí. Maximální externí tlak (či kontrola nad společností) má opět hodnotu 10, minimální má hodnotu 1. ( lil ) Třetím prvkem je logický předpoklad, že každá společnost ve snaze o sebezáchovu se snaží dosáhnout nezbytné úrovně životaschopnosti, kterou můžeme pro zjednodušení definovat jako kladnou konstantu skládající se z části „legitimní" a z části „mocenské“ (jak byly •vyloženy shora). Nakolik se společnosti nedostává komponenty „legitimní“, zajišťuje svou životaschopnost komponentou „mocenskou", dokud nedosáhne nezbytné konstantní úrovně. V našem zjednodušeném případě bude mít tato konstanta hodnotu 10; totiž čísla, které vznikne součtem výše uvažovaných - a tudíž prakticky možných - hodnot obou protikladných kritérijních kvalit na osách Y a X. (Pozn.: Nulová hodnota na jakékoliv ose je sice teoreticky možná, ale prakticky nereálná a v našem číselném zjednodušení tudíž nepadá v úvahu.) Předpokládejme, že přímky procházející těmito „prakticky možnými hodnotami": (Y=9, X=1), (Y=8, X=2), ..... , (Y=5, X=5)......... (Y=1, X=9) obsahují body maximalizující to které zřízení a jsou zároveň tangentami tvořícími obálku hyperboly na obr. 1. Pak lze dokázat3|, že každý bod, ve kterém se jednotlivá tangenta dotýká hyperboly (v našem připadě jsou to body Sí .......... S9), definuje jednoznačně příslušné socio-politické společenské zřízení, které se vyskytuje ve své optimální podobě. ( IV ) Konečně posledním prvkem a úkolem bude přiřadit jednotlivým bodům Si až S9 na „skluzavce“ naši hyperboly kvalitativní so- ciálně-ekonomický a sociálně-politický obsah. To je nutné proto, abychom pak celý model „skluzavky“ mohli použít pro přibližné určení stupně legitimity (dobrovolně ustavivšího se) tržního hospodářství té které společnosti spojené s existenci tradičních morálních hodnot v ní. To jsou kvality reprezentované na ose Y. Alternativně, hlavně v případě, kdy určení „legitimity" je obtížné, můžeme použít konstantního součtu hodnot na obou osách a pokusit se raději určit stupeň oportunismu, nepo- tismu a korupce jako průvodních charakteristik vzrůstu oligarchie ve společnosti, což je graficky znázorněno na ose X. POLYGON 8/1998 61 [pageend63]Jedno z rozumně efektivních přiřazení kvalitativních definic k bodům Si až S9 vychází z tvrzení, které lze snadno dokázat3), a které dokonce nepřímo vyplývá z prvků (II) a (III): Jestliže relativně stejný hospodářský propad či šok postihne několik zemí s různým společenským zřízením, pak výsledný so- cio-ekonomický, sociální a politický postih bude horší ve společnostech s vyšším stupněm moci oligarchie a z ní vyplývajícím vyšším stupněm oportunismu, korupce a nepotismu. Naopak ve společnostech s vyššími tradičními demokratickými hodnotami a všeobecně dodržovanými morálními kódy bude výsledný postih podstatně menší. Toto též jinými slovy znamená, že společnosti stojící níže na „skluzavce“ zobrazené hyperboly budou při stejně silném ekonomickém propadu vykazovat vyšší stupeň rozvratu v sociální, ekonomické a politické sféře; neboli rozklad společnosti zde bude (daleko) silnější. Technika přiřazení reálného kvalitativního obsahu jednotlivým bodům (nebo skupině bodů) na „skluzavce" na obrázku 1 má tři hlavní části, které ostatně vyplývají z prvků (III) a (IV ): ( a ) Výběr států (společností) v přítomné době existujících, které se dají s minimální možnou chybou seřadit na žebříček vlastností obou os Y a X , a které zároveň dokazují platnost nahoře uvedeného tvrzení v reálných situacích. ( b ) Slovní popis hlavních sociálních, ekonomických a politických realit, dokazatelných a typických pro společnost přiřazenou určitému bodu (nebo skupině bodů). ( c ) Test správnosti celého procesu užití kvalitních definic pro jiné, původně nesledované země a pozorování, zda stupeň jejich postihu (či propadu) souhlasí s jejich apriorním zařazením. Praktická podoba přiřazení verbálních situací a tedy i hodnot je důležitá, a proto ji také uvedeme nezkráceně. Logický proces a použitou data-bázi 3) však představíme pouze heslovitě; Pro vybranou skupinu zemí - tradiční země tržního mechanismu a demokracie (TZTMMD, tedy USA, Kanada, U. K. a všechny západoevropské země), Japonsko, Českou republiku, Indonésii, Hong Kong, Jižní Koreu, Malaisii, Singapur a Taiwan - jsme zpracovali3) oficiální statistiky ze sféry sociální, politické, socioekonomické a ekonomické. Tato data zčásti sloužila jako proxy pro určení stupně ekonomické moci oligarchie a té které zemi (např. „procento hrubého národního důchodu - HND, přerozdělené mezi nejbohatších 10% občanů" nebo „procento HND rozdělené mezi 20% nejchudších občanů"), zčásti jako proxy fungování bankovního sektoru (na př. „neproduktívni půjčky jako % celkových půjček") a zčásti jako ukazatel stupně ekonomického propadu či rozkladu politické stability (např. „roční pokles celkového indexu akcií", „devalvace měn jednotlivých sledovaných států vzhledem k dolaru“ či „frekvence a intenzita nepokojů ve společnosti“). Výsledkem je konverzní tabulka, která přiřazuje jednotlivým bodům Si - S9 na „skluzavce" (na obr. 1) verbální interpretaci podmínek v zemích typických pro jednotlivé body: 51 ... liberální demokracie s nedotknutelnými a dodržovanými základními lidskými právy; ústavně a reálně zajištěná svoboda, tržní hospodářství a sociálni instituce; právo na soukromé vlastnictví a implicitně dodržované vzájemné respektováni občanů a morálních zásad jsou doplněny transparentním a univerzálně platným právním řádem (tj. kodifikovaným souborem akumulovaných znalostí a zkušenosti minulých generací), který zabezpečuje práva všech občanů bez rozdílu; politické přesuny v rámci demokratické společnosti možné ba vítané; politická a hospodářská nestabilita ohrožující společnost je vyloučena. 52 ... liberální demokracie s nedotknutelnými a dodržovanými základními lidskými právy; ústavně zajištěná svoboda, tržní hospodářství a sociální instituce; právo na soukromé vlastnictví a vzájemné respektování občanů je zakotveno v transparentním a univerzálně platném právním řádu, který brání narůstání oli- garchických tendencí; politické přesuny časté, ale hospodářská nestabilita ohrožující společnosti je prakticky vyloučena. [Pozn.: K bodům S, a S2 lze přiřadit všechny země uvedené pod zkratkou TZTMD.] 53 ... ne zcela liberální demokracie s neúplnými základními lidskými právy; ústavně zajištěná svoboda a tržní hospodářství; právo na soukromé vlastnictví je zakotveno v právním řádu, který ale nezamezuje vzrůst oligarchie, jejíž existence plyne z historických skutečností bývalých kolonií či monarchii, a kdy odchodem správních elit je současný indigenní kontrolní aparát nedostatečně připraven; politické přesuny časté; vládnoucí vrstva (oligarchie) není příliš kompetentní čelit hospodářským problé- 62 POLYGON 8/1998 [pageend64]mům (zejména ve velkém průmyslu a bankovnictví), ale hospodářská destabillzace přímo ohrožující společnost není pravděpodobná. [Pozn.: K bodu S3 můžeme přiřadit „déle- sloužicí“ demokratické-cum-oligarchické státy Indii a Pákistán ] 54 ... relativně nové a neliberální demokracie s neúplnými základními lidskými právy; ústavně zajištěná svoboda a tržní hospodářství; právo na soukromé vlastnictví je zakotveno v právním řádu, který ale svou nedostatečností nedokáže napravit morální defekty společnosti a de facto podporuje vzrůst oligarchie; tato vrstva užívá ne zcela transparentních zákonů a neefektivní kontroly k získáni rozhodujícího hospodářského a politického vlivu; pro neschopnost vládnoucí oligarchie prochází hospodářství (zejména bankovní sektor) krizemi, které mohou za jistých podmínek přejít k ostré politické polarizaci a společenským nepokojům; přímé ohrožení společenského systému však zatím nehrozí. [Pozn.: K bodu S4 lze přiřadit Japonsko, Singapur, Filipíny, Polsko, Maďarsko a s velkou dávkou optimismu i Českou republiku.] 55 ... nově zliberalizované a zdemokratizované společnosti, ve kterých se otázka základních lidských práv a hlavně morálních vlastnosti jen velmi těžce prosazuje proti historickým (monarchistickým či diktátorským, tj. i komunistickým) společenským povědomím i přes ústavně zajištěnou svobodu, tržní hospodářství a právo na soukromé vlastnictví; historické vládnoucí třídy tvoří společně s vládnoucími kruhy novou oligarchii, která v právním vakuu prakticky diktuje sociálni a ekonomické podmínky v zemi; slabá a neschopná byrokracie nemůže čelit účinnou kontrolou hospodářským konglomerátům v moci oligarchie; očekávají se nepokoje, hlavně za krizových situaci (např. v bankovním sektoru), které pravděpodobně, alespoň v nejbližši budoucnosti, nepovedou k rozkladu společnosti; na druhé straně lze očekávat postupný rozpad demokracie (jakkoliv křehké:) a možný přechod k fašismu či jiným nedemokratickým formám vlády. [K bodu S5 můžeme přiřadit Rusko, Bulharsko, Albánii a při „drsně“ realistickém posuzování i Českou republiku.] 56 ... Společnosti, ve kterých sice základní všeobecně platná lidská práva de iure existují, ale vládnoucí oligarchie de facto propojuje hospodářství, vládu (a s ni i soudní aparát) a politické organizace; tyto quasidemokratické vládní instituce potlačuji legitimní liberálně- demokratické aspirace občanů, zatímco hospodářství (a hlavně nebezpečné propojení průmyslu a bankovnictví), řízené neschopnými předáky a vlastníky bez dostatečné společenské kontroly, není schopno uspokojivě řešit krizové stavy; lze očekávat politické nepokoje vyvolané hospodářskými a hlavně finančním krizemi s možným přechodem k diktaturám jako jejich řešením. [Sem lze přiřadit např. Taiwan, Hong Kong a některé jihoamerické státy jako Brazílii či Argentinu.] S7 ... společnosti s vládnoucí programově oportunistickou oligarchií, která propojuje a de facto „vlastní“ hospodářství i vládu (tzn. určuje jí prospěšnou vnitřní a zahraniční politiku); politický program liberalizace a demokratizace společnosti zůstává právě jen programem; co se týče soukromého vlastnictví, vládnoucí třída klade zvláštní důraz na vlastnictví celého bankovního sektoru, kterého (při vládnoucím nedostatku účinné kontroly) využívá na ničím nekryté a většinou fraudulentní, levné půjčky svým zpřežencům; neúčinné kontrolování, neschopní velkovlastníci pak zákonitě přivádějí zemi do krizových situací mnohdy s částečným kolapsem celého bankovního sektoru; lze očekávat silný odpor obyvatelstva s hrozbou politického převratu v zemi. [Sem lze přiřadit např. Thajsko,] SB ... společnosti ve kterých zkorumpované vládnoucí třídy nakládají se státem jako se svým vlastnictvím, zejména v bankovním sektoru, kde podvod převládá a kontrola téměř neexistuje; zkorumpovaná a vedení neschopná oligarchie není odpovědná ani zahraničním věřitelům a jimi dosazeným kontrolorům, tím méně společnosti, jediný cíl je obohatit se co nejvíce; systém založený na oportunním drancováni celospolečenských hospodářských zdrojů, ve kterém se obyvatelstvo brání jen mimoústavním předkládáním požadavků v před-revolučních konfrontacích, které zesilují, když při nastalém krachu bankovního systému ztratí většina obyvatelstva své úspory a v souběžném hospodářském krachu i možnost obživy; zánik společnosti je v tomto případě jeden z možných vývojových cest. [K bodu S8 lze přiřadit např. Malajsii.] S9 ... společnosti ve kterých zkorumpovaná vládnoucí oligarchie nakládá se státem jako se svým soukromým pašalikem; v hospodářských a zejména finančních sektorech převládají podvodné praktiky jako „tunelování", nezákonné převody a prostá krádež, které umožňuje naprostý nedostatek kontroly; vedení neschopná oligarchie již neodpovídá nikomu (neboť se společností se již „nehraje") a přePOLVGON 8/1998 63 [pageend65]rozděluje si zbývající společenský majetek mezi sebou; celkový hospodářský kolaps pak předznamenává začátek zániku společnosti, při čemž bránící se obyvatelstvo nemá jiný prostředek než občanskou válku, která tudíž nabývá reálně vysoké pravděpodobnosti. [K tomuto bodu můžeme přiřadit Indonézii ] CO Z TOHO PLYNE PRO ČESKOU SPOLEČNOST Z Axiomů (4) - (6), ze „skluzavky“ (na obr. 1) a z tvrzeni čtvrtého prvku diagnostické metody ( IV ) vyplývá důležité pravidlo: Pro každý stát plati, že samodestrukční trend jeho společenského systému je funkcí času. Jinými slovy, každá společnost má inherentní tendenci klouzat dolů po naší „skluzavce budoucnosti". Tento skluz je tím snazší (a tudíž samodestrukční tendence společnosti tím sinější), čím je společnost postavená níže na hyperbole na obrázku 1 (protože tím slabší, eventuelně neexistující je postihová funkce právního řádu, která je zvláště pro společnosti s historicky nezažitými či neznámými morálními vlastnostmi nezbytná). V České republice, jako ostatně ve všech postkomunistických státech, má výše uvedené pravidlo specifický dopad. Z předešlých úvah je zřejmé, že pouhé koncepce svobody, demokracie a svobodného trhu nejsou zdaleka tím všemocným lektvarem, po kterém se postkomunistická společnost zázračně vyšvihne k „světlým zítřkům". Dokonce ani demokraticky zvolená vláda a předpoklad rozumně fungujícího politického „podhoubí“ jim není. Oba tyto faktory nejsou nic víc než dvě (a ani ne ty hlavní) z několika základních podminek, po jejichž splnění by aspirace k „světlejším zítřkům“ získala dobrý základ. Zde tedy problém nevězí. Vězí v poměrně rozsáhlé oligarchické vrstvě 5| složené z bývalých (a zliberalizované- současných) komunistických vlastníků velkých hospodářských kombinátů, bývalých (a zde- mokratizovaně-současných) vysokých soudních, armádních a vládních úředníků. Tato oligarchie, působící ve velice nepřehledném (a neprůhledném a hlavně nedostatečně postihujícím či vůbec nepostihujícím ani největší společenské přestupky) právním řádu, pak posouvá českou společnost po „skluzavce" dolů. A vězí také ve zbytku společnosti, která kromě nedostatků morálních principů, v liberálních demokraciích běžných, vykazuje značně neliberální chování. To vše se asi dá shrnout pod pojem „nevalná kultura myšlení". Remcání u piva a distancování se od politického života, což je v jistém smyslu, vzhledem k historické zkušenosti z posledních šedesáti let pochopitelné, jsou jenom její průvodní jevy. Za této situace se jediným východiskem (viz lit. 4) a podrobnou diskuzi v lit. ”’) zdá být recepce cizího práva a podstatné přebudování českého soudního aparátu a kontrolních institucí, hlavně v bankovnictví a v průmyslu. (Pozn.: Zda je společnost připravena investovat do najmutí cizích státních příslušníků-expertů na tato exponovaná a životně důležitá místa, je jiná otázka.) Není to samozřejmě úkol nejlehčí, a lze ho časově odhadnout na půl až jednu generaci6). Je to přesto jediný celospolečenský projekt, který by dokázal zastavit skluz do časů, kdy zítra znamená již včera, a pravděpodobně po jistém časovém období by dokázal skluz obrátit „do kopce“, k těm opravdovým „světlejším zítřkům". ■ LITERATURA: 1) “Continental Divide", Central European Econ, Rev., Vol. VI. No. 6, str. 14 2) „Could it lead to fascism“, The Economist, July 11th, 1998, str. 17 3) Karasek, M. „Adam Smith, meet the post-cold-war world", Res. Report 10/1997, MoDA, K.S.A. & UBS Switzedand 4) Karásek, M., „Konec začátku či začátek konce?" Polygon 3/1997, str. 58-61 5) Radkovický, V., „Česká bublanina", Polygon 4/1998, str. 45 6) Hulík, M., „Kdo jiný než my Polygon 5+6/1998, str. 25-26 64 POLYGON 8/1998 [pageend66]Pouze dva? JOSEF KOLÁČEK Edith Stein? Alojzije Stepinac ..? Nic? Nejvýš oněmělý údiv s mírně naježeným dotčením. Záhřeb... válka... Ante Pavlovič... Jozip Brož Tito... Jakov Blaževič (chorvatský Urválek)... monstrproces... nekrvavá likvidace... Krašič... smrt před 38 lety. Vratislav, židovští rodiče... Husserl, zakladatel fenomenologie... ateistka .. docentka filozofie... feministka... karmelitka v Kolíně nad Rýnem... v Hechtu... deportace do Osvětimi... plynové komory... 9. srpna 1942. 3. října na mariánském poutním místě Mari- ja Bistrica. 11. října Svatopetrské náměstí. Z nesčetného zástupu mučedníků - dva svědkové... oběti na smír. Mučedníci to mívají těžké jak se svými současníky, kteří je nenávidí, odsuzují, trýzní a zabíjejí, tak s pozdějšími generacemi, které papouškují předsudky a ideologické nálepky propagandy státní moci, která je odsoudila a popravila. Tak tomu bylo za Pavla VI. v roce 1976, kdy skotští protestanté přišli do Říma manifestovat proti tomu „vlastizrádci“, kterého jejich předkové v roce 1615 důkladně umučili. Naši evangelíci nezůstali pozadu, když měl být svatořečen Jan Sarkander (umučen 17. 3. 1620). Tak tomu bylo s mučedníky za španělské občanské války: jen 14 800 kněží, biskupů, seminarists řeholníků a řeholnic; tak tomu bylo s bulharskou oběti komunistického teroru biskupem z Nikopole Evženem Bossilkovem. A nyní se to vrací u příležitosti blahořečení záhřebského arcibiskupa, kardinála Alojzije Stepinace. Levicoví novináři doslova opakují obžaloby z loutkového procesu Titova komunistického režimu, že „schvaloval vládu ustašovců za války, že jednal s Paveličem atd. Sám Stepinac při procesu na toto obvinění odpověděl: „A s kým jsem měl jednat? Jugoslávská exilová vláda byla v Londýně, tam jsem neměl spojení. Ti- tovi partyzáni v horách a naléhavé všední problémy jsem nemohl nechávat k vyřízení ‘až po válce'“. Sám chorvatský prezident Tudjman citoval v interview Stepinacova slova před soudem: „Byl bych zbabělcem, kdybych nestál svému národu po boku v jeho volbě nezávislosti země." V té době se Chorvátsko chtělo odloučit od Jugoslávie, jež byla klecí. „Chorváti nebyli ani pro fašistickou ani pro komunistickou ideologii. Stepinacovo blahořečení je odpovědí na obžaloby jeho, církve, ale i chorvatského lidu. Je to také připomínka všech obětí komunismu“ - tolik Tudjman. Stepinacovi obhájci citují z jeho homilie z roku 1942: „Všichni lidé, všechny rasy jsou Boží děti. Nelze vyhlazovat Cikány nebo Židy, protože prý je to nižší rasa." Dále protest z roku 1941 adresovaný Paveličovi, aby neprováděl deportace, neboť při nich je s neárijci zacházeno nelidsky a kruté.“ Na další obvinění, že nebránil násilným konverzím pravoslavných a židů, se uvádějí Stepinacovy důvěrné pokyny kněžím z roku 1941: „Přijdou-li za vámi osoby pravoslavného nebo židovského náboženství, které jsou v nebezpečí života a chtějí se obrátit, přijměte je, abyste zachránili jejich životy. Na konci této šílené epochy mohou zůstat v církvi ti, kdo se obrátili z přesvědčení, ostatní, až pomine nebezpečí, se mohou vrátit ke svému náboženství.“ Dokud si Tito a jeho orgány dělali naději, že Stepinac bude jejich povolným nástrojem, že se „odtrhne od Říma a vytvoří národní církev“, lichotili mu. Když ale v pastýřském listu 22. 9. 1946 požadoval svobodu tisku, vyučování, shromažďování, komunistický režim odpověděl zatčením a už 30. září byl postaven před soud a po loutkovém procesu - a starší pamětníci dobře vědí, jaké absurdity dokázali vyrábět všelijací Urválkové během takových procesů v padesátých letech! - byl 11. října 1946 odsouzen k 16 letům vězení - to byla taxa komunistické justice pro biskupy, opaty a provinciály různých řádů. Milován Djilas, kdysi druhý v nomenklatuře po Titovi ve svých pamětech přiznává: „Potřebovali jsme obětního beránka.“ POLYGON 8/1998 65 [pageend67]Stepinac je však i ve vězení ostnem pro režim, a tak se ho chtějí rychle zbavit. Pokoušejí se ho likvidovat desetinásobně silným zářením, pak jedem dávaným v malých dávkách do potravy. Mezinárodní protesty a pak v roce 1953 jmenování kardinálem zmírňuje zběsilost komunistických likvidátorů. Stepinac umírá v internaci v rodném Krašiči 2. 2. 1960. Po celou dobu komunistického režimu až dodnes je jeho hrobka v záhřebské katedrále cílem nepřetržité pouti občanů všech věkových i společenských vrstev. Chorvatský parlament prohlásil v roce 1992 rozsudek komunistické justice za neplatný a posmrtně kardinála Stepina- ce rehabilitoval. Edith Stein - lapidárně o jejím životě. Narodila se 11. října 1891 (po druhé se vrací toto datum, jako u rozsudku nad Stepinacem) v židovské rodině a své dětství prožila podle židovských tradic. Avšak v 15 letech ztrácí víru a stává se z ní ateistka. Roku 1911 začíná vysokoškolská studia, jež pokračují na různých německých univerzitách. Navštěvuje přednášky profesora Husserla, zakladatele fenomenologie, stává se jeho asistentkou. Ke křesťanské víře ji přivedou dvě fakta: hluboce křesťanský postoj pani Reinachové po smrti jejiho manžela v I. světové válce a četba autobiografie sv. Terezie z Avily. 1. ledna 1922 byla pokřtěna a roku 1933 vstoupila na karmel v Kolíně nad Rýnem. V roce 1938 ji představení kvůli pronásledování Židů poslali do holandského Echtu. Zemřela 9. 8. 1942 v plynové komoře koncentračního tábora Osvětim. Do současných polemik vnášejí světlo následující upřesněni. Edith Stein byla Židovka, kdyby tomu tak nebylo, nacisté by ji byli nezabili. Je ovšem také pravda, že by nebyla „likvidována“, kdyby holandští biskupové navzdory formálním příkazům nacistických představitelů nebyli nechali číst ve všech katolických koste- lich tvrdé odsouzení pronásledování holandských Židů nacistickými orgány. Osvětluji to fakta: na počátku roku 1942 se nacisté rozhodli pro tzv. „konečné řešeni", tedy pro vyhlazení Židů. Několik měsiců nato začínají v Holandsku razie Židů. Představitelé různých křesťanských vyznáni v Holandsku na to reagují ostrým odsouzením pronásledování Židů. Prohlášení má být čteno ve všech koste- lích. Nacistické úřady byly o tomto aktu informovány a daly na vědomí holandským představitelům křesťanů: žádný protest nebude mít účinek. Naopak bude podnětem k urychlení a zintenzivnění deportace Židů podle krve a náboženství. Za druhé: nemáme v úmyslu deportovat Židy, kteří konvertovali ke křesťanství. Bude-li však tento protest přečten v křesťanských kostelich, deportujeme také ty osoby židovského původu, které byly pokřtěny. Po této vyhrůžce a vydíráni se představitelé křesťanských církví rozhodli nedat společně sepsaný text číst - ovšem s výjimkou katolických biskupů, kteří tento protest dali číst v kostelich 20. července 1942. Nacisté na to reagovali uvězněním a deportací všech katolických Židů. K této události existuje dokument generálního komisaře Schmidta Tento dokument byl na příkaz nacistických úřadů zveřejněn ve všech holandských časopisech 3. srpna 1942. Stojí v něm mimo jiné: „Rovněž v některých protestantských kostelich byla čtena prohlášení uvádějící některé argumenty proti deportaci Židů. Nicméně představitelé protestantských církví nám oznámili, že nechtěli dát číst zmíněná prohlášení, že pouze z technických důvodů nebylo možno zabránit jejich čtení ve všech kostelich. Protože však katolický klérus nedbá našich příkazů, jsme nuceni považovat Židy, kteří se stali katolíky, za naše nejhorši nepřátele a zajistit, aby byli proto co nejdříve deportováni na východ.“ Následkem tohoto rozhodnutí nacistů byla Edith Stein zatčena a spolu s dalšími katolickými konvertity deportována do Osvětimi a usmrcena. Umírá tam až po týdnu, tedy 9. srpna. Důvody její smrti jsou tedy dva: že byla Židovka a nenávist nacistů ke katolické církvi, jež vedla k vraždění Židů, kteří se stali katolíky. Tato skutečnost nejen opravňuje, ale také plně odůvodňuje vyhlášení Edith Stein za mučednici a tedy i její kanonizaci (prohlášení za svátou) ze strany katolické církve. Avšak to, co se stalo v Holandsku s Edith Stein a s dalšími Židy zatknutými a zavražděnými nacisty, mělo ještě jeden daleko závažnější následek. Papež Pius XII., který právě v té době dostal bližší údaje o holokaustu, rozhodl o zveřejnění protestu proti pronásledování Židů. Sám napsal text protestu, který měl být publikován v Ľ Osservatore Romano (vatikánský deník). Avšak krátce před zamýšleným zasláním do tiskárny dostal Pius XII. informace o katastrofálních následcích protestu katolických biskupů v Holandsku. Byl tak postaven před skutečné dilema. Došel ale ke správné66 POLYGON 8/1998 [pageend68]mu záměru, že oficiální protest by Židům nijak nepomohl, ba naopak by způsobil zvýšené pronásledováni a tedy další množství obětí. Osobně spálil stránky svého protestu, aby nezpůsobily další vlny vraždění, které nacisté připravovali stovkám tisíců lidí. Pius XII. se však zároveň rozhodl ještě více zintenzivnit pomoc ve prospěch Židů neoficiální tichou cestou. Je všeobecně známo, a bylo to také uznáno mnoha židovskými představiteli, že se tímto způsobem Piu XII. podařilo zachránit stovky, ba tisíce Židů, kteří se podle jeho příkazů skrývali v katolických klášterech nebo u katolických laiků v mnoha zemích, kde byli nacisté u moci. A bylo to dílem tisíců křesťanů - řeholních řádů a rodin - kteří statečně riskovali své životy pro záchranu židovských bratří. 9. října 1958 umíral Pius XII. Římané mu dali titul „Zachránce města". Všeobecně šel hlas: Byl to velký papež. Proticírkevní propaganda, živená z mnoha stran (R. Hochhut: „Náměstek“ a ostatní liberální, zednářské a komunistické výtvory) z něho udělala téměř hlavního viníka holokaustu Židů spoléhajíc na Goebbelsovo pravidlo: “Stokrát opakovaná lež se stane pravdou. Řím, 11. října 1998 ❖ Krátké pohledy na české politické nebe JAROSLAV OLŠANSKÝ ❖ Tři občanské strany se podílely léta na vládě v ČR. Předposlední od července 1996 do listopadu 1997 byla dokonce menšinová. Od samotného počátku byla provázena nedostatkem koaliční disciplinovanosti a na jejím konci stála dvě usnesení, v jedné občanské koalici nepochopitelná. Není dnešní stav tzv. antikoaliční smlouvy, po předchozím údobí koketérie mezi KDU a sociálními demokraty dalším důkazem, že dnešní pravicová reprezentace si není vědoma zodpovědnosti, která vyplývá z vážnosti doby a z mandátu, kterého se jí dostalo? ❖ Mnohdy se jeví, že česká politika trpí nedostatkem schopnosti politického konsenzu. Ten sám o sobě je podmíněn předkládáním rozpracovaných idejí a vizí, které musí odrážet nejen stav poznatků z domova, ale i schopnost podívat se na problémy, jak je vidí lidé zvenku nebo jak tyto byly řešeny jinde. Tím je redukována možnost konsenzu vlivem silných jedinců ve stranách, kteří jsou bohužel pouze velmi zásadoví (ale bez idejí) nebo školometsky akademičtí. Oba směry zapomínají, že politika v demokracii je uměni možného. ý Vést znamená schopnost předvídat. Uvědomili si naši doma, že nabytím vlivu ČSSD se cementují nežádoucí vlivy nejen ve straně, ale i v občanské bázi, v níž se populistické myšlení stane těžkým břemenem; jeho obsahem jsou: „svoboda, kolik potřebuji, povinnosti, aby to nebolelo“? AUTOPŮJČOVNA IRENA nabízí k pronajmutí osobní automobily. Na přání budou přistaveny na letiště. Nájem automobilu s manuální převodovkou od USD120 za týden, s automatickou převodovkou od USD200 za týden. Sleva při delším nájmu. Adresa: Irena Hasáková, Nesvačily 16, CZ-267 27 Beroun Telefon a fax: ++420-311-684745 nebo jen telefon ++420-311-636906 POLYGON 8/1998 67 [pageend69]Růžová Evropa a vstup ČR do Evropské unie Naděje na brzké přijetí se vzdalují ZDENĚK LEINER Kde jsou ty časy euforie, kdy čeští vládní pohlaváři a tisk oznamovali, že jednání o vstupu České republiky do EU byly zahájeny a že jsou otázkou měsíců a mála let; republice se otevře západoevropský trh, investoři se pohrnou, mladí Češi budou mit dveře zaměstnáni ve špičkových západních podnicích otevřené a čeští podnikatelé budou svobodně působit v patnácti členských státech! Již to, že se v ČR hovoří a píše o „vstupu“ místo o „přijetí“, je charakteristické pro jistou domýšlivost, že EU nás čeká s otevřenou náručí... A že pouhá srovnání českých právních norem s normami EU bylo české veřejnosti prezentováno jako „jednání“. Konkrétní jednání byla zahájena až 10. listopadu, poté co Evropská komise 7. listopadu zveřejnila analýzu tak zvaných „Pozičních dokumentů ke kapitolám evropského práva", neboli zprávu o výsledku výše uvedeného srovnání, které nyní český tisk nazývá „rentgenování". Je mi českého čtenáře líto, že se potýká s takovými obskurními termíny, které jsou po prvním přečtení nejasné i pro zahraničního pozorovatele informovaného západoevropským tiskem. Analýza Evropské komise zdaleka nevzbuzuje optimismus. Osmnáct měsíců uplynulo od prvních oficiálních posudků šancí kandidátů na přijetí. Na rozlišení dvou skupin se nic nezměnilo. V první skupině, s kterou se počítá v první fázi rozšíření Unie, zůstávají Česká republika, Polsko, Maďarsko, Estonsko, Slovinsko a Kypr. Ostatní nejsou považováni za „zralé": Slovensko, Bulharsko, Rumunsko, Litva a Lotyšsko. Avšak zatímco Česká republika byla ještě před dvěma lety považována za „vzorného žáka", dnešní analýza je vůči ní značně kritická. Zjišťuje, že její postup sbližování s EU se „znepokojivě zpomalil". Hans van den Broek, komisař EU pověřený rozšířením, neváhal prohlásit, že ČR (ale též Slovinsko) „stagnuje“. Ostatně analýza praví doslovně, že „žádný z kandidátů k dnešnímu dni nesplňuje kodaňská kritéria“: výkony ekonomiky, demokratický charakter institucí a všeobecně „schopnost integrace do rodiny“. Jediný pokrok zjišťuje pro Slovensko, zařazené do druhé skupiny z důvodů politických, nikoli ekonomických. Pád mečiarovského režimu a převzetí moci koaliční vládou Mikuláše Dzurindy, jenž se zavázal k obnově demokracie v SR, pravděpodobně umožní přeřadit tuto zemi do první skupiny. V euforii vyvolané pádem komunismu kancléř Kohl a prezident Chirac při svých státních návštěvách v Polsku a ČR kdysi slibovali oběma státům přijetí do EU v roce 2000. Dnes ve své mnohem opatrnější analýze uvádí Evropská komise rok 2003. Avšak mnozí politologové a dokonce členové Evropské komise data přijetí diferencují. Komisař pro průmysl Martin Bangemann potvrdil reálnost roku 2003 jen pro Maďarsko a Slovinsko. O ČR nehovořil, a nyní někteří západoevropští experti pro ČR uvádějí rok 2005 nebo 2006. Příčiny odsunutí data přijeti ČR Již během „rentgenování“, které bylo v případě ČR zdlouhavé a obtížné, ozýval se_prý v Bruselu v kruzích expertů názor, že České republice vinou Zemanovy vlády, složené většinou z komunistů přebarvených na růžovo, hrozí přesunutí do druhé skupiny. Analýza Evropské komise uveřejněná 7.11. nepotvrzuje v ničem tento pesimismus. Je však nepopiratelné, že existují skutečnosti pro Českou republiku značně nepříznivé. Uveďme například nelegální vývoz zbraní do zemí nepřátelských Západu. Pod hlavičkou české firmy bez licence ministerstva průmyslu a obchodu obdržely komunistická Severní Korea a Čína české pancéřové nosiče raketometů a jiná vojenská vozidla. Cikáni požadující azyl ve Velké Británii, problém sudetských Němců, skutečnost, že ČR se stala křižovatkou obchodu s drogami a základnou východoevropských pašovatelů nelegálních imigrantů do západní Evropy, již před pádem více méně pravicové Klausovy vlády značně poškodili v očích EU naši pověst. Další příčiny jsou inherentní Evropské unii. Eventuelní zvýšení počtu členů z 15 nejdříve na 21 a později až na 27 členů vyžaduje bezpodmínečně reformu nynějších institucí EU - parlament s relativně nízkou pravomocí je spíše poradní než zákonodárný orgán. Evropská komise je sbor vysokých úředníků, kteří vykonávají rozhodnutí sboru šéfů členských vlád, připravená výborem zahraničních ministrů. V obšírném komentáři nadepsaném „Členství východních zemí: sázka, před níž Patnáctka váhá“ píše: „Instituce jako Komise, Rada ministrů a Parlament, pojaté v roce 1957 pro Evropu šesti a od té doby jen trochu flikované, jsou již nyní přetíženy, a v den, kdy bude opět zvýšen počet účastníků, budou ohroženy paralýzou.“ O nezbytné reformě evropských insti68 POLYGON 8/1998 [pageend70]tucí v perspektivě zvýšení členů, se na nej- vyšší úrovni hovořilo již v Maastrichts reforma byla hlavním účelem konference v Amsterodamu, avšak vinou odporu Francouzů a Angličanů, kteří mají kvůli vlasteneckému odporu občanů panickou hrůzu před vývojem EU ke konfederaci nebo dokonce federaci, o niž usiloval Kohl, Amsterodam skončil fiaskem a příprava EU na rozšíření je v nedohlednu. Není to bohužel jediná inherentní překážka. Organizace zemědělců ve Francii, Německu, Holandsku i jinde se v obavě před levnou produkcí Maďarů, Poláků a jiných kandidátů vstupu ostře stavějí proti. Vzpomeňme na povyk s českým omezením dovozu jablek, jenž prokázal vliv zemědělského lobby západní Evropy. Značný je též odpor dělnických odborů, obávajících se masového příchodu pracovních sil z nových států, jejichž mzdová úroveň je mnohem nižší než v západní Evropě. V tomto směru má největší problém rakouská levicová vláda. Prezident Thomas Klestil při své nedávné státní návštěvě v Praze ujistil Václava Havla svojí podporou české kandidatury vstupu do EU, avšak nemohl zatajit, že více než polovina rakouských občanů je proti. Dle francouzského komentátora Pierra Boceva, specialisty na střední a východní Evropu, „rakouská vláda se souží mezi svoji vůlí podpořit vstup slovenského souseda a rakouským obyvatelstvem, které je nepřátelské vůči možné záplavě levné pracovní síly“. Dle analýzy nejmenovaného západního diplomata deset členských států z patnácti „hlásá realismus“, to jest zatáhnutí brzdy. Mimo těch vlád, které se obávají ztráty podpory zemědělských a dělnických voličů, obávají se oprávněně Španělsko, Portugalsko a Řecko, že bohaté subvence, které nyni od EU pobírají, budou sníženy ve prospěch nových chudých členů. Situace se ztížila dalším zrůžověním EU Po vytvořeni růžově-rudé vlády ve Francii vinou nešťastného rozpuštěni parlamentu s pravicovou většinou se v Německu po vítězných volbách chopila moci Schröderova růžo- vo-zelená vláda, ve které zelení jsou v mnohém ohledu spiše rudí. I ve Francii jsou ve vládě kromě komunistických ministrů a státních tajemníků též dva zeleni, kteří se staví proti přijetí východních kandidátů, protože dostatečně nedodržují pravidla ekologie. Francouzská komunistická strana je tradičně - v zájmu bývalého SSSR i dnešni Ruské federace - nepřátelská vůči EU a NATO, a současný předseda Robert Hue, jemuž se splnila touha po účasti komunistů ve vládě, má velké problémy se svými soudruhy, kteří setrvávají na protievropských pozicích. Snaží se proto ovlivnit Jospinovu vládu, aby umlčel vnitrostranické kritiky. Zčásti se mu to podařilo. Francouzský ministr zahraničí Hubert Védrine reagoval v Bruselu na doporučení Evropské komise, aby byly s první skupinou kandidátů neprodleně zahájeny konkrétní rozhovory o vstupu, slovy: „Francie odmitá politiku překotného postupu vpřed a tobogánu. Posudky Evropské komise o různých kandidaturách jsou zajímavé, seriózní a doložené, avšak nelze podle nich předvídat rozhodnutí, která bude nutno učinit, a vůči nimž si ponecháváme úplnou svobodu hodnocení. Finanční a zemědělská reforma EU - Agenda 2000 - je komplikovaná a reforma institucí je absolutní předběžnou podmínkou rozšíření." Též z německé strany zaznívají nové hlasy zvonící umíráčkem nadějím na brzký vstup. Vizionář a obhájce rozšíření Helmut Kohl odešel, a Gerhard Schröder prohlásil, že rozšíření „bude obtížnější a komplikovanější, než se předvídalo." Schröder již na schůzce premiérů v rakouském Pörtschachu 25. října doporučoval nepospíchat. Jeho ministr zahraničí, silně levicový aktivista strany zelených Joschka Fischer, odmítl v den zveřejnění analýzy Evropské komise odpovědět novinářům, zda rok 2003, doporučený komisí, je pravděpodobný. Těm, kdož vyslovili obavu, že bude šlapat na brzdu, řekl: „Jsme docela nakloněni rozšíření. Ale musíme být realisty “ Podobné hlasy se začaly ozývat z Itálie, kde se po pádu Prodiho umírněné vlády, pro příznivé přijetí středoevropských zemí kormidlo též otočilo silně doleva. Prodi padl proto, že mu komunistická Refundazione odmítla podporu při hlasování o rozpočtu. Novou - levicovou - vládu vytvořil Massimo d'Alema, post- komunista v čele vlády, jako takový první z 15 zemí EU. Dnes vládne pravice jen ve Španělsku a Irsku; pro brzké rozšíření je to tím spíše neblahé, že v některých členských zemích se proti němu staví také část pravice. Například ve Francii je proti němu odedávna Le Pěnová Národní fronta a část gaullistů v čele s vlivným býv. ministrem vnitra Pasquou. Češi se asi budou muset ozbrojit trpělivostí. Saint Raphael, 11.11. 1998 ■ POLYGON 8/199S 69 [pageend71]České konekce Alexandra Solženicyna JOSEF LOVELL přátel. Má prý unikátní znalosti z prvé ruky, které společně se svědectvími velkého množství lidí (5), znajících S., umožnily napsat tuto jedinečnou biografii. Řezáč v úvodu zdůrazňuje, že nejde o životopis, ale o „patologickou pitvu těla zrádce". Publikace vyšla v Moskvě 1. dubna 1978. Datum vydání - prvý apríl - je symbolické. Ze všech režimových provokací, snažících se poškodit největšího současného ruského spisovatele, je tato pokládána za nejlživější, nejpodlejší. V podstatě jde o sbírku pomluv, propagandisticky upravených svědectví a o Řezáčovy invence. Snaží se představit S. jako ničemného, zbabělého zrádce. Byl prý již jako školák úskočným pletichářem, který se později za války stal známým svoji zbabělosti (6). V gulagu měl být policejním informátorem, zradil své přátele, svou matku, svoji první ženu, svou vlast a nyní na Západě dělá kariéru dobře placeného válečného štváče. Mimo tyto a jiné lži autor měl drzost napsat, že S. je propagandistickým pisálkem s pochybným nadáním a s nedokonalou znalostí ruštiny. S jedinou výjimkou - na str. 84 je svědectví o tom, že S. by[ vynikající matematik - nenajdete o něm v Řezačově práci nic pozitivního. Je zřejmé, že Řezáčova akce byla částí rozsáhlého, centrálně řízeného úsilí Brežněvovy KGB oslabit vliv tehdy vydávaného Souostroví Gulag. Toto monumentálně dokumentované dílo otevřelo mnoha lidem ve svobodném světě oči, umožnilo jim pochopit pravý charakter a zločiny sovětského systému. Je s podivem, že Solženicyn, který měl bohaté zkušenosti s agenty-provokatéry, neprohlédl včas své české „přátele“. S Holubovými postupně přerušil všechny styky až po důvěrném varování švýcarskou bezpečností, že oba manželé spolupracují se sovětskou rozvědkou (7, 8). Skutečný charakter a poslání T Řezáče neprohlédl. Později se dozvěděl, že Řezáčova perfektní znalost ruštiny souvisí s jeho pětiletým studiem na vysoké škole KGB v Moskvě (9). Solženicynův český známý byl na svůj úkol agenta provokatéra dokonale připraven. Je možné, že i detektivku Trpaslík na houpačce, která autorovi kdysi získala mnoho sympatií a byla v našem exilu populární, Řezáč napsal s pomocí sovětských tajných expertů. Předával jim zřejmě mnoho důvěrných sdělení o S. činnosti ve Švýcarsku; například o tom, že autorské příjmy za Souostroví Gulag věnuje V únoru 1974 byl Solženicyn zatčen, zbaven občanských práv a proti své vůli vyvezen ze SSSR. Zpočátku žil ve Švýcarsku, v Cury- chu. Seznámil se zde s manžely Holubovými, kteří emigrovali z Prahy po r. 1968. Paní Holubová, česká občanka a rozená Ruska, přivítala Solženicyna tradičním slovanským způsobem, chlebem a solí. Lingvista Dr. František Holub, pracující pro mezinárodní tiskovou agenturu, uvedl k Solženicynovi svého přítele, též emigranta z počátku sedmdesátých let, Tomáše Řezáče (1). Představil jej jako disidenta, nazýval Řezáče, který nedlouho před tím vydal v exilu zajímavou detektivku s protikomunistickou tendencí (2), „českým Solženicynem". Řezáč zapůsobil na jinak velice ostražitého a těžko přístupného Solženicyna dokonajou znalostí ruštiny a ruské kultury. Dokonce Řezáčovi předal svůj poem Pruské noci se žádostí o český překlad (1). Řezáč, syn známého komunistického spi- sovatele-stalinisty, pracoval po mnoho let v Praze jako jeden z mnoha režimu sloužících žurnalistů. Měl podstatně menší literární nadání než jeho otec, který byl až do své smrti předsedou komunistického svazu čs. spisovatelů. Řezáčova emigrace počátkem sedmdesátých let překvapila mnohé z našich exulantů. Překvapil je po druhé, když napsal úspěšnou detektivku. Po třetí je překvapil v r. 1975 nečekaným návratem do Prahy. Po příjezdu pomluvil v tisku a v televizi exil a přihlásil se nadšeně k husákovské normalizaci. Něco obdobného před nim vykonal jen jeden z našich kulturních pracovníků, a to nedávno zesnulý básník MUDr Miroslav Holub, který podobné prohlášení, obsahující vyznání sympatií k Husákovi, společně s ostrým odsouzením Pražského jara a našeho demokratického exilu uveřejnil v českém tisku v srpnu 1973 (3). Řezáč měl v rukávu ještě jedno, a to největší překvapení. Z Prahy odešel do SSSR, kde dlouhou dobu pracoval na knize o Solženicynovi. V této činnosti byl všemožně podporován sovětskými orgány. Mohl kamkoli cestovat a s kýmkoli mluvit. Řezáčova publikace, s titulem Spiral izměny Solženicyna (Spirála S. zrady) uvedená jako překlad z češtiny, vyšla těž v Itálii (4). Autor je v ní představován jako dobrý Solženicynův známý, kterému se podařilo proniknout do vnitřního kruhu S. intimních | 70 POLYGON 8/1998 [pageend72]na vybudování sociálního fondu pomáhajícímu rodinám politických vězňů v SSSR. V souvislosti s touto informaci byla řada lidí v SSSR, včetně disidenta Ginzburga, zatčena (10). Sol- ženicyna se jistě dotklo, že Řezáč pomlouvá i jeho rodinu - rodiče - a že se snaží svou knihou v prvé řadě poškodit jeho pověst v zahraničí, a to obzvlášť mezi ruskými emigranty. Řezáčova kniha ale ovlivnila málokoho. Zajímavé sdělení najdete v pamětech Olega Kalugina. Kalugin, bývalý generál KGB, poslal výtisk Řezáčovy práce Donaldu Macleanu, kdysi britskému diplomatu, jinak mnohaletému agentu NKVD, který žil v Moskvě se svým kolegou a též anglickým zrádcem Kimem Phil- bym. Maclean knižku obratem vrátil s poznámkou: „Děkuji za dárek. Prosím Vás, neposílejte mi už nikdy něco tak nesmyslného. Pokládal bych to za osobní urážku“ (11). Celá tato Řezáčova činnost, stejně jako mnohé jiné akce KGB, vyzněla zcela naplano. Solženicynova pověst nijak neutrpěla. Bez nadsázky je možno prohlásit, že žádný ze spisovatelů dvacátého století neovlivnil moderní historii a mysl milionů lidí po celém světě tak, jako tento největší žijicí ruský autor s obdivuhodným nezlomným charakterem a osobní statečností. ■ Ref er enc e (1) D. M. Thomas: Alexander Solzhenitsyn - (London, 1998), s. 435 (2) Pod pseudonymem A. Lidin: Trpaslík na houpačce - (Kolín nad Rýnem, 1973) (3) Napf, v deníku Práce, 18. srpna 1973 (Praha) (4) T. Řezáč: Spiral izměny Solženicyna - (Moskva, nakl. Progress, 1978): italsky: nakl. Teti - (Milán, 1978); zřejmé vlivem sovětských sponzorů se toto nakladatelství specializovali na útoky proti S. (5) Řada lidí, které prý Ř. interviewoval, toto veřejně popřela (např. v Los Angeles Times, 22. květen 1980, Russka- ja mysl, 26. říjen 1978, M. Scammell, s. 990) (6) T. Řezáč, s. 73 (7) Bild am Sonntag, 2. dubna 1978, svědectví pí. Solženicynové (8) M. Scammell: Solzhenitsyn - (N. York, 1984), s. 887n. (9) D. M. Tomas, s. 435, 463 (10) Times (Londýn), 22. únor 1978 (11) O. Kalugin: Spymaster (N. York, 1994), s.144n. Vydávání Polygonu v roce 1998 sponsorovali: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Olga Jonášová, Bethesda, MD Manželé Linkoví, Göteborg - Rudolf Soukup, Saarbrücken G.J.Strejka, Quito - Jaroslav Teplý, Voorburg (NL) Dr. Eduard Vedral, Cicero, IL Jednotlivá čísla Polygonu je možno koupit na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Prodejna českých knih - Milan Cimburek, Zürich, Badenerstr. 698 Knihkupectví Dialog (Václav Hora), Frankfurt / Main, Gutleutstr. 15 Prodejna českých knih - Petr Paštrnák, Wien, Lindenstrasse 5 POLYGON 8/1998 71 [pageend73]SOUKROMÁ OZNÁMENÍ UBYTOVÁNÍ V PRAZE: • PRAHA - Celý kvalitní byt na Vinohradech. Metro, výtah, garáž, max. pro 5 osob. - Tel/fax: 00420-2-749257, telefon (bez faxu) 00420-2-994 2395. • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. • V Praze-Zahradním Městě pronajmu slunný byt v zeleni, 2+1 s loggii, 6,p. (výtah), zařizený, částečně renovovaný, s telef., dobré spojení do centra (bus, tram), mod. nák centrum v místě. Smlouva minim, na 1 rok, měs. CHF 450,- + vedl. nákl. (inkaso). - J. A. Duchon, Gäbelbachstr.45, CH-3027 Bern. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. ŠPANĚLSKO-ČESKÝ KROUŽEK COSTA BLANCA: Schůzky přátel Bílého pobřeží každou první neděli v měsíci od 10. do 14. h. v »Casa Šárka«, Denia. Inf. a plánek cesty obdržíte na tel. +34 - 919 41 31 56. PRÁVNÍ POMOC Vám poskytne JUDr. Milan HULlK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. Z OBSAHU ČÍSLA 8/98 Na titulní stránce: dva obrazy s vánoční tématikou od Radka Kučery LANDERGOTT Josef: Říjen až polovina listopadu v české republice, politický přehled ............................................ 1 NOVÁK Dušan: detto, hospodářský přehled 9 VALENTA Vladimír: Pandořina skříňla: Co nám řekl 28, říjen 1998?............................................................................... 15 HULÍK Milan: Hodně málo - Před padesáti lety ... a po nich 22 FRÝBORT Luděk: Čechy a Západ........................................................................................................................................... 24 DITTRICH Zdeněk: Osudové "osmičkové" roky 30 ŠTILLER Pavel: Společné rysy čs. politických krizí .......................................................................................................... 33 ZOUFALÝ Otakar: Rozhovor se senátorem Milanem Špačkem 39 TRINKEWITZ Karel: Komu nevoní moderna .................................................................................................................. 42 ULČ Ota: Povolební pokračování Clintonovy aféry 45 HULÍK Milan: Kdo byl Jan Antonín Baťa ........................................................................................................................ 47 VERNER Pavel: Zpětné zrcátko 52 KŘÍŽEK Jiří: Eduard Beneš a jeho osobnost z pohledu psychiatra ................................................................................... 54 RADKOVICKÝ Vlastimil: Nezatížení minulostí 56 OLŠANSKÝ Jaroslav: Disproporce zdravotnické - hlavně mezi politiky............................................................................ 59 KARÁSEK Mirek: S Adamem Smithem proti hrozbě rozkladu postkomunistických společenských systémů 60 KOLÁČEK Josef: Pouze dva? ............................................................................................................................................... 65 LEINER Zdeněk: Růžová Evropa a vstup ČR do Evropské unie 68 LOVEL Josef: České konekce Alexandra Solženicyna ..................................................................................................... 70 Číslo 1/99 vyjde v druhé polovině ledna 1999. Redakční uzávěrka je 7. ledna 1999. 72 POLYGON 8/1998 [pageend74]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch für Versicherungs-, Finanz-, Unternehmens- und Rechtsberatung; raaaara Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raannra Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend75]ŠPANĚLSKO - DENIA Začínáme s výstavbou II. vesničky klubového rázu »KOROUHVIČKA« (La Giralrtat Charakteristické znaky: Rozloha pozemku 50.000m2, 500m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným okolím. Na výběr jsou: letní bvtv. řadové domky, rodinné vilky. (Poznámka: l.vesnička s českým zázemím »La Pedrera II« byla realizována v letech 1986-1988.) Informace o všech možnostech podá: Věra Divoká H: Č./Coo 14. E-03700 Penia fAlicantel Telefon: +34-96 578 58 36 Mobilní telefon: +34-919 41 31 56 Fax: +34-96 642 22 78 nebo 96 578 34 48 FRUKTKONDITORI neboli OVOCNÁ CUKRÁRNA je v Goteborgu na Tradgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 - 130 129 FIT FOR LIVE [pageend76]