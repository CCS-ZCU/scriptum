[pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VlRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVY ŽIVOT, VIA DELLA CONCILIAZIONE, 1. ROMA-ITALIA, Řídí redakční kruh. Vychází 20. s označením následujícího měsíce. • Předplatní na rok 1963: V Itálii 1800 lir (podpůrné '2500 lir). Pro ostatní zemi 3 dol. (podpůrné 5 dol.) nebo stejná hodnota v jiné méně. Zasílání letecky účtujeme zvlášf a třeba je platit předem. Předplácí se v Itálii: pošt. slož.: C. c. post. 1-33428 Accademia Cristiana Ceco- slovacca • Via della Conciliazione, 1. Roma (617) s pozn, NŽ 1963. • Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 1800 lir na : Nový život - Accademia Cristiana Cecoslovacca, Roma, Via della Conciliazione 1. • Italia. * Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto Mönchen (13b), Nr. 151283. — Austrálie : CML (Dr. Stanislav Hofírek), 519, Dryburgb Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montrealu (Rev. A. Pelikán S. J.), 4605 West Broadway, Montreal 26, Que. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzaziont Tribunale Roma N. 3779 del 16-3-54. • Direttore respon- sibile: P. Vincenzo In s o l e r a S. J. w>v» život JAN ČEP V E L K O N O Č N Í Nevíme nikdy, co se vlastně děje v duši um írajícího člověka, i když jsme mu byli celý život docela blízko. Nemůžeme cítit to, co cítí on, jako nemůžeme prožít předem ani svou vlastní agónii, byť se nám třeba někdy zdá, že jsme zasaženi její předtuchou. Těch jedenáct, kteří šli s Ježíšem onu poslední noc přes potok Cedron do zahrady Getseman- ské, nemohlo tušit, co se v něm děje. Petr, Jakub a Jan odpověděli bezradným mlčením na jeho nenadálé přiznání: »M é duši je smutno až k sm rti.« — Slýchali sice předtím jeho předpovědi jakéhosi velikého utrpení, které bývaly ostatně spojeny s předpověďmi velikého vítězství a veliké slávy. Věděli, že náboženští představitelé Izraele jsou čím dál tím podrážděnější jeho tvrzením, že je vtělený Syn Boží, slíbený Mesiáš, ale že jeho království není z tohoto světa. Jaký Mesiáš, který nechce především osvobodit židovský národ z politické poroby, učinit jej vládcem nad ostatními národy ? — Jim samým se to v hlavě nesrovnávalo, ale jeho každodenní důvěrná blízkost je přesvědčila, že nemůže nemluvit pravdu, i když jim často zůstávala jeho slova neproniknutelnou záhadou. Vyzařovalo z něho cosi tajem ného; cítili, že ví víc, než vědí obyčejní lid é u z d ra v il před jejich očima tolik nevyléčitelně nemocných, vzkřísil několik m rtvých; a ne především proto, aby se o něm mluvilo, aby ukázal svou moc, nýbrž proto, že měl s lidmi soucit, že mu bylo »líto zástupu «. — Sami cítili sílu jeho lásky, které si ničím nezasloužili; četl v nich jako v otevřené knize, a to ne jako člověk zvědavý, ale jako někdo úžasně milující. Nelhali mu, když ho sami ujišťovali, že jsou ochotni dát za něho život. Ostatně věci se v posledních dnech vyvíjely tak, že jejich světské naděje byly opět posíleny: znělo jim ještě v uších nedávné »hosana!«, když vjížděl do Jeruzaléma jako král a lidé prostírali pod nohy oslátku, na kterém seděl, vlastní pláště, usekávali větve se stromů a házeli je před ním na cestu ... Zato během dnešní večeře byly jeho řeči opět plné záhadných narážek na blízký konec, třebas je ujišťoval, že přijde opět. O chlebě a víně, které jim dával jíst a pít, říkal, že je to jeho vlastní tělo a jeho krev ; a najednou to postesknutí, že je mu smutno až k sm rti... I pro nás je Kristova smrtelná úzkost tajemstvím ; naše obraznost před ní uhýbá, nevystačíme na ni se žádnou lidskou psychologií. Je pro nás tajemstvím, jak je v něm přítomno zároveň vědomí člověka a vědomí vtěleného Boha. Ten, kdo prožívá smrtelnou úzkost v Getsemanech a potom, když je přibit na kříž, je především člověk; ale její rozměry, její hloubka přesahují obyčejnou zkušenost lidskou. Ten, který se potí krví v zahradě Olivové a opakuje potom na kříži výkřik žalmistův : » Bože můj, proč jsi 74 [pageend2]mě opustil ? « — je sám nevinen, ale změřil až ke dnu propast, do které uvrhl člověka a celé stvoření akt pyšné vzpoury. Obyčejný umírající člověk má najednou před sebou všecko, co udělal v životě špatně, čemu se zpronevěřil a co už nemůže napravit v tomto čase. Má však zároveň ze své víry naději, že se může v jistém smyslu osvobodit sám od sebe a od následků svých činů, poněvadž je vzal před ním na sebe Někdo jiný ; Někdo, kdo prožil jeho agónii před ním a za něho — ; kdo ji prožil předem za všecky, kteří kdy umírali a budou umírat. Když však se ten Někdo jiný potil sám krví v zahradě Olivové, zela před Ním vzdálenost mezi Bohem a člověkem, Tvůrcem a stvořením, jako nepřekročitelná propast, vyhloubená vědomým a svobodným aktem lidské vůle. Stála před ním temnota srdcí setrvávajících v svém záporu, srdcí, za která možná um írá nadarmo, která budou odmítat až do konce jeho lásku. Hloubil se před Ním celý prostor lidských dějin, který se hrozil vymknout ze své dráhy a zřítit se v pádu nedozírné závrati. Bylo třeba vzít na sebe celou tu strašnou tíhu, vrátit Boží lásce samo počáteční hnutí lidské vůle, smířit její svobodu s otevřenou štědrostí Božího bytí. Bylo třeba otevřít každou lidskou agónii přístupu světla, prolomit zed pyšného lidského zoufalství, které se uzavřelo samo do sebe. A potom ho uviděli opět živého, v jeho těle, které znali předtím, ale které nebylo docela totéž. Zůstaly mu stopy hřebů na rukou a na nohou a také jizva v boku, po ráně kopím. Přece však jim trvalo chvíli, než uvěřili docela, že je to On. Slyšeli jeho známý hlas, mohli se ho dotýkat, viděli ho jíst — ale zároveň jako by pro něho přestaly existovat fysické přehrady, jako by už nebyl vázán prostorem a časem. Zjevoval se mezi nimi znenadání, na místech od sebe vzdálených — ba takřka na více místech najednou. Když se vrátili do Jeruzaléma dva poutníci, ke kterým se připojil cestou do Emauz, dověděli se, že ostatní ho viděli také. Zůstal s nimi takto ještě tajemných čtyřicet dní, » mezi časem a věčností«, jak praví Romano Guardini. Nepominulo nic z toho, co se stalo. Všechny minulé události zůstaly v platnosti, ale byly jako by převedeny do jiného prostoru, tak jako bylo přeměněno jeho tělo. Jako se Duch stal tělem, tak se tělo stalo D uchem. Ježíš se už nikdy neodloučí od svého těla. Vezme je s sebou k Otci. Zůstane pro věčnost takový, jaký byl po svém zmrtvýchvstání. Nebylo lehké těm, kteří se s ním takto setkali po druhé, aby pochopili tuto změnu, aby se v ni odvážili uvěřit. Bylo jim třeba svatodušního osvícení, aby se stali plně účastnými tajemných zásnub času s věčností. Neboť toto zmrtvýchvstalé tělo jim otvíralo perspektivy, do kterých nebyli schopni vkročit ze svých přirozených s il; jako je pojala před několika dny závrať z jeho smrtelné úzkosti, z jeho posledního výkřiku na kříži, tak byli oslněni z tohoto nepředstavitelného výstupu smrtelného těla do nesmrtelnosti. — » Až budu povýšen od země, potáhnu všecko k sobě, « řekl jim jednou ; to jest, všecek stvořený čas, celé lidské dějiny, všecky hvězdy a všecka slunce, všecek stvořený prostor, všecky jeho tvary. Jeho vlastní zmrtvýchvstání, jeho vstup do slávy je zárukou a začátkem konečného vítězství života. On přemohl smrt za nás za všecky; jako vstal On, vstaneme jednou i my, přijmeme-li nejprve účast v jeho úzkosti smrtelné. Ale nikdo z nás nebude už v té poslední svrchované chvíli opuštěn tak, jak byl opuštěn On, když musil překročit propast strašlivého rozdělení, kterou položilo mezi člověka a Boha, Boha a stvoření, člověkovo počáteční »ne«. Nyní můžeme projít ze smrti do života cestou lásky, kterou nám otevřel On, která je jeho darem. — Jenom cesty jedné země jsou poznamenány jeho lidskými šlépějemi, cesty Galileje, Judska a Samařska. Jeho smrtelný pot byl vypit hlínou zahrady Getsemanské. Vrávoral potom pod křížem ulicemi města Jeruzaléma až k onomu po- pravišti, které se jmenovalo » Hora lebek «. Vypravovali se tam odedávna poutníci, aby mohli vtisknout vlastní kolena do této cesty bolesti, orosit ji svými slzami, omýt ji svou lítostí a láskou. Avšak cesty, po kterých chodil zmrtvýchvstalý oněch tajemných čtyřicet dní, jako by nás potkávaly všude, tak jako se zjevoval on učedníkům v Jeruzalémě a těm dvěma, kteří šli do Emauz, a potom za onoho ranního úsvitu u jezera Tibe- riadského. Byli tam Petr a Tom áš a Natanael, Jakub a Jan, a ještě jiní dva. Uviděli ho na břehu z rybářské lodky, na které strávili celou noc, a nikdo se ho neodvážil zep tat: » Kdo jsi ?« 75 [pageend3]Prošel však v těch čtyřiceti dnech, mezi časem a věčností, i po všech cestách, po kterých jsme kdy v životě chodili my sam i; cítili jsme ho před sebou v dětství, na pěšinách mezi jarním obilím, mezi záhumením své rodné vsi a farním kostelem na návrší, jehož zvony nám najednou slavně zaduněly vstříc ; a potom všude tam, kudy jsme nosili svou radost a své soužení, svou úzkost a svou naději, své výčitky svědomí, pocit své samoty a volání neznámých světů. Slyšeli jsme hlas učedníka, kterého Ježíš miloval, jak říká Petrovi: »To je P án ! «, a věděli jsme, že říká pravdu, že vydává svědectví o věcech, které zažil; a srdce nám hořelo jako poutníkům emazským, když se jim rozplynul před očima. JOSEF CHMEL KRISTŮV PIONÝR ZE ŠUMAVY 25. února byl v přítomnosti sv. Otce přečten výnos kongregace obřadů, kterým se schvalují dvě zázračná uzdravení, vykonaná na přímluvu služebníka Božího Jana Nepomuckého Neumanna. Svatý Otec pak dal výnos uveřejnit. Tím byl skončen proces blahořečení. V nejbliž- ších měsících dojde k »beatifikaci«, k prohlášení za »blahoslaveného«. Uveřejňujeme už nyní tento krátký životopis nového blahosla- vence ; i vzdálenější čtenáři budou vědět,/ že to je náš*krajan z Prachatic, až budou číst, že se koná v bazilice sv. Petra slavnost blahořečení. Šumavan Bodrý šumavský sedlák daroval roku 1836 studentu bohosloví, který se právě chystal na cestu do Nového světa, jednu zlatku a přidal k ní radu : »Zlatku dej na lodi kapitánovi, aby se držel pěkně při břehu. Kdyby se s lodí něco stalo, nebudeš mít daleko k zemi.« Ten mladý student byl Jan Nep. N e u m a n n , rodák z Prachatic a pozdější americký biskup ve Filadelfii. Ještě po letech si vzpomínal s úsměvem na tuto příhodu z mládí a na opatrnost onoho sedláka. Když však odcházel z domova, nebylo mu zrovna do smíchu. Neumann se moře nebál, nestrachoval se o svůj život a nechtěl kapitána přemlouvat. Musel však soustředit všechnu svou mravní a duchovní sílu, aby přemohl sám sebe a mohl opustit břeh své vlasti. Srostl s domovem. Šumava mu vtiskla provždy svou tvář do duše. Rodiče a sourozenci ho obklopovali láskou, pochopením a něhou. Před naloděním v Le Havre si poznamenává do svého deníku : »Bože, moje srdce dnes touží bez přestání po domově. Co asi dělají rodiče a sourozenci? Jak je mám rád ! « Hlas Boží je silnější než pouto krve a půdy. Hluboce věřící rodina prachatického punčocháře Filipa Neumanna, původem z Bavor, pokládala za zvláštní milost, že se její syn Jan cítil povolán ke kněžství. Gymnasium a první semestry bohosloví vystudoval Jan v Českých Budějovicích a studia dokončil v Praze. Už jako student viděl v kněžství skutečný ideál nadšené práce pro duše, a nikoliv řemeslo nebo existenční zajištění. Jeho mateřština byla němčina. Záhy se začal u svého přítele učit česky, aby se ve svém apoštolátě mohl stát opravdu všem vším. Josefínskými poměry na pražské theologické fakultě Neumann nadšen nebyl. Po ukončení bohosloví ho čekalo další zklamání. Pro nadbytek kněžstva v budějovické diecézi Neumannův ročník nebyl vysvěcen. Prozřetelnost však připravila pro mladého apoštola jinou cestu, drsnou a úzkou, ale spolehlivou a Boží. V Budějovicích se Neumann dověděl, že američtí biskupové hledají studenty bohosloví a mladé kněze. Pochopil, že tohle je řešení jeho otázky. Vyskytly se ale hned nové potíže. Kdo však má před sebou pevný a jasný ideál, je silnější než sto jiných, kteří mají jen zájmy. Neumann žil zcela svému ideálu. Získal si souhlas rodičů a- povolení budějovického biskupa, opatřil si cestovní průkaz a sehnal peníze na cestu. Překonal i své vlastní srdce, tak srostlé se šumavským krajem, s kouzlem jejích vesnic a měst, s vůní hlubokých lesů. Aby ulehčil sobě i svým tíhu rozloučení, Neumann odchází z domova časně ráno a nepozorovaně. Teprve z Budějovic píše rodičům a loučí se s nimi před cestou, která ho vede přes Štrasburk, Nancy, Paříž, Le Havre — do Nového světa. 76 [pageend4]Misionář V Novém Yorku stařičký biskup Dubois přijal Jana Neumanna s otevřenou náručí a s otcovským srdcem. Již po třech týdnech, dne 25.6. 1836, vložil na jeho hlavu své biskupské ruce a vysvětil ho na kněze, na Božího dělníka a Kristova pionýra. Americké tempo je skutečně příslovečné. No- vokněz Neumann dva dni po svém vysvěcení jde jako misionář do pralesů v oblasti Niagarských vodopádů. Život misionáře na Divokém západě se může zdát romantický a dobrodružný. Ve skutečnosti však Neumannova misijní práce byla tvrdá, vysilující a opravdu pionýrská. V obvodu 80 km bylo třeba stmelit v křesťanské farní společenství kolonizátory přicházejí z Irska, Francie, Německa, Itálie i ze slovanských zemí. Misionář Neumann vynikal dvěma vlastnostmi, pro duchovního pionýra nepostradatelnými : hlubokým a ve víře zakotveným nadšením, které ho přímo hnalo do apoštolátu ; a měl i velmi vyspělou schopnost vidět podstatu svých úkolů, neztrácet čas a síly ve vedlejších činnostech, umět se soutředit na to, co je první, důležité a nutné. Pro mladou vznikající Církev v novém rodícím se národě kostely a školy znamenají nutné opěrné body pro další duchovní růst a náboženský rozvoj, jsou páteří její organizace v apoštolátu a zárukou její síly. Roku 1839 přišel za Neumannem do niagarské misie jeho bratr Václav; brzy pak převzal místo učitele v první Neumannově farní škole. Redemptorista Jan Nep. Neumann se v práci nešetřil. Bez nadsázky lze říci, že dřel až do úpadu. Roku 1840 se tělesně vyčerpal tak, že musel ulehnout. Na zotavení šel k redemptoristům do Roche- steru. Tam po dlouhé úvaze a k nemalé lítosti biskupově se rozhodl vstoupit i se svým bratrem Václavem do mladé misijní řehole založené svátým Alfonsem z Liguori. K tomuto kroku nevedly Neumanna osobní zájmy, nýbrž apoštolské nadšení a přesvědčení, že mladá průbojná řehole s misijním posláním dá jeho práci na vinici Páně pevný základ a jeho apoštolským ideálům spolehlivý rámec. V řeholní rodině redemptoristické Neumann brzy zastával odpovědná a vedoucí místa. Kandidát oltáře JAN NEPOMUCKÝ NEUMANN. Biskup Úspěchy v apoštolské práci a vynikající postavení v řeholní společnosti nenarušily nikdy pevně zakotvenou skromnost a hlubokou pokoru P. Neumanna. Jeho pokojík byl vždy nejchudší v celém domě. Jeho práce nejméně nápadná a nejtěžší. Když se dověděl od baltimorského biskupa Kenricka, který se chodil k Neumannovi zpovídat, že se o něm mluví jako o kandidátu na biskupský stolec ve Filadelfii, podnikl vše, aby oddálil od sebe tuto »poctu a břemeno «. Řím měl však jiné názory o schopnostech re- demptoristy z Prachatic. Nepatrný a pracovitý páter Neumann se stal biskupem tehdy hlavního města Států, Filadelfie. Osobní nenáročnost, ukázněná věcnost, apoštolské nadšení, horoucí pionýrská oddanost věci Kristovy Církve se teď opravdu rozrostly do mohutných rozměrů v osobnosti biskupa Neumanna. Filadelfští kněží pochopili hned na za77 [pageend5]čátku, na čem novému biskupu předně záleží. Nevítali ho na nádraží s vnější okázalostí, s kapelou, spolky a prapory. Přišli ho přivítat zcela prostě a udělali mu opravdu velkou radost, když na oslavu jeho příchodu postavili jednu farní školu. Otázka katolických škol ležela vždy Neumannovi na srdci. Na první synodě amerických biskupů filadelfský biskup Neumann vyložil rázně a jasně své školské zásady, které se ukázaly pro osudy amerického katolicismu opravdu pro- zřetelnostní. Bratřím v biskupském úřadě zdůrazňoval, že američtí katolíci nemohou a nesmějí čekat, až jim stát postaví školy. Musejí si pomoci sami a vytvořit vlastní svobodné katolické školství. Každé katolické dítě má právo na jednotnou ucelenou katolickou výchovu. Je třeba zachovat mezi školní výchovou, rodinou a životem jednotu a souvislost křesťanské víry. Rodina, farnost, kostel, liturgie, svátosti a škola, to vše tvoří jediný nedííný celek. Je úkolem katolické Církve ve Spojených státech, jejích diecézí, jejich farností a rodin zaručit a upevnit tuto jednotu á celistvost i ve výchově katolických dětí. Neumann šel sám příkladem napřed. Za osm let řízení fiíadelfského biskupství postavil přes sto farních škol a na osmdesát kostelů. Napsal dva katechismy, které dosáhly mnoha vydání. Založil ženskou řeholi učitelek pro farní školy. Biskup Neumann je právem pokládán za spoluzakladatele a pionýra svobodného katolického školství v Severní Americe. Apoštolská horlivost biskupa Neumanna dýchala skutečnou katolickou ; dovedla se vždy přenést přes malichernou' upjatost a omezenou úzkoprsost. Anglikánskému biskupovi zemřela dcerka. Biskup Neumann byl jeden z prvních, kdo přišli potěšit a duchovně podepřít zarmoucené rodiče. Jednou zase musel urovnávat spor o kostel mezi přistěhovalci z Anglie a Německa. Rozhodl, že kostel patří anglické skupině; ale zavázal ji, aby pomohla postavit nový kostel pro věřící německé řeči. Když mu někteří měli za zlé, že se nezastal »svých«, řekl položertem: »Já jsem z Čech. « Roku 1854-55 navštívil Řím a podíval se ovšem i do Čech. Byl hostem budějovického biskupa Jirsíka. Prachatičtí mu připravili opravdu triumfální přijetí. »Dobrý kůň padne v řem ení,« řekl kdysi Bismarck. Biskup Neumann padl uprostřed práce pro nesmrtelné duše. Strávil se skutečně jako svíce planoucí bez přestání a bez oddechu pro království Boží. Zemřel roku 1860 ve věku 49 let. Světec Není to náhoda, že po sto letech Neumannovo jméno žije. Jeho svátý život a jeho apoštolské moudré dílo jsou stavebními kameny katolických osad ve Spojených státech. Světcům nestačí k vyplnění jejich poslání čas ; potřebují věčnost. Neumannovo srdce hoří i před trůnem Božím láskou k těm, kteří se k němu obracejí o pomoc. Dokazují to četná vyslyšení a zázračná uzdravení na přímluvu Božího služebníka Jana Nepomuka Neumanna. Kapitoly o svátostech ALEXANDER HEIDLER O VÝZNAMU SVÁTOSTIN V evangeliích čteme, jak lidé přinášeli k Ježíšovi děti, aby se jich dotkl. Učedníci je plísnili. Když to Ježíš viděl, zamrzel se a řekl jim : »Jen nechte, ať jdou děti ke m ně; nebraňte jim, neboť takovým patří Boží království...« A bral si je do náručí a s žehnáním vkládal na ně ruce. (Srov. např. Mk 10, 13-16.) To je jeden z příkladů, kdy nám evangelia ukazují Ježíše, jak žehná. Z Ježíšova pověření a jeho jménem žehná dodnes jeho Církev. Svolává Boží požehnání na nás lidi a na předměty, kterých užíváme. Skrze své kněze Církev žehná např. dětem, matkám, nemocným, nevěstě při oddavkách, všem věřícím na konci mše svaté. Žehná domy a byty, pokrmy a nápoje, pole a louky, zvířata a stáje, dílny a nástroje, silnice a mosty, železnice, auta a letadla... Některé lidi a některé přeměty Církev svým požehnáním zasvěcuje zvláštním způsobem Bohu a službě Boží. Říkáme, že je sviti. Takové posvěcení dostávají od Církve například opati 78 [pageend6]klášterů, mniši a řeholnice. Církev světí kostely, oltáře; mešní kalichy a patény, oltářní plátna á církevní roucha, vodu a svíčky, kříže a obrazy, medailony a růžence, varhany, zvony a hřbitovy ... Posvěcené osoby a předměty má křesťan mít v úctě. Někdy pronáší Církev exorcismy, zaříkávání, aby lidi nebo předměty zbavila vlivu padlých andělů. K tomu jí dal moc její božský zakladatel. Taková církevní zaříkávání se pronášejí, před křtem, při svěcení vody a mimořádně nad osobami, které jeví známky přímého vlivu padlých andělů (»posedlosti«). Kdykoliv Církev žehná nebo světí, dělá zna- mění kříže, protože je to znamení našeho vykoupení. Většinou také užívá svěcené vody na znamení duchovního očištění. ' Když se zamyslíme nad různými způsoby svěcení a žehnání a nad symbolikou posvěce-, ných předmětů, které často hmotně naznačují nějakou duchovní skutečnost, pozorujeme tu nápadnou příbuznost s oněmi posvátnými znameními, kterým říkáme svátosti. Pro tuto příbuznost označujeme všechna církevní žehnání a svěcení společným výrazem svátostiny. Ale mezi svátostmi a svátostinami jsou také význání- né rozdíly. Svátosti ustanovil přímo Kristus, svátostiny ustanovila jeho Církev. Svátosti působí silou, kterou mají přímo od Boha, svátostiny působí jen následkem modlitby Církve. V dějinách křesťanstva pozorujeme, jak se svátostiny připínaly k svátostem, ať jako příprava, ať jako rozvedení jejich účinků, a do jisté míry i jejich napodobení. Přitom však Církev vždycky a všude obě skupiny posvátných znamení rozlišovala. Nejen pravoslavní, ale například i Habešané, kteří byli tak dlouho neprodyšně odloučeni od ostatního křesťanstva hradbou islámu, mají po této stránce učení v podstatě shodné s Římem. Když Církev žehná a světí, vyprošuje lidem všechno dobré pro duši i pro tělo a modlí se za něj aby byli chráněni úkladů padlých andělů. Katolické svátostiny nikdy neobsahují kletbu, nikdy neprojevují ani nepodporují snahu někomu uškodit'. Již tím se podstatně liší od podobných obřadů pohanských a od jejich přežívání v lidových pověrách. Mezi svátostinami Církve neexistuje žádné žehnání zbraní. Tuto hodně rozšířenou pomluvu snadno vyvrátí pohled do úřední knihy svátostí a svátostiii, do Římského rituálu. Tam žádné žehnání zbrarií nenajdeme. Jestliže se ho v minulosti někdy někde užívalo, byla to modlitba za ochranu krále nebo rytíře, který těch zbraní měl užít ná obranu práva a spravedlnosti. — Smysl svátostin je ten, aby nám pomáhaly křesťansky žít na tomto světě a užívat věcí tohoto světa ke cti Boží a k naší spáse. Když dostáváme požehnání nebo užíváme posvěcených předmětů, musíme důvěřovat v Boží dobrotu a v účinnost modlitby Církve. Kdybychom pomoc neočekávali od Boha, nýbrž jen od samého znamení nebo předmětu, hřešili bychom pověrou. Svátostiny jsou součástí ihod- litby Církve, a jako každá pravá modlitba se podstatně liší od magie, od čarování a kouzel- nictví. Magie chce s pómocí hmotných znamení božstvo k něčemu donutit, chce si je podrobit. Modlitba se naopak podrobuje Bohu, od něhož očekává pomoc. Tento postoj platí i tam, kde modlitba užívá hmotných znamení, jak to odpovídá přirozené touze člověka po názorném vyjádření duchovních skutečností. V praxi duchovní správy pozorujeme často tichý souboj mezi oběma postoji. Když Církev přivedla k víře primitivní pohany, snaží se jejich magickým obřadům , dát nový smysl, zušlechtit je a povznést je na úroveň svátostin. V dobách náboženského úpadku se může naopak stát, že se pověra zmocní i některých svátostin ryze církevních a zneužívá jich ve smyslu více méně magickém. To však není vinou Církve, protože ta vždy usiluje o jasné pojmy o svátostinách a o jejich správné užívání. ’ Přitom jde zvláště o to, že svátostiny jsou výraz modlitby. Modlitba je v Písmu svátém obdařena příslibem vyslyšení, ale nepůsobí mechanicky, není to náhražka nějakého hmotného činitele. Kdo se modlí, musí se odevzdat do vůle Boha, který ví lépe než my, co nám konec konců opravdu prospívá. Mimoto účinky modlitby nezávisí na pouhém jejím úkonu, nýbrž hlavně na vnitřní zbožnosti srdce. A to všechno platí i o svátostinách, o požehnání, které v Církvi dostáváme, o svěcených předmětech, kterých užíváme. V naší vlasti kněží dnes nemohou působit mimo kostel, a i v kostele si musí dát pozor na každé slovo. Mohou vš&k udělovat svátosti a svátostiny. Těchto hodnot je tedy třeba plně využít. 79 [pageend7]Také křesťanský život v rodině, na kterém dnes závisí budoucnost Církve, může a má být posvěcen svátostinami. Rodiče mohou žehnat své děti. Křížek na bochníku chleba může být živým výrazem víry — a ne pouhou tradicí. Znamení kříže, pokud možná i s použitím svěcené vody, je svátostina, které může denně užívat každý z nás. Tak tomu bylo už v dobách pronásledování křesťanů v Římské říši. Starokřes- ťanský spisovatel Tertulián ríapř. píše:» Když přicházíme nebo odcházíme, když se myjeme a oblékáme, když jíme nebo jdeme spát, při všem, co podnikáme, děláme si na čelt znamení krize.« BIBLE A LITURGIE, DĚDICTVÍ CYRILOMETODĚJSKÉ Když se roku 862 svati Cyril a Metoděj připravovali na svou první misionářskou cestu do naší vlasti, začali překládat do slovanského jazyka dvě knihy: Písmo svaté a sakramentář. Sa- kramentář byl tehdy přibližně totéž, co je náš misál. Byla to bohoslužebná příručka pro biskupa a kněze, a obsahovala kromě mešních modliteb také texty k udělování svátostí. Soluňští. bratři, a zvláště Cyril, se tedy postarali o to, aby Slované měli ve vlastním jazyku přístup ke dvěma hlavním pramenům křesťanské nauky a zbožnosti: k bibli a k liturgii. A když roku 863 přišli na Moravu, přinášeli našim předkům v jejich řeči v podstatě totéž, co má mít i dnes každý katolický křesťan co možná denně v ruce: Nový zákon a misálek. Všichni misionáři raného středověku nebyli tak moudří jako naši slovanští apoštolově. Mnozí si nedali tolik práce s tím, aby nově obráceným národům otevřeli přístup k osobnímu studiu bible a k činnému prožívání liturgie. Nesmíme jim ovšem křivdit. Společný kulturní a bohoslužebný jazyk, tedy v západní Církvi jazyk latinský, měl jistě veliký význam pro udržení a utvrzení křesťanské jednoty. Zvláště v době, kdy byla doprava velmi nedokonalá a často i nebezpečná a kdy tedy nebylo možné tak živé faktické spojení mezi Římem a místními církevními obcemi jako dnes, byl společný latinský text bible, byla společná latinská bohoslužba hlavním poutem církevního společenství. Tyto kladné hodnoty, na které ani dnes nesmíme zapomínat, vedly pak ovšem i k pokušení zanedbávat náboženskou výuku prostého lidu a odsuzovat tento lid k trpné účasti při bohoslužbě. Jakmile křesťanské národy dosáhly určitého stupně sebevědomí, přestával se jim tento stav líbit. Docházelo k pokusům laiků zmocnit se bible a liturgie bezprostředně, často s naprostým vyloučením kněžského a biskupského úřadu a na škodu mezinárodní jednoty Církve. Radikalismus těchto pokusů leckdy vyvolával u duchovenstva a církevní hierarchie tím křečovitější odpor proti reformám, tím větší nedůvěru ke snahám dát všem křesťanům do rukou bibli ve srozumitelném znění a slavit bohoslužbu aspoň zčásti v národním jazyce. Tyto protichůdné vlny jednostrannosti nesly část viny na tom, že došlo k rozpolcení západního křesťanstva. Jedná část pak měla přeloženou bibli v rukou věřících a srozumitelnou bohoslužbu, ale neměla apoštólskou posloupnost, která zaručuje platnost všech svátostí. Druhá část měla mešní oběť a všech sedm svátostí, ale držela je za hradbami nesrozumitelného liturgického jazyka a často neposkytovala skutečnou příležitost, aby jednotlivý věřící mohl osobně čerpat Kristova ducha přímo z bible. Toto rozpolcení jistě přispělo k tomu, že se na obou stranách rozšířila náboženská vlažnost — a ta pak připravila půdu i pro úplné bezbožectví. Křesťané naší doby si to uvědomují. Proto už po několik desetiletí slyšíme mezi katolíky — a zčásti i mezi jinými křesťany —- volání po biblické a liturgické obnově v duchu starověké Církve. Katolické biblické hnutí usiluje o to, aby věřící všech národů dostali do rukou Písmo svaté nebo aspoň jeho nejdůležitější části, zvláště Nový zákon a Žalmy, v pěkném srozumitelném překladě do živého, soudobého jazyka ; aby tyto překlady byly opatřeny úvody, výklady a poznámkami, které čtenáři usnadní jejich studium a zabrání neporozumění ; a aby pak veškerá duchovní správa a náboženská výuka v rodině, ve škole i v kostele užívala těchto posvátných textů při~každé vhodné příležitosti. 80 [pageend8]Podobně katolické liturgické hnutí se snaží nejen o důstojné, esteticky krásné konání bohoslužeb, nýbrž i o to, aby se modlitby a jiné texty při mši svaté a při udělování svátostí a svátostin překládaly a vykládaly, a tak se staly srozumitelnými pro nejširší okruh věřícího lidu, protože jen tak se lid bude moci zúčastnit bohoslužeb s pochopením a co možná aktivně. Je ostatně zřejmé, že obě tato hnutí navzájem souvisí. Biblické hnutí by nebylo katolické, kdyby nesměřovalo ke mši svaté a k přijímání svátostí. A liturgické hnutí ve své moderní podobě vůbec nemůže dosáhnout svých cílů, nebude-li duchovenstvo i lid mít v rukou bibli a nebudou-li mít živý smysl pro její poklady. Vždyť původní katolická liturgie z největší části z bible vyrostla —' a dodnes jsou biblické texty její pódstatná část. Při každé mši se čte epištola a evangelium a recitují se úryvky ze žalmů nebo z jiných biblických knih. Takzvané církevní hodinky, které jsou obsahem kněžského breviáře, ale kterých by se mohl a měl zčásti zúčastnit i lid, jsou v podstatě vůbec jen modlitba žalmů a souvislé čtení Starého a Nového zákona. Ale i novější katolické pobožnosti, například modlitba růžence, získají na duchovní hloubce, špojí-li se s četbou vhodných biblických textů. Mimoto dobrá účast při společných bohoslužbách vyžaduje od každého křesťana osobní přípravu vnitřní modlitbou a rozjímáním. A učitelé duchovního života se shodují v tom, že nejlepší látku k osobnímu rozjímání poskytují slova bible, např. Kristovy výroky v evangeliích, praktické části apoštolských listů a některé ze žalmů. Biblické a liturgické hnutí, pokud je opravdu katolické a varuje se škodlivých jednostranností, dochází v posledních dobách vždy důraznějšího schválení a doporučení ze strany biskupů a papežů ; nemůže být pochybnosti o tom, že nynější církevní sněm, 2. vatikánský koncil, bude pokračovat v tomto směru. Snad změní "i některé z dosavadních předpisů a poskytne národním jazykům více místa v liturgii, zvláště pokud se týče biblických textů. Ale ještě významnějším úkolem bude, aby se obnovený smysl pro lidovou biblickou kulturu a činnou účast lidu v liturgii rozšířil po všech částech Církve — aby tedy to, co už dnes prožívají vzorné farnosti v Německu a ve Francii, bylo brzy samozřejmé i v Itálii, ve Španělsku a v Severní i Jižní Americe. My Češi a Slováci, dědicové svátých Cyrila a Metoděje, bychom v tom neměli zůstat pozadu ! Vím, že dnes v naší vlasti nechybí překážek a obtíží všeho druhu ani po této stránce. Ale musíme si také uvědomit, že právě bible a liturgie je do jisté míry to poslední, do čeho nám nepřátele náboženství přímo zasahují. Když jsou všechny veřejné projevy křesťanského životního postoje znemožněny, mohou se ještě v kostelích konat bohoslužby. A záleží na tom, jak se budou konat, aby byly přitažlivé a duchovně plodné i pro mladší generaci. Když už není dovoleno tisknout, prodávat ani veřejně půjčovat žádnou katolickou knihu a žádný poctivě katolický časopis, vždy se ještě sežene nějaký výtisk bible. V nouzi ani nemusíme být přespříliš vybíraví. A vždy pak bude s pomocí Boží možné najít cestu k důkladnému studiu, k plodnému rozjímání a k dalšímu apoštolskému a vychovatelskému využití tohoto klasického pramene křesťanské nauky. Tak nás dnešní poměry samy nutí, abychom se vraceli — nechceme-li duchovně zahynout — k oněm základním pramenům křesťanství, které nám před 1100 lety přinesli naši slovanští apoštolově : k bibli a k liturgii. Ó nich platí ve zcela mimořádné míře slova cyrilometodějské písně: »Dědictví otců zachovej nám, Pane!« Jiří Babor ★ ★ ★ Slunce se krade přes hřebeny šit, skřiv ánčí píseň tuhne na ocel, úhor se táhne plevelem skryt a žádostí se chvěje jitrocel. Přede mnou obzory vanou, svůdné, z dosahu, a střílejí mě dálkou milovanou před chrámem u prahu Před chrámem nebe barvy odmlčení stojím zasazen, obloha na výsměch jen cáry mraků cení, mlčí a pozoruje jen Mlčení nebe zastřelo hluče všechna světla mi Ježíši tichý a pókorné duše, smiluj se nad námi. Jiří Berka [pageend9]Naie povídka VÁCLAV KOSMÁK P O V Z K Ř Í Š E N Í Slunko zacházelo a nad ním leskly se lehké, radostným světlem prozářené mráčky jako zlatém prodchávaný baldachýn. Skřivani jásali mu »dobrou noc« a noc chystala již tmavý závoj, aby jím zahalila unavený svět, uspala a osvěžila, než slunko radostně zase vstane. , Průvod po vzkříšení vracel se do kostela, kněz stoje na schodech před bránou kostelní žehnal pod zlatotkaným baldachýnem velebnou Svátostí klečící lid, hudba jásavě zahrála, a když se po chvíli lidé ze» vzkříšení« vraceli, počalo se již stmívati. Každý spěchal domů, odpoči- nouti si a připravit se ku zítřejšímu tak slavnému dni. Starý pan farář zasedal k večeři a pravil vlídně svému mladému spolupracovníkovi: »Tedy, radostné, šťastné svátky. Chvála Bohu, zase jsme jednou ty obřady šťastně vykonali. Nebolí vás prsečka .?« »Ještě ne,« usmál se kaplan,»ale nechtěl bych každý týden takové práce podstoupiti.« »To by také nikdo nevydržel. Máme my, kněží, v ten Svatý týden ohromnou úlohu, ale lidu se to zdá ničím. Ti považují za práci jen to, když má někdo v ruce motyku nebo kladivo.« » Nechťsi! Ale pěkně jsme to vykonali. « » Pěkně, pěkně!« kýval pan farář šedou hlavou a usmíval se spokojeně. » Člověk rád pracuje, když je zdráv; vždyť je to ke slávě Boží a ku prospěchu duší věřících. Co by byly celé ty svátky bez nás kněží ?!« — »Zaplať Pán Bůh, juž máme zase jednou po vzkříšení!« zvolal pan učitel, vraceje se z kostela, a věšel housle na hřebík.»Paňmámo, to nám to dnes šlo ! škoda, že jsi nemohla býti v kostele, naše Pepi zpívala jako slavíček. To „ Regina coeli “ je přece její nejkrásnější kus.« »Slyšela jsem ji až sem,« pravila paní učitelová a pohlížela zamilovaně na dceru, jež si právě šaty svlékala. »Takové muziky není snad daleko široko na žádném chóře.« »Ba není,« přisvědčil pan učitel sebevědomě. »Však jsem se také přičinil. To bylo nějakého namáhání se zkouškami a pak po tento celý týden pašije a ostatní ceremonie!« »No, však až jednou zavřeš- oči, Pán Bůh nedej, takového učitele vícekrát nedostanou, jako jsi ty. Kdyby tebe nebylo, jak by ty svá- tečky vypadaly ?« »Ó, bídně! Ale zapomínám rád na všechno namáhání, jen když to jde. Zítra ještě figurální velkou, a pak si trochu odpočinu. A teď, paňmámo, pošli pro pivo a uvař nám k večeři vejce na měkko, abychom měli zítra dobrý hlas. « »Uvařím, s radostí uvařím.« — »Jsi juž hotov, chudáku ?« vítala kostelnice svého muže, když se za tmy z kostela vrátil. »Jsem, chvála Bohu. Boží hrob je juž odklizen " a na zítřek mám všechno připraveno. Však toho mám juž až dost.« »Jak by ne! Divila jsem se ti, že jsi to vydržel. To bylo nějaké práce. Tak sě žádný v ty svátky nenadělal jako ty, chudáku starý.« »Málo plátno, někdo to musí dělati. Vykonal jsem to již po třiačtyřicáté a vykonal bych to rád ještě aspoň několikrát. Je to ke cti Boží a pro tu všecko rád vykonávám.« »Však bez tebe nebylo by po celé slavnosti nic. Tó bylo nějakých světel v kostele! Kolikpak jich bylo ?« »Počkej, hned je sčítám. Na hlavním oltáři dvanáctina postranním na každém čtyry, to máme zase dvanáct...« »To je už čtyřiadvacet,« řekla kostelnice. »Pak máme křížovou cestu — čtrnáct...« »To je osmatřicet,« čítala žena. »Na lustře osm...« »Osmatřicet a osm je šestačtyřicet,« kývla kostelnice. »...a v Božím hrobě čtyřiadvacet lampiček a čtyry srvíčky, to je osmadvacet...« »Šestačtyřicet a osmadvacet je, počkejme, kolik honem ?« » Čtyřiasednidesát,« řekl kostelník. » Čtyřiasedmdesát! « spráskla kostelnice pojednou ruce. »Božínku! A ty musíš, chudáku, všechny sám rozžíhati a zhášeti ?« »No, pomohl mi v tom trochu Josef, ale měl jsem ještě jiných starostí. Starý pan fárář je juž trochu zapomenutý a pan kaplan ještě všech82 [pageend10]no neví. Kdyby nebylo mne, byl by zmatek na všech stranách. Víš co, uvař mně na posilněnou čaje.« — » Sláva nám ! « zvolá) předseda vysloužilců, když se po vzkříšení do hostince, odkud vyšli, vrátili, aby se po té »námaze « trochu občerstvili. » Jak by ta slavnost bez nás vypadala ? My jsme jí dodali lesku.« » Bez nás žádná paráda! « přisvědčil mu druhý. »Je to přece radost, když my, staří chlapíci, vymašírujeme!« Hudebníci seděli již za rohem a bombardo- nista, slyše vychloubání, vyhrnul pohrdlivě dolní pysk a prohodil: » Kdo by si jich byl všiml, kdyby nebylo nás ? « »Bez hudby žádná oslava,« máchl primarista rukou, »to je bez řečí. Ale šel nám dnes ten » Filipovič « (pochod) výborně. « »Výborně! Sláva nám ! « přisvědčil bubeník a zaklepal plecháčem na stůl. — K nedaleké, přifařené osadě šlo několik odrostlých děvčat pohromadě. Byly v nejsvátečnějších svých šatech a zářily radostí. Před vzkříšením donesly kytice a kvítí doma s velkou péčí vypěstované. Teď se vracely domů. » Božínku, byl dnes ten oltář krásný,« řekla Anděla a obrátila oči blouznivě k jasné obloze. » Tím naším kvítím se zdál celý jiný. « » Však je to také krásné kvítí,«pravila Marján- ka. » Všem se líbilo.« »Líbilo se arci, ale žádná si s ním nedala práce, jen m y,« chlubila se Barborka. »Tolik je děvčat ve farnosti, ale kdyby nebylo nás, zůstal by oltář o vzkříšení holý jako jindy.« »Však jiné dávají také kvítí na oltář,« namítala Anděla skromně. » Ano, ale teprve až je ho plné louky a zahrady, to je pak lehko, « bránila Barborka svou zásluhu. »My se však staráme, když je o ně bída!« Koláčková uložila večer děti do postele. Pětiletá Lojzinka měla o vzkříšení nové šatky. Když už ležela, zavolala : » M am i!« » Co chceš ?« »Pojďte sem .« Vzala matku kolem krku a šeptala jí do ucha radostí se chvějícím hlasem: »Já jsem byla dnes na procesí nejkrásnější!« »Ano, byla jsi,« pohladila ji matka. » Bez tebe by nebylo vzkříšení tak krásné bývalo.« Děvčátko se blaženě usmálo a padlo vlídnému spánku do měkkého náručí. Čtenářům, předplatitelům a dobrodincům přeje požehnané velikonoce redakce a administrace Nového života. A veliký, zlatý měsíc stál nad kostelní střechou a díval se na klidnou krajinku. Viděl vše, co kdo dělal, a slyšel každé slovo : farářovo, učiteloVo, kostelníkovo — všech. Usmíval se dobrácky a myslil s i: Vy, lidičky dobří tam dole, jste přece všichni jen děti, staří i m ladí; každý z vás si myslí, že je hlavní osobou. Přeju vám té nevinné marnivosti, vždyť jste všichni přispívali, každý dle své možnosti, k oslavě Boží. Spěte klidně, dobrou noc! Budu nad vámi bdíti až do rána, až vás jasné slunko probudí. Dobrou noc, děťátka. Ponocný seděl u kostela, cpal si do dýmky a hleděl vzhůru k měsíčku. Zabručel udiveně : » Copak ten se dnes tak podivně usmívá ? Inu, jsou velikonoce, má z nich také radost. Chval Pána všecko stvoření!« Z Kukátka 83 [pageend11]r o z h le d y MONS. SLIPYJ V ŘÍMĚ 9. února pozdě večer se rozletěla do světa zpráva, že sovětští komunisté propustili haličského metropolitu a lvovského arcibiskupa pro Ukrajince východního obřadu mons. Josefa Slipého a že přijel do Říma. Den potom hrdinného Kristova vyznavače přijal v audienci sv. Otec. Přivítal ho slovy knihy Následování Krista Tomáše Kempenského: »Blažená je hodina, kdy Ježíš volá ze slz k radosti v Duchu svátém. « Spolu poděkovali Pánu Bohu za osvobození před svatostánkem, a pak přes hodinu zůstali zcela sami. V klášteře v Grottaferratě blízko Říma mons. Slipyj oslavil 17. února své 71. narozeniny. Teď bydlí ve Vatikáně. Mons. Slipyj patřil k nejznámějším kněžím ukrajinské katolické Církve v letech před druhou světovou válkou ; byl profesorem teologie na lvovské universitě, rektorem kněžského semináře a pak rektorem Teologické akademie lvovské. Nikdo nebyl překvapen, že právě jeho si metropolita mons. Ondřej Šep- tickij r. 1939 zvolil za svého světícího biskupa s právem nástupnickým. To už na západní části Ukrajiny, před II. světovou válkou na území Polska, bylo pánem sovětské Rusko. » Budeme poslušní vládě a budeme zachovávat její zákony, pokud nebudou odporovat zákonům Božím,« psal svým kněžím mons. Šeptickij. »Budeme se držet daleko od politiky a záležitostí časného řádu, neustaneme však horlivě pracovat za věc Kristovu a našeho lidu.« R. 1941 se Lvov octl pod panstvím Němců, ale po třech letech se sovětská vojska vrátila. 1. listopadu 1944 mons. Šeptickij umírá ; na jeho pohřbu zastupoval ukrajinskou komunistickou stranu Chruščov, Velmi brzy mons. Slipyj, nový metropolita, poznal, jaké jsou cíle sovětských komunistů : zničit sjednocené Ukrajince a donutit je přijmout pravomoc moskevského pravoslavného patriarchy. Řeckokatolická Církev nabídla větší finanční dar ve prospěch raněných ve válce. Stalin odmítl. Katoličtí Ukrajinci prý mají vypravit vojenský sbor proti partyzánům. Mons. Slipyj odmítl. Pro ně platí: »Nezabiješ!« Nátlak k odpadu zesiloval. V noci z 10. na 11. duben 1945 byl mons. Slipyj spolu se všemi pěti ukrajinskými katolickými biskupy zatčen. Nedlouho potom byl odsouzen na osm let nucených prací na Sibiři, prý pro kolaboraci s nacisty. Též ostatní biskupové byli odsouzeni. Žádný z nich už nežije. Mons. Slipyj zůstal na Sibiři až do r. 1955. Pak se směl vrátit na rodnou Ukrajinu, ale bylo mu zakázáno stýkat se s katolíky východního obřadu a vykonávat jakékoliv kněžské nebo biskupské funkce. Protože neuposlechl — v duchu onoho výroku sv. Petra: »Více je třeba poslouchat Boha než lidi « — byl znovu zatčen, odsouzen a odvezen na Sibiř. R. 1957 mu poslal Pius XII. osobní list, v kterém mu blahopřál k jeho 40. výročí kněžství a dodával mu naděje a důvěry. Na Sibiři, kde poslední dobu dělal hlídače, dostal zprávu, že byl osvobozen a že může odjet do Říma. Podle některých zpráv požádali o osvobození mons. Slipého pravoslavní pozorovatelé na sněmu ; řekl jim o to kard. Bea, předseda koncilového sekretariátu pró jednotu křesťanů, a zvláště kard. Těsta, sekretář kongregace pro východní Církev. Kard. Těsta uvedl blahosklonnost sv. Otce vůči pravoslavným, jeho jemnost v otázkách týkajících se vztahů se socialistickými zeměmi; že koncilový sekretariát odmítl uveřejnit list ukrajinských biskupů, kteří protestovali proti přítomnosti pravoslavných pozorovatelů a odvolávali se na mučednictví ukrajinské katolické Církve a především právě mons. Slipého. Pozorovatelé prý skutečně žádost vyřídili. Koncem ledna přišla znenadání do Říma zpráva, že mons. Slipyj bude osvobozen a že přijede. Mons. Willebrands, Holanďan ze sekretariátu pro jednotu křesťanů, jel mons. Slipému naproti.do Moskvy a s ním přes Vídeň vlakem přijel do Říma. Mons. Slipyj má normální sovětský pas, může se vrátit. Prý komusi řekl: »Vrátím se na Ukrajinu, v okovech nebo bez nich.« Novináři se též dohadovali, proč Chruščov propustil mons. Slipého a jaké budou následky tohoto gesta. Už předpokládali, že při nejbližší příležitosti mons. Slipyj bude jmenován kardinálem. A v souvislosti s mons. Slipým též psali mnoho o kard. Mind- szentym a našem pražském primasu mons. Beranovi. Už věděli, že v únoru dlel v Římě vysoký úředník maďarského ministerstva zahraničí, aby vyjednával s Vatikánem stran kardinála, ale on že odmítl opustit Maďarsko. Je propuštění mons, Slipého znamením zmírnění nepřátelství vůči Svaté stolici a křesťanství, které se už po mnohé stránce projevilo i v ostatních zemích, až na ČSSR ? Někteří mluví dokonce o »kapitulaci«, jiní spíše ó diplomatických manévrech. Je známo, kolikrát se Chruščov pokusil vyzkoumat, jak bude přijato jeho přátelské gesto : poslal sv. Otci blahopřání k osmdesátinám, dovolil, aby pravoslavní pozorovatelé (a zástupci katolické Církve ze socialistického bloku) mohli přijet na koncil, a italský komunistický tisk v lednu mluvil o novém blahopřejném telegramu Chruščovově sv. Otci, tentokrát k Novému roku. Chruščov se nejednou veřejně s uznáním zmínil o práci sv. Otce za mír ve světě. Ze by Chruščov chtěl navázat diplomatické styky s Vatikánem ? Můžeme být jisti, že na důkaz dobré vůle nestačí jen to či ono pěkné gesto, když celkové ovzduší by zůstalo stejné. Sám sv. Otec označil propuštění mons. Slipého za část nevyzpytatelných Božích úradků ; věřícím má být podnětem k horlivějšímu životu podle víry a k pokojnému apoštolátu. Tak budou spolupracovat k uskutečnění toho, co sám Bůh propuštěním zamýšlí. P. O. CTĚNÁBI Z KANADY mohou poslat předplatné na jednu ze dvou adres uvedených na druhé straně obálky. Upozorňujeme, že P. Adolf Pelikán S. J., duchovní správce právě založené a osamostatnělé misie sv. Václava pro české katolíky v Montrealu, změnil adresu; bydlí v Českém misijním domě: 4605 W. Broadway, Montreal 26. České bohoslužby zůstávají v kapli koleje Brebeuf na 3200 Cóte St. Catherine Rd. 84 [pageend12]ARCHITEKTURA ČECH A MORAVY fírian Knox : Bohemia and Moravia ; an architectural corr.panion. Londýn, Faber & Faber, 1962. 168 str. plus 64 tah. S nelíčenou radostí bereme do ruky novou knihu, která má mezinárodnímu čtenářstvu představit stavitelské krásy českých zemí a dějinné pozadí jejich vzniku. Pisatel knihy rozmarně vypravuje, kterak na podzim roku 1957 podnikl autem okružní cestu po českých zemích — vlastně po Čechách a Moravě, neboť České Slezsko zůstalo mimo dosah jeho výzkumného výletu. S tím větší radostí si říkáme, že kniha ta má všechny podmínky úspěchu : podává odborné informace, a přece má povahu zábavného cestopisu. Lehko se čte, a podává množství vědomostí. Abychom se mohli nerušeně věnovat požitku z knihy, zhostíme se nejprve referentské povinnosti, upozornit na její slabosti. Především se nám zdá, že — ne nepochopitelně — autor si nevěděl rady s jazykovou otázkou českých zemí. Je ovšem pln dobré vůle. Dává tedy češtinu kam nepatří — zejména má rozčilující návyk jmenovat světce (chrámové patrony) v češtině, jako by »Svatý Vít« nebyl v angličtině prostě »St. Guy«. On ovšem dobře zná, jak se který svátý v angličtině jmenuje, a také to mimochodem poznamenává ; ale pravidlem se drží tohoto bezvýznamného způsobu. Zato dává také němčinu, kam nepatří: dává totiž (arci v náležitých závorkách) německá místní jména i při obcích, které jakživy německojazyčné nebyly a jejichž německá jména — pokud jsou dějinně pravá — mají tudíž své místo jedině v knize německojazyčné. Než tu se může autor ospravedlnit tím, že v německojazyčné odborné literatuře z dob mocnářství, nebo i z doby »Protektorátu «, místa ta jsou tak jmenována, a že tudíž odbornému studiu uvedení těchto jmen poslouží. Zasluhuje sice vší chvály, kterak Knox je si vědom toho, že nejen kulturní, nýbrž i politické a církevní dějiny jsou nepostradatelným rámcem, bez něhož nelze umělecká a zejména stavitelská díla minulosti pochopit. Samozřejmě vsak cizinec tu a tam při vylíčení, nutně stručném, tohoto rámce, klopýtne. Především je ovšem pochopitelné, že bez rozlišení spolykal oficiální obraz doby pobělohorské, a rakouské vůbec. Obraz ten, jak čeští katolíci do sytosti vědí, byl z ČSR převzat do ČSSR, aniž musel být podstatně předěláván ... I píše tedy Knox o tom, kterak prý jesuité — ve prospěch sv. Jana Nepomuckého —• zanedbávali svátého Václava, jakožto příliš národního. Toť ovšem pustý nesmysl: rádi ukážeme autorovi verše na počest svátého Václava, které skládali jesuité při habsburských oslavách — při korunovacích Ferdinanda III. a Karla VI. Ještě při jednom rysu se musíme pozastavit. Knox nemá nic společného s oněmi návštěvníky, kteří užili pohostinství na účet našich krajanů a našich majetků, a splácejí je vzletným chvalořečněním a krasořečněním. Říká různé zlomyslnosti mocipánům — a ostatně Čechům vůbec : neboť je také velmi vzdálen od rožněžneného : » co je české, to je hezké «. Při takové upřímnosti, a při jeho celkem zevrubných studiích, směli jsme čekat slovíčko o tom, že Strahov, Loreta, Břevnov, Broumov, Vyšší Brod, Velehrad nejsou snad kláštery opuštěné a zrušené od dob protestantské reformace nebo husitství, nýbrž uloupené za naší paměti.'Cestující má plné právo poděkovat průvodcům a památkářským činovníkům, kteří ho po těchto klášterních budovách prováděli; má plné právo uznat péči, kterou úřady věnují udržování budov těchto klášterů, ale ... ale maní vzpomeneme na ten výstup, kdy pan nadporučík Lukáš chodil po Příkopech s pejskem, jemuž věnoval vzornou péči a hrdě si ho vodil — a vtom potkal pana plukovníka Krause. Pan plukovník Kraus v. Zillergut nebyl důstojník duchaplný; ale naprosto souhlasíme s objasněním, které udělil nadporučíku Lukášovi ve věci procházek s ukradenými psy. »Ano, s ukradenými psy. Pes, který patří druhému, jest pes ukradený.« (Osudy dobrého vojáka Švejka, díl I, hlava 15.) Což se týče obdobně i nemovitostí ; a přáli bychom vnímavým návštěvníkům, aby si tuto páně plukovníkovu zásadu vštípili. — Tím však jsou naše přání tak říkajíc vyčerpána; a oddáme se bez překážky požitku z krásné knihy. Krásné jsou obrazy : na tabulích je jich po dvou, takže těchto snímků je na 130, a nadto je v textu přes 50 plánů staveb i celých měst. A obrazy ty jsou vybrány opravdu znamenitě. Neméně dobrý je však celkem i slovní doprovod. Výrazně je tu podán politický vývoj, z něhož vyrůstaly české chrámy a hrady, města a kláštery: státotvorné úsilí Přemyslovců, velkopanská moc českých rozrodů — Hronoviců, Markvarticů, Vítkov- ců ... Těch především! »Kraj Růže a jeho kostely«, »Města Růže « se jmenují dvě ze sedmnácti hlav celé knihy; již tento poměr udává sílu dojmu, jakým nás český Jih na tohoto svědka zapůsobil. Znamenitě je také vystižen jak ráz kraje, který je tu podán s lyrickou chápavostí, ťak i politický význam pánů z Růže. Je tu vylíčena i soustava rožmberských rybníků — věc zcela cizí Angličanům, kteří ryby loví v moři a v řekách, a rybníčky mají jenom pro napájení bravu. Je tu i zmínka o divokých sviních v Černicích — jejichž kmen (přirozeně) trvá bez přetržení od dob Rožmberků : v našem kraji i ty svině mají rodokmen, delší než některý vážený rod mezi lidmi. Je tu vylíčeno i šplouchání Vltavy, které Knox ještě slyšel pode hrady, z jejichž podsebití si kdysi vyhrožovali táboři a křižáci; a kterému moc, zotročivší i tu Vltavu, uložila perpetuum silentium. Nemyslete si ale, že tohle je nějaké citové putování: odborného poučení pro dějepisce umění je dost a dost (i seznam literatury). Kniha stojí 63 angl. šilinků ; doufáme, že ji přečte plno cizinců, a věříme, že v ní najde mnoho krajanů chvíli opojení a začarování. Budou Knoxovi vděčni. Při všem britském chladu, při prostořekém vkusu, s nímž odmítá leckterý výtvor v našich očích vzácný a milý, nemůžeme v něm nevidět přítele. Mohl by lhostejný člověk pochopit takto, co je Hrad svátého Václava ? 85 [pageend13]»Velechrámy, postupně budované, všecky stály vnitř mezí Hradu, a všecky kryly hrob svátého Václava ; ač králem nikdy nebyl, koruna česká se jmenuje podle něho. Čest a svatost místa poutaly od té doby každého vladaře ; v českých myslích rozvod mezi svrchovaností a Hradem byl nepředstavitelný. Dnes mrtvá ruka spočívá na lidu, a korunu svátého Václava čas od času vystavují ve skleněné schráně. Avšak jejich nekorunovaný král ještě žije na Hradě, neboť nikde jinde by žít nemohl. « Jindřich Středa STIGMATIZACE V úterý 18. září 1962 zemřela v bavorské vesnici Konnersreuthu Terezie Neumannová, žena, která byla v celém světě známa jako stigmatizovaná. Stigmatizace je zjev nepohodlný bezbožníkům a materialistům, protože je dokladem o samostatné síle ducha, a konec konců i znamením, které lidem dává Bůh. První křesťan, o kterém je známo, že byl obdařen stigmaty, tj. jizvami podobnými pěti ranám Kristovým, byl sv. František z Assisi. Dva roky před svou smrtí odešel svátý František do samoty na horu La Věrna u Arezza. Prožil tam čtyři neděle v hluboké vnitřní modlitbě. Dne 14. září 1224 měl vidění podoby ukřižovaného Krista, která se snášela jakoby nesena křídly anděla. V jeho rukou, v jeho nohou a v jeho boku se objevily rány, které někdy krvácely a vždy mu působily bolest, ale které on ochotně snášel z lásky k ukřižovanému Ježíšovi. Tím bylo jakoby zpečetěno celoživotní následování Krista, kterým svátý František tak vynikal. František ve své pokoře tyto rány ukrýval jak jen mohl. Ale už za jeho života si mnoho lidí všimlo zvláštních jizev v jeho rukou a na jeho nohou a krvavé skvrny v boku, která se často objevovala na jeho chudém oděvu. Po smrti byly tyto rány ověřeny mnoha vynikajícími svědky, mimo jiné i papežem Řehořem IX. Františkův nástupce ve vedení řádu, Eliáš z Kortóny, podle novějšího dějepisného bádání nebyl tak nehodným žákem velikého světce, jak se dříve předpokládalo. Tvrdit, že on nějakým násilným zásahem stigmati- zoval mrtvolu svého předchůdce pro větší slávu františkánského řádu (srov. » Malý slovník ateistický«, Praha 1962, str. 436), to je čirá pomluva, která je v naprostém rozporu se zprávami soudobých pramenů ; je to jen zoufalý pokus materialistů vyhnout se nepohodlné historické skutečnosti. Od dob svátého Františka (zemřel 3. října 1226) se mezi mimořádně zbožnými lidmi vyskytl častěji tento zjev, kterému se podle řeckého biblického výrazu » stigma « — znamení vypálené na těle — říká stigmatizace. Samozřejmě se také někdy stalo, že domnělá stigmatizace byla dílem záměrného podvodu — nebo že zjev poněkud podobný stigmatizaci byl jenom následkem duševní choroby, těžké hysterie. Církevní úřady však nikdy nebyly lehkověrné a každý případ skutečné nebo domnělé stigmatizace podrobovaly přísnému, někdy až krutému zkoumání. Ačkoliv k tomu biskupové a jiní církevní hodnostáři minulých dob nebyli vybaveni prostředky moderní vědy, projevovali při svém zkoumání tolik zdravého rozumu a tak důkladnou znalost lidských povah, čerpanou z bohaté zkušenosti, že jim i dnešní psycholog většinou musí dát za pravdu. Není ostatně přespříliš těžké rozeznat zbožného poctivce od blouznivého nebo zištného podvodníka, rozeznat osobu plnou upřímné lásky k Bohu a k bližnímu od sobecké a hněvivé hysterky, rozeznat věrný obraz Ukřižovaného v těle člověka, který následoval trpícího Krista celou duší, od nějakého podezřele krvácejícího místa na některém z údů zmateného a prolhaného poloblázna. Celkem za těch sedm století církevní úřady uznaly za pravou stigmatizaci v 321 případech. Z těchto 321 stigmatizovaných bylo 40 mužů. 61 stigmatizovaných bylo po smrti prohlášeno za svaté nebo zatím za blahoslavené. Nedávno zesnulá Terezie Neumannová má pro nás jako příklad stigmatizované osobnosti nevýhodu, že se dosud o ní a o pravosti jejích stigmat a jiných mimořádných zjevů v jejím životě nevyjádřil žádný úřad. Má však tu výhodu, že to byla naše současnice a že se o každé podrobnosti jejího života můžeme dobře informovat. Spolu s italským kapucínem páterem Piem byla jediným všeobecně známým příkladem stigmatizace v naší době. Aniž tedy chceme předbíhat rozhodnutí Církve, můžeme projevit osobní názor na fakta, která známe z věrohodných výpovědí nebo z vlastní zkušenosti. Já jsem osobně viděl Terezii Neumannovou jen jednou, před víc než 10 lety, v pátek před Květnou nedělí, 4. dubna 1952, když jí bylo bez tří dnů 54 let. Ve chvíli, kdy jsem vstoupil do její konners- reuthské světničky, prožívala právě extázi spojenou s viděním utrpení Páně a s krvácením stigmat. V čistém bílém nočním kabátku, s bílým šátkem na hlavě a s bílými obvazy na rukou seděla na lůžku. Její oči měly výraz zvláštní, ale opravdu dojemný, naprosto ne děsivý. Měli jste dojem, že se dívá dovnitř a vidí tam něco smutného. Místo slzí jí z obou očí ustavičně vytékalo po praménku krve. Stopy čerstvé krve byly jasně znatelné i na bělostném plátně, které pokrývalo její ruce, na bílém kabátku v místě rány boční, ale i skrze šátek na několika m ístech na čele, tam, kde se do Kristovy hlavy zadíraly trny z posměšné koruny, a skrze kabátek na pravém rameni, na kterém Ježíš nesl kříž. Horní částí těla a rukama Terezie občas udělala pohyb připomínající gestikulaci prostého člověka, který se dívá na velmi napínavé a vzrušující divadlo, nebo který o takové události někomu vypravuje. Vůbec můj první dojem byl, že pozoruji starší venkovskou mámu, která vypravuje — ovšem beze slov — o těžké nemoci a bolestném umírání svého milovaného dítěte. V její tváři nebylo nic křečovitého, nic bláznivého, nic hysterického ; jen něžná láska a soucit bez hranic. Měl jsem v životě smůlu, že jsem se setkal s hezkou řádkou pološílených a hysterických mužů i žen. Ale když jsem se zadíval na Terezii Neumannovou, byl jsem vlastně rád, že mám tuto zkušenost. Neboť zde bylo něco docela jiného. Tady byl opravdu jiný svět: ne onen chaos, který jsem vždy pozoroval u lidí duševně chorých, 86 [pageend14]nýbrž svět pravdy, lásky a míru, míru i v nejpalčivějším soucitu, v nejbolestnějším vlastním utrpení. To je všechno, co mohu říci z osobní zkušenosti. Z knih, které jsem o tomto případě četl a jejichž hlavní údaje mi osobně potvrdil i konnersreuthský farář Naber, starý poctivec a přesně informovaný svědek celého vnitřního vývoje Terezie Neumannové, je mi jasné, že to, co jsem viděl, byla jen součást velkého celku, celku podivuhodného života podivuhodné bytosti. Terezie Neumannová měla stigmata od roku 1926 a krvácela z nich při pátečních extázích, spojených s podrobným vnitřním viděním celého děje Kristova utrpení a jeho smrti na kříži. Tyto extáze na ni přicházely každý rok dosti často, ale ne každý pátek. Když skončilo vidění Kristova umučení, byla napřed Terezie po nějakou dobu úplně vyčerpána, jako by sama umírala. Pak se do té míry probrala, že mohla vyprávět o podrobnostech předchozího vidění. V tomto stavu to dělala způsobem dosti naivním, jako b‘y o událostech nevěděla nic jiného, než co právě vnitřním pohledem viděla. Na nic jiného se v té chvíli nepamatovala. Tím cennější byly její výpovědi o obsahu vidění. Terezie dovedla v tomto stavu reprodukovat některá ze slov, která při viděni zaslechla, ale kterým nerozuměla. Znalci orientálních jazyků zjistili, že jsou to zlomky aramejštiny, semitského jazyka, kterým se mluvilo v Palestině v době Kristově. — Když dozněla doba živého vzpomínání na předchozí vidění, bývala Terezie ještě po nějaký čas ve stavu mimořádné duševní jasnozřivosti. V tomto stavu četla myšlenky druhých lidí, vnímala věci místně vzdálené, rozeznala posvěcené předměty od neposvěcených, odhalila v civilních šatech odpadlého kněze a několikrát velmi konkrétně předpověděla i události budoucí. K tomu všemu přistupuje skutečnost, že Terezie od roku 1926 až do své smrti, tedy 36 let, kromě denního svátého přijímání nic nejedla, a od roku 1927, tedy 35 let, vůbec nic nepila. Tento naprostý půst, který snad ze všech konners- reuthských zjevů nejméně připouští nějaký ryze přirozený výklad, je dokázán se vší historickou jistotou. Že to není jistota exaktně přírodovědecká, opřená o klinické pozorování, to má své dobře pochopitelné důvody. Roku 1927 byla provedena přísná vědecká zkouška, ale ne na klinice, nýbrž v Neumannovic bytě. Pod dozorem nevěřícího universitního profesora dr, Ewalda z Erlangen Terezii po 14 dní ve dne v noci hlídaly čtyři řeholní ošetřovatelky, vzaté pod přísahu. Sám profesor Ewald musil uznat, že dozor byl nanejvýš pečlivý — ve skutečnosti často až nešetrný — a že Terezie celých 14 dní opravdu kromě denního svátého přijímání, které tehdy ještě zapíjela lžičkou vody, nic nejedla ani nepila. Avšak tentýž profesor Ewald v témž veřejném prohlášení projevil přesto o věrohodnosti této zkoušky pochybnost, kterou blíže neodůvodnil; tím vlastně přiznal, že mu v přijetí prokázané skutečnosti brání světonázorové předsudky. Mimoto si profesor Ewald proti původní dohodě ve svém referátě počínal ne- diskřétně a vykládal v něm fyziologické podrobnosti, jejichž uveřejnění bylo při nejmenŠím netaktní. Ro- JIŽN Í AFRIKA. Misie Pražského Jezulátka. Závěrečná scéna z pašijové hry, kterou napsal a se školními dětmi sehrál náš P. Zdeněk Čížkovský. dina vesnického krejčího Neumanna byla chudá, ale měla svou hrdost a cítila se celým postupem nedůvěřivého vědce uražena. To byl hlavní důvod, proč Tereziin otec od té doby odmítal všechny návrhy, aby se jeho dcera odebrala na kontrolu do nějaké světské, nábožensky neutrální kliniky. K tomu přistupovalo, že pan Neumann neměl ani peníze na takové zkoumání, které nikdo nechtěl provádět zadarmo. Terezie a celá její rodina nikdy nepřijímali dary. V době nacismu mimoto hrozilo nebezpečí, že bude nepohodlná katolická mystická na klinice nenápadně zlikvidována. Buď jak buď, pouhá skutečnost, že rodina Neumannova nebyla ochotna uspořádat klinické zkoumání Tereziina postu, neoslabuje jednomyslné svědectví všech příbuzných a sousedů a zvláště Tereziina dlouholetého zpovědníka faráře Nabera, že Terezie opravdu žila bez pokrmu a bez nápoje. Především Terezie sama celou svou povahou a celým svým náboženským a mravním životem poskytuje záruku, že u žádného z mimořádných zjevů v jejím životě nešlo o podvod. Tím nechci říci, že každý z těchto mimořádných zjevů byl zázrak v nejužším slova smyslu. Za určitých okolností může duše projevit nad tělem a nad hmotou vůbec větší moc, než jakou obyčejně předpokládáme. Duše, která je skrze Ježíše Krista důvěrně spojena s Bohem, může projevit sílu mimořádnou. Člověk, který je hlubokou duchovní láskou spjat s trpícím Kristem, může se mu snad za určitých okolností bez zázraku připodobnit i tělesně, aniž o to vědomě usiloval. Buď jak buď, každá pravá stigmatizace je zářivým dokladem o samostatné existenci duše a o její nadřazenosti hmotě. Aby však duše byla tak dokonale spojena s Bohem, s Bohem člověkem, trpícím za lidstvo, k tomu nutně potřebuje vnitřní světlo a vnitřní sílu od Boha. Přinejmenším tedy tím, jak je ve své duši nadpřirozeně omilostněn, je každý pravý stigmatizovaný mimořádným znamením Božím. Alexander Heidler 87 [pageend15]»BABIČKA« BOŽENY NĚMCOVÉ BYLA VĚŘÍCÍ ŽENA Dne 21. ledna m. r. tomu bylo sto let, co předčasně zemřela naše spisovatelka Božena Němcová. Jistě bylo na mnoha místech vzpomenuto života a díla této opravdové vlastenky a upřímné, i když bloudící katoličky. I my proto připomínáme několika slovy ještě jednou toto výročí a hlavně tu stránku osobnosti Boženy Němcové a její »Babičky«, která byla v českém tisku jistě naprosto opomíjena. Život Boženy Němcové byl totiž poznamenán z jedné strany celou řadou denních křížů, ale z druhé strany velkou důvěrou v Boha, jaké byla schopna jen duše prostě a upřímně věřící. Kdo měl příležitost pročíst sbírku jejích dopisů, neubrání se hlubokému dojmu. Z každého řádku křičí hlad a bída, bída a hlad. Ale i v těch nejtěžších chvílích ji neopouští pevná důvěra v Boha a optimismus. Sama píše na sklonku svého života : » Nereptám pjroti Bohu, ale mnoho na mne ukládal. Duch můj to snášel, ale tělo klesalo.« Po dlouhé vysilující nemoci a marném léčení umírá v Praze dne 21. ledna 1862. Zajímavé je úmrtní oznámení : » Dáváme všem přátelům a známým žalostnou vědomost, že Bůh všemohoucí na věčnost povolati ráčil milou choť a matku naši, Boženu Němcovou. Zaopatřena svátostmi umírajících, po trapné a dlouhé chorobě zesnula v Pánu dne 21. ledna 1862 o 6. hodině ranhí, majíc 42 let věku svého. Pochována bude na Vyšehradě dne 24. ledna. Průvod vyjde o půl 4. hodině po poledni z domu » U tří lip « Na příkopech. Zádušní mše sv. budou ve farním chrámu Páně sv. Jindřicha v sobotu dne 25. ledna o 10. hod. dopol. K obřadům svátým všecky přátele uctivě zveme. V Praze dne 22. ledna 1862. Josef Němec, manžel, Karel, Jaroslav, Bohdanka, děti. « (Syn Hynek zemřel už r.1853.) Jak dovedla Božena Němcová pochopit křesťanskou duši, vidíme nejlépe z jejího veledíla Babičky, která zůstane pomníkem všem českým křesťanským věřícím ženám. Stačí připomenout jen několik ukázek. Jak vypadal babiččin den ? Dočteme se o tom v druhé kapitole : » V létě vstávala babička ve čtyry, v zimě v pět hodin. První její bylo požehnat se a políbit křížek visící na klokočovém růženci, jejž ona vždy při sobě nosila, v noci pak pod hlavou měla. Pak s Pánembohem vstala, a jsouc ustrojena, pokropila se svěcenou vodou, vzala vřetánko a předla, prozpěvujíc si při tom ranní písně. « » Babička chodila spát v deset, to byla její hodina, tu ona cítila na očích. Do té doby měla úkol, který si ráno dala, udělaný. Než šla spát, nahlédla, zdali vše uzavíráno, svolala kočky a zavřela na půdu, aby na děti do pokoje se nedostaly a je neudusily, ulila v kamnech každou jiskřičku, uchystala si na stůl troudník a louč. Byl-li strach před bouřkou, uchystala si hromničkovou svíčku, do bílého šatu zaobalila bochník chleba, a kladouc jej na stůl, říkala služebným : » To si pamatujte, v čas ohně má být nejprvnější, co člověk k sobě vzít má, chléb, pak se nezmate. « »Ale babicko, vždyť neuhodí, « říkaly služebné ; ale to jí nepřišly vhod. »Jen Pánbůh je vševědoucí, co vy můžete vědět. Opatrnosti nikdy nezbývá, to si pamatujte. « Když bylo vše v pořádku, klekla před krucifix, pomodlila se, pokropila sebe i Barunku ještě jednou svěcenou vodou, klokočový růženec položila si pod hlavu a s Pánembohem usnula. « »První, co si babička v hospodářství zcela na starost vzala, bylo pečení chleba. Nemohla snést, že služka s božím darem tak beze vší úcty zachází, ani do díže ani z díže, do pece ani z pece že jej nepřežehnává, jako by cihly v ruce měla. Babička, než kvas zadělávala, kopistem díž požehnala, a to žehnání opakovalo se, kdykoli těsto do ruky se vzalo, až byl chléb na stole. Nesměl jí také žádný otevř- huba přijít do rány, aby jí »boží dar neuhranul«, i Vilímek, když vešel do kuchyně při pečení chleba, nezapomněl, že má říci » Pánbůh požehnej ! « » Kdejaký kousek chleba ležet zůstal, i kůrky, co děti ne- dojedly, strčila babička do kapsáře : trefilo-li se jít okolo vody, hodila rybám, rozdrobila mravencům, když šla s dětmi, nebo ptákům v lese, zkrátka ona nezmařila jediného sousta a vždy napomínala : »Važte si božího daru, bez něho je zle, kdo si ho neváži, toho Bůh těžce tresce. « Jestli dítě chléb z ruky upustilo, muselo jej pak políbit, jako za odprošení ; tak i kdyby kde zrnko hrachu bylo leželo, zvedla je babička a vyznamenaný na něm kalíšek s úctou políbila. Tomu všemu babička i děti učila. « »Za letních krásných večerů, když nebe krásné, jasné bylo, hvězdy požáry házely, sedla si babička ráda s dětmi pod lípu. Dokud byla Adélka maličká, posadila si ji na klín, Barunka a chlapci stáli u kolenou. To ani jinak být nemohlo ; jak babička cosi vypravovat začala, musely se jí dívat všechny přímo ve tvář, aby jim ani slůvko neušlo. Babička jim povídala o světlých andělích, již tam nahoře přebývají a ta světla lidem rozžehují. O andělích strážcích, kteří střehou dítky na všech cestách života, se radujou, když hodnými jsou, pláčou, když neposlouchají. « » Mimo výroční svátky byla to každá neděle, na kterou děti se zvláště těšívaly. V neděli, to je babička nebudlila, když měly vstávat, to bývala dávno již v městečku v kostele, na ranní, na kteroužto mši ona co stará hospodyně chodit uvyklá byla. Matka, a když byl otec doma, i on chodil na hrubou, a to šly, bylo-li pěkné počasí, děti s nimi, babičce naproti. Zdaleka jak babičku spatřily, na ni volaly, úprkem k ní se ženouce, jako by rok ji neviděly. V neděli se jim zdála babička vždy trochu jinačí, tvář jasnější, laskavější... « A jaké slávy to bylo o Božím těle! » Babička zůstala v kostele u dveří mezi starými sousedkami, děti seřadily se okolo oltáře. Po třetí začalo se zvonit, lid hrnul se do kostela, kostelník přinesl chlapcům sedláčkům rozžaté třínožky, malý zvonek zazněl, kněží vstoupli k oltáři — začala mše. Holčinky sepjaly ruce a dívaly se dlouho upřeně na oltář ; když ale se dost vynadívaly, zatočily hlavy vlevo vpravo ... Bylo po pozdvihování. Kněz vzal do ruky velebnou svátost, lid začal v chóru : Beránku boží, Kriste, smiluj se !, a zvony slavně přizvukovaly. « Bylo by dlouhé citovat celou tu řadu krásných křesťanských zvyků, z kterých se skládal život na Starém bělidle. Proč tato knížka je vždycky tak 88 [pageend16]oblíbenou četbou všech dobrých duší ? Protože líčí náš český venkov tak, jak byl, staré české tradice, které vytvořily naše babičky, naše matky. Jaký byl babiččin život, taková byla i její smrt. »Barunka jí předříkávala modlitbu umírajících, babička modlila se s ní, až najednou ústa se nehýbala, oko upřené zůstalo na krucifix nad ložem visící, dech se zatajil... Barunka jí zatlačila oči, mladá Mílová otevřela okno, aby duše měla volnost k odletu. « A když pak paní kněžna viděla pohřební průvod, hluboce si vzdechla : »Šťastná to žena!« A můžeme dodat: Šťastný národ, který si uchová takové ženy i víru, která je vytvořila. T. Š. BÍLÁ SOBOTA Ty ležíš v hrobě. Matně světlo denní se k tvému tichu škvírou proplétá. A myrhy voní. Odpočíváš po mučení v objetí země, v klidu od světa. Tvé tělo spí a myrhy prudce voní, kde pokřik davů už tě neruší Jsi vítěz nad smrtí; zpět ohlédáŠ se po ní jak po té, která odchází ve stínu moruší. My temnem staletí toužíme k tvému hrobu a chtěli bychom dělit spánek tvůj. Ty sladce spíš. Tys přežil tuto dobu, v níž sama země volá » Ukřižuj!« V tvých ranách bolest zjihla. Změklo dřevo kříže v objetí smrti laskavém. Tys u cíle. Dnes my jak v době stříže stojíme beze slova v poutech před davem. Na duši úzkost lpí jak ve dny po rozluce a na čele nám stojí chladný pot. Pozorně Pilát v kravatě si myje ruce a setník na kopí si brousí otupělý hrot. Kol tebe tichý sen. Jen květy magnólií před hrobem v zahradách střeží tvůj svaty klid. Však my jsme na cestě. My jdeme Kalvárií po stopách lotrů kříž svůj podstoupit. Tobě hlas luzy dozněl. Šero hrobu mlčí. Nám však zní v uších zlostné volání; uprostřed pyšných měst, v nichž duše steskem zvlčír na dřevě života visíme ukřižováni. Tys smrt již přemohl!. V nás však dosud žije a dále je nám v hříších čekat spasení. To není život. To je agónie, v níž nevíme, zda s Jidášem jsme tebe prodali, či jsme jím zrazeni. Ty ležíš v hrobě. My jsme v agónii, snad vzkříšení, snad věcné smrti blíž. Tys zemřel k životu. Já k smrti žiji. Vzpomeneš na mne, až se probudíš? Jiří Berka PROČ VĚŘÍM, ŽE KRISTUS VSTAL Z MRTVÝCH Přemýšlel jsem mnoho o otázce vzkříšení; sv. Petr přece píše: »Budte stále připraveni obhájit se před každým, kdo se vás ptá po důvodech vaší naděje.« Svoje bych shrnul takto : To, co mě ohromuje, je skryté spojení dvou cest poznání : dějinné — a posteriori, a druhé cesty — a priori. Pohlédněme nejdříve na dějinná fakta. Nelze vysvětlit rychlé rozšíření křesťanství, když přece z lidského hlediska Kristův život skončil smrtí a fiaskem ; byla nutná nějaká tajemná událost, která by přeměnila apoštoly. Tato událost dala jistotu o Kristově triumfu nad jeho porážkou a smrtí. Mnoho dokladů, které se liší původem, podrobnostmi, svým cílem, v podstatě vypovídá totéž a dokazuje nám, že první křesťanské obce nikdy nepochybovaly o vzkříšení Páně: vyznání víry, velmi staré, už pevně formulované, jak je má první list sv. Pavla Korinťanům ; řeči Petrovy ve Skutcích apoštolů, tři vyprávění synoptiků a vyprávění sv. Jana. Tato vyprá- věníy tak prostá, tak důvěrným způsobem psaná, takže nemají nic společného se stylem legend, nesou jasnou stopu, že je vyprávějí lidé, kteří to viděli. Vyprávění se doplňují a potvrzují navzájem. Zamysleme se nyní nad Božím plánem v přírodě a v životě. Všude vidíme přechod z jednoho druhu existence do jiné vyšší, v níž vše to, co bylo dříve, znovu se nachází ve stavu vznešenějším a krásnějším. Tak je tomu s hmotou v oblasti života a se životem v oblasti myšlení. Jak věřit, že člověk by byl stvořen k strašnému rozdělení při smrti ? Což není pravděpodobnější, že katastrofa smrti bude odčiněna a že povýšené tělo se stane dokonalým nástrojem Ducha svátého ? — to vyjadřuje myšlenka věcné oslavy. A měl-li Pán Ježíš dát největší znamení, dílo, které by dokázalo jeho moc a božství a které by zabezpečilo na věky víru jeho věrných, pak to muselo být jeho vlastní zmrtvýchvstání. Zmrtvýchvstání, které není nové oživení zemřelého těla novou fyzickou a smrtelnou existencí — jako bylo vzkříšení Lazarovo, ale zmrtvýchvstání, které je přechodem jeho těla do stavu oslavení věčného. Shoda těchto skutečností dějinného svědectví s myšlením, jak mi je dává úvaha nad světem přírody a nad stupni jsoucen, představuje pro mne cestu mé víry ve zmrtvýchvstán í. Jean Guitton 89 [pageend17]Pohnutky, proč věřím,, ze Jezu vstal z mrtvých, jsou ty, které má každý křesťan, který here vázne učení Církve. Dodám, ze se me vždy velmi dotkla rozhodná veta sv. P avla: »Jestli Kristus nevstal z mrtvých, naše víra nemá smyslu.« Nemohu pochopit, jak někteří protestantští teologové se mohou spokojit s výkladem, který bere události vzkříšení obsah a který o něm jedná jako o nějakém mýtu, a přece jen hájí i nadále pravdivost křesťanství. Kdyby se mohlo stanovit — něco, co se mi zdá nemožným — že Kristus nevstal, nejen bych zanechal své VE VATIKÁNE Na Popeleční středu sv. Otec rozhlasem promluvil k věřícím na celém světě. Nabádal je, aby postní doby použili k rozmnožení svých náboženských vědomostí, aby to byla doba modlitby a pokání; a co ušetří vlastním uskrovněním, mají dát ve prospěch chudších a méně šťastných. — V odpoledních hodinách byl přítomen závěru obvyklého stacionárního kajícího průvodu v kostele* u sv, Sabiny, V postní neděle zavítal podobně jako minulá léta mezi věřící na římské periférii. Sv. Otci byla 1. března udělena Balzanova cena za mír pro rok 1963. V odůvodnění čteme, že je to projev uznání za jeho úsilí, aby mezi lidmi vládl pokoj a bratrství, za to, že při zhoršení situace v Kongu, Alžíru a na Kubě nabádal k pokojnému narovnání neshod, že na II. vatikánský koncil pozval i příslušníky pravoslavných a protestantských církví a že navázal styky též s mimokřesťanskými společenstvími. Balzanova cena — asi 225 000 švýcarských franků — mu bude odevzdána 10. května. — Balzanovu cenu založila Anděla Lina Balza- nová r. 1956 na památku svého otce, italského žurnalisty, který si přál založit ze svého jmění nadaci na podporu lidumilných a sociálních účelů, podobnou cenám Nobelovým, Sídlo má ve ■Švýcarsku. Balzanova cena byla udělena loni poprvé. Kromě ceny za mír byla cena udělena též za biologii, matematiku, dějiny a hudbu. Aby cena za mír byla udělena sv. Otci, hlasovalo všech 37 členů výboru z 21 zemí, též čtyři zástupci Sovětského svazu. Jeden z nich, prof. Sisakian, ujistil přítomné uspokojením své vlády. V soukromé audienci přijal v měsíci únoru mj. předsedu sdružení protestantů metodistů z Velké Británie rev. dr. Leslie Davisona, převora protestantského kláštera v Taizé ve Francii rev, Rogera Schuetze, kterého ještě provázeli dva řeholníci, a účastníky výboru akce » Evropský den školy «; v proslovu při této poslední audienci vyslovil svou radost nad všemi podniky, které šíří sblížení a pochopení mezi národy, a zmínil se, jak Církev pracuje v tomto směru. »Bůh nestvořil národy, aby stály proti sobě, ale aby se měly rády, aby se navzájem doplňovaly a aby každý dával do služeb druhých to, co m á.« Vatikánský L’Osservatore Romano uveřejnil 8, února list, který sv. Otec poslal 6. ledna všem biskupům a koncilovým Otcům a v kterém jim sděluje, jakým způsobem pokračují sněmovní práce. Žádá je, aby všestranně pomáhali na přípravě druhého údobí, aby včas odpověděli na dotazy a poslali své připomínky k předlohám. Spolu s věřícími mají pokračovat v modlitbě za zdar koncilu, který už nyní přinesl ovoce nemalé. — Podobně poslal list generálnímu představenému řádu víry, nýbrž bych byl pokoušen myslit, že celý můj život byl obětí klamu. To nechce říci, že ve mně není — jako ostatně v každém katolíkovi — Částečka ještě neevangelizovaná, abych užil slov Claudelových, která zůstává poněkud pochybovačnou. Myslím ale, anebo alespoň doufám, že na konci svého života budu noci zvítězit nad touto pochybovaČností ; je to pochybovač- nost přirozeného člověka, Gabriel Marcel ve svété minoritů k oslavám 700. výročí přenesení těla sv. Antonína Paduánského do baziliky postavené ke cti tohoto světce. Soustrastný telegram poslal obyvatelům mcsta Bare v Libyji, které bylo stiženo zemětřesením; pro první pomoc připojil větší peněžní částku, — Finanční pomoc pro oběti povodní v Macedonii v Jugoslávii odevzdal pomocnému výboru jménem sv. Otce biskup ze Skoplje mons. Cekada. Novým sekretářem kongregace ceremoniální, nástupcem právě zemřelého mons. Benjamina Nardona, sv. Otec jmenoval tit. arcibiskupa mons. Januára Verolina, který byl v létě 1949 vypovězen z CSR jako diplomatický zástupce Sv. stolice. Na, posled byl apoštolským nunciem v Kostarice. Jako sekretář kongregace ceremoniální bude uvádět k sv. Otci k audienci hlavy států a ostatní vznešené návštěvníky. Další dva nové africké státy navázaly diplomatické styky se Sv. stolicí: Království Burundi a Spolková republika konžská. V jejich hlavních městech Svatá stolice bude mít diplomatické zastupitelství v hodnosti apoštolské nunciatury (tj. velvyslanectví) ; jsou to první apoštolské nunciatury v Africe. V Ha- beši, Libérii, Senegalu a Sjednocené arabské republice jsou ap. internunciatury, vyslanectví. Sv. Stolice se připojuje k boji proti hladu ve světě, pořádaném Mezinárodní potravinářskou a zemědělskou organizací FAO, a vydala 21. března sérii ctyr příležitostných známek. Na dvou je znázorněno » Rozmnožení chlebů a ryb « od Murilla a na dalších dvou »Zázračný rybolov« podle gobelínu Rafaelova. V druhé půli února konalo zasedání několik koncilových komisí ; své práce skončily komise pro řeholníky, pro semináře, církevní studia a křesťanskou výchovu; déle se protáhly práce komise bohovědné. Komise podle pokynů sv. Otce v jeho řeči při závěru prvního údobí sezení a nová koordinační komise mají zkrátit své předlohy, vyloučit vše, co se týká spíše jen některých zemí, a dát předlohám pastorační a unionistický ráz. Dřívějších sedmdesát předloh bude zhuštěno a redukováno asi na sedmnáct až dvacet. Péčí římské odbočky Apoštolátu sv, Cyrila a Metoděje byla sloužena ve výroční den sv. Cyrila m$e svátá v kryptě baziliky sv. Klementa u oltáře, který r. 1953 darovali američtí Slováci. V této bazilice byl sv. Cyril pochován. Celebroval rektor Chorvatské koleje mons. KokŠa ; při mši svaté byly zpívány kostelní písně české, polské, slovenské a ruské. Odpoledne se konala v ruském katolickém kostele sv. Antonína pobožnost východního obřadu k sv, Cyrilu a Metoději, zvaná Moleben. Při ní pronesl kázání ruský světici biskup mons. Katkov. Ve večerních hodinách uspořádala kolej Rusicum besedu pro všechny bohoslovce a kněze z římských slovanských kolejí. Takto společně zahájili Slované cyrilometodějský rok. stalo se doma, v exilu a jinde 90 [pageend18]Zemřel rektor Nepomucena mons. Bontempi V Anko ně zemřel poměrně náhle 21. února tit. biskup mons. Alfréd Bontempi, který byl od r. 1951 rektorem papežské koleje Nepomucena, určené pro bohoslovce z českých a slovenských diecézí. Bylo mu 68 let. Biskupem ho jmenoval sv. Otec loni 19. března a biskupské svěcení přijal 31. května v bazilice P. Marie Sněžné, jejímž byl kanovníkem, z rukou kard. Karla Confalonieriho. Za dnů koncilu se několikrát setkal i s našimi třemi pány biskupy. Byl pohřben v Castelíidardu nedaleko Ankony a Loreta; tam je jeho rodný kraj. Pohřbu byli přítomni představení i alumni Nepomucena. R.i.p. V ČESKOSLOVENSKU NÁBOŽENSKÉ ZPRÁVY 12. února se konala v Praze schůze rozšířeného Ústředního výboru CM V knčží. Nitranský biskup mons. Nécsey, jak se dovídáme z obšírné zprávy v Katolických novinách z 24. února, přečetl poselství sv. Oíce, určené knežím a věřícím Československa. Znění uveřejněno nebylo ; jen se praví, že sv. Otec udělil jim apoštolské požehnání. (Maďarští biskupové, přítomní na koncilu, poselství svým věřícím uveřejnili už o vánocích.) O koncilovýeh pracích referoval trnavský biskup mons. Lazík, Hlavní projev — » politický«, píší KN — měl ministr Plojhar ; » události ve světě i jednání ekumenického koncilu plně daly za pravdu naší práci«, řekl mimo jiné. V témže čísle KN referují o projevu papeže Jana z 2. února; zcela neosobně dodávají, že » svíce dostanou i katedrály národů střední Evropy, které se připravují oslavit 1100. výročí příchodu sv. Cyrila a Metoděje na Moravu «, jako by se to netýkalo v první řadě českých a slovenských katedrál. Zdá se, že měl pravdu římský deník » II Tempo «, když 20. února nadepsal svůj článek o náboženské situaci v ČSSR slovy : » Svíce poslané papežem vytvářejí nový problém pro pražský režim. « Z článku se dovídáme, že věřící o tomto dalším projevu lásky sv. Otce k našim zemím vědí a že z něho mají velkou radost; neříká se ale nic, zda opravdu došly a kde skončily. » Populace loni dále poklesla «, naříká LD. Narodilo se jen 217 220 dětí, o víc jak tisíc méně než r. 1961; lékařsky provedených potratů bylo 120 304 ; přirozený přírůstek je jen 79 000. Na sto narozených dětí připadalo r. 1961 v Bratislavě 98,3 potratů, v Praze dokonce 116,7. V celostátním průměru bylo loni na 100 narozených dětí 53 potratů. CSSR se tak v mezinárodním srovnání zařadilo na jedno z posledních míst, jen Maďarsko a Švédsko mají nižší porodnost. Lidová demokracie častěji krátce referuje o přípravách na druhé údobí koncilovýeh sezení. Informace jsou však většinou z druhé ruky — z východoněmeckých novin? — tendenčně zahrocené, nejednou až vymyšlené, a nikdy se neopominou zdůraznit skutečné nebo zdánlivé rozdíly mezi biskupy a římskou kurií, mezi linií » radikální« a proudem konzervativním. • V článku » Počátky kolektivizace na české vesnici« autor Vlastimil Lacina píše o těžkostech při zakládání JZD ; mnoho prý jich působila katolická Církev a » reakční faráři, kteří ke štvaní zneužívali kazatelen, zpovědnic i kostelníků«. » Kaple zůstane kaplí«, a proto časopis Osvětová práce neschvaluje, že v kterési obci udělal Sbor pro občanské záležitosti v zrušené kapli smuteční síň. Okolo katafalku měli svícny » zcela kostelní...« — V býv. klášterní kapli břevnovského kláštera je koncertní síň a Kulturní středisko Prahy 6 tam pořádá v neděli Taneční dopoledne. • K nej starším rukopisným památkám ze strahovské knihovny patří tzv. Strahovský evangeliář z 9. stol. Je to liturgická kniha obsahující evangelia a výňatky z kánonu mše svaté. Byla kdysi majetkem některého benediktinského kláštera na Mosele u Trevíru, pravděpodobně v Cardenu. • Bývalá kaple v barokním zámku ve VeselíČku u Hranic byla zabrána pro účely Dětského domova a zřízena v ní jídelna. • Z Vídeňského diecézního věstníku se dovídáme, že byly rozbity dynamitem kostel na náměstí v Hustopečí u Brna a v Osoblaze v sev. Slezsku. V Hustopečí je pro náboženské účely jen malá kaple, která pojme sotva sto lidí. • Časopis pro učitele » Komenský« má pravidelnou rubriku » Za ateistickou výchovu«. V lednovém čísle J. L. referuje o novinkách bezbožecké propagandy; uvádí knihy: » Základní problémy marxisticko-leninského učeni o náboženství« Josefa Potočka, » Moderní člověk a náboženství« od Jana Kyselého, » Současná teologie a věda« od sovětského J. A. Kryveljova a » Kasárna Kristova« (proti jezuitům) od Rudolfa Kepky. • O sborník » Solunstí bratři«, vydaný k 1100. výročí příchodu sv. bratří Cyrila a Metoděje na Moravu, je v ČSSR velký zájem ; litoměřické knihkupectví Charity vyčerpalo svůj příděl za necelé dva měsíce. Charita má kromě ústředí ještě prodejny v Brně, Hradci Králové a Litoměřicích. — V Cyrilometodějském kalendáři, vydaném zase Charitou, najdeme » cyrilometodějské « jen články dr. A, Salajky, dr. V. Bartůňka, dr. Pokorného a )) Pohádku o cyrilometodějském kříži« od Vlastimila Zikmunda. Kalendář o 144 stranách stojí 8 korun. • 23, února uplynulo 80 let od smrti českobudějovického biskupa Jana Vale- riána Jirsíka. Biskupem byl 22 let. Ve svém biskupském městě založil r. 1868 vlastním nákladem české gymnasium. Jako osmatřicetiletý farář byl Jirsík r. 1836 slavnostním kazatelem při poslední české královské korunovaci Ferdinanda V. • Když před 900 lety byl jmenován olomouckým biskupem břev novský benediktin Jan, podpisoval se na listinách jako třetí biskup olomoucký. Staré prameny uvádějí důvod : považoval se za přímého nástupce sv. Cyrila a Metoděje, jejichž sídlo ve velkomoravské době leželo na území potomní diecéze olomoucké. Proto až dodnes je olomoucký stolec nazýván » stolec svátého Metoděje«. KNĚŽSKÉ HROBY: 31. prosince zemřel děkan hodolan- ský Stanislav Schneeiveiss, který byl r. 1949 odsouzen na 11 let žaláře. Při jedné z amnestií byl propuštěn, ale do duchovní správy nesměl, pracoval v zemědělství; 14. ledna se odebral na věčnost ve věku 87 let staroboleslavský kanovník Karel Nemec, který celý svůj kněžský život pracoval na pražské konsistoři a v chrámech na Pražském hradě; 16. ledna odevzdal svou duši Pánu sídelní kanovník kolegiátní kapituly na Vyšehradě mons, Karel Pražák, dlouholetý vikář votický; v Senohrabech u Prahy zemřel ve věku 91 let mons. Augustin Stancly velký příznivec salesiánského díla; proto podle svého přání byl pochován ve Fryštáku u Holešova, kde za první republiky pomáhal budovat salesiánský domov. — Dále zemřeli : v Práci u Brna třiaosmdesátiletý farář dp. Jan Procházka — letos by byl slavil 60. výročí kněžského svěcení; Jan Krlín, katecheta, Černovice u Tábora ; Rudolf Laňka, děkan, Kostice ; Tomáš Pokorný, kooperátor ve Výprachti- cích; Metodej Habartay farář, Dědice ; Jan Preisler, kooperátor, Litovel; František Chála, farář, Halenkovice ; redeinp- torista Rudolf Schikora, misionář a apoštol dobrého tisku — on založil brožurky » Životem« — Stemplovec u Opavy ; Otakar Kubíny farář, Postřelmov; Jan Pouč, kooperátor, Kojetín; Antonín Tomečeky farář, Olomouc. — R. i. p. RŮZNÉ ZPRÁVY Sibiřská zima se držela v CSSR s kratičkými přestávkami celý únor. Ještě 28. února v Praze naměřili 16 a na Oravské přehradě dokonce 32 stupňů mrazu. Těžkosti v dopravě a zásobování proudem ještě vzrostly ; v týdnu před 3. únorem ho bylo vyrobeno jen 50%, 4. února došlo k dalšímu omezení rychlíkové a osobní dopravy, téhož dne stálo na tratích 70 zamrzlých vlaků. Nejhorší to bylo na Ostravsku, kde byla po několik dní úplně přerušena pouliční doprava, pokud nepřijely na pomoc autobusy z celé republiky; » dočasná vládní komise« vyzývala znovu a znovu na brigády odklizovat sníh. Na železniční 91 [pageend19]podvozky byly montovány motory reaktivních letadel k rozmrazování sněhových spoust, ale motory svým hlukem znemožňovaly jakákoliv akustická znamení. Zamrzly vodní zdroje. Z Horního Dvořiště si jezdily lokomitivy pro vodu do Rakouska — jako by tam bylo tepleji; v Praze vodu rozvážely kropicí vozy. Noviny pro nedostatek papíru omezily rozsah, tak nedělní Lidová demokracie od 17. února vychází jen o šesti stránkách. 11. února potřetí opakovali » rozhlasovou černou hodinku«, prý je to » nej kolektivnější a nejúčelnější hra této zimy«. Všechny neděle v únoru se pracovalo, aby se zvláště doly vyrovnaly s dluhem v plánu, který činil 150 000 tun uhlí, oceli chybělo téměř 200 000 tun. Mnoho železničních vozů bylo vážně poškozeno, protože k urychlení práce se skládáním byly uhlí a ruda rozbíjeny třaskavinami. Cesta presidenta ČSSR Novotného do zemí jihovýchodní Asie, jejímž cílem bylo získat přízeň asijských neutrálů a » upevnit jednotu a semknutost zemí světové socialistické soustavy« (LD 15. února), skončila velkou finanční ztrátou a neúspěchem. Neutrál princ Norodom Sihanuk z Kambodže jel na zdvořilostní návštěvu do Pekingu a rozhlas z Hanoje nazval odpůrce Mao Ce-tungovy » stejně krátkozraké a bázlivé jako myšky « (FEC). • » CSSR vyváží své sportovce za dolary«, píše FEC. Mnoho lidí si všimlo velkomyslnosti, s jakou pražští komunisté dovolili o vánocích tolika klubům vyjet za hranice. Důvodem bylo získat devízy: kluby musí žádat za zápas přinejmenším 1500 dolarů a Dukla Praha dokonce 4000 dolarů. CSSR je též ochotna zříci se odvetného utkání s Rakouskem v Praze, ale za 20 000 dolarů. • V souvislosti s projevem rasové nesnášenlivosti vůči africkým studentům v Bulharsku a jejich hromadným útěkem se objevily nové zprávy o podobných zkušenostech studentu z CSSR. Habešan Makonnen Fantaw píše z Vídně, že přijel do CSSR v r. 1960, aby ještě s deseti studenty studoval zvěrolékařství. Česky se učil v Mariánských Lázních z Rudého práva, z překladů moskevské Pravdy a z » Dějin KSČ«. Povinně museli na manifestace solidarity s Fidel Ca- strem, podepsat protestní dopisy Násirovi a jiným představitelům ve Střední Asii. Pro praktická cvičení v češtině prý ho poslali do ocelárny a pak trhat okurky u Zidlochovic. Dříve než mohl začít vlastní studium, musel chodit na přednášky marxismu a složit z nich zkoušky. Cestou na mládežnický sjezd do Jugoslávie ve Vídni » zmizel«. Z jeho kamarádů zůstali v CSSR jen čtyři. • 18. února oslavila své 109. narozeniny Antonie Samková z Bludova na Kutnohorsku. V současné době žije u nás 15 lidí ve věku nad sto le t; většinou jsou to ženy. • Do společné péče nájemníku bylo v Praze převzato už přes 6000 obytných domů. • Zaměstnanost žen v Praze patří k největším na světě : z celkového počtu 519 000 pracujících je žen 237 347, tj. 46%. Podle časopisu Obránce vlasti uspořádala svazarmovská organizace v Hodoníně prý vhodnou oslavu vánoc, svátků míru —- střeleckou soutěž pro děti ve stáří od sedmi do deseti let. • Letos bude vydáno celkem 62 známek. V lednu vyšly známky se sportovními náměty ; připomínají mistrovství světa v stolním tenisu, 80. výročí čs. cyklistiky, Cs. sportovní hry, 15. ročník Zlaté přilby a mistrovství světa ve^ vzpírání. 25. února byly vydány tři známky: k 15. výročí Února (tovární objekt s hvězdou a ratolestí) a k Y. všeodborovému sjezdu (pionýrský tábor ROH a huť s grafikonem průmyslové výroby). • Da Dole maršál Konev v Dřínově na Mostecku vznikl v noci na 23, února důlní požár. Zahynulo osm členů požární čety. Devět horníků podlehlo otravě sirovodíkem v dole Eduard TJrx v Petřkovicích v OKR. O nedostatku bezpečnostních opatření na dolech uspořádala ostravská Nová svoboda besedu. Jeden z účastníků uvedl slova sovětského inženýra Loseva, který se netajil podivem, kolik horníků přichází k úrazu. » U nás je bezpečnost lidí skutečně na prvním místě.« • Pro nedostatek krmiv, prý přechodný, mohou JZD odevzdávat i prasata o nižší váze. • V uplynulém roce bylo přepraveno ropovodem Družba 2,3 miliónu ropy z SSSR do Československa, do Slovnaftu v Bratislavě. Pomýšlí se položit potrubí až do Záluží u Mostu, kam byla dosud značná část ropy dovážena cisternami. • Postupuje akce za slučování JZD ; v CSSR je 7790 družstev; za ideální výměru se považuje 500 ha orné a asi 700 ha zemědělské půdy. • 4. února projel první elektrický vlak na trati Ústí n. L,-Děčín. Elektrické lokomotivy mohou projet přes celé CSSR: ze Sov. svazu až na hranice NDR. • Ministerstvo vnitřního obchodu připravuje návrh nové pracovní doby, aby se umožnil nákup lidem zaměstnaným ve směnách a aby se snížil počet přesčasových hodin prodavačů. Koncem roku 1962 měla ČSSR 13 899 000 obyvatel; 9 637 000 v českých zemích a 4 262 000 na Slovensku. • V každé obci mají Sbor požární ochrany. Mezi hasiči je též 75 000 žen. • Také z větších zahrad i při rodinných domcích se platí dodávková povinnost, je-li jejich výměra od 0,21-0,50 ha. Musí odevzdat 300 vajec nebo jiné zemědělské výrobky v hodnotě dodávkového úkolu vajec. Jsou osvobozeny jen domácnosti, kde žijí nejméně tři osoby mladší než 15 let, nebo trvale práce neschopné, anebo jedna osoba nemocná tuberkulózou. • Cs. lékaři a zdravotničtí pracovníci poskytují pomoc 12 asijským a africkým zemím. Nejvíce jich je v Tunisu, Guineji, Ghaně a Afgá- nistánu. • V ČSSR bylo loni 1 200 000 účastnických telefonních stanic. Na vyřízení čeká dalších 70 000 přihlášek. Letos se začne stavět v Praze mezinárodní telefonní ústředna, po jejímž ukončení budou mít z ČSSR poloautomatický styk s NDR, Varšavou a SSSR, a později s dalšími státy v Evropě. • » K tomu nelze mlčet, « píše plzeňská Pravda, totiž že někteří lidé jdou do fronty na nedostatkové zboží, a pak si za to dají zaplatit. Za čekání ve frontě na máslo se platí 3-5 korun, ve frontě na ledničky i 100 Kčs. Podobně i bratislavská Práca připouští, že před jedním obchodem viděli fronty na cibuli, česnek a zeleninu, a hned vedle frontu na maso. A lidé reptali a vzpomínali, že v první republice to tak nebylo. KULTURNÍ ZPRÁVY Čtyři hroby z doby velkomoravské odkryli nedávno v Zeleticích na Hodonínsku. Nález pomůže zpřesnit mapu slovanského osídlení našeho území v období Velkomoravské říše. • 27. února uplynulo 20 let od smrti Karla Schulze, spisovatele slavného románu michelangelovského » Kámen a bolest«. • Byl objeven český rukopis z poč. 17. století, který je zřejmě jediným exemplářem dosud neznámého díla Karla Staršího Zerotína o Moravském zemském právu. • V Praze vyšla první souborná práce českých indologů o hinduismu. • Pracovníci Archeologického ústavu ČSAV prozkoumali v poslední době památky na kulturu keltského kmene Rájů v Čechách z 1. stol. před Kr. Hlavni zájem byl věnován zbytkům opevněného sídla — oppida — u Hrazan na Sedlčansku. Bylo součástí řetězu keltských oppid rozmístěných podél Vltavy: oppida chránila obchodní cestu směřující k Dunaji a byla zakládána v blízkosti surovinových zdrojů. • Historické jádro Prahy bude prohlášeno za památkovou rezervaci. Bude zaujímat Staré Město s Josefovem, Národní divadlo, Malou Stranu a Hradčany, celkem 70 paláců, 30 církevních objektů a 370 obytných domů. • V Praze je 37 budov vyzdobených sgrafity Mikoláše Alše. • Muzeum hl. m. Prahy otevře soubornou výstavu pragensií od nej starších knižních tisků o Praze až po dobu současnou. V Loretě bude zařízena prodejní výstava pragensií, určená hlavně pro návštěvníky ze zahraničí. • Nakladatelství Orbis vydalo beletrizující k/oniku Národního divadla od počátku národního obrození až do našich dnů. Napsal ji Vladimír Múller a má název: » Vyprávění o Národním divadle«. • V Krajském nakladatelství v Brně vydali monografii Jana Racka o Leoši Janáčkovi. Předtím už dvě monografie o Janáčkovi přinesla Artia, umělecké nakladatelství pro cizinu, a to německy a anglicky. • Za posledních čtrnáct let bylo u nás objeveno a zčásti prozkoumáno devět hradišť z velkomoravské doby : Olomouc, Staré Město u Uher. Hradiště, » Na valech « u Mikulčic, Pohansko u Břec- 92 [pageend20]lávě (na soutoku Moravy s Dyjí), Pohansko u Nejdku (na řece Dyji), Petrova louka u Straehotína pod Pavlovskými vrchy, Hradiště nad Znojmem, Rajhrad a Staré Zámky u Líšně (Velké Brno). S hradištěm na Petrově louce souvisí rozsáhlé pohřebiště » Na pískách «, kde bylo prozkoumáno už na 2000 hrobů z 9. a z první poloviny 10. století. Antropologickým zkoumáním koster se zjistilo, že lidé tehdy umírali velmi mladí : průměrné stáří je 27 let. • V mikulcickém hradišti se odkrylo už 12 hrobů velmožů s meči — největší počet těchto těžkých zbraní na jediném místě z období velkomoravského. • V Praze vyšel v překladu Rudolfa Schenka Výbor z Pravidel Starého a Nového zákona M. Matcje z Janova, tzv. předchůdce Husova, který na synodě r. 1389 musel před generálním vikářem pražským sv. Janem Nepomuckým odvolat některé své upřílišené výroky. Na III. sjezdu afrických studentů v Praze začátkem února byla založena Federace afrických studentu v CSSR. Předsedou byl zvolen ghánský vysokoškolák Kwamena Ocran. Na čs. vysokých školách studuje asi 500 studentů z 26 afrických zemí. Všech zahraničních studentů je kolem 3000. • V půli února vyšel I. díl nové čs. socialistické encyklopedie » PUruČní slovník naučný «, od hesla » a « až po » fyzioterapie «; vydává ji ČSAV v redakci Vladimíra Procházky. Čtyřdílný slovník obsáhne na 60 000 hesel a má vyjít do konce roku 1965. • 19. února zemřela ve věku 87 let Barbora Heroutová, vdova po autoru české těsnopisné soustavy. • Ten den zemřel i akademický malíř Vladimír Sychra, profesor figurální a monumentální malby na Akademii výtvarných umění. Vytvořil mj. mozaiku pro Národní památník na Vítkově a návrh na gobelín pro Karolinum. • Divadelní noviny 29. prosince uveřejnily rozhovor s Janem Werichem. Werich si tam stěžuje, že do divadelnictví a filmu zasahují lidé, kteří věci nerozumějí, ale mají veškeru moc rozhodovat. • Ladislav Stolí, někdejší ministr kultury, než byl zatlačen do pozadí Kahudou, vystoupil opět do popředí literární fronty v CSSR : je předsedou redakční rady literární revue » Česká literatura«, vycházející šestkrát do roka ; vedoucím redaktorem je dr. Jan Petrmichl, který loni vystřídal Jana Mukařovského. Štoll je též předsedou výboru pro vydávání týdeníku » Kulturní tvorba «; týdeník vznikl na začátku roku sloučením časopisů »K ultura«, »Tvorba« a » Předvoj «. • Mladá fronta z 21. prosince píše, že by se mělo pomýšlet na další reformu českého pravopisu, např. zjednodušit » i « a » y « — jak už to bylo zavedeno ve slovenštině, a v psaní » s « a » z « (bronz-kurs, fyzika-filosofie atd.). • Státní nakladatelství technické literatury vydalo za rok 1962 celkem 791 publikací v nákladu přes 3 270 000 výtisků. Měsíční informační věstník se posílá zdarma na 60 tisíc zájemců, největší zájem je o strojnickou a elektrotechnickou literaturu. V diskusi k Výhledům dalšího rozvoje k socialistické společnosti rektor Karlovy university Jaroslav Procházka nabádá k zvýšení politickovýchovného působení učitelů na vysokých školách, překonání » konzervatismu «, » odbornictví « a nepoli- tičnosti. Jednotlivé katedry budou kontrolovat závazky učitelů v této práci. Stran pořádku a kázně prý lze též ještě mnoho napravit. • Artia, nakladatelství pro zahraničí, především pro » kapitalistický trh «, vydalo loni 170 děl v nákladu 1 215 000 výtisků. Jsou to především knížky pro děti nebo publikace o umění, československém i cizím, např. v deseti jazykových mutacích vyšly čtyři svazky reprodukcí ze sbírek leningradské Ermitáže. Knihu o německém malířství ze sbírek v ČSSR vydává Artia společně se západoněmeckým Dausie- nem. • Universita 17. listopadu pro studenty z Afriky a Asie má v letošním roce 3000 studentů z 86 zemí. • Podle výzkumu archeologů má obec Plotište n. L. bohatou minulost. Je tam rozsáhlé pohřebiště — 500 popelnicových hrobů — z římské doby a z pravěkého osídlení mladší doby kamenné, bronzové a železné. • Do veze Prašné brány bylo uloženo svědectví o její nové opravě a o dnešní době : denní listy, které psaly o skupinovém letu kosmonautů Nikolajeva a Popoviče vesmírem, platidla, fotografie primátora a pamětní spis. Stará zpráva z r. 1884, kdy byla Prašná brána opravována, byla uložena do muzea. • V Itálii vyšla po Hordubalovi a Válce s mloky třetí kniha z děl Karla Čapka : Povídky z jedné kapsy a Povídky z druhé kapsy, v překladu profesora slovanských literatur E. Mariggiho. • Ve vzpomínkové edici Čs. spisovatele vyšly vzpomínky Heleny Čapkové, starší sestry Josefa a Karla, »Moji milí bratři«. • Byla dokončena obnova renesanční freskové výzdoby na první polovině vstupního průčelí zámku v Bechyni. Výzdoba byla objevena pod omítkou a pochází z druhé poloviny 16. století. V EXILU A JINDE VE SVĚTĚ ANGLIE. — Pohřbu zemřelého hard. Godfreye se zúčastnil jménem CML dp. Rochla a skupinka věřících. Pan kardinál přijal kdysi laskavě patronát nad naší exilovou katolickou akcí —- CML — a nad našimi cyrilometodějskými oslavami. Slíbil, že bude-li v druhé půli července v Římě, milerád se připojí k naší pouti. USA. — Dp. dr. Františku Dvorníkovi, profesoru byzantských dějin na Harvardově universitě, se dostalo dvojí pocty za jeho knihu » Slované v evropských dějinách«. Pronesl o tomto tématu referát na zasedání Americké historické společnosti a Společnost amerických katolických historiků mu za knihu udělila svou výroční cenu ; považuje ji za nej lepší knihu, kterou loni uveřejnil historik katolík. Cenu odevzdal prof. Dvorníkovi chicagský arcibiskup kard. Meyer. Jste už členem Apoštolátu? APOŠTOLÁT SV. CYRILA A METODĚJE pod ochranou blah. Panny Marie je zbožné sdružení, které podporuje a šíři myšlenku sjednocení odloučených bratří s katolickou Církví: modlitbou: členové se denně modlí na ten úmysl *. Otče nás, Zdrávas Maria a přidávají prosby: Svatá Panno Maria, oroduj za nás, sv. Cyrile a Metoději, orodujte za nás! —• Kneží mimoto alespoň jednou za rok slouží mši sv. na úmysly Apoštolátu sv. Cyr. a Met. a za živé a zemřelé členy Apoštolátu ; podporou dél Apoštolátu: činní členové přispívají podle možnosti, alespoň 0.25 dol. (150.- lir) ročně, nejsou-li docela chudí. V tom případe stačí, když se modlí na úmysly Apoštolátu, aby získali odpustky a jiné duchovní výhody. — Přispívající členové dávají jednou provždy alespoň 10 dolarů (6000 lir) nebo ročně 1 dolar (600 lir). —• Zakládající členové obětují jednou provždy 50.- dolarů (30 000 lir). — Všichni členové požívají týchž duchovních výsad. Přihlášku zašlete na jednu z uvedených tří adres : Do Ameriky ; Rev. Cl a u d e Vik t o r a , O.S.B. St. Procopius Abbey, Lisle, Illinois. - U.S.A. do Anglie : Rev. J o h n La n g , S. I. 114, Mount Street, London, W. 1. - England do Itálie : Rev. J o s e f Ol š r , S. I. Roma, Piazza S. Maria Maggiore, 7. - Italia Bude Vám zasláno potvrzení zápisu do členské knihy a připojeny stanovy Apoštolátu se seznamem odpustků a duchovních výsad. 93 [pageend21]Také americký Národní svaz českých katolíku se připojuje k cyrilometodějské pouti do Říma od 19. do 26. července. Cestou navštíví i ostatní evropská památná místa, jako Lurdy, Fatimu, Lisieux, Padovu atd. ThDr. Ludvík Němec otiskl v prosincovém čísle revue The Byzantine Catholic World k 1100. výročí cyrilometodějského jubilea studii » Dvorník’s vindication of Cyrilomethodian Problém «. V anglické příloze časopisu » Národ « byla uveřejněna Němcova studie » Návrhy k jednotě na programu II. vat. sněmu«, v níž hájí nový pohled na otázku Focia a jednoty církví. V dřívějších ěíslech revue The Byzantine World dr. Němec psal o historickém předpokladu církevního sjednocení s ruskou pravoslavnou církví a o úsilí v XX. stol. po spojení anglikánské církve s Římem (SVU). Y časopise Katolík čteme poznámku dp. dr. Petra Leka- vého, že maronitský patriarcha Pavel Petr Meuči z Libanonu má ostatky svátých českých patronů. Prý mu je poslal ministr Plojhar po jednom z členů libanonské obchodní mise. »Ani jsem mu nepoděkoval a nepoděkuji. Je to nehodný kněz. Až se poměry zlepší, pošlu je zpět čs, biskupům,« řekl patriarcha. Starobylý umělecký relikviář byl asi ukraden z některého ze zrušených klášterů. Dp. Lekavý se setkal s patriarchou Meu- čim v r. 1959. Mons. Wright z Pittsburku pravil v kázání, že zvolení papeže Jana X X III. za muže roku od čtenářů týdeníku Time dokazuje, jak velké vážnosti se těší ve světě náboženství. Agnostici a bezbožci 19. století by považovali za nemožné, aby v půli 20. století, v době letů vesmírem, papež byl zvolen za nejpopulárnější osobnost, a že by se tak stalo v Novém světě, v kterém podle názoru lidí minulého století rozum zvítězil nad vším, co má vztah k papežství a k náboženským hodnotám. Důvod volby čtenářů laického časopisu musíme hledat v mimořádné osobnosti Jana X X III., ale též v síle a životnosti náboženského přesvědčení u dnešních lidí. Přispěl k tomu jistě nechtě sám bojovný ateismus : vyvolal uvědomělejší křesťanský život a novou statečnost v obraně zásad evangelia u těch, kdo se těsněji přimkli ke Kristu. Podle protestantské Církevní ročenky na rok 1963 je ve Spojených státech 42 867 655 katolíků, tj. o 1,9% víc než minulý rok. ŠVÝCARSKO. Katolíci i protestanti se zúčastnili procesí přes zamrzlé Bodamské jezero, tzv. »ledového procesí«. Společně se modlili za pokoj ve světě a za zdar II, vatikánského sněmu. První takové » ledové procesí « se konalo r. 1573 a poslední r. 1830. NSR. — Berlínský arcibiskup Bengsch kázal a sloužil ponti- íikální mši svátou v evangelickém kostele P. Marie ve Stral- sundu k 100. výročí založení sester sv. Karla Boromejského. Před kostelem ho přivítal místní evangelický biskup. K letošní postní sbírce německých katolíků ve prospěch fondu proti hladu a nemocem ve světě, konané už po páté na heslo » Misereor«, vydají západonémecké posty pamětní známku. 80. sjezd německých katolíků se bude příští rok konat ve Stuttgarte od 4. do 8. září. Časopis katolických Lužických Srbů » Katolski posol « oslavil sté výročí. Vychází dvakrát měsíčně v Budyšíně, Začal ho vydávat Spolek sv. Cyrila a Metoděje. Katholisches Bibelwerk ve Stuttgartě byl pověřen postarat se o nový jednotný překlad celého Písma pro země německého jazyka, tedy i pro Rakousko a Švýcarsko. O díle se už pracuje, o velikonocích bude pracovní schůze všech překladatelů; jsou to významní profesoři Starého a Nového zákona na německých universitách. Myslí se dokonce na společnou práci s evangelíky, hlavně pokud jde o překlad textů důležitých pro školu a bohoslužbu. SOVĚTSKÝ SVAZ. — Pravoslavná katedrála v Rize, v býv. Lotyšsku, byla změněna v hvězdárnu, v kryptě katedrály je fdmový sál. Bohoslužby se v ní nekonají od r. 1961. Z kostela baptistů je studio pro natáčení protináboženských filmů; katolické katedrály se v zimě užívá jako koncertního sálu a v létě jako výstaviště. Kostel P. Marie Královny míru v Klajpedě byl státními úřady zabaven, prý protože v městě mnoho Udí vystoupilo z Církve a že tedy kostel není nutný. Hlavní kostelní lod změněna v taneční sál. Věřící, kteří chtěli bránit svůj kostel před znesvěcením, byli zatčeni. Kostel byl postaven minulý rok, se svolením úřadů a z milodarů katolických Litevců jak z Klajpedy, tak i ze zahraničí. FRANCIE. — Are. z Lyonu kard. Gerlier napsal předmluvu ke knize abbé Toulata » Židé, moji bratři«. Ekumenický duch musí přimět křesťany, aby přezkoumali svůj postoj vůči synům izraelského národa, protože židovství je společný kořen všech křesťanských vyznání, V červnu francouzští katolíci oslaví 800. výročí prvního posvěcení katedrály Notre Dáme v Paříži. Katedrálu začal stavět král Ludvík VIII. r. 1163 ; úplně byla dokončena až v letech 1845-1864. Podle posledních statistik je v IN D II 6480 000 katolíků ze 438 miliónů veškerého obyvatelstva. V indických kněžských seminářích se připravuje na kněžství 1093 bohosloveů, loni měla Indie 111 novosvěcenců. Z 4419 kněží, kteří pracují v Indii na území závisícím na kongregaci šíření víry, jsou tři čtvrtiny domácího původu. INDONÉSKÁ vláda objednala 250 000 exemplárů Písma svátého, aby je rozdělila mezi katolické rodiny. Uvolnila na to ze státního rozpočtu 62 a půl miliónu rupií. Písmo svaté se bude tisknout v tiskárně misionářů ze společnosti Božího slova na ostrově Flores. O vánocích bylo vysvěceno v KOREJI 29 novokněží. Jižní Korea má nyní 323 domácích kněží, kteří spolu s cizími misionáři se starají o 500 000 katolíků. Obyvatelé ostrova TAHITI mají svůj překlad Písma svátého. Je to výsledek padesátileté práce kolektivu misionářů. Je to už druhý překlad; první vyšel r. 1912 v Belgii. Arcibiskup z Caracasu ve VENEZUELE kard. Umberto Quintero daroval 280 000 bolivarů na Fond Jana X X III., který je určen pro postavení příbytků pro chudé obyvatelstvo. Tuto částku darovali věřící arcibiskupovi, aby si postavil novou biskupskou rezidenci, ale kard. Quintero se svého nového příbytku zřekl ve prospěch potřebnějších. Na území severního VIETNAMU, ovládaného komunisty, žije na 800 000 katolíků. Pracuje mezi nimi 331 kněží. Žádný z tamějších deseti biskupů nemohl přijet na koncil, ★ ★ ★ Přihlásil jste se už na naši cyrilometodějskou pouť do Říma? Koná se od 19, do 27. července. Plných pět dní bude věnováno prohlídce Věčného města a jeho památek. Pro rodiče dětí, ktere se zúčastní letních táborů, je to vhodná příležitost, děti přivézt nebo navštívit. Informace podají místní naši duchovní správci, nebo přímo P. Vojtěch Hrubý, Salesiani, Via Marsala 42, Roma (Italia). 94 [pageend22]p o z n á m k y P. Verenfríd van Straaten padesátník »Láska bií ženská nespočívá v krásných slovech. Žádá skutky a oběti. Chce kus nás, osobní postoj vůči hladovějícím, nahým, nemocným, vězňům a všem, v nichž se skrývá sám Kristus a o nichž mluvil při svém obrazu o posledním soudu. Láska bií ženská žádá též, abychom viděli Krista v těch, kdo vinou nesvědomitých válečných štváčů sice nosili nepřátelskou uniformu, ale přece jen zůstali naši bratři, protože i je Kristus povolal, aby byli děti jednoho nebeského Otce. I takové lidi máme těšit a pomáhat jim v jejich nouzi...« Tato slova napsal r. 1948 belgický premonstrát P. Verenfríd, když začal svou práci ve prospěch všech obětí situace vzniklé druhou světovou válkou. Slovy, která jsme uvedli, měl na mysli přímo obyvatelstvo v Německu. Milióny jich bydlilo v protileteckých krytech a v barácích v krajní bídě; myslil i na vysídlence z Východu a na duchovní správu mezi nimi. Na vlámský venkov se vydal nejdříve a tam vybíral pro umírající hladem a zimou v Německu. A setkal se nejednou s příklady lásky až hrdinské : ženy mu dávaly poslední oděv po svém muži od Němců zastřeleném, Dobrým dovedli odplatit zlé i ve Vinktu, kde r. 1940 nacistická vojska povraždila 85 jinochů a mužů. Při svých sbírkách a žebrajících kázáních dostal přezdívku » Speckpater — Kněz se slaninou «. Jen Bůh ví, kolika miliónům z těch nej chudších a nej potřebnějších pomohl a kolika vrátil důvěru do života. Zásluhou P. Verenfrída byly položeny základy k nynějším ústavům v Konig- steinu, jako seminář pro bohoslovce z Východu, » Dům setkání«, v kterém se každoročně konají sjezdy na heslo » Na pomoc trpící Církvi«, a různé jiné studijní ústavy pro otázky týkající se komunistického Východu, On organizoval první duchovní správu mezi vysídlenci a německými uprchlíky; pro ně vyžebral velké pojízdné kaple, v nichž se konaly bohoslužby v krajích, kde není katolický kostel. Krajní bytové nouzi měli odpomoci dobrovolní »brigádníci« stavitelé, studenti a mladí dělníci, kteří obětovali svou dovolenou a šli stavět rodinné domky, kostely, školy a kláštery ; tyto kláštery, stojící podél železné opony, P. Verenfríd nazval »Boží pevnosti «. Pomalu se situace v Německu uklidňovala a němečtí vysídlenci a uprchlíci už tolik pomoci nepotřebovali; ale P. Verenfríd svou práci neskončil: přicházeli stále noví uprchlíci, stejně svízelná zůstává duchovní práce mezi nimi a pomoci potřebují i jejich krajané a knězi za železnou oponou. Jen za rok 1961 např. Dílo na pomoc kněžím a Církvi na Východě — tak se jmenuje organizace, kterou P. Verenfríd založil — udělilo nejrůznější pomoc v částce 1 633 000 dolarů. On pomáhá třebas klášteru sester od nejsvětější svátosti blízko Salcburku, kde se řeholní sestry připravují na svůj budoucí apoštolát na Slovensku; v St. Oudenrode v Holandsku s jeho pomocí založili knězi řeholní společnosti od nejsv. Srdcí seminář pro budoucí apoštoly pro CSSR. V poslední době dobročinná ruka P. Verenfrída rozdává z toho, co mu dali šťastnější a bohatší, až v Palestině, v Hongkongu, Koreji a Vietnamu, » Rád stavitelů« pracuje i mimo Evropu v Asii, Africe a Latinské Americe. Padesátiny, které P. Verenfríd slavil 13. ledna, jsou nám příležitostí, abychom mu řekli upřímné Zaplať Pán Bůh za vše, čím pomohl a pomáhá jak apoštolátu mezi českými uprchlíky, tak i našim kněžím doma. A omlouváme se P. Verenfrídovi i našim čtenářům, že se o padesátinách zmiňujeme až nyní. Zavinila to jen jeho skromnost. Ve svém poděkování za blahopřání P. Verenfríd píše m j.: »Bůh, jenž zná mou slabost, byl ke mně ve všech krásných i těžkých chvílích dobrý. Jsem mu vděčen za vše a sám nechápu, proč právě já smím žít tento tak podivuhodný život. Rád spoléhám na vaše modlitby, abych mohl nést radost i břímě svého úkolu, dokud Bůh nepromluví své slovo a své trpící Církvi nedá pokoj a svobodu.« Kdy trpěl Kristus Pán? Jsem. starý písmák a řeknu Vám upřímně, že překlad Nového zákona, vydaný Křesťanskou akademií, mi způsobil velkou radost. Ale při pozorném ctění jsem narazil na obtíž: podle prvních tří evangelií (synoptických) se zdá, že Kristus Pán slavil poslední večeři ve čtvrtek večer, kdy už začínal svátek Pascha. (Podle sv. Jana se vsak velikonoční večeře konala až v pátek večer!) Když tedy (podle synoptiků) celý pátek byl už sváteční den, jak řo, že židé nezachovávali klid? V evangeliích je uvedeno mnoho věcí, které ve svátek byly přísně zakázány, jako : při Ježíšově zatýkání nesli židovští pochopové zbraně; zapálili oheň dokonce v dome veleknězové; Simon z Kyrény sel z pole, kde jisté pracoval ; Josef z Arimatie koupil plátno k pohřbu atd. Mohl by mi překladatel českého římského Písma tyto nesrovnalosti vysvětlit? A odpověď můžete uveřejnit i v NŽ, jistě to bude mnoho milovníků Písma zajímat. - J. R. Podle synoptiků (Mt 26. 17-19: Mk 14, 12-16; Lk 22, 7-13) Ježíš slavii poslední večeři v předvečer velkého velikonočního svátku ; byl tedy ukřižován na hlavní svátek Pascha. Ale podle sv. Jana byl přibit na kříž teprve v den, kdy se židé strojili k velikonoční večeři (»nevstoupili do vládní budovy, aby se neposkvrnili, protože jinak by pak nemohli jíst velikonočního beránka « : Jan 18, 28). — Už mnoho biblistů se snažilo tuto záhadu rozřešit. Nové světlo vnesly do této otázky nedávno objevené rukopisy kumránské, které nepřímo potvrzují starou tradici (sahající aspoň do poloviny 2. stol.), že Kristus slavil poslední večeři v úterý večer. Podle uvedených rukopisů se v té době užívalo dvojího kalendáře : slunečního a měsíčního. Sluneční kalendář byl sestaven tak, že velikonoční hlavní svátek připadal vždycky na středu, a proto se beránek jedl v úterý večer (podle židovského počítání to už byla středa). Tímto kalendářem se řídili farizeové a většina prostých židů, i když ne všichni, kdežto úřední (chrámový) kalendář byl měsíční, zachovávaný Saduceji a kněžími. V týdnu Kristovy smrti podle tohoto kněžského kalendáře hlavní svátek připadal na sobotu, a proto saducejská a kněžská strana jedla beránka až v pátek večer. Když přijmeme toto řešení, nesrovnalosti mezi synoptiky a sv. Janem mizejí : podle tří prvních evangelistů byl zatčen Kristus Pán na hlavní velikonoční svátek (počítáno podle ■slunečního kalendáře), kdežto sv. Jan se zmiňuje o velikonoční večeři, jak se slavila v chrámě. Jen tak si také vysvětlíme, že všecky ty události, které se sběhly mezi Ježíšovým zatčením a jeho smrtí, neudály se v jednom jediném dni, jak by se na první pohled mohlo zdát z líčení synoptiků, nýbrž že jsou rozloženy od úterka večer do pátku odpoledne. Svatý týden vypadal proto takto : V sobotu hostina v Betánii, »šest dní před velikonocemi (oficiálními)« (Jan 12, 1-8; Mt 26, 613 ; Mk 14, 3), Na Květnou neděli Ježíš vjíždí slavně do Jeruzaléma a večer se zase vrací do Betánie (Mt 21, 9 ; Mk 11, 1-10; Mk 19, 28-38). V pondělí na cestě z Betánie do Jeruzaléma Kristus proklel fíkovník (Mk 11, 12-18), večer se vrátil do Betánie na noc (Mk 11, 19). V úterý (Mk 11, 12) jde Ježíš opět do Jeruzaléma; cestou učedníci zpozorovali, že ten včerejší fíkovník uschl. Pak příprava velikonoční večeře a její slavení, tj. v úterý večer, dva dni před (úředním) velkým svátkem (Mk 14, 1 a ; Mt 26, 2). V noci na středu Ježíš zatčen a přiveden před Annáše (Mk 14,53 Lk 22,54 ; Jan 18,13) a po zakokrhán; 95 [pageend23]d o p is y • cfotazgs • o d p o v ě d i kohoutově veden ke Kaifášovi (Jan 18, 24). Ve středu mezi dnem první zasedání velerady; noc strávil Kristus v žaláři (Mt 26, 59-68 ; Mk 14, 55-65 ; Lk 22, 63-71). Ve čtvrtek ráno druhé zasedání velerady, při němž Ježíš je odsouzen k smrti a poslán k Pilátovi k prvnímu výslechu (Mt 27, 1 ; Mk 15, 1 ; Lk 23, 1 ; Jan 18, 28) ; ten ho odkáže k Herodovi (Lk 23, 6-12). V patek ráno Ježíš znovu před Pilátem (Lk 23, 13), který po dlouhém váhání — výslech se skládá ze dvou částí — ho odsoudí (Mt 27, 15-26 ; Mk 15, 6-20 ; Lk 23, 13-25), a to k polednímu (Jan 19, 14), takže ve chvíli, kdy se v chrámě zabíjel velikonoční beránek, Ježíš umírá na kříži (Jan 19, 31.33-37 ; srov. i 1 Kor 5, 7). omp Evropská CM L zve na pouť do Říma Pouí má být obdobou historicky nesmírně významné pouti, kterou vykonali do Říma naši dva věrozvěstové. V Římě se jim dostalo nejlepšího přijetí. Cyril se rozhodl strávit ■ v římském klášteře zbytek života. Řím doposud uchovává jeho tělesné pozůstatky. Naše pouí do Říma má dokázat svátému Otci, světu i našemu vlastnímu národu, že památka svátých bratří nám zůstala drahá, že jejich odkaz je u nás stále živý. Nám bude pout zdrojem duchovní posily. Každý krajan je povolán pracovat na vznešeném úkolu, který máme před očima. Ale především jsou k účasti na jubilejní pouti povoláni krajané, kterým veřejné postavení ve vlasti nebo v zahraničí nebo účast na kulturním životě, na umělecké a vědecké tvorbě dávají mezi námi význačnější postavení. Nechť jsou pamětlivi toho, že vzdělanost našich zemí je založena na díle svátých učitelů, že i jejich státnost stojí na křesťanské kultuře a je podepřena společnou cyrilometodějskou tradicí. Ať tedy všichni, kdo smějí za hranicemi mluvit jménem krajanů, v první řadě projeví svou přítomností na půdě Věčného města věrnost dědictví předků a odhodlání, že »nedáme věčných sobě bráti statků «. Přihlášky na pout přijímají místní duchovní správci, nebo přímo v Římě : P. Vojtěch Hrubý, Salesiani, Via Marsala 42, Roma, Italia. Píše sestra Jana Emanuela ... Jako celý svět, tak i my v Africe upíráme oči k Římu a alespoň v duchu prožíváme velké dny Církve svaté. 11. října naše čtyři zvony se rozezvučely radostně — oznamovaly katolíkům i nekatolíkům začátek koncilu. Srdce bila nadšením a láskou a modlitby stoupaly k nebi za Otce křesťanů a za Církev. Na svátek Krista krále přistoupilo poprvé k sv. přijímání 50 dětí. Podílela jsem se zvláštním způsobem na jejich štěstí a radosti, protože jsem je připravovala na tento velký den. Děti provázeli jejich rodiče, až na jednoho hošíka ; jeho maminka utekla před nedávném z domu, protože už nemohla déle snášet hrubé zacházení a rány muže opilce. Bylo vidět, že chlapci maminka chyběla. Domyslili jsme si všichni, oč prosil Spasitele. A hle, na druhý den se maminka vrátila: kvůli dětem byla ochotna i nadále snášet těžký život v rodině. — Téhož dne bylo přijato do mariánské družiny 29 děvčat. Školu jsme skončili 12. prosince. S pomocí šlechetných dobrodinců jsme mohli postavit dvě školní třídy. Příští rok přijmou hezký počet nových žáčků. Misie utichla, protože většina dětí odjela. Zůstalo jen asi 80 sirotků. Právě dnes je tomu měsíc, co mě představení poslali na nové působiště do Matjieskloof. Je to jedna z nejdůležitějších našich misií. Máme zde noviciát pro sestry bílé i černé a vyšší školu. 95 studentů navštěvuje sedmou, osmou a devátou třídu. Škola je soukromá a naši tři kněží a dvě sestry vyučují bezplatně, ale studenti skládají státní zkoušky. Dobré výsledky při zkouškách a velký počet žádostí o přijetí dokazují, že škola má dobrou pověst. Skoda jen, že ani tady nemáme dost místností, a tak musíme mnoho žadatelů odmítnout. Srdečné pozdravy všem krajanům a čtenářům NZ, kteří si na naše školy a černoušky vzpomenou modlitbou i darem. Pán Bůh zaplať předem. Sestra Jana Emanuela Matjieskloof 5. února 1963 Apoštolát modlitby V dubnu se modlíme za kněze a laiky, kteří vyučují náboženství u mládeže ; misijní úm ysl: aby dělníci v Africe nalezli pomoc v sociální nauce Církve a jejích zřízeních. Z dopisů Všude se píše o tom, na jak vysoké úrovni je u nás zdravotnictví. Ta úroveň záleží v tom, že města i venkov jsou rozděleny na obvody se zdravotními středisky. Pro každý takový obvod je jen jeden lékař, na kterého jsou všichni odkázáni, ať mají JIŽN Í AFRIKA. — Z misie sestry Jany Emanuely. Dvě řeholnice Afri- čanky v den, kdy se zasvětily Kristu. k němu důvěru, nebo ne, ať něčemu rozumí, nebo ne. Jít k jinému lékaři podle vlastní vůle je úplně vyloučeno a trestné. I tak jsou lékaři hrozně přetíženi a není se jim co divit, že pacientovi nevěnují náležitou péči. M ají také naplánováno, co smí předepsat a co ne. Nejhorší je to s nemocnými, kteří jsou zaměstnáni. Pokud nemá vysokou horečku nebo pokud není viditelně vážně nemocen, není uznán a musí jít do práce. Lékař nesmí překročit určité procento tzv. nemocnosti, tj. má stanoveno, kolik smí uznat nemocnými. A tak se stává, jak tomu bylo letos, že se rozmohla chřipková epidemie ... Zažili jsme tu zázračné uzdravení jednoho kněze (zbaveného státního souhlasu). Je to dokázáno i rentgenologickými snímky před zázrakem a hned po něm. Modlil se k Panně Marii Lurdské a pištěl přetřel lurdskou vodou. Stalo se to ten den, co měl být operován s nebezpečím života, ale operace už nebylo potřebí. Prosím Tě o modlitby za nás tady. I já se denně modlím za všechny, kteří nemohou být u svého ovčince, a za Církev svátou u nás. (Z ČSSR) Zavře-li Bůh dveře, otevře zároveň okno. (Italské přísloví) •k k k PŘ ÍŠTÍ ČÍSLO, květnové, vyjde 20. dubna. Uzávěrka pro červnové číslo je 1. května. 4. číslo Nového života vyšlo v Římě 20. března 1963. — Vytiskla P.U.G. Roma, Piazza Pilotta 4. - Italia. [pageend24]