VĚSTNÍK ČESKOSLOVENSKÉHO NÁRODNÍHO SDRUŽENÉ V KANADĚ Listopad 1970 Naši představitelé Jiří G. Corn a Zdeněk D. Otruba v rozhovoru s předsedou vlády, tehdy (1978) ještě vůdcem opozice Joe Ctarkem a poslancem Otto Jelínkem. DOPIS MINISTRU IMIGRACE J. G. Corn, předseda Ústřední rady ČSNS, poslal Hon. Ronaldu Atkey, ministru imigrace, dne 2. října dopis. Upozorňuje v něm na osud tisíců Čechů a Slováků, kteří letos v létě měli možnost opustit Československo a jsou nyní v táborech v různých zemích západní Evropy. V dopise žádá, aby kanadská vláda urychlila projednávání žádostí těchto uprchlíků o imigraci do Kanady. Žádáme všechny naše krajany, odbočky ČSNS a spolky, aby projednali tuto záležitost se svými poslanci, eventuelně poslali dopis některému z představitelů vlády. KANADSKÁ VLÁDA PROTESTOVALA Na podnět Čechoslováků žijících v Kanadě poslala kanadská vláda ministerského předsedy Joe Clarka do Prahy protest proti zatčení a připravovanému soudu proti deseti československým disidentům. Otevřený dopis Gustavu Husákovi, podepsaný m.j. předsedou Jiřím Cornem, byl uveřejněn v New York Times. ZÁVAŽNÉ USNESENÉ Ústřední Rada Československého Národního Sdružení přijala na své schůzi dne 13. září 1979 toto usnesení ve věci “normalizace” poměru našich krajanů, žijících v Kanadě, k ČSSR podle vyhlášky z 1. července 1977: LEGALIZACE poměru k ČSSR, o níž kterýkoli člen Československého národního sdružení v Kanadě sám požádá, přijme československý pas, podepíše prohlášení věrnosti Československé socialistické republice, se nesrovnává sčlenstvím v ČSNS v Kanadě. Provedením tohoto rozhodnutí byl pověřen Výkonný výbor. NAŠI LIDÉ V TÁBORECH Výzva, otištěná v minulém čísle Věstníku, se setkala s úspěchem. Tak např. firma Havlík Enterprises v Cambridge, Ont., aktivně vynledává uprchlíky v táborech v Západním Německu, Rakousku, Řecku a Itálii, a nabízí zaměstnání těm, které může zaměstnat. Vyzýváme i další Číslo 7 [pageend1]firmy, jednotlivce, kostely, odbočky ČSNS i další organizace: Pomozte těm, kteří odešli z Československa a čekají v táborech na imigraci. Jste-li ochotni pomoci, přihlašte se na adresu: ČSNC, c/o Czechoslovak (Toronto) Credit Union 740 Spadina Avenue, Toronto, Ont. M5S 2J2. POMOZTE, JAKO VČERA JINÉ POMOHLI VÁM. Z PROGRAMU KULTURNÍHO REFERENTA Z bohatého programu, který Dr. Vitula jako kulturní referent Ústřední rady navrhl, vyjímáme několik nejdůležitějších bodů, na kterých je možné začít pracovat. Dr. Vitula zřizuje televizní a rozhlasovou komisi, která by měla zajišťovat pravidelně vysílání v české a slovenské řeči v kanadské televizi a rozhlase všude tam, kde je to možné. V současné době existuje několik pravidelných programů, kupř. v Torontě, Ottavě a Kitcheneru, a několik občasných vysílání. Proč nedat zkušenosti a elán všech těchto skupin dohromady, proč si nevyměňovat zajímavý programy? V Kitcheneru kupříkladu natočili Havlovu Audienci, a Hostinec na mýtince Járy da Cimrmana. Rádi vám tyto pásky zapůjčí. Všechny odbočky a spolky, které chtějí zahájit své televizní vysílání, mohou napsat na Ústředí ČSNS o informaci, jak na to. Bratr Vitula dále zakládá subkomisi pro přednáškovo" činnost, pro film, pro divadlo, pro folklór, pro jazykové školy, pro kulturní a dokumentační středisko a pro rekreaci. Domníváme se, že v jednotlivých městech, kde naši krajané žijí, by se určitě našlo mnoho těch, kteří by se rádi této zajímavé a pestré činnosti zúčastnili. Napište nám! Nepřišli jsme do Kanady živořit a hořekovat, a zvláště v kulturní činnosti mohou stovky našich krajanů najít radost, zábavu a odpočinek. CHCETE SLYŠET PŘEDNÁŠKU O SOUČASNÉM ČESKOSLOVENSKU? V lednu 1979 “vystoupil z letadla na Kubu” historik dr. Jiří Kotas, bývalý odborný pracovník Československo- sovětského institutu ČSAV. Přednáška dr. Jiřího Kotase v Ottawě “Československo: Méně o minulosti, více o přítomnosti a hlavně o budoucnosti” byla hojně navštívena a měla velmi dobrou úroveň pro autentickou zkušenost v současném Československu. Dr. Jiří Kotas patří k mladé generaci historiků, specializující se v novodobé historii a v oboru mezinárodních vztahů. Vřele doporučujeme pozvat dr. J. Kotase. Bylo by rovněž vhodné zájezd zkoordinovat tak, aby byl ušetřen čas a náklady. Z nákladů se jedná o podíl na cestovném, ubytování a stravování. Napište si Ústředí ČSNS. PROGRAM NOVÉHO DIVADLA V TORONTĚ PRO JUBILEJNÍ SEZÓNU 1979-1980 Po nostalgickém oživení vzpomínek při Jiráskově Lucerně dne 27. října v St. Lawrence Center sehraje divadlo tato představení v Limelight Theatre: V lednu 1980 o třech nedělích za sebou, současnou lyrickou komedii J. Otčenáška: ROMEO A JULIE NA KONCI LISTOPADU - Režie B. Máca. V březnu o třech nedělích za sebou, historickou komedii moderního autora J. Nebeského: O HŘÍŠNÝCH LIDIČKÁCH MĚSTA SEZEMICE - Režie VI. Kulhavý. V květnu o třech nedělích za sebou, veselohru psanou pro Nové divadlo Josefem Škvoreckým: BUH DO DOMU. Je to asi poprvé, aby významný český autor v emigraci psal hru pro stálé emigrantské divadlo, s emigrantskou tématikou, sehranou emigrantskými herci pro emigrantské obecenstvo. Režie dosud není pevně určena, vyjednáváme a chystáme Vám překvapení. MIMO PŘEDPLATNÉ připravujeme: Večer vzpomínek, scének a písní Osvobozeného divadla s Jiřím Voskovcem j.h. CHCEME SE SEJIT s našimi milými diváky na nekonvenčním “Maškarním bále” v Limelight Theatre a na 2. Divadelním plese v sobotu 23. února 1980 v St. Lawrence Halí. Navštivte Bazar Dámského sdružení v Torontě v hale sv. Václava v sobotu 3. listopadu t. r. od I I do 17 hodin. CO TOMU ŘÍKÁTE PANE ŠKUTINO? Pod tímto názvem, známým už z doby Pražského jara, se v západní Evropě všude, kde žijí naši krajané, konalx desítky besed s novinářem, televizním komentátorem a spisovatelem Vladimírem Škutinou. Jeho vyprávění je vtipné a poutavé, a beseda s ním bude příjemnou /měnou v našem kulturním životě. Detaily Vám sdělí včas odbočky ČSNS. DIVADLO ČESKÉ A SLOVENSKÉ POEZIE Po prázdninové přestávce se Vám opět představí Divadlo české a slovenské poezie dne 8. listopadu v 8 hod. večer v restauraci “Café de la Paix”, 131 Bloor Str. Wcst (Coionnade), v Torontě. Na místo ohlášeného programu Manon Lescaut (Vítězslav Nezval) a Básník a žena (Ján Smrek), tento večer uslyšíte pouze “Básník a žena”. Tuto 2 [pageend2]výpravnou báseň Jána Smreka přednese rev. Dušan Tóth a Feďa Tóthová. Zveme všechny Slováky a Cechy, kteří mají rádi poezii... KAM V TORONTĚ V LISTOPADU Beseda s Vladimírem Škutinou se bude konat v neděli dne 25. listopadu 1979 ve tři hodiny odpoledne v Hale sv. Václava, 496 Gladstone Avenue (stanice podzemní dráhy Dufferin - Bloor West), vstupné $2.50. HAMILTON SE BAVĚ NEJVÍC Dne 10. listopadu večer se koná na Mc Master University filmové představení, v 8 hodin večer. 24. listopadu bude taneční mikulášská zábava v Bohemian Restaurant ve Waterdown. 31. prosince bude na stejném místě Silvestrovská zábava. Zajistěte si vstupenky včas. PODZIMNĚ TANEČNĚ ZÁBAVA V St. Catharines se koná dne 7. listopadu o půl osmé v Multicultural Centre 185 Bunting Road (Q. E. Overpass). Vstupné $9.00. Přátelé z města i okolí jsou srdečně zváni. PŘIJEĎTE DO KITCHENERU Kitchenerská odbočka společně s hamiltonskou odbočkou pořádá besedu s Vladimírem Škutinou dne 26. listopadu v nově otevřené vinárně MARKÉT CELLAR, 15 Scott Str., Kitchener. Začátek besedy v 7.30 h. večer. VSTUP VOLNÝ! Dne 31. prosince se na stejném místě koná Silvestr. Zajistěte si místa na Silvestra včas u majitele vinárny pana Jarsche, tel. (519) 743-8862, nejpozději do 7. prosince. CO SE DĚJE V CALGARY? Taneční zábava Calgary Multicultural Centre Service Group, kde naše odbočka má členství se koná 24. listopadu v Jubilee auditoriu. Zahrají “Cancelled Czeques”. Tentokrát večeře bude Lebanonská a celý večer bude mít arabský charakter (včetně břišní tanečnice). Bližší podrobnosti a vstupenky obdržíte v Calgary Multicultural Centre během prvních dvou týdnů v listopadu od 7 do 11 hod. večer. Zavolejte předem 283-2104. Mikulášský večírek pro děti. Několik rodičů vyjádřilo zájem o Mikulášský večírek. Uspořádáme ho, jestliže do 15 listopadu rodiče přihlásí nejméně 20 dětí, aby se vyplatilo věc organizovat. Máte-li zájem, volejte Janu Matyášovi na číslo 281-5600. Pouze rodiče dětí, které budou předem přihlášeny, budou o akci zase telefonicky uvědomění. Předsilvestrovská zábava bude se konat 29. prosince v hotelu Weinwright v Heritage parku. Poznamenejte si zatím jenom datum - bližší podrobnosti budou oznámeny později. Zájezd do Enderby v květnu se vydařil. Zejména krajané z Vancouveru a Kelowny byli nadšeni půvabem údolí, táborákem, naší hudbou a přátelskou pohodou, která panovala po oba dny. Rozhodli jsme se proto objednat halu již teď pro “Victoria Day” víkend v květnu 1980 a plánujeme nalézt další tábořiště na druhé straně silnice, abychom se tam všichni vešli. NOVÉ DIVADLO V TORONTĚ chlouba naší národní skupiny, se dožívá deseti let. Z práce několika nezištných nadšenců se vybudoval soubor, který má dnes nejen stále rostoucí návštěvnost, ale i cílevědomou dramaturgii. Při této příležitosti vydávají brožuru, popisující deset let tvrdé, ale radostné práce. Aby divadlo mohlo hrát lépe, jezdit na zájezdy, a reprezentovat nás všechny, potřebuje podporu nás všech. Staňme se sponsory Nového divadla! Jestliže pošlete divadlu dar, jakýkoli, můžete být uvedeni jako čestní členové divadla v chystané publikaci. Dary posílejte na adresu: Mrs. Irma Culik, 151 Rose Avenue, Toronto, On. Šeky vypište na jméno CANADIAN DRAMATIC ART FOUNDATION. NOVĚ ČLENOVÉ VÝKONNÉHO VÝBORU Na své schůzi dne 11. září t. r. byl ústřední Výkonný výbor volbou doplněn o dva členy: Dr. Josef Škvorecký a Vlád. Křivánek. (Článek 15, Stanovy č. 1) JACĚ JSME? Na stránkách exilových časopisů se objevují často články, fejetony a úvahy plné samochvály i samohany na to, jací jsme. Jak se chováme v cizině, jak nás tam zbožňují nebo jak jim lezeme kamsi vysoko. V jednom městě, které pro místní občany českého a slovenského původu je vlastně vesnicí, protože každý každého zná a už jedenáctý rok (nejméně) si vidí do hrnce i do kapsy, se rozhodli položit tuto otázku sami sobě, nebo vlastně jeden druhému. Naskytla se příležitost zaplatit několika studentům místní univerzity z peněz, poskytnutých kanadskou vládou, a prozkoumat více či méně objektivně, jak se krajané v Kanadě chytli a jak si tu žijí. Sociologický průzkum asi stovky rodin málem skončil fiaskem, protože ve stejné době ohlásila československá vláda své neslavné směrnice o úpravě vztahů. Některé otázky, které se podobaly otázkám z ještě neslavnějších dotazníků, se musely tedy vynechat nebo změnit, aby nedůvěřiví krajané se studentíky předčasně nevyrazili dveře svých nově koupených rodinných domků. Byli to lidé středního věku, muži i ženy, polovina měla střední školu, 35% jich mělo aspoň trochu univerzity. Co se týče sociálního postavení a zaměstnání, bylo zhruba stejně před odchodem do exilu a nyní. 22% z nich byli dělníci, před 3 [pageend3]i potom. Podnikatelů bylo doma 1,5%, tady 4.4%. Něco se ale přece změnilo. V Československu jich bylo 27.9% majiteli obytné jednotky, ve které bydleli, zatímco v Kanadě jich je 86.8%. Tím se vyrovnávají kontrolnímu vzorku Kanaďanů, kteří vlastnili domek v 79.4%. Z majitelů většina, 58.2%, bydlela v odděleném domku, ostatní vlastnili půlku dvojdomku nebo byt. Jedna skupina otázek se týkala kulturního dědictví, přineseného ze staré vlasti. Před příchodem do Kanady nás umělo anglicky jen 29%. Pak se samozřejmě naučili, ale doma jich mluví výhradně anglicky jen 2.9%. To jsou smíšená manželství, jinak všichni užívají češtinu či slovenštinu. Horší je to s dětmi. Celých 38% používá výhradně angličtinu. To je slovo do diskuse, a já doufám, že se na stránkách tohoto časopisu začne brzy diskutovat na téma “Co s naší druhou generací”. No, ale většina dětí se naučila aspoň něco z rodného jazyka a dokonce většina (78%) rodičů považuje za nutné, aby děti česky či slovensky uměly. Nejen to. V rodinách se čte v rodném jazyce. 67% tázaných přečetlo aspoň jednu českou či slovenskou knihu v právě uplynulém měsíci. 65% jich čte československé časopisy. Průměrný počet českých a slovenských knih v osobní knihovně je 99.4. Z kulturních aktivit považují tázaní za nejdůležitější, aby ve veřejných knihovnách byly k dosažení knihy v našem jazyce, aby byly televizní programy v češtině či slovenštině, a také filmy. Mnohem méně významné jsou pro krajany etnické noviny, a úplně na konci jsou pěvecké a taneční soubory. To je zřejmě ještě dědictví po nuceném svazáckém jásání a křepčení. Pak se ještě zajímali sociologové o to, jak se lidé baví, a srovnali je opět s kanadským vzorkem. Čechoslováků se ještě ptali, jak se bavili v Československu. Celkově můžeme říci, že jisté rozdíly tu jsou. Tak tedy za uplynulých dvanáct měsíců navštívilo 63% Kanaďanů muzeum nebo uměleckou galerii. U Čechoslováků v Kanadě je to 72%, ale kdysi v Československu to bývalo 85%. Do divadla chodí Čechoslováci a Kanaďani stejně, 63% proti 64%, ale Čechoslováci v Československu chodili do divadla v 79%. Do kina chodili Čechoslováci v Československu v 88% aspoň jednou ro roka, ale tady jen v 77%, a Kanaďané jen v 69%. Čechoslováci prý rádi čtou. 46% jich přečetlo víc než 20 knih do roka, u Kanaďanů je to 38%. Někteří Čechoslováci nevzali knihu do ruky za celý rok, jejich 2.9%. Z Kanaďanů je to 8.5%. Češi a Slováci v Kanadě vlastní osobní knihovnu v 97%. V Československu to bývalo 92%. V jednom ohledu dopadli Čechoslováci méně slavně. Zatímco 37% Kanaďanů se zúčastní aktivity v kostele nebo v náboženském spolku, z nás je to jen 10%. V dobrovolné organizaci aktivně pracuje 37% Kanaďanů, ale jen 29% Čechoslováků. V Československu jich však bylo ještě méně, 20%. Zvyk chodit do restaurace, další to druh zábavy, se nezměnil. 74% Čechoslováků bylo v Československu v hospodě aspoň jednou do roka. Tady je to 72%, ale u Kanaďanů je to 92%. Na soukromé party se doma chodilo v 82%, tady v 87% (Kanaďané 89%)- Díváme se na televizi méně než Kanaďané, ale díváme se stáleještě dost. V televizi se díváme méně na sport než Kanaďané (8% vs. 25%) a méně na komedie, 16 vs. 35%, ale díváme se více na zprávy a dokumenty. I v kině se nám komedie nelíbí tolik jako 4 Kanaďanům. Jen 35% Čechoslováků dává přednost komediím, zatímco mezi Kanaďany je to 57%. Muzikály také moc nectíme, ale raději chodíme na kovbojky. Asi jsme si jich dost neužili v mládí. A pak také všechno rádi kritizujeme. 75% Kanaďanů je spokojeno s počtem divadel, koncertních síní, obrazových galerií a muzeí v jejich městě. Z Čechoslováků je to jen 26%. Čechoslováci také nejsou spokojeni s výběrem filmů ve městě (jen 28% je spokojeno) na rozdíl od 42% Kanaďanů. Toto vše jsou jen holá a stručně podaná fakta. Vykládat si je můžeme všelijak. Kanadští studenti ocenili větší vazbu na kulturu u Čechoslováků než u Kanaďanů, ale pozastavili se nad relativně vysokým procentem dětí v rodinách, které již nemluví česky či slovensky. I my bychom se nad tím měli pozastavit. Karel Kaufman NAŠE DISKUSE O perspektivách ČSNS Ve svém příspěvku bych se chtěl stručně zabývat otázkou perspektiv Československého Národního Sdružení v Kanadě. ČSNS jako dlouholetá organizace reprezentuje či měla by reprezentovat Čechy a Slováky žijící v Kanadě. Podívejme se na členskou základnu naší organizace a vztahy uvnitř této organizace i ke krajanské veřejnosti. Členská základna je v převážné míře tvořena skupinou emigrace z roku 1948 a novou emigrací z roku 1968. Část nové emigrace z roku 1968 se zejména v posledních letech zapojila do činnosti a v mnoha místech je iniciátorem akcí. Co není bez zajímavosti je skutečnost, že ve většině tato emigrace nebyla přivedena k činnosti starší generací z roku 1948, ale potřebou se podílet na činnosti ve formě, kterou považuje za adekvátní současné době. V neposlední řadě byla motivována k činnosti situací v Československu, zejména v souvislosti s Chartou 77 a postihem jejich signatářů. Naopak v poslední době někteří si “upravují” svůj vztah s Československem, kde situace je horší než v době, kdy emigrovali všichni jako utečenci, de facto mnozí se projevují jako ekonomičtí emigranti, požívající výhod Západu. Jejich chování se pak rovná chování těch u starší generace, kteří podnikají nostalgické návštěvy staré vlasti či bezzásadové kšeftují s Východem. Co by se tedy mělo dělat v ČSNS pro zvýšení zájmu krajanské veřejnosti? Především členové ČSNS by měli charakterově i chováním budit důvěru a jejich názory by měly být jasně formulovány a neměly by být extrémní. Radikální pravičáctví je stejně nebudící důvěru jako komunistická demagogie, a to zejména ve vztahu ke kanadské veřejnosti a oficiálním místům. Jako emigrant z roku 1968 se domnívám, že tato emigrace má zájem o pořádání moderních programů soudobé kultury, konkrétní politické akce, případně spojené se zajímavým programem, vystoupení, představení a přednášky špičkových politických a kulturních představitelů v emigraci, zajímavé filmy, divadelní představení atd. [pageend4]Monotonní opakování každoročních programů s obdobnými proslovy či pořádání bezduchých schůzí s proklamací obecných sloganů není zajímavé a nelze očekávat, že přiláká podstatnou účast lidí. Naše organizace se musí stát moderní, dynamickou, s účinným a konkrétním dopadem na kanadská oficiální místa a českou, slovenskou a kanadskou veřejnost obecně. Jen tak můžeme očekávat příchod nových členů a jejich účast na práci a akcích. Z již zmíněného článku cituji: “Proto je třeba co nejrozhodněji odmítnout všechny pokusy jedinců, kteří by chtěli naši práci znemožnit.” Na tuto dosti byrokratickou větu se musíme zeptat: “Jakou práci a kdo jí bude dělat?” Miloš Šuchma SRPNOVÁ DEMONSTRACE V OTTAWĚ Tradiční ottawská manifestace proti sovětské okupaci Československa se vždy konala ve formě protestní kolony aut, která jela kolem čs. a sov. velvyslanectví, anebo jako minulý rok. kolona spojená s protestní demonstrací před sov. velvyslanectvím. Letos byla zavedena novinka, a myslím, že dobrá a oprávněná. Protestní demonstrace, organizovaná ottawskou odbočkou ČSNS se konala před budovou čs. velvyslanectví (171 Clemow Ave.) a přilehlé residence čs. velvyslance (187 Clemow Ave.). Z demonstrace tedy bylo vyloučeno sov. velvyslanectví. Důvodem není jistě souhlas s “jejich vstupem či pobytem” v Československu, ale skutečnost, že čs. vedení je již tak znormalizované a horlivé, že překonává všechna sov. očekávání a přání. Možná, že budeme svědky, že v této horlivosti čeští a slovenští kolaboranti budou muset být mírněni, aby dychtivost nepřesáhla míru mezinárodní trapnosti. Nebylo to velké protestní seskupení, které s plakáty, odsuzujícími okupaci a postih disidentů v Československu demonstrovalo svůj protest, bylo však výrazné a narušilo jinak poklidnou idylu na Clemow Ave. Ostatně tato tichá ulice bude asi stále více středem pozornosti, již také proto, že v nedalekém sousedství je vietnamské velvyslanectví, které je rovněž předmětem “zájmu” Kanaďanů, hlavně vietnamského etnického původu. Nevím, zda RCMP vždy upozorní velvyslanectví o demonstraci předem, velvyslanectví však působilo dojmem velmi opuštěného stavení. Ani delegaci ČSNS se nepodařilo dozvonit, aby předala petici. Bylo však zajímavé pozorovat, jak necelých 5 minut po skončené demonstraci budova ožila a byla evakuována asi sedmi “diplomaty”, kteří zjevně museli pracovat “přesčas”. Bylo dojemné sledovat, jak horlivě strhávají plakáty, přilepené na stromy, které upozorňovaly na okupaci. Nelze se divit, protože nebýt této okupace, tito diplomaté by neměli blahobytné tituly a museli by se živit poctivou prací, pokud nějakou mají. A tak mne napadá, že snad příště by bylo vhodné demonstraci pořádat jako celodenní štafetu, abychom mohli vychutnat pracovní úsilí “našich diplomatů”. A snad také se přidá více krajanů, kteří v pondělí 20. srpna museli odpočívat po jistě vysilujícím víkendu. Ostatně, byla to docela poučná zdravotní procházka. Miloš Šuchma ŽÁDÁME všechny členy Československého Národního Sdružení, aby včas oznamovali změny svých adres. BLAHOPŘÁNI K NAROZENINÁM Bratr Petr Petřík, dlouholetý člen odbočky Kitchener- Waterloo, oslavil v plném zdraví své pětašedesáté narozeniny v srpnu tohoto roku. Do dalších let mu přejeme mnoho zdraví a spokojenosti. DISTRIBUTION BOHEMICUM P.O.BOX 69, Ste. Dorothee-Laval, Que.HľX 2T4 má stále ještě na skladě desku Jaroslava Hutky: Pravěpodobné vzdálenosti. Objednejte si ji za $9.00! Před vánocemi vyjde deska s novými verši Jaroslava Seiferta, které recituje Vlasta Chramostová. Objednejte si tuto desku již dnes! HLEDÁME KAMARÁDY pro dva chlapce z Československa, kteří se na nás obrátili o pomoc. Chtěli by si dopisovat (anglicky) s dvěma mladými muži ve stáří 14-16 let z Kanady, protože se zajímají o Kanadu a také by se chtěli zdokonalit v angličtině. Jejich adresy jsou: Ivo Fencl Vrchlického ulice 633 Starý Plzenec u Plzně okres Plzeň-jih Czechoslovakia 332 02 Václav Chýlek Smetanova ulice 220 Starý Plzenec Okres Plzeň-jih Czechoslovakia 332 02 ZVLÁŠTNÍ z pr á v a došla redakci těsně před uzávěrkou: z neúředních pramenů se dovídáme, že proces proti skupině Výboru na obranu nespravedlivě stíhaných byl stanoven na 22.-25. října t.r. Proces se bude konat před Krajským soudem v Praze 2, Karlovo náměstí 5, předsedou senátu bude Antonín Kašpar. Žalováni podle par.98, oddst.l a 2 jsou Václav Havel, spisovatel, Jiří Dienstbier, novinář, Dana Němcová, psycholog, Felix Uhl, filosof. Otká Bednářová, novinářka a pravděpodobně dr. Ladislav Lis, býv. tajemník organisace mládeže. Ze skupiny deseti představitelů Charty 77, kteří byli zatčeni 29. května t.r., nejsou žalováni dr. Václav Benda, matematik, Jarmila Bělíková, veřejná zaměstnankyně, Václav Malý, katolický kněz a Jiří Němec, filosof. Osud posledně čtyř jmenovaných je předmětem dohadů, z vazby však propuštěni nebyli. Šesti obviněným z šíření falešných zpráv doma a v cizině hrozí tresty od tří do deseti let. Na zákrok Sdružení kanadská vláda protestovala proti per- sekuci obránců lidských práv v Československu prostřednictvím kanadského vyslance v Praze. Rovněž čs. vyslanci v Ottawě byl předán ostrý protest kanadského ministerstva 5 [pageend5]Z» is ZVLÄŠTŇÉ PŘÍLOHA Kanada protestuje proti odsouzení chartistů Předseda ČSNS Jiří Corn byl ve dnech 24. - 27. října v Ottawě, kde se zúčastnil zasedání North Atlantic Assembly (zastupitelství 16 členských států NATO). Dne 26. října se zástupci československé skupiny - J. Corn za ČSNS, dr. Bouček za Captive Nations, Ota Hora a dr. Hu- dák za RSČ zúčastnili banketu NAA v Château Laurier pod patronací paní a pana Paula Thynesse, presidenta NAA. Protest federálního parlamentu v Ottawě a rezoluci NAA přinášíme v plném znění. NORTH ATLANTIC ASSEMBLY Draft Resolution on HUMAN RIGHTS GROUP IN EASTERN EUROPE AND THE SOVIET UNION presented by THE EDUCATION, CULTURAL AFFAIRS AND INFORMATION COMMITTEE The Assembly, Recognising the essential role played by private Helsinkimonitoring groups in East and West; Noting the persecutions to which these groups are subjected in Eastern Europe and the Soviet Union; Concerned about the many members of these groups, among which some of the founders, now in prisons and labour-camps in the Soviet Union; Shocked by the harsh sentences given to the Charter 77 signatories in Prague; URGES member governments and parliaments of the Alliance to request the liberation, before the beginning of the Madrid Conference, of all individuals persecuted or condemned for monitoring the Human Rights provisions of the Helsinki Act. PROHLÁŠENI' K 28. ŘÍJNU 1979 Od roku 1670, kdy na podnět prince Ruperta, který byl českého původu, byla ustavena Hudson’s Bay Company, datuje se přínos naší etnické skupiny Kanadě. Jako politická a etnická skupina se však Češi a Slováci začali sdružovat až po příchodu Batbvců do Kanady v roce 1939. Za tu dobu bylo vykonáno mnoho soustavné práce krajanských organizací nejen na poli kulturním, společenském, tělovýchovném a sociálním, ale také na úseku politickém. Za druhé světové války to byla přímo úžasná finanční podpora čs. vlády v exilu; po okupaci Československa sovětskými vojsky před 11 lety, pomoc tisícům uprchlíků při emigraci do Kanady; v nynější době je to upozorňování kanadské veřejnosti a politických představitelů na neustálé a systematické porušování základních lidských práv Cechů a Slováků dnešní vládou v Československu. U příležitosti 61. výročí zrození svobodné a demokratické Československé republiky vzpomínáme také 40 let trvání Československého národního sdružení v Kanadě. Je smutné a bohužel pro dnešní dobu příznačné, že těchto výročí vzpomínáme při vědomí, že v naší staré vlasti vládne ne- EXTERNAL AFFAIRS SECRET TRIAL OF FIVE CZECHOSLOVAK HUMAN RIGHTS ACTIVISTS MOTION UNDER SO 43 Mr. Otto Jelinek (Halton): Mr. Speaker. pursuant to the provisions of Standing Order 4 1. I rise on a matter of urgent and pressing necessity Earlier this week, a behind-closcd-doors kangaroo court In Prague, Czechoslovakia, convicted five human rights activits to a total of !9'/2 years in jail. In view of the fact that both Canada and Czechoslovakia, amongst other countries, are signatories to the Helsinki Agreement, which in this case has once again been grossly abused. I move, seconded by the hon. member for Windsor West (Mr. Gray): That this House express its very strong concern to the government of the Czechoslovak Socialist Republic for allowing its so-called courts to neglect the basic decencies of human rights and. further, that the Secretary of State for External Affairs request of the Czechoslovak government that it abide by the Agreement signed in Helsinki in 1975 by both countries and repudiate the decision of that court so as not to further undermine the Helsinki Agreement orginally intended to protect and support human rights activities around the world. Mr. Speaker: Presentation of such a motion for discussion at this time, in accordance with the terms of Standing Order 43, can be done only with the unanimous consent of the House. Is there unanimous consent? Some hon. Members: Agreed. Motion agreed to. návist, strach, útlak a pokoření namísto svobody, demokracie a lidské důstojnosti, na nichž bylo Československo založeno. Tři vlny uprchlíků se v poměrně krátkém časovém rozmezí shledávají v Kanadě, kde všichni hledali a také nalezli mír, klid, osobní svobodu a lidskou důstojnost. Roky 1938, 1948 a 1968 jsou otřesnými mezníky příslušníků těchto tří vln, jež podávají živé svědectví o ztrátě svobody v naší vlasti. Využívajíce svobody a výhodných životních podmínek v Kanadě, uprchlíci vln předešlých pomáhají uprchlíkům vln nových. A dnes, kdy jsou opět tisíce nových československých uprchlíků v Rakousku, z nichž mnozí se chtějí usadit v Kanadě, je zase na nás všech, abychom jim nabídli pomocnou ruku a emigraci sem umožnili. Apelujeme proto na všechny Kanaďany českého a slovenského původu, aby ve svorné jednotě co nej účinněji pomáhali dnešním novým uprchlíkům z Československa; aby důstojně a hrdě reprezentovali naši starou vlast a její velké kulturní a duchovní hodnoty na svých pracovištích, ve školách, před úřady a veřejností všude v Kanadě a aby poskytovali i nadále svou podporu úkolům a cílům Československého národního sdružení v Kanadě a tím činně pomáhali úsilí o osvobození Čechů a Slováků v jejich společné vlasti, v Československu. ČESKOSLOVENSKÉ NÁRODNÍ SDRUŽENÉ V KANADĚ J.G. Corn, C.A. Jan Waldauf předseda zástupce gen. tajemníka Toronto, dne 28. října 1979 [pageend6]CZECHOSLOVAK NATIONAL ASSOCIATION Of CANADA HEAD OFFICE - 740 SPADINA AVE., TORONTO, ONTARIO, CANADA. MBS 2J2 24 October 1979 The Right Hon. Joseph Clark Prime Minister Ottawa, Ontario KIA 0A2 Dear Sir, The two-day trial of six signatories of Charter 77, including the distinguished playwright, Vaclav Havel, ended yesterday in Prague, Czechoslovakia. It is a shocking example of blatant disregard for justice and basic human rights. Such disregard, unfortunately, characterizes most actions of the present Government of Czechoslovakia. After the trial, which lasted only a few hours and from which reporters, diplomatic observers and the general public were excluded, the six accused were sentenced to a total of 19 1/2 years in prison. Their only "crime" was their demand that the Czechoslovak authorities respect basic human rights guaranteed to the Czech and Slovak citizens by the Constitution of their country, rights which are embodied in the United Nations Charter and the Helsinki Accord, both of which were signed by the Government of Czechoslovakia. The trial and the sentences were already condemned by the European Parliament, the Italian President, Mr. Sandro Pertini, and even the French and Spanish Communist parties. We are grateful to the Canadian Parliament for unanimously passing a resolution appealing for a fair public trial for the accused, and we hope for the Parliament’s continuous support. We urge our Government to lodge a strong protest with the Government of Czechoslovakia against this cynical trial and to demand that the Czechoslovak authorities stop their persecution and harrassment of the Chartists and their supporters. Respectfully yours, <3. G. Corn, C.A. President CZECHOSLOVAK NATIONAL ASSOCIATION OF CANADA JGC/fm [pageend7]zahraničí. Sdružení nyní hodlá požádat naše přátele v parlamentu. aby federální parlament se připojil k protestnímu hnutí na obranu uvězněných Chartistů. K tomu potřebujeme Vaši podporu. Žádáme Vás, abyste napsali osobní protestní dopis Vašemu poslanci a požádali ho o podporu návrhu na odsouzení porušování lidských práv, v Československu. který bude parlamentu předložen. Pište rychle, čas spěchá. Předloha dopisu následuje, ovšem osobní dopis platí víc. Dopis poslanci se neznámkuje. Hon. Otto Jelinek. M.P. House of Commons Ottawa (Vzor - doplňte jméno svého poslance) Dear Mr. Jelinek. A group of six members of Charter 77 is now on trial in Prague. Czechoslovakia. Charter 77 is a non-political group monitoring the Human Rights situation in Czechoslovakia, whose members were subjected to various persecution in last two years. The latest trial brought strong protests from many parts of the world. I would like to ask you. Mr. Jelinek, to support the case of Charter 77 in the House of Commons. Sincerely, (podpis) SRPNOVÁ DEMONSTRACE V TORONTĚ Torontská odbočka ČSNS ve spolupráci s ostatními skupinami porobených národů a časopisem Our Canada uspořádala protestní demonstraci kil. výročí okupace Československa 21. srpna na Nathan Phillip's Square v Torontu. Mezi účastníky byli zástupci Maďarů. Poláků. Ukrajinců, baltických národů a dokonce i Vietnamců. Projev přednesl předseda Ústřední rady Jiří Corn. pozdravná poselství přinesli mimo jiné John Sewell. Mayorof the City of Toronto. Jan Dukszta. člen ontarijského parlamentu a Margaret Campbell, MPP. dlouholetá přítelkyně Čechoslováků. Jediným kazem byla malá účast: demonstrantu se sešlo asi 250. Neleží nám už osud Československa na srdci? CENY INZERÁTŮ ve Věstníku: $150.00 za celou stranu $80.00 za půl strany $40.00 za čtvrt strany Za řádek osobních oznámení a drobných inzerátů $1.00. Žádosti o uveřejnění inzerátu zasílejte na adresu: Ústředí Československého Národního Sdružení 740 Spadina Ave., Toronto Ontario M5S 2J2. Články, diskusní příspěvky do Věstníku a inzeráty zasílejte na adresu: Redakce Věstníku Box 322 Waterloo. Ont. N2.I 4A4 VĚSTNÍK Published by Czechoslovak National Association of Canada 740 Spadina Ave, Toronto, Ont. M5S 2J2 ------- 1 Air Mail Par avion i Return Postage Guarantee» 6 [pageend8]