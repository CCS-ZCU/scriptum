český zahraniční časopis (pro Čechy a Slováky nejen v zahraničí) 7 POLYGON reportér Západ komentáře * názory ■ informace ročník 10 číslo7 8.11.1993 [pageend1]POLYGON reportér Západ Český zahraniční časopis / Zeitschrift in tschechischer Sprache VYDAVATEL/HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Jiří LOEWY (tel. +49-202- 720454); Rudolf STRÖBINGER (tel. +49-4931-7525); Milena WAHLE- NOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Miloš ŠUCHMA (tel. +1 -613 -824 7439, fax +1 -613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont., Canada K1G 3T8 STÁLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRIŠTOFORI (Norsko/Švýcarsko) • Tomáš KRYSTLÍK (Německo) • Radek KUČERA (Holandsko) • Robert F, LAMBERG (Argentina) • Zdeněk F. LEINER (Francie) • Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) «Vladimír VALENTA (Kanada) • Otakar ZOUFALÝ (Německo) • Alexej ŽÁK (Švýcarsko) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES" a balíky: Zwischenbächen 145, CH-8048 Zürich) ZASTOUPENÍ V PRAZE: Eva STňíŽOVSKÁ, K lipám 24, 190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD (tel. 079-397 624) ROČNÍ PŘEDPLATNÉ: SFr. 49.- norm, poštou, SFr. 55.- letecky TISK / DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80-60451-5. Banka: Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 7/93 Titulní stránka: Kresba Jana KRISTOFORIHO 1 Vladimír VALENTA, Pohledy na domov i na svět 2 Rudolf STRÖBINGER, Laub jubilující 3 Jaroslav BOHANES, Život v našich republikách 6 Jiří ŘÍHA, Průběh 17. listopadu 1989 (1. část) 8 Pavel STILLER, Mnichov a Bosna 9 Jar. TICHÝ, Jak dál u nás po volbách v Polsku? 10 Josef KOLÁČEK, Poznání zavazuje 11 Karel ŠKRÁBEK, Tehdy v padesátých 13 Ota RAMBOUSEK, Kolik pravdy snese lidský duch? 14 Jožka PEJSKAŘ, Devadesátiny dr. M. Koháka 15 M. L. NEUDORFLOVÁ, Veřejnost a její úloha v demokracii 17 Milan HULÍK, Restituce nebo (nová) konfiskace? 18 Jiří LOEWY, Odvoz odpadu podražil (glosy) 20 Jaroslav LAMBERT, Hledá se řečník 21 Otakar ZOUFALÝ, Mluvte pravdu! 22 Ladka PARMOVÁ, Školství ve stínu totality 24 Jaroslav STRNAD, O tom i onom 25 Robert F. LAMBERG, Bajka o šlechetném udavači 26 Dušan NOVÁK, Ekonomika České republiky 27 Zdeněk LEINER, Moskevský puč číslo dvě 27 Ant. MĚŠŤAN, Kursy češtiny pro krajany a cizince 28 Exilový PEN Club (zpráva o činnosti) 28 Arnošt WAGNER, Škodná 29 Jan LIŠKA, Jura Holásek a jeho švédská cymbálovka 30 NOVÉ KNIHY (recenze) 31 DOPISY NAŠICH ČTENÁŘŮ Průvodní kresby: Jan KRIŠTOFORI a Radek KUČERA Číslo 8/93 vyjde 11. prosince 1993. - Red. uzávěrka: 1.12.1993. Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé Články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte buď: POLYGON, Postrach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]POHLEDY NA DOMOV I NA SVĚT VLADIMÍR VALENTA LOGIKA ZTRACENÉ PŘÍLEŽITOSTI Podzimní iluze o přece jenom včasném vstupu do NATO vystřídalo překvapení z presidentovy nečekané návštěvy ve Speyeru u kancléře Kohla a jeho sedm a půl hodiny trvající rozmluva s ním. Speyer leží v kancléřově rodném kraji. V románské katedrále je pohřbeno několik německých císařů. Presidentova prohlídka snad mu i připomenula, kolika z nich skládali přísahu jejich lenní páni z rodu Přemyslovců. Nelze na to nepomyslet, když ihned po návštěvě informoval president Havel novináře v Praze a poukázal na naléhavost řešení sudetoněmeckého problému. Za odškodněním Čechů a Slováků za příkoří a utrpení v době nacistické okupace se skrývá snaha revidovat až dosud námi prosazovanou zásadu, že odsunem, schváleným Postupimskou konferencí v roce 1945, bylo vše vyřešeno. Zřejmě tak to Němci nechápou a chtěli by prosadit jakousi sametovou revisi, která by otevřela dveře k řešení sudetoněmeckého problému podle jejich představ. Až dosud tuto možnost se česká vláda snažila zahrát do autu. Až dosud premiér Klaus naopak operoval s představou, že to bude nevládní diskusní skupina, jejímž nejvyšším funkcionářem měl být snad budějovický starosta. Formou nevládních rozhovorů mezi Němci a Čechy se měl získat čas. Problém měl být odsunut na vhodnější dobu - problém, pro který vhodná doba nikdy nemůže nastat. Jde o radikální změnu, když se o tom začínají bavit - i když jen na „soukromé návštěvě“ - český president a německý kancléř. Český tisk se doposud nestačil vzpamatovat z překvapení a až dosud se nezmohl na výstižný komentář. Také se nikomu nedostalo jasného výkladu, jak to vše souvisí nebo nesouvisí s českoslo- vensko-německou smlouvou. Odborníci typu bývalého ministra zahraničí se nevyjadřovali a president sám nepřinesl v tom směru žádné vysvětlení. Jak už je typické, nepříjemné zprávy se sdělují kousek po kousku. Rovněž se neví, nakolik souvisela tato presidentova cesta s cestou premiéra Klause do USA a s jeho návštěvou u vicepresidenta USA Gora, když se tam zastavil cestou do Guatemaly a Mexika, kde zinkasoval několik čestných doktorátů. Byla to návštěva nebudící mnoho optimismu. Nakolik USA považují Českou republiku za důležitou pro zájmy USA, se dá z této návštěvy usuzovat. O vicepresidentech USA je celkem známo, že málokdy mají do něčeho co mluvit. Jejich funkcí je především odhánět nevýznamné návštěvníky od presidentských vrat. To, že jako jediný člen vlády USA hovořil s premiérem Klausem, není v takové situaci povzbudivé. Nejde jen o úpadek prestiže premiérova úřadu, ale v době paralelního jednání českého presidenta s německým kancléřem je to doslova deprimující. V tom směru je zajímavé i to, že ani český ministr zahraničí - ten byl tou dobou v Americe a měl příležitost jen k letmému rozhovoru se státním tajemníkem USA Christopherem - ani jeho zástupce nedoprovázel presidenta do Speyeru. Šlo údajně o soukromou návštěvu, ale hlava státu má svá ústavní omezení a když se mluví o životních otázkách republiky, patří k tomu člen vlády, který nese za vše odpovědnost. Možná, že je to tak, jak se to pokoušejí někteří vysvětlovat: Že kancléř Kohl má před volbami a že se pokouší vytvořit dojem u svých sudetoněmeckých voličů. Ale, jak můžeme pozorovat, německý kancléř není ani demagog ani se neleká dělat nepopulární rozhodnutí. Vždy to, co dělal, myslel vážně a na tom stojí jeho autorita. Jsem si jist, že i v případě pozvání presidenta Havla k návštěvě Kohla na chalupu, se pan kancléř nejdříve podívá na mapu, jestli Hrádeček leží nebo neleží v Sudetech, než definitivně přijme pozvání. Abychom si však uvědomili všechny souvislosti, měli bychom se zamyslet především nad důsledky Jelcinova vítězství nad konservativním parlamentem. Důsledné vymýcení prokomunistických živlů z veřejného života přivádí politiky Západu k jasnějšímu pohledu na evropské uspořádání. Nejde jim pouze o to, aby uspokojili síly, které se postavily za Jelcina, ale také o to, aby konečně nalezli novou koncepci světového uspořádání, z něhož nemohou vypustit Rusko. Proto se nad našimi hlavami opět objevuje strašák Jalty. Současná Clintonova zahraniční koncepce je zjevně nevynalézavá a nepřipravená pochopit novou evropskou situaci jinak, než podle staré diplomatické příručky. Je paradoxní, že v tomto směru se německý a český zájem sbližuje. I když jsem nebyl s presidentem Havlem a s kancléřem Kohlem ve vinném sklípku v jeho rodném Deidesheimu u Speyeru, vsadil bych se, že si připili na to, aby už nikdy nebyly ruské divise na hranicích u Chebu. Přesto i dnes mrazí, když čteme: „Nepochybně to, čemu říkáme logika postavení Německa v Evropě, souvisí s jeho orientací na Východ. Bylo by nerealistické očekávat, že stav, ve kterém se Německo ocitlo po roce 1945, bude trvat věčně. Ale to není tragedie - i my máme logiku svých dějin a soužití s Německem je do značné míry osou našich dějin.“ (Ministr zahraničí Zieleniec, LN, 20.10.1993) Donedávna, když mluvili američtí novináři o Německu a o možnosti jeho východní orientace, charakterisovali takovou situaci, jako „utržené délo na palubě“ Evropy - nikdo neví, kam takové dělo vypálí... Pravděpodobně dnešní tendence směřují k takovému vývoji. V tomto století takový vývoj přivolal dvakrát americkou armádu do Evropy. To je také příčinou americké ochoty vůči ruskému přání, nechat donekonečna čekat střední Evropu v mrazivém průvanu před vraty NATO. Česká veřejnost dostávala od svých politiků tuto realitu po kapkách. Těmto politikům je možno vrátit, co řekl premiér Klaus o exilu, když zdůvodňoval, proč se jim nemá dostat volební příležitosti: nežijí tady - nerozumí tomu. Takže není ani divu, že politici, kteří nežili v zahraničí, nerozumí mezinárodní politice. Ať budou říkat co chtějí, nemohou vysvětlit, jak a proč byli v Trawemúnde na říjnovém zasedání NATO odkopnuti od těchto vrat. Jde totiž o dlouhou sérii omylů a promarněných příležitostí, kdy se v posledních čtyřech létech nespěchalo s tím, na co se mělo chvátat. Unikla příležitost, která někdy nepřichází ani jednou za století. Utěšování, že tato příležitost přijde, není k ničemu. Jestli někdy i přijde, evropská konstelace bude docela jiná, než ta dnešní. Mám na mysli příležitost včlenění českého státu do západní Evropy. Myslím na tu českou hvězdičku na evropském praporu. Proto vyvolává trpký úsměv i toto prohlášení: „Nechceme mň statut bývalého člena bývalého paktu, nést stigma příslušnosti k něčemu, co jsme s takovým úsilím zlikvidovali.“ (President V. Havel, Lidové noviny, 23.10.1993) POLYGON 7/93 1 [pageend3]Rád bych předplatil těm, kteří nechápou, o čem mluvím, české noviny z roku 1990. Celá střední Evropa se ocitla v konstelaci zemí nikoho a my pro dnešek budeme jen mluvit o štěstí, když kancléř Kohl v německém zájmu prosadí, aby se oplocení tohoto středoevropského teritoria odsunulo od Aše na Beskydy. Neboť nejde jen o to, že dál na východ od tohoto plotu nikdo nebude členem prosperujícího evropského klubu, ale že všichni opět spadnou do supervel- mocenské hry balkánského typu. CO SE TO STALO V KANADĚ? V Kanadě byly volby a došlo k výměně stráží. Zdálo by se, že liberálové rozdrtili pravici, ale není tomu tak. Vládnoucí strana progresivních konservativců byla sice zredukována svými voliči z více jak 150 mandátů na dva, ale došlo k tomu ne proto, že voliči šli doleva, ale doprava a opustili stranu, která nedbala na svůj volební program a nedbala zájmů a přání těch, kteří ji volili. Podařilo se totiž vytvořit alternativní pravicovou stranu, která z jediného mandátu v posledním parlamentě vyrostla na padesát dva. Jde o Reformní stranu a její základ je v západní Kanadě. Druhým vysvětlením debaklu konservativců je debakl socialistů, kteří „zhubli“ na pouhých devět mandátů. Prakticky všichni, kdo si před dvěma roky zvolili socialistickou vládu v provincii Ontario, přeběhli k liberálům, jejichž provinční politiky tenkrát vyhnali od vlády. Takové je rozčarování z vlády socialistů v největší kanadské provincii. A tyto faktory stačí ve většinovém volebním systému udělat takový převrat. Dalším příspěvkem k tomuto politickému zemětřesení bylo odštěpení quebeckých politiků, vedených bývalým členem Mulroneyho konservativní vlády v samostatný Bloc Quebecois, který s programem suverenity pro Quebec vstoupil do federálního parlamentu. I v tomto případě tedy nejde o nějaký posun doleva, ale o problém, který byl pro Československo smrtelný. To, že Bloc Quebecois je o jeden či dva mandáty (do dne, kdy jsem psal tento článek, nebylo uzavřeno oficiální přepočítávání hlasů) silnější než Reformní strana, dává quebeckým separatistům postavení oficiální oposice ve federálním parlamentu a podle toho se budou také vyvíjet některé politické problémy. Je rovněž pikantní to, že vůdce liberálů, nový kanadský ministerský předseda Jean Chretien je quebeckým poslancem a může se mu stát, jestliže vyjdou plány quebeckého Blocu a v provinčním referendu zvítězí separatisté, že vypadne ze hry uprostřed svého volebního období, protože bude v kanadském parlamentě zastupovat quebecký volební okrsek, který se octne v zahraničí. Ale to asi jen Čechoslovák si dovede dneska představit. Díky zhroucení socialistické NDP ve východních provinciích a v Ontariu liberálové dokonale ovládli východní polovinu Kanady až na Quebec. Lze to přičíst především hospodářské depresi v celé severní Americe, která dosud neskončila. Vysoká nezaměstnanost přinesla liberálům účinné volební heslo: Postaráme se o zaměstnání. Jak se to provede v praxi, je otázka. Bude to zajisté za cenu zvýšeného státního dluhu. Proti čemuž budou bojovat reformisté, kteří získali své mandáty v západních provinciích, především v Albertě. A tak se dá očekávat ostré střetnutí zásadní ideologické i geografické povahy. Boj o státní rozpočet, kontrola státních výdajů a nepochybně i boj o zisky z přírodních zdrojů, které už jen v omezené míře jdou do pokladen provinčních vlád. Přerozdělování veřejných prostředků, většinou ze západních provincií do východních, nadělá spoustu zlé krve. Nejde ani tolik o nedostatek sociální necitlivosti v západních provinciích, jako spíše o to, že východní provinční vlády, i federální vláda, byly v minulosti rozmařilé, protože v Ontariu a na východ od něj je většina obyvatelstva a leží tam tedy také největší moc. Vedle otázek, kde nalézt práci pro miliony nezaměstnaných, státního dluhu a jednoty Kanady, čeká ministerského předsedu Chretiena také otázka daně z přidané hodnoty, jejímuž vypsání liberálové vždy bránili a slibovali její zrušení, až se dostanou k moci. Jenže, kdo se jen tak vzdá nějakých 30 miliard dolarů, které každoročně tato daň přináší do státní pokladny? Takže už jsme slyšeli z liberálních úst, že to není tak jednoduché, že si budeme muset aspoň dva roky na to zrušení počkat. Přeloženo do srozumitelné řeči: Daň zůstane navždy. Pro refor- misty to bude jistě vděčné téma, protože tato daň byla hlavní příčinou deserce konservativních voličů do této nové pravicové strany. Největším oříškem na mezinárodním poli bude pro Jeana Chretiena NAFTA, severoamerická smlouva o volném obchodu mezi Kanadou, USA a Mexikem. Kanada už má za sebou celou schvalovací proceduru a tak vyhlašování J. Chretiena o tom, že chce revisi smlouvy, nenahání presidentu Clintonovi mnoho obav. Alespoň se tak dá usoudit z toho, co řekl po telefonickém rozhovoru s novým kanadským ministerským předsedou. Jinak na mezinárodním poli se Kanada tradičně exponuje svými vojenskými jednotkami v rozličných mírových expedicích v rámci OSN, a to asi nebude moc omezeno. Spíše dojde k dalšímu omezení kanadské účasti v rámci NATO. Jako první dojde ke zrušení objednávky nových helikoptér pro letectvo, kolem nichž bylo už za konservativců hodně diskusí. Pro Kanadu není tak složité se stáhnout z mezinárodní scény, jako je tomu u USA. Je to ale škoda, protože v nově utvářeném postkomunistickém světovém systému bude vždy zapotřebí každého hlasu ve prospěch lidských svobod a demokracie. Edmonton, 28. října 1993. Ž2 Laub jubilující Ten, kdo ho zná, tomu neuvěří - ale kalendář je neúprosný: Gabriel Laub, satirik, spisovatel, publicista, čestný president exilového PEN Clubu německé jazykové oblasti, veselý a dobrý člověk, má 65 let. Oslavil je v sobotu a v neděli 24. a 25. října, kdy v jeho „domovském“ městě Hamburku uspořádali na Laubovu počest nejen recepci, na kterou přišlo mnoho jeho přátel, ale také - jak jinak by to u spisovatele mělo být - autorské čtení pro jeho věrné čtenářky a čtenáře. Vzpomenout Laubovy životní cesty od chvíle narození v polské Bochni (24. října 1928), jeho anabazi přes Lvov za Ural a do Uzbekistanu, jeho příchod v roce 1946 do Prahy a jeho odchod do exilu v Hamburku po „návštěvě bratrských armád“ v srpnu 1968 - to vše by vydalo na knihu. Knihu, která by se jistě četla jako napínavý román proložený satirickými ukázkami - prostě takový, jako je sám Gríša Laub. Co přát jubilantovi? Aby měl ještě hodně laubovských nápadů pro další a další knížky, aby nikdy neztratil humor a smích, chuť k jídlu a ke všemu, co dělá rád (co - jistě ví nejlépe on sám). A aby zůstal vždy dobrým kamarádem a přítelem jako doposud. Tak tedy - mnogaja leta, Gríšo! RUDOLF STRÖBINGER 2 POLYGON 7/93 [pageend4]Život v našich republikách (11.9. - 20.10.1993) JAROSLAV BOHANES ČESKO-SLOVENSKÉ VZTAHY Rozdělení se vžívá Ani ve své druhé polovině nepřinesl měsíc září výraznou změnu poklidného „mezinárodního“ klimatu ve vztazích mezi Čechy a Slováky. Politikové i sdělovací prostředky se zdrželi jakýchkoliv ostřejších projevů. Objevilo se několik otázek jen podružného významu, například požadavek některých českých kulturních institucí na navrácení asi půldruhé tisícovky uměleckých předmětů ze Slovenska. Žádost o jejich navrácení však náměstek českého ministra kultury odmítl vůbec slovenské vládě předložit. Nepříjemnosti na společné hranici přineslo rozhodnutí slovenské celní správy provádět od 15. září celní kontroly ve všech vlacích mezi ČR a SR. Česká strana byla tímto opatřením překvapena. Sama se ovšem také postarala o překvapení, a to neméně nepříjemné. Rozhodla, že občané obou republik mohou sice volně překračovat hranice, nikoli však se zbožím. A za zboží označila i jízdní kola, automobily atd. Vyvolalo to rozhořčení především u obyvatel pohraničních oblastí na obou stranách, které skončilo naštěstí již za několik dní zrušením tohoto neuváženého rozhodnutí a odchodem ředitele české celní správy z funkce. Tyto a podobné malicherné incidenty samozřejmě nijak neovlivnily celkové vztahy. Na konci tří čtvrtletí od rozdělení Československa se zdá, že se existence dvou republik začíná vživat. Počáteční šok veliké části obyvatelstva českých zemí i Slovenska, vyvolaný poznáním, že nepatříme k sobě, pominul a lidé si zvykají. Sporné věci se odkládají Nezapomínejme však, že zůstávají nejméně dva sporné problémy stále neuzavřeny: majetkové vyrovnání a hranice. U majetkového dělení je to účetní rozdělení bývalé federální Československé státní banky, které bylo sice již ukončeno, ale jeho taktická realizace dosud provedena nebyla. Slovensko dosud neuhradilo schodek ve výši pověstných 24,4 mld.Kčs. Jednání společné majetkové komise byla přerušena a uvedená částka zůstala „viset ve vzduchu“. Slovenská strana dále vznáší různé požadavky, které čeští zástupci odmítají. Na rozdíl od nedávné minulosti to dnes už na české straně nevzbuzuje zdaleka takovou pozornost, jako dříve. Spory o federální majetek ztrácejí onu palčivost, kterou měly počátkem tohoto roku. To je dobře, protože čas i v těchto věcech může působit hojivě. Může, ale nemusí. Bylo by omylem věřit, že majetkové spory byly odstraněny. Byly jen odloženy, sklizeny se stolu, aby nepřekážely, když jsou na pořadu aktuálnější vnitropolitické a zahraničněpolitické otázky. Mohou se na stůl opět vrátit, bude-li se to jedné ze stran hodit. Druhým otevřeným problémem jsou hranice. Jejich řešení má dvě stránky: hospodářskou a politickou. Hospodářský význam má vytýčení hraniční čáry, protože její průběh určí současně, komu připadne majetek na té či oné straně. Politickou otázkou prvořadé důležitosti je ochrana, t.j. střežení hranice v souvislosti s migrací z východních zemí. Česká strana již delší dobu naléhá na zavedení normální pevné a střežené hranice a stále její zřízení odkládá pro odpor Slovenska. Již dvakrát ministr vnitra Ruml odložil ostrahu celé „zelené“ hraniční linie z české strany: v červnu na červenec letošního roku a nedávno ohlásil odklad až na konec března příštího roku. Vychází tím vstřic slovenskému váhání a nechuti zavést standardní hraniční režim. V zájmu obou států ovšem je, aby to byl odklad poslední. V. Mečiar zůstává věren tradici a v jejím duchu přispěl počátkem října opět k oživení. Oznámil slovenský nárok na dalších osm miliard, tentokráte ve švýcarských francích, které prý přísluší Slovensku od České republiky jako pohledávka Slovenského štátu let 1939-45 vůči Německu. V. Klaus reagoval neprodleně odmítnutím a odkázal slovenského kolegu s tímto „absurdním“ požadavkem na stát, který Slovensku tuto škodu způsobil, tj. na tehdejšího slovenského spojence - Hitlerovo Německo. Jak se dalo čekat, V. Mečiar opět obvinil interprety, tentokrát Českou televizi, z nepřesné citace jeho výroku. Příznačné je, že i Mečiarovy „protičeské absurdity“ přestávají působit, soudě podle téměř nulové reakce v českých zemích. Až na ono uvedené Klausovo odmítnutí bylo téměř úplně ticho. To však neznamená, že by se celková uklidněná česko-slovenská atmosféra nemohla rychle rozbouřit, kdyby se jedna nebo obě strany vrátily k dřívější praxi vznášení absurdních a neprokazatelných požadavků. Kromě těchto občas se opakujících a podle premiéra Klause „absurdních“ nároků slovenské strany jsou ještě jiné a závažnější skutečnosti, které vyvolávají starosti. Současná politická reprezentace, která má na Slovensku v rukou státní moc, nepřestává v duchu svého boje za samostatnost pokračovat v úsilí, které oba nové státy od sebe vzdaluje. Nejen hospodářsky a politicky, ale i v ostatních oblastech života se zdůrazňují mnohem více rozdíly a případně zavinění české strany, než to, co oba národy sbližuje. Na to, že Česká republika a Slovenská republika se od sebe vzdalují, upozornili již četní pozorovatelé vnitropolitického vývoje a zahraničního zaměření obou států. Jsou sice iniciativy, které usilují o udržení co nejbližších vztahů a právě v říjnu, měsíci společného osvobození obou národů v roce 1918, se připravují společné akce v tomto duchu. Je ovšem otázka, zda jejich ohlas bude slyšet dostatečně silně v obou státech a zda také bude slyšen. Jsou to neoficiální, dobrovolné organizace, redakce nebo různá sdružení. Oficiální státní činitelé a instituce ani v jedné z republik, bohužel, podobnou činnost nevyvíjejí. Naopak, buď zachovávají pouhou studenou korektnost, nebo - většinou ze slovenské strany - zdůrazňují vlastní samostatnou cestu bez jakékoli potřeby společného postupu a vzájemných vztahů. ČESKÁ REPUBLIKA Podzimní oživení V září zahájily činnost nejvyšší soudní instituce - Nejvyšší soud a Ustavní soud, oba se sídlem v Brně, které se tak stalo českým „městem práva a spravedlnosti“, jak je označil prezident Havel při své návštěvě 20. září. Od září má tedy český stát obsazeny a v činnosti všechny své vrcholné orgány moci zákonodárné, výkonné i soudní. Činnost rozvinuly i parlamentní výbory a 12. září byla zahájena 12. řádná schůze parlamentu. Již třetího dne zasedání hlasovali poslanci opět o novele celního zákona, která osvobozovala poslance od celní prohlídky na státní hranici a kterou prezident vrátil právě z tohoto důvodu. Parlament přijal prezidentovo stanovisko a novelu odmítl. 16. září se vzdal generální prokurátor J. Setina své funkce, ve které byl již delší dobu kritizován. Bezprostřední příčinou jeho odchodu byly nejasnost ve věci získání bytu od magistrátu Prahy, resp. v nepravdivých údajích v jeho žádosti o tento byt, na jejíž základě mu byl přidělen. Prezident jako první zveřejnil vlastní majetkové poměry a po něm i premiér Klaus. Na tento správný morální apel hlavy státu na všechny veřejně činné občany odpověděl ministr Zieleniec, že zveřejňování majetku politiků není možno POLYGON 7/93 3 [pageend5]zásadně řešit takovými apely, ale zákonem. Jistě správné stanovisko, jde jen o to, jak dlouho budeme na takový zákon čekat, jestliže dosud nebyl přijat ani zákon o střetu zájmů, ačkoli je jeho potřeba zřejmá již dlouho. 17. září zasedala Rada obrany státu, odmítla zřízení úřadu generálního inspektora armády jako neústavní. Projednala návrh zákona o obraně republiky a nakonec navrhla zrušení železničního vojska jako přežitku. KOALIČNÍ STRANY ODS Vedoucí strana se soustředila na klíčové hospodářské a politické otázky současného politického života. Těmi zůstávají územně-správní členění státu a církevní majetek. Klausova strana hájí důsledně svoje stanoviska. U členění státu je to důraz na funkčnost, úspornost a dostupnost správy pro občana při současném zachování jednotného státu. Z toho vyplývá odmítání jakékoli odstředivé tendence, která by podle ODS mohla ohrozit celistvost republiky v budoucnosti. V poslední době hájí ODS názor, že není moudré spěchat. Uspěchaná a neuvážená decentralizace by podle ní mohla vést k destabilizaci. Stát má podle V. Klause v tomto období přechodu od totality k demokracii a k tržní ekonomice mimořádné úkoly. Oslabení jeho výkonné moci by v této fázi mohlo oslabit i celkový transformační proces společnosti. Naproti tomu odklad, resp. postupná decentralizace územní správy neznamená žádné ohrožení demokracie. V otázce církví a jejich majetku je ODS stále pro vrácení jen majetku ve státním vlastnictví, a to ještě v omezené míře. ODA Předseda parlamentního klubu ODA O. Kužílek řekl, že strana zdůrazňuje bezpečnost občanů, chce zlepšit trestní řád a posílit postavení policie. V otázce územního členění státu je na rozdíl od ODS pro řešení v co nejkratší době vzhledem ke komunálním volbám v příštím roce. ODA není spokojena s projednáváním restituce církevního majetku a chce - podle místopředsedy D. Kroupy - předložit vlastní návrh. KDU-ČSL Žádá také brzké řešení územního členění, přičemž souhlasí s počtem 8-10 vyšších celků při respektování hranice Moravy a Čech. Podle předsedy poslaneckého klubu strany L. Motyčky je vyřešení restituce církevního majetku nejdůležitějším úkolem této strany v parlamentě. Jako strana ministra zemědělství zastává KDU-ČSL myšlenku jistého výlučného postavení zemědělství a požaduje ochranná opatření pro tuto oblast, např. levnější naftu, dotace na určité produkty, dovozní kvóty apod. KDS se zajímá především o problém bezpečnosti a o bytovou politiku. K územnímu členění státu navrhuje třístupňový systém a osm až deset vyšších celků - zemí nebo krajů. OPOZICE ČSSD První opoziční strana ostře kritizovala ministerstvo vnitra, které obvinila (spolu s ODS) z alarmujícího stavu bezpečnosti. Příčinou je podle ČSSD korupce státního aparátu a policie. BIS označila za politickou policii, která si zachovala staré totalitní praktiky. ČSSD je proti ustavení senátu jako zbytečné a drahé instituce. LSNS Liberální národně sociální strana, vedená P. Hiršem, učinila několik překvapivých politických rozhodnutí. Iniciovala užší koordinaci opozice v parlamentě, požádala o prověření členů vlády, pracovníků ministerstev, Fondu národního majetku, Pozemkového fondu a okresních úřadů, pokud jde o jejich účast na privatizaci. Koncem září se P. Kirš sešel s V. Klausem a nabídl mu seznam dvanácti odborníků ze své strany, připravených pracovat na ministerstvech. Vnitropolitická situace v České republice se stabilizuje v tom smyslu, že se ustalujŕ pozice jednotlivých stran i obou táborů - koaličního a opozičního. Klausův výrok o překročení Ru- bikonu, který se stal mottem jeho návštěvy stredoamerických zemí ve druhé polovině října, byl jeho autorem - ekonomem - myšlen pochopitelně jako charakteristika našeho hospodářského vývoje. Platí však také, ne-li především, pro náš vývoj politický. Jistě zatím u nás nelze hovořit o demokratické společnosti v plném slova smyslu, ale názorová pluralita a postavení jejích nejvýznamnějších nositelů - politických stran - se vžilo natolik, že je možno považovat je za ustálené. O tom svědčí i stabilní podíly všech hlavních aktérů politického života na přízni obyvatelstva. Poslední průzkum přinesl tyto výsledky: ODS 34%, ČSSD 14%, ODA 10%, KDU-ČSL 5%, KDS 1%. Tato stabilní čísla poskytují určitou jistotu a ta umožňuje vedoucím politikům, aby svoje hlediska na jednotlivé problémy hájili a prosazovali s větší energií. Výsledkem jsou ostřejší výměny názorů především v rámci koalice právě v těch hlavních sporných otázkách, jako je dnes územně-správní členění státu a církevní majetek. Pro ty, kdo si zvykli na „jednomyslnou“ shodu, předkládanou bývalými mocipány, se současné spory v uvedených věcech mohou zdát nekonečné, nesprávné a škodlivé. Opravdová demokracie však taková názorová střetnutí nejen připouští, ale přímo předpokládá. Je jen zapotřebí, aby nezůstalo jen u těchto střetů, aby jejich účastníci dovedli hledat a nacházet kompromis, představující společnou vůli rozhodující většiny společnosti. V tomto bodě má naše společnost samozřejmě ještě nedostatky. Často se však přehlíží, že spory se týkají jen části politických problémů, zatímco v celé řadě dalších politických otázek (politika sociální, ekonomická, zahraniční atd.) jsou názory alespoň uvnitř koalice velmi blízké a někdy i totožné. SLOVENSKÁ REPUBLIKA Vnitropolitická situace Po celou druhou polovinu září byla současná vládní politika předmětem kritiky ze všech stran. Především pro velmi špatné hospodářské výsledky. Podle KDH je hlavní chyba v tom, že vláda je menšinová a proto nemůže vládnout, ale jen administrovat. V. Mečiar se podle J. Čarnogurského snaží konfrontační taktikou odpoutat pozornost od problémů, do kterých přivedla Slovensko jeho vláda. Nefunkční je také opozice, která se nedokáže dohodnout na společném postupu, i když soc. demokraté a KDH kritizují vládu v mnoha věcech společně. SNS ústy předsedy Ľ. Černáka pokládá hospodářskou situaci za složitou, ale ještě zvládnutelnou, přestane-li vláda pracovat „chaoticky“. Podle něho je situace Slovenska „zlomová“, protože některé příznaky ukazují, že Slovensko „vypadáva z Višegrádskeho zoskupenia“. Čer- nák je také znepokojený tím, že občané spojují hospodářskou krizi se vznikem samostatného Slovenska. Politické spory Mečiar vidí v událostech slovenského politického života především boj opozice proti němu a proti HZDS. Útoky vedou podle něho KDH, Ľ. Černák a skupina kolem M. Kňažka. HZDS představuje podle Mečiara stabilizační středový faktor. Odmítá nedůvěru jednotlivým ministrům a neuvažuje o demisi vlády. Jako chybu přiznal jen zpomalení privatizace. Množí se kritické názory, že opoziční strany, především SNS a SDĽ, svoji kritiku jen deklarují, ale bez důsledků. Tyto strany podpořily vládní program v parlamentě a teď jen kritizují to, co samy před časem schválily. Ozývají se hlasy o předčasných volbách, pokud se nepodaří vytvořit koaliční vládu a dosáhnout takového rozložení sil, které by umožnilo zajistit vládě podporu ve všech rozhodujících situacích. Podle SNS a KDH by však v současné době volby nic nevyřešily a stály by mnoho peněz. Předseda NS SR I. Gašparo- vič dokonce soudí, že by volby jen způsobily odchod i těch zahraničních investorů, kteří již na Slovensko přišli. Podle něho je zahraničí zvláště citlivé na politickou „rozkolísanost“. Roman Zelenay mimo to tvrdí, že HZDS by předčasné 4 POLYGON 7/93 [pageend6]volby opět vyhrálo. Podle něho by získalo 40 až 42%. Konec menšinové vlády 19. října bylo oznámeno, že HZDS a SNS se po delším vyjednávání dohodly na vytvoření koaliční vlády. Dohodu po- depsali předsedové stran V. Mečiar a Ľ. Černák, mezi kterými probíhal v posledních týdnech ostrý osobní spor. Bude-li tato koalice znamenat ukončení vleklé vnitropolitické krize a začátek klidnějšího vývoje na Slovensku, není v této chvíli možno odhadnout, protože dosud není o dohodě známo nic bližšího, ani o osobním obsazení vládních křesel, ani o obsahu společného koaličního programu. Jisté je jen, že tato dvojčlenná koalice bude mít v parlamentě absolutní většinu 10 hlasů, což stačí pro přijímání zákonů, nikoliv ovšem ústavních. Politické strany Pravicové strany se snaží o spojení svých sil. V Bratislavě byl otevřen Pravicový klub z iniciativy KDH, KDS, DS a MOS. Má vytvořit prostor pro setkávání pravicově zaměřených občanů. Založení klubu kritizovaly však národně orientované strany - SNS a KSÚ J. Klepáče. Ten reagoval velmi podrážděně a uvedl, že zakladatelské strany Klubu jsou čecho- slovakistické a chtějí národní strany vytlačit na levici. Slovenská pravice tak zůstává stále nejednotná, rozdělená svým postojem ke slovenské státnosti. HZDS Mečiarovo hnutí prochází složitým obdobím. Uvědomuje si svoje výjimečné a také zčásti osamocené postavení. 13. září abdikoval R. Filkus na místo velvyslance ve Vídni i na členství v HZDS, dokud bude jeho předsedou V. Mečiar. Jde o osobní averzi těchto dvou slovenských představitelů. R. Filkus obvinil premiéra znovu z užívání lži jako politické metody. 19. září vedení KZDS jednalo ve Vrátné Dolině o současné situaci na Slovensku a rozhodlo se rozpracovat ofenzivní strategii pro posílení svého postavení. Hnutí také hledá spojence v zahraničí a obrací se na Demokratickou stranu v USA. Pronikají informace o zákulisním boji uvnitř HZDS a uvádí se 18 levicových poslanců tohoto hnutí, o které se zajímá také slovenská sociální demokracie. SDĽ 25. září vyjádřila republiková rada strany zájem o pokračování ve vyjednávání s politickými stranami o politické krizi, přičemž je Weissova strana pro předčasné volby. Rada schválila žádost o vstup do Socialistické internacionály. Strana je pro dohodu o spolupráci s SDSS. SNS Po neúspěšných jednáních s HZDS o koalici v srpnu vydalo vedení strany prohlášení k situaci, v němž vyzývá všechny politiky, aby se zřekli praktik, které zvyšují národnostní napětí. Ve straně je rozkol mezi Moricem a Černákem. Není zatím jasné, za jakých podmínek se obnovilo jednání s HZDS, které skončilo uzavřením koaliční smlouvy a vstupem do Mečiarovy vlády. KDH Čarnogurského hnutí stále nedokázalo oslovit slovenské občany účinněji a jeho přízeň u voličů těsně překračuje hranici 5%. KDH má také značný pódii na tom, že pravice začala teprve v tomto měsíci sdružovat svoje síly - zatím jen neformálně ve výše uvedeném bratislavském Klubu. Čarnogurského zveřejnění vlastní majetkové situace, které provedl v tomto měsíci, působí sympaticky, ale za daných okolností pro tak ambiciózního a nesporně velice schopného politika a jeho hnutí je to málo. MIMOPARLAMENTNÍ STRANY Z malých neparlamentních stran stojí za zmínku slovenští sociální demokraté, kteří uspořádali 11. září střetnutí politických osobností sociálnědemokratického zaměření spolu s Nadací A. Dubčeka a s Nadací A. Mosera z Amsterodamu. Přítomni byli i členové Mečiarova HZDS, mezi nimi např. ministr Moravčík, I. Lalu- ha, R. Filkus a další. Předmětem diskuse byla politika SDSS na Slovensku a její snaha o partnerství se slovenskými stranami politického středu. Z pravicových stran je třeba uvést ještě poměrně mladou Konzervatívnou demokratickou stranu. Připravuje se na 1. řádný sjezd, na kterém chce přijmout strategii pro komunální volby v příštím roce. Podle slov předsedy P. Hagyariho si troufá získat až 25% hlasů. Má zájem o spolupráci s KDH, DS a MOS, s nimiž je ochotna uzavřít koalici. Slováci věří svým politikům stále méně Poslední průzkum přinesl vládnoucímu HZDS další pokles - jen 15% oproti 18% v předchozím měsíci. Weissova SDĽ má stále kolem 13% a KDH zůstává také na 6- 7%. Nedobrým vysvědčením pro všechny slovenské politické strany a politiky je zjištění, že 45% dotázaných občanů nevěří žádné politické straně a jejich vůdcům, což je právě tolik, kolik ještě tuto důvěru neztratilo. Neméně zajímavá a pro Slovensko příznačná je skutečnost, že V. Mečiar stále zůstává, se značným odstupem, nejpopulárnějším politikem. Věří mu 22% voličů. Slovenská demokracie má stále ještě naději Krátce před odesláním tohoto článku byla zveřejněna zpráva, která jistě potěší každého přítele demokratického Slovenska. Městský soud v Bratislavě 19. října zamítl žalobu ministra kultury D. Slobodníka na básníka Feldeka a svůj rozsudek odůvodnil konstatováním, že považuje za prokázané Slobodníkovo členství ve fašistické Hlinkově mládeži i jeho účast v teroristickém kursu, vedeném organizací SS. Slobodník se samozřejmě odvolal a konečné slovo bude mít Nejvyšší soud Slovenské republiky. Ale i kdyby odvolání přijal a vrátil spor k novému projednání, má již samotný rozsudek bratislavského soudu veliký význam, protože byl vyřčen vzdor velikému tlaku vládních míst. Městský soud v Bratislavě dokázal svoji nezávislost a potvrdil, že demokracie na Slovensku zatím udržuje svoji šanci. POTÍŽE S MAĎARSKOU MENŠINOU Jak obyčejně živá a pro celou slovenskou veřejnost citlivá je otázka maďarské menšiny, dokazují reakce předních představitelů všech slovenských politických stran bez rozdílu jejich postavení na slovenské politické scéně na tuto problematiku. Zvláště napjaté jsou vztahy mezi maďarskou menšinou a slovenskou vládou. V reakci na dopis maďarských stran Radě Evropy označil V. Mečiar jejich pochybnosti, přednášené před evropskou veřejností za „klamstvo“. Představitelé SNS označují činnost některých maďarských politických představitelů za skrytou formu iredenty. A. Hrnko dokonce srovnal jejich jednání s praktikami henleinovců před 2. světovou válkou. I podle KDH sledují maďarské menšinové strany cíle, které jsou pro většinu Slováků nepřijatelné. Vláda však podle KDH svými nerozumnými kroky těmto stranám nahrává, aby se ke svým cílům přibližovaly. V této souvislosti působí depresivně slova V. Mečiara, že pokusy o návrat k Velkému Maďarsku představují ohrožení středoevropského prostoru. Podle slovenského premiéra by Velké Maďarsko bylo pro Evropu nebezpečnější než Velké Srbsko. Prohlásil to ve svém interview pro belgické noviny La Libre Belgique. Nelze popřít, že některé výroky vedoucích politiků maďarské menšiny na Slovensku rozhodně nepřispívají k uklidnění, naopak. Je to nešťastný „začarovaný kruh“ nervózního slovensko-maďarské- ho dialogu, v němž na nevlídná slova jedné strany odpovídá druhá ještě nevlídněji. Je v zájmu obou a celé středoevropské oblasti, aby přestaly vzájemné útoky a začal skutečný a klidný dialog. Jiná cesta nevede k dobrému výsledku, odstrašujících příkladů mají obě strany v současné jihovýchodní a východní Evropě dostatek. Brno, říjen 1993 H POLYGON 7/93 5 [pageend7]Průběh 17. listopadu 1989-Kdo jste, pane? JIŘÍ ňíHA Toto autentické svědectví o průběhu událostí 17. listopadu 1989 je věnováno především všem mladým lidem, kteří vzali verbální odvahu svých rodičů za svou a vystoupením v tento den dali počáteční impuls k následnému vývoji, který inicioval pád komunistické vlády v ČSSR. Nechť historici nezapomenou ve svých kapitolách novodobých dějin na tuto skutečnost! Část prvá - předehra Mladí lidé - tolikrát zatracovaná generace prokázala, že je hodna zhostit se úkolů vedoucích k nápravě minulostí zdeformovaných poměrů. Mladí s nevšední obětavostí, z čistých pohnutek a s upřímností, jež je dána tomuto věku, vyjížděli v polistopadových dnech do továren, úřadů a škol. Nevyspalí, unavení, prokřehlí zimou, s batůžky na zádech; chodili od brány k bráně a zajišťovali podporu dospělých pro spravedlivou věc demokracie. V této době nemohli vědět, že v teplých místnostech sálů a v různých jiných místnostech se připravují plány k loupeži jejich zásluh. Po jejich zbitých a promrzlých zádech začali lézt do funkcí i lidé toho nehodní. K mladým lidem se jako první připojili herci divadel. Touha po skutečné demokracii a nápravě všech křivd z minulosti se stala integrujícím prvkem naprosté většiny. Partajnictví a náboženská vyznání stála v této době stranou - jako vždy, již několikrát v naší historii, kdy jsme byli na počátku rozhodování o další budoucnosti. Uplynuly již čtyři roky. Kdo si dnes vzpomene na slova díků studenta za pouhý šálek teplého čaje v prosinci 1989? Kdo si dnes vzpomene na zbité dívky z podloubí Národní třídy? Vyrovnání se s minulostí je v mnohém i vyrovnání se s vlastním svědomím, s vlastní personální minulostí! Není to příliš jednoduché pro všechny dříve narozené. Drzost některých je nebetyčná! Mladým lidem patří budoucnost. Nestavme se jim do cesty, kdy víme, že je správná. Nečiňme to, co ti, kteří museli odejít, činili nám po celých 40 let a tím nás připravili téměř o celý život, někdy i o vlastní důstojnost. Mnohým vzali i právo na domov a rodinu. Mnozí byli vyhnáni ze své vlasti, a i když našli vlast novou, nebylo to pro ně jednoduché. Važme si jich! Nestůjme tam, kde zjevně již překážíme a jsme na obtíž. Díky vám všem - mladil Autentické svědectví z ulic 17. listopadu 1989 (svědectví přímého účastníka) Na pátek 17. listopadu 1989 povolil ONV v Praze 2 shromáždění studentů pražských vysokých škol, a to na Albertově. Byl povolen i svíčkový pochod na historický Vyšehrad. V odpoledních hodinách se na Albertově začala shromažďovat vysokoškolská a středoškolská mládež včetně mnoha dospělých, též zvědavců, a StB v civilním oblečení. Tato složka represivního aparátu zcela správně vyhodnotila, že může dojít i k projevům proti současnému režimu, což ostatně bylo kontinuitou celého roku 1989. Na tento den byla připravena běžná i mimořádná bezpečnostní opatření. Vzhledem k tomu, že na základě předběžných vyhodnocení se předpokládal následný pochod účastníků na Václavské náměstí, byla příprava na eventuelní zásah operativně rozpracována. Je dosud nepotvrzenou skutečností, zda zásah na Národní třídě byl předem plánován tak, jak skutečně proběhl, ale v každém případě je skutečností, že byl bezpečnostním aparátem vykonán. Shromáždění na Albertově vyslechlo řadu projevů, od poplatných reformních až po radikální. Masový nesouhlas až po vypískání si vysloužily projevy funkcionářů Socialistického svazu mládeže. Na shromáždění byli i reportéři sdělovacích prostředků včetně zahraničních agentur. Setkal jsem se tam se známým šéfem produkce Krátkého fiknu Praha (jeho ředitelem byl mladý Jakeš), který mi důvěrně sdělil, že zcela bezpečně ví o tom, že se půjde na Václavské náměstí a že se na Vyšehradě nekončí. Pro tento případ má prý pokyn celý štáb „zabalit“ a dalšího se nezúčastnit. Po skončených projevech se rozžehly svíčky a shromáždění se dalo na pochod k Vyšehradu. K prudkému obratu až do této chvíle poklidného průběhu došlo po příchodu na Vyšehrad. Celý průvod byl bez velkého zdržení obrácen zpět a s provoláváním „Jde se ke koni!“ se dal na pochod směrem na Václavské náměstí. Do všech účastníků se postupně dostával politický náboj proti současnému režimu. Za skandování hesel „Jakeše do koše! - Mohoryta od koryta - Svobodné volby - Konec vlády jedné strany - Koleda koleda Štěpáne, co to neseš ve džbáně? Nesu nesu marky do švýcarský banky!“ atd. se průvod dostal až na křižovatku u botanické zahrady Na Slupi. Tam byl přehražen kordonem uniformované policie. Nikde v tomto operačním prostoru nebyly patrné další zásahové jednotky policie, pokud však nebyly ukryty ve vzdálených přilehlých ulicích. Sám jsem byl asi v 10. řadě čela průvodu, které se dožadovalo propuštění na Václavské náměstí. Dívky se snažily předat policistům květiny. Ti je z pochopitelných důvodů odmítali, někdy i pendrekem. Zastrkovaly je policistům za jejich ochranné štíty. Na výzvy, že jsou také Češi - žádná reakce. Celý průvod byl v tomto prostoru zadržován po dobu asi 45 minut. Bylo zcela evidentní, že ani jedna strana nemá zájem na otevřené konfrontaci a střetnutí na tomto místě. Zejména u policie bylo patrné, že nemá zájem na rozehnání manifestace, která z toho shromáždění vznikla. Verbální výzvy, kterých ostatně nebylo mnoho, aby se lidé rozešli, byly bezvýsledné. K dalšímu obratu došlo v okamžiku, kdy se z čela průvodu ozvala výzva: „Jdeme ke koni - my si cestu najdeme!“ Čelo průvodu se otočilo a ulicemi Plaveckou, Podskalskou a Trojickou se ocitlo na nábřeží Vltavy (část šla na nábřeží přes Výtoň). Průvod pokračoval bez naprostých problémů po nábřeží až k Národnímu divadlu a poté na osudnou Národní třídu. Zdálo se, že cesta na Václavské náměstí je volná. Nebyla! Na křižovatce Národní-Spálená byl průvod očekáván zesílenými oddíly policie. Bylo již na první pohled patrné, že tento prostor je policií náležitě zajištěn a že je to konečná stanice. Soustředění policie a její techniky bylo patrné v ulicích Na Perštýně, Bartoloměj- ské a Karoliny Světlé. Dvě ulice, a to Mi- kulandská a Voršilská, byly volné. Jejich neobsazení bylo záměrné - sloužily jako vytlačovací prostor. Pohyb červených baretů - zvláštních to oddílů - signaliso- val vážnost situace. Obrněné transportéry s drátěnými radlicemi svědčily o tom, že státní moc je připravena na vše. Průvod jdoucí ulicemi byl většinou souhlasně pozdravován občany z oken přilehlých domů, ojediněle byla na demonstranty vylita voda. Autentické záběry ze zásahu policie na Národní třídě obletěly celý svět a tudíž není třeba si je připomínat. Vizuálně zůstal skryt před veřejností zásah „červených baretů“ v podloubí u Jazykové školy na Národní třídě, jehož jsem se stal nejen přímým svědkem, ale i předmětem. Brutalita tohoto zásahu překonala všechny představy. Čelo průvodu bylo přehrazeno vpředu na křižovatce Národní-Spálená a vzadu 6 POLYGON 7/93 [pageend8]z ulice K. Světlé. Masa demonstrantů byla tlačena zepředu i zezadu tak, že nebylo prostoru ani k dýchání. Farisejství zasahujících šlo tak daleko, že i ten, kdo uposlechl výzvy k odchodu, musel projít kordonem, což se neobešlo bez ran a kopanců. Z tohoto důvodu nebylo mnoho těch, kteří výzvu uposlechli. Zasahující jednotky si začaly propracovávat koridor doprostřed uzavřeného prostoru demonstrantů, čímž ještě zhoršily situaci. Vznikla panika, nebylo kam ustoupit. My, muži, jsme začali vysazovat děvčata na mříže dveří Jazykové školy. Tlak ze všech stran zesílil natolik, že ten, kdo by upadl, by byl nepochybně ušlapán. Tlak zasahujících jednotek byl zcela záměrně veden do jedné jedině možné ústupové cesty, a to do podloubí a následně do Mikulandské ulice. Podloubí bylo obsazeno červenými barety, které v něm vytvořily oboustranně obsazenou uličku, jejímž středem byl možný průchod maximálně dvěma osobám vedle sebe. Při průchodu byly rozdávány rány a kopance bez ohledu na věk a pohlaví. Sám jsem byl do tohoto prostoru vtlačen, posléze nakopán, zbit do hlavy a do zad. Když jsem si chránil hlavu rukama, byl mi přeražen prst. Jeden červený baret se mnou smýkal tak, že jsem se ocitl za jejich zády - mimo uličku, přesně v tom místě, nad kterým je dnes umístěna pamětní deska. Když jsem ležel na zemi a pokoušel se vstát, byla na mne vhozena mladá dívka. Vstávali jsme oba za jejich zády. Naskytl se nám otřesný pohled: Uprostřed bicí uličky upadla dívka, na ni padaly další - bylo jich asi pět až sedm. Bicí komando červených baretů tuto „valnou hromadu“ za bití a nadávek rozebíralo a vhazovalo mezi další pochopy. Dívky naříkaly, prosily; naprosto bezvýsledně. Nebylo slitování. Alkoholický dech červených baretů byl cítit i na dálku. Stáli jsme za jejich zády v ohromení. Stihl jsem tomu děvčeti říci jenom to, aby svým dětem celý život připomínala tento okamžik „marxisticko-leninské“ lekce humanismu. Když si nás jeden biřic všiml, smýkl s námi zpět mezi ostatní, kteří nás dalšími ranami vyprovodili k ústí Mikulandské ulice. Asi po hodině jsem se vrátil na místo činu, které již bylo policejně vyčištěno. Na ulici byly dvě sanitky, jedna z nich policejní. Všude hromádky svršků, dokonce i spodní prádlo. Činilo to na mne dojem, že snad někdo musel odtud odejít úplně nahý, což se zdálo - i přes veškerou brutalitu - jako nemožné. Do dnešní doby mám dojem, že tyto svršky oděvů a prádla tam byly položeny až dodatečně. Je velmi nepravděpodobné, že by policie nechala stopy a důkazy své brutality na místě tak dlouho. Past na někoho? Ale na koho? Kdo byl u moci? V sobotu 18. listopadu jsem byl na večeři, již dříve dojednané, u jednoho bývalého vyššího státního úředníka. Když jsem vyprávěl své zážitky, zmohl se jen na zoufalé konstatování. Cituji: „To je konec - definitivní konec.“ Jak ukázaly další události, měl bohudík pravdu. Nutno dodat, že to nebyl konec dalšího komplikovaného vývoje, včetně dnů dnešních. Potud vyprávění přímého svědka událostí 17. listopadu 1989. Doslov k prvé části K definitivnímu vypořádání se s pozůstatky a dědictvím komunismu stále něco chybí. Rovněž tak vyšetření a potrestání za brutální zásah na Národní třídě je výsměchem právu a právnímu státu. Ne mstu, ale spravedlivý trest za křivdu a násilí proti skupině obyvatel. Jak dlouho se bude čekat? Nebo snad zpráva pana Rumia staršího o bloumání Husáka Hradem končí? Reminiscence jakéhosi „neokomunismu“ v podobě „sociáldemo- komunismu“ v tržním systému je možná a za určitých současných podmínek i reálná. Vláda nekompromisní pravice může iniciovat homogenisaci kryptokomu- nistické levice. V tomto směru bych nesdílel optimismus pana premiéra Klause. Diferencovaný přístup západní bezpečnostní aliance specielně k středoevropskému prostoru a oddalování plné integrace ČR, Maďarska a Polska může i jim přinést v budoucnosti daleko větší problémy, než přijetí současného stavu i přes okolnost, že tento stav není na situaci zcela připraven. Čím dříve, tím lépe. Pro všechny! Jistě že je zcela na místě chtít demokracii pro všechny, tedy i pro Rusko, ale je třeba již jednou pro vždy zafixovat demokracii ve střední Evropě a zaštítit ji spolehlivým bezpečnostním systémem. Aby nebylo jednou pozdě, pánové! Anotace pro druhou část Po 17. listopadu docházelo každý den k převratným, nepředvídaným, koordinovaným, ale i živelným událostem. Nastala etapa tzv. „svetrové éry“, která, převlečena do obleků s kravatami, někdy přežívá dodnes. „Svetrovou éru“ někteří přirovnávají k období manšestrových sak, kostkovaných košil a placatých čepic, což byl dobový kroj komunistických bosů krátce po únoru 1948. Z různých koutů, ale i temných zákoutí, se po listopadu 1989 vyrojilo takové množství odpůrců komunistického režimu, že bylo jen s podivem, jak je možné, že při tak široké opozici mohl tento režim existovat a žít takovou dobu. Naše národní vlastnost se zaskvěla v celé nahotě. Mít odvahu pouze tehdy, když mě to neohrožuje! Příště: Kdo jste, pánové - kdo jste, pane? Podivné dění kolem bunkru Náčelník koncentračního tábora Vojna I na příbramských uranových dolech, kpt. Duba, a jeho politruk Vojík si dali začátkem padesátých let za pomoci otrocké práce muklů postavit pomník zvláštního druhu: betonovou korekci, zvanou též bunkr. V této novodobé mučírně trpěli vězňové po dlouhé týdny ve tmě, v zimě a o hladu, poloudušeni z nedostatku kyslíku, vstoje či vsedě ve výkalech po měsíce nevyklízených. Dodnes žije řada svědků, kteří nelidský příbramský bunkr přetrpěli; mezi nimi V. Kobranov a Vladimír Valenta (oba byli z bunkru vyneseni v bezvědomí), dále bývalý politický vězeň Adolf Bečvář ze Zlína. Tento pamětník a svědek komunistického sadismu poslal po listopadu 1989 už třiadvacet dokumentací prokuraturám různých stupňů, civilním i vojenským, leč všechna jeho podání byla „odborně a podle zákona“ smetena se stolu a proti zločincům v uniformách žádné trestní stíhání dodnes zahájeno nebylo. Naopak dochází kolem bunkru k záhadným dějům, ba i stavebním úpravám. Tak nechal kdosi - krátce před návštěvou presidenta Havla v Příbrami - nanést na původní dno (pod úrovní dveří) vrstvu s novým betonovým povrchem, která září nedotčeností. I terén okolo byl upraven, zmizely příkré schody, které vedly úzkým zářezem hluboko k pancéřovým dveřím bunkru. (Dveře byly opatřeny několika maličkými průduchy, které měly zásobovat vzduchem dvacet i více vězňů, stěsnaných v prostoru 3x3 metry a vysokém necelé dva metry! Komu mají tyto záhadné úpravy, toto manipulování předmětu doličného, asi sloužit? A kdo za ně zodpovídá? Adolf Bečvář vyzývá všechny bývalé mukly, kteří prošli bunkrem na Vojně I, aby mu zaslali svá svědectví na adresu: Lesní čtvrť 1/3415, CZ-760 00 Zlín. Koncem srpna napsal pan Bečvář otevřený dopjs nejvyššímu vojenskému prokurátoru ČR, JUDr. Miroslavu Kříženec- kému. Vytkl mu, že po dvou letech a osmi měsících neučinil nic „v zájmu spravedlivého potrestání zločinů páchaných na politických vězních - otrocích uranových dolů“ a vyzval ho, aby odstoupil. -rk- POLYGON 7/93 7 [pageend9]Mnichov a Bosna PAVEL STILLER Koncem září uplynulo 55 let od uzavření smutně proslulé Mnichovské dohody, jež se stala symbolem zbabělé politiky „konejšení“ diktátorských režimů. Alibistická politika ústupků vůči Mussolinimu, Hitlerovi a Stalinovi znamenala v každé fázi vývoje jen při- lévání oleje do ohně a podporu nehorázných požadavků diktátorů. Agresivní systémy vždy respektovaly pouze tvrdé postoje: důslednou obranu z posice síly a nebojácná řešení. Fenomén mnichovanství vede nutně ke znásilnění reality, k porušení práv jednotlivců a národů. Podstatou appease- mentu je shnilý a nefungující kompromis, dohoda silnějších na úkor slabších, přinucení oběti k zaplacení účtu agresorů. Taková „dohoda“ však sotva přináší vytoužený klid a mír: má provizorní charakter, je přípravou na ještě větší sousta, na definitivní „řešení1 problému, které spočívá v pohlcení celého „sporného objektu“ útočníkem. Tak tomu bylo v případě Československa pomnichovského a pojalt- ského, Habeše a republikánského Španělska v roce 1936, při čtvrtém dělení Polska 1939, při dvojí anexi pobaltských republik 1940 a 1941, v korejské, vietnamské, kambodžské a kuvejtské válce, během maďarského povstání a Pražského jara. Tak je tomu dnes v případě hrůzné občanské války v bývalé Jugoslávii. Poznání, že každá nová generace dělá stejné chyby jako ty předešlé, že málokterý jedinec či národ je ochoten se poučit z vlastních dějin, je hořké a otřesné. Historie se bohužel čas od času opakuje, protože určité lidské postoje jsou v různých dobách shodné nebo podobné. Vůbec neudivuje, že převážná část nynějších „mnichovanů“ má stejnou národnost jako tehdy. Svou pokryteckou polívčičku si zase ohřívají Rusové, Francouzi a Britové, zčásti také Němci, Italové a Rakušané. Trapnou roli „nestranných“ rádoby mírotvorců opět hrají angličtí lordi. Dříve se jmenovali Runciman a Chamberlain, teď Carrington a Owen. Tito ctihodní a dobromyslní pánové jsou pro úřad zprostředkovatelů vybaveni chatrnými historickými znalostmi, částečnou slepotou vůči realitě a faktům, politickou naivitou a notnou dávkou cynismu. Jako Runcimanovi nevadila proradná taktika henleinovců, kteří na pokyn z Berlína neustále šroubovali své požadavky vůči čs. vládě, tak Carrington neprohlédl drzou taktiku militantních Srbů. Rozháraná situace v komunistických zemích po pádu stranických diktatur nebyla nikde lehká, ani pro západní diplomacii ani pro domácí obyvatelstvo. Ovšem takového stupně komplikovanosti, nepřehlednosti a neřešitelnosti jako v Jugoslávii nedosáhla posttotalitní realita nikde, dokonce ani v bývalém Sovětském svazu. Příznaky rozkladu systému a budoucího rozpadu jednotného státu se začaly množit ještě za Titova života. Staré hospodářské rozdíly mezi západní a východní částí Jugoslávie se v 80. létech nebezpečně prohloubily, neochota vyvinutějšího Slovinska a Chorvatska doplácet na rozvoj dominantního, ale zaostalého Srbska rostla. Ekonomické spory našly samozřejmě svůj výraz v řevnivosti národnostní a náboženské, uměle zmrazené diktátem vítězů na nevyřešené úrovni roku 1945. Srbsko, tradičně ortodoxní, ideologizované a netolerantní jak politicky tak církevně, odmítlo reformu federálního rozpočtu a odsoudilo neorganický slepenec zvaný Jugoslávie k zániku. Po smrti velkého maršála, kdy národní egoismy propukly plnou silou, přestala být komunistická strana a její armáda jednotícím faktorem. Zemi chyběla všemi respektovaná svorka, jakou představovala srbská dynastie Karadžordževičů nebo osoba nadstranického „krále“ Tita. Po marném zásahu federální armády s převážně srbskými důstojníky se proces tvorby národních a nezávislých států nedal zvrátit. V katolickém Slovinsku a Chorvatsku, jakož i v pravoslavném Srbsku se etablovaly polokomunistické, málo demokratické režimy. V jejich čele stojí bývalí Titovi generálové a funkcionáři, mj. Chorvát Tudžman, Srb Miloše- vič a Slovinec Kučan, kteří bez zábran a každý po svém praktikují nacionalistickou politiku. Za těchto okolností bylo jen otázkou času, kdy se podaří menšiny v jednotlivých republikách vzájemně ro- zeštvat. Např. chorvatské vedení, jehož země je z jedné čtvrtiny okupována srbskými jednotkami, se v sousední Bosně nerozpakuje svému bývalému muslimskému spojenci urvat co se dá. „Vlci v rouše beránčím“, charakterizovala německá televize vůdce a účastníky nových křížových výprav. Rozhodující a tragickou úlohu v celém konfliktu hraje Srbsko. Po roce 1918 udávali Srbové v nově vytvořené Jugoslávii tón. Spontánním a záměrným osídlováním vznikly v celé zemi, mimo jednotlivá kmenová území, menšinové „ostrovy“. Srbové se usazovali hlavně v Bosně, Chorvatsku a albánském Kosovu. Za Tita i po jeho smrti se Srbové pokládali za dědice a garanty „jednotné“ Jugoslávie. Po „jednostranné“ proklamaci nezávislosti Slovinska a Chorvatska, uznané Západem, usurpovala si šovinistická část Srbů „svaté právo“ na ochranu všech „zahraničních“ soukmenovců. Aby se Mi- loševičův protikomunistický režim udržel při moci, přešel na nesmiřitelnou linii srbských nacionalistů a vyhlásil boj za připojení všech srbských menšin k mateřskému území. Tím byl zpečetěn také osud Bosny, kde po staletí v jedinečné evropské symbióze vedle sebe pokojně žili mohamedánští, pravoslavní a katoličtí Bosňáci. Nenávist vůči muslimům byla vždy dědičnou konstantou srbských horizontů: v tomto smyslu nacionalističtí Srbové ještě nedorostli do 20. století a do Evropy. Ačkoliv téměř žádná vláda v bývalé Jugoslávii nemá opravdu demokratickou legitimaci a všechna fundamentalistická hnutí se svými ozbrojenými oddíly podílejí na vzájemných masakrech civilistů, lze zřetelně rozeznat hlavního agresora, jeho cíle a vyhlazovací metody. Naneštěstí významná část evropské politiky nic jasně vidět nechce, má jen vlažný zájem na proražení začarovaného kruhu násilí a pomsty. Nekonečné evropské výmluvy, porušování mezinárodní blokády Srbska mnoha „soukromníky“, hlavně z Ruska, Bulharska, Řecka a Rumunska, jakož i silný vliv „mnichovanů“ všech odstínů a národností proto nevěští nic dobrého ani pro úděl Srbů v Chorvatsku, ani pro osud slabě vyzbrojených muslimů v roz- kouskované Bosně. Momentálně se nezdá, že by územní výboje nebyly uznány, že by konflikt mohl být spravedlivě ukončen, aniž by slabí byli biti. 8 POLYGON 7/93 [pageend10]Jak dál u nás po volbách v Polsku ? JAROSLAV TICHÝ Vítězem polských voleb se stala strana bývalých komunistů, takže Česká republika je dnes jediným státem bývalého sovětského bloku, ve které vládne pravicová koalice, i když význam slova pravicový se tu dá interpretovat jen relativně. Podle J. Leschtiny (MF Dnes, 21.9.93, str.6) se naše opozice pokusí vykládat výsledek jako důkaz toho, že koncept radikální ekonomické reformy (L. Balczerowicz ve Varšavě a V. Klaus v Praze) je nerealizovatelný a dříve či později odsouzen k zániku. On sám se domnívá, že striktní ekonom Balczerowicz se nikdy nepokusil získat pro svůj odvážný projekt politickou podporu, kdežto V. Klaus si vytvořil vlastní silnou ODS, která umožnila rychlou realizaci reformy v plné šíři, a dále, že vládní strany v Polsku prohrály vlastní vinou v důsledku své nezodpovědnosti a rozhádanosti, která disgustovala podstatnou část veřejnosti. Klaus vidí hlavní příčinu v tom, že v Polsku v podstatě není normální pravicová strana. Těžké předpovědi pro ČR Předpovídat, jak se situace bude dále vyvíjet u nás, bych nechtěl. Jen upozornit na jednu důležitou a zanedbávanou okolnost, která by mohla vývoj obrátit jiným směrem, než si vládní koalice a její příznivci dnes představují. Domnívám se totiž, že se po rozpadu komunistického systému měla věnovat prvořadá pozornost reformě lidského myšlení a chování, což pak následně mohlo příznivě ovlivnit i průběh hospodářských změn. Tím rozumím zahájení přestavby hospodářství rašínovskou reformou, která mohla odčerpat veškeré špinavé peníze z rozpadlého komunistického systému, zbavení ekonomické moci bývalých mocipánů a dát energicky najevo, že se nepřebírají ani zvyklosti starého režimu, že bude pořádek a disciplina. To mohlo znamenat i stejnou startovní posici pro všechny začínající podnikatele, kterých by nebylo méně než dnes, ubylo by podstatně jen „podnikatelů". Tento postup mohl mít dvě psychologické a politické výhody. Lidé mohli vidět, že nahoru je možno se dostat jen podnikavostí, iniciativou a hlavně pracovním nasazením, nikoliv jen pomocí balíku peněz nakradených za předchozího režimu a starými konexemi. Druhou výhodou mohlo být, že nevyhnutelné, obtížné nebo i velmi obtížné období přechodu by bylo hned na začátku, po kterém mohl následovat snad ne příliš rychlý, ale trvalý vzestup. K tomu, jak známo, nedošlo. V. Klaus, věřící (v prvním období slepě, nyní už ne tak bezpodmínečně) v universální všemocnost ekonomických pravidel, je totiž stejné „striktní1 ekonom jako Balczerowicz, ale - na rozdíl od jeho polského kolegy - mu stabilnější politická situace v Čechách poskytla nutný čas postupně se přizpůsobovat objektivní realitě, takže v jeho politice pomalu nabývá a v budoucnosti bude - přes zřetelnou snahu neopouštět striktní ekonomické zásady - ještě více nabývat vrchu realistická politika nad principy jeho oblíbených klasiků od A. Smitha až po F. Ha- yeka. Lidský faktor ovšem podcenil, o tom není pochyby. Rašínovský start odmítl, o stejné startovní posici pro budoucí podnikatele nechtěl ani slyšet, protože taková situace se podle jeho tehdejšího názoru v normální ekonomice nikdy nevyskytuje. „Špinavé peníze mě nezajímají.“ V. Klaus dlouho bagatelizoval problém černých či špinavých peněz, až do nedávné doby, kdy uznal, že „praní špinavých peněz se v současném procesu privatizace stává stále větším problémem“ (MF Dnes, 8.10.93, str.2), a to ovšem měl na mysli spíše peníze zahraniční, zatímco černé peníze domácí mohou být politicky mnohem nebezpečnější. V praxi se pak ukázalo, že „malá“ privatizace byla velkou pračkou hotových špinavých peněz hlavně komunistické elity a jejích parasitujících souputníků (vedoucích Masen, Zeleniny a jiných distribučních podniků starého režimu, nepočítáme-li veksláky, pohostinství a vůbec podsvětí) a současně trainingem většiny zúčastněných v korupčních metodách. V další „kupónové privatizaci“ se pak dává příležitost komunistickým špičkám vedení podniků, které si podle libosti převádějí aktiva jim svěřených podniků do svých akciových společností či provádějí „restrukturace“ v privatizačních projektech, které jim mají umožnit podnik převzít za blahovolného přihlížení odpovědných státních orgánů či dokonce s jejich aktivní účastí - za finanční kompenzaci samozřejmě. V hospodářském životě se velmi rychle zakořenily zvyklosti, pro které přízvisko „divoký západ“ je jen hrubý „understatement“. Ty, kteří mají pocit, že to vidím příliš jednostranně, bych rád upozornil na rozhovor s americkým sociologem maďarského původu Ivanem Szelenyim (MF Dnes, 27.9.93, str. 7), který studuje změny politické a ekonomické elity v evropských postkomunistických zemích. V Praze chtěl spolupracovat se Sociologickým ústavem ČAV a Českým statistickým úřadem. Týden před začátkem práce (18.3.1993) se do věci vložila Generální prokuratura, jejíž tehdejší šéf J. Šetina (!) prohlásil, že údajů by mohlo být zneužito i pro kteroukoliv zpravodajskou službu. Toto podezření pak odvolal v červnu t.r., ale na zahájení výzkumu bylo už asi pozdě. Szelenyi měl i v Polsku a Maďarsku zprvu také potíže, ale posléze se všechno urovnalo a k práci se dostal. Několik citátů z rozhovoru: ...pro bývalou nomenklaturu tu nejsou žádné překážky, které by zabránily jejich politický kapitál přeměnit na ekonomický, nic jí nebrání ve využívání konexí k tomu, aby bohatla... V Maďarsku polovina lidí, co jsou dnes v politické nomenklatuře, tam byla i v roce 1988... 80% ekonomické elity z ní bylo ekonomickou elitou již v roce 1988... pro selfmademany to není opravdu jednoduché, v Maďarsku tvoří jen asi 5% ekonomické elity... střední vrstva slábne. V Maďarsku je to výrazně markantnější než v Čechách a na Moravě. Domnívám se, že transformace bude trvat daleko déle a bude daleko více bolet, než se očekávalo v roce 1989 ... Spíše než ekonomický pragmatismus, který je rozhodující pro úspěšnou ekonomickou politiku kapitalismu, pozorujeme ale ve východoevropských zemích až ideologickou posedlost privatizovat... Já osobně mám obavu z toho, že kapitalismus v postkomunistických státech má blízko k náboženství... Kdy bude „to nejhorší“ za námi? Relativně klidná a stabilní politická situace v Čechách je podle mého názoru způsobena jen tím, že přes postupné zhoršování hospodářské situace nedošlo ještě - na rozdíl od Polska - k rozhodujícímu nárazu reformy na normálního námezdně pracujícího občana, nemá tedy smysl teď srovnávat Českou republiku s Polskem. Je ovšem evidentní, že, na rozdíl od metody zmíněné na začátku, dojde v současném stylu reformy k nejobtížnějšímu období až po několika letech po politickém přelomu, kdy si značná část lidí může myslet, že to nejhorší už má za sebou a ochota snášet velké materiální obtíže už není tak velká. Jak to vlastně je a kolik občanů za koalicí i v obtížné situaci stojí, se ukáže, až i u nás dojde k dlouho ohlašovaným, ale stále odkládaným bankrotům (dojde k nim vůbec?), likvidaci nerentabilních podniků, očekávanému prudkému vzrůstu nezaměstnanosti a celkovému zostření sociální situace. Jeden z největších nedostatků současného režimu - neschopnost korektně, ale důsledně se vyrovnat s komunistickým režimem - se může stát těžkou psychologickou nevýhodou vládní koalice. Lidé začnou srovnávat svou situaci s tím, jak se měli za socialismu (to se právě stalo v Polsku) a může se pak ukázat, že počáteční „superrychlá“ (J. Leschtina) privatizace nevede k cíli, t.j. k vybudování normálně fungující ekonomiky o nic rychleji, než zdánlivě pomalejší postupná metoda, jednoduše proto, že právě o tom rozhoduje lidský faktor. Ne dokončení privatizace, nýbrž akceptace nového hospodářského systému i za obtížných podmínek rozhodující většinou občanů bude znamenat definitivní dosažení tohoto cíle. Pokud se tedy pravicové strany v Praze přichylují ke středu, který se zahušťuje, jak píše P. Nováček v MF Dnes (28.9.93, str. 6, „Skutečnou“ pravici zřejmě nepotřebujeme), pak je možno si jen přát, aby se do toho středu nacpalo - a to včas - co nejvíce stran a občanů. Bude toho zapotřebí. A pokud ještě platí, že státy se udržují ideály, z kterých vznikly, pak ovšem budeme muset mezi ně zařadit i zlodějnu. S tím už se asi nedá nic dělat. Voorburg (NL), 18.10.1993 ■ POLYGON 7/93 9 [pageend11]Poznání zavazuje JOSEF KOLÁČEK Tak jsem zase jednou zíral. Při globálním čtení denního tisku přelétám titulky milánského deníku IL GIORNALE: Pákistán - všichni tvrdí, že zvítězili, rozumí se ve volbách, jak Muslimská liga v čele s bývalým předsedou vlády Nawaze Sharifem, tak bojovná Benazir Bhutto, jež vede opoziční stranu pakistánského lidu. Hladina mého zájmu se ani nezčeři- la. Další titulek: Bitva mezi muslimy v Krajině. Mostar znovu v dešti granátů. Jen povzdech: Šílenci! dohání let pohledu k dalšímu článku. Jeho titulek působil jako háček, který „zasekl“ štiku. „Andělé strážní opravdu existují: jsou překrásní a zachránili mi život.“ Na stránce s politickými zprávami neuvádí tento seriózní deník žádné novinářské kachny. Pustil jsem se do pozorného čtení. Žádné anonymní tvrzení. Pařížský dopisovatel deníku Paolo Romani „udělal zprávu“ z recense knihy svého kolegy, který spolupracuje s Quotidien de Paris, Pierre Jo- vanoviče: „Enquéte sur l’existence des anges gardiens“ (Anketa o existenci strážných andělů). Nakladatel Filipacchi nemá pochyb, že kniha se dostane brzo do čela bestsellerů. Třiadvacetiletý autor začíná vyprávěním, co sám zažil před několika léty: „Byl jsem v Kalifornii. Jeli jsme autem po highway 101 ze Silicon Valley do San Francisca. Za volantem byla má přítelkyně. Náhle jakási neodolatelná síla mě nutila, abych se schoulil na sedadlo. Jakási ruka mi tlačila mimořádnou silou rameno, vnitřek auta zalilo velké světlo a bylo vidět jakousi nejasnou postavu. Za chvíli na to proletěla kulka, vystřelená neví se kým ani odkud, opěradlem hlavy namontovaném na mém sedadle.“ A tento zážitek dal podnět rozsáhlé a podrobné anketě mezi lidmi, kteří podivuhodné unikli smrti. Jeho novinářští kolegové dosvědčují, že Pierre je rozumový typ, úplný opak nějakého visionáře nebo pobožnůstkáře, že jeho zájmy a přednosti vynikají v oblasti exaktních věd a informatiky a až do onoho zážitku patřil mezi zaťaté antiklerikály. Dnes ovšem je ohromuje horlivostí a apoštolským duchem typickým pro konvertity. To mi vyvolalo vzpomínku na moji nedávnou cestu po Park Highway, která vede z New Yorku na sever. My si to po ní hasili ve stařičkém, ale ještě nijak dýcha- vičném Chevroletu. Marta, mladá maminka, která na zadním sedadle měla co dělat se rtuťovitým Mikuláškem, navrhla, abychom se pomodlili růženec. Malý, ještě ne dvouletý neposeda ztichl jako když proutkem mávne. Po růženci mě mírně udivovalo několik modliteb k Andělu strážnému. Václav, který řídil s bohorovnou bravurou starousedlíka, mi to pak vysvětloval: „Bez účinných zásahů andělů strážných by tento diblík byl už mnohokrát mrtvý. Ani já na něho nedám dopustit. Když jsem v jednapadesátém utíkal přes hranice za kopečky, hvízdaly mi kulky kolem hlavy a zarývaly se do oranice, když jsem zalehl. Stříleli po nás, ti hraničáři, aby nás oddělali. Bylo těch střelných modliteb k andělu strážnému habaděj, před každým přískokem a po každém zalehnutí. Unikl jsem bez jediného šrámu.“ A pak se odvíjelo jedno vyprávění za druhým, hned mladá maminka Marta, hned Václav, který nás vezl na farmu v Penn- sylvanii. Já se přitom tu a tam podíval na jizvu na ukazováčku své pravé ruky. Nakonec jsem neodolal a přišel také se svou troškou do mlýna. Bylo to v roce 1969 v Innsbrucku. V tamní koleji se nás po invasi, či, jak se tehdy ironicky říkalo, „po bratrské pomoci“, sešlo sedmnáct jezuitů z okupovaného Československa. Přišli jsme od lopat a krumpáčů, takže nám nebylo zatěžko, oproti našim spolubratrům ze západních zemí, pomoci při kdejaké fyzicky těžké práci. P. Falkner nás jednoho dne vyzval, abychom mu pomohli v universitním kostele vytáhnout po kladce několik kostelních lavic na oratoř. Šli jsme ochotně. Bylo to vítané přerušení studia, sezení nad knihami. Jistě, čekaly nás zkoušky, museli jsme mnoho dohánět, ale tohle je přeci hračka. Nebyla. Kladka byla upevněna asi tak v pat- náctimetrové výši u klenutí oratoře. Část našich tahala za lano odspodu a my ještě pomáhali táhnout a nadlehčovat lavici provazy shora, z oratoře. Taková dobová kostelní lavice ale váží! Provazy proklou- závaly a ve dlaních to pálilo. Napadlo mě ovázat si lano kolem pěsti, aby nepro- klouzávalo. Ale vtom mi problesklo hlavou jasné NE! Hned jsem lano odvinul a hned nato to zapraskalo nad mojí hlavou, trám se ulomil a lavice se s rachotem zřítila na kamennou dlažbu chrámové lodi. Přestože jsem lano hned pustil, stačilo mi ještě sedřřl kůži na prstech a nejvíce na ukazováčku. Tam také zůstala nehezká jizva. Až později mě poléval pot, když jsem si uvědomoval, co by se bylo stalo s mou pravou rukou, kdybych měl lano ovázané. Bud by mi to utrhlo zápěstí nebo celou paži, jestli by mě to nestrhlo i s celou lavicí z oratoře na dlažbu kostelní lodi. Od té doby mi vždy, když někdo zlehčuje pravdu o andělech strážných, napadá: Kdybys zažil to, co já, asi bys svou ironii odložil. I rakouský autoklub spolu s rakouskou dopravní policií, tváří v tvář své bezmocnosti zastavit stoupající počet smrtelných nehod na silnicích, dal vylepit na nebezpečných úsecích plakát s motocyklistou, který to „klopí až jezdí mráz po zádech“, a nad ním anděl strážný s výrazným nápisem „Dej mu šanci!“ Ani na tento plakát ani na shora zmiňovanou recensi jsem nezaznamenal nejmenší ironisující repliku. Zato tento týden se vyrojila celá hejna mušketýrů neomylné a vševědoucí kritiky, a jen to jiskří jízlivostmi, zesměšňováním, osočováním, i nadávkami. A co že je tak popudilo? Co je přivádí do takového varu? Počátek týdne ovládala televizi Jelcinova kanonáda do ruského parlamentu, s desítkami mrtvých. Ale to servírují obrazovky denně z Bosny a Hercegoviny. To už ani nedráždí. Jablkem sváru se stalo zveřejnění okružního listu Jana Pavla II. VERITATIS SPLENDOR (Zář pravdy). Mušketýři neomylnosti a vševědoucnosti vlastní kritiky tasili své rapíry a zabodávali do autora: „Fiasko století, obnovitel inkvisice, reakcionář sexu, náhubek svobodě, má strach z konfrontace, poslední křižák, tasený meč in- tegralismu, autoritär papežského primátu, nesmiřitelný odpůrce nových teorii“ atd. Protože se vyhrnuly hned druhý den po uveřejnění encykliky, příliš zavánějí předsudky a ne jako vyvážený úsudek po důkladné četbě celého dokumentu. Sám jsem si dodával jedno moudré úsloví: „Improperia non sunt argumenta, cari- tas laeditur et veritas non clarescit.“ (Nadávky nejsou žádné argumenty, zraňuje se láska a pravda se neobjasní.) A právě o tu jde. Klíčovým bodem encykliky jsou Kristova slova „Pravda vás učiní svobodnými“ (Jan 8,32). V nedělním proslovu 3. října - Petrův nástupce zná mentalitu dnešních lidí i svých kritiků a nesmiřitelných odpůrců - vybízí, aby „encyklika byla čtena celá a aby se její text stal předmětem klidné úvahy“ (a to bylo pro mušketýry příliš náročné ba „autoritářský nelidské“) „a tak mohla přispět k lepšímu pochopení náročného a osvobozujícího poselství evangelia“. Dále vysvětloval, že „když církev mluví, činí tak, protože se cítí dlužnicí vůči člověku, často zmatenému uprostřed tolika protichůdných hlasů, a na druhé straně vůči pravdě...protože je ve službě Božího slova, nebylo by jí dovoleno žádným způsobem mlčet o ní (o pravdě) nebo ji překrucovat, aby vyhověla pomíjivým módám“. Jako „pars pro toto“ uvádím z fejetonu Evy Petrové (Listy 5/1993), že otázka morálky ve veřejném životě je velmi palčivý problém, který však většinou slouží jen za všeobecný závěr zapeklitých situací či debat. „Sedím v noci před televizorem a poslouchám pana Přidala s jeho ovečkami. Řeč jde o lidské přirozenosti. Mnoho, přemnoho slov a přirovnání z úst řady odborníků. Nakonec závěr: to, co jedině člověka odlišuje od zvířat, je etic- 10 POLYGON 7/93 [pageend12]ké chování. Konečně slyším, co jsem chtěla slyšet už dávno.“ Italský filosof Rocco Buttiglione poukázal na „jádro problému současnosti - a to je, že člověk přestal chápat svobodu jako dávání sama sebe v lásce k pravdě. Svoboda se už nechápe jako možnost dávat sama sebe v lásce, ale spíše jako právo nedávat sama sebe, nedopustit, aby člověk něčemu nebo někomu patřil. Tato svoboda se pak stává osamělostí, v níž člověk bloudí a jeho život zůstává prázdným, protože nepřijal, aby ho někdo naplnil“. Jan Pavel II. totiž slavnostně zdůrazňuje v encyklice, že „myšlenka darování sebe sama je klíčem výkladu křesťanského života, jen Ježíš a jeho evangelium nám umožňuje pochopit, že se můžeme dávat“ - a ne jen prokazovat služby druhým, ale dávat se Bohu i bratřím. Tak i mravní normy, a především ty negativní, které zakazují konat zlo, chrání neporušitelnou důstojnost každého člověka a napomáhají k uchování lidských vztahů ve společnosti a ke správnému a plodnému rozvoji. Uvažuje-li někdo o těchto normách ze svého osobního hlediska, pak by si přál, aby je každý zachovával: Nezabiješ (aspoň nezabít mne!), nedopustíš se cizoložství (aspoň ne s mou matkou, manželkou, sestrou, dcerou), nepokradeš (když, tak aspoň ne mé věci), nepromluvíš křivého svědectví (aspoň ne proti mněl). Mušketýři neomylné a vševědoucí kritiky, zvláště ve Švýcarsku a Německu, přehlédli, a ve své zaujatosti plné předsudků snad ani nemohou vidět, na co upozornil kardinál Ratzinger, totiž, že poslední část encykliky upoutává čtenáře svým hlubokým zaujetím pro Boží věc a pro věc člověka. Otázky politické a so- ciální obnovy, odpovědnosti pastýřů i teologů jsou zaměřeny na ohniskový bod naší existence: Musíme totiž volit mezi tím, co je dobré, a tím, co je pohodlné, mezi přilnutím k pravdě i za cenu utrpení, a útěkem, kterým se vždy ospravedlníme. Autor encykliky se neopírá pouze o teorie. Vychází ze zkušenosti, z kon- templace tajemství. Tento hluboký základ se stává zřejmým, když autor mluví „o tajemství, jež utváří církev“ a o jejím opěrném bodu, který nespatřuje ani tak ve věroučných formulacích a pastorálních výzvách, jako v „pohledu upřeném na Krista“. Když Ho kontemplujeme a nasloucháme Mu, nalézáme odpověď na morální problémy. Řím, 10. října 1993 I Tehdy v padesátých... KAREL ŠKRÁBEK V textu zákona o protiprávnosti komunistického režimu je také krátká zmínka o boji, který proti totalitě vedli naši lidé v zahraničí. Neprávem a na škodu věci tam figuruje skromně a neadresně. Též proto mohou někteří jednotlivci tento odboj zpochybňovat a jeho dosah snižovat. Nezáleží příliš na tom, do jaké míry jsou motivováni špatným svědomím či jednostranně a účelově zaměřeným myšlením. Většina jejich argumentů je na štíru s racionalitou a svědčí o značné neznalosti moderní historie. Seznamme tudíž čtenáře s činností československého exilu po komunistickém puči z února 1948. Byl jsem aktivním účastníkem tehdejšího dění a mohu tedy z vlastní zkušenosti podat zprávu alespoň o některých důležitějších věcech. Po únoru opustilo naši zemi desetitisíce občanů, většinou mladých lidí. Ekonomická emigrace byla co do počtu zanedbatelná. Političtí uprchlíci věřili, že komunisté, jako každá diktatura, která sleduje světovládné cíle, se nespokojí s tím, co jim už padlo do rukou. Vše nasvědčovalo tomu, že půjdou dál a rozpoutají nakonec nový ozbrojený planetární konflikt. Analogie s postupem nacistického Německa byla živá a vnucovala se. Řada faktů toto přesvědčení potvrzovala. V prvních poválečných létech se Stalin spokojoval s konflikty lokálního charakteru. Důvod byl očividný. Spojené státy měly v rukou masivní odstrašující prostředek: monopol atomové a později vodíkové pumy. Počátkem padesátých let se situace Stalinovi zdála příznivější. Svolal roku 1951 do Kremlu tajnou poradu, které se kromě sovětské politické a vojenské verchušky účastnili i čelní představitelé satelitních států. Československo zde zastupoval Slánský a Gottwaldův zeť Čepička. Stalin seznámil přítomné s rozhodnutím obsadit vojensky i demokratickou část Evropy. K tomu mělo dojít nejpozději do čtyř let. Jednotlivým komunistickým armádám se vymezila i teritoria, která budou mít za úkol okupovat. Na československou armádu připadla značná část Francie. K akci nedošlo pro náhlou Stalinovu smrt a též pro rychle pokračující změnu v poměru sil mezi Západem a Východem. Západ Stalinovy plány znal a podle toho jednal. Uvedená fakta jasné mluví, že exil nebyl nějakým zdrojem válečné psychosy či štvaní, jak jej stalinsko-gottwaldovský agitprop osočoval. Reálně a přiměřeně tehdejší situaci posuzoval věci. Odcházelo se z vlasti s jediným cílem: po vzoru prvního a druhého odboje aktivně se účastnit boje proti sovětské despocii, komunistické totalitě doma i ve světě. Byly to tehdy roky, kdy se měl rozhodnout osud světa na desetiletí. Styky se státními orgány, osobnostmi, organizacemi a sdělovacími prostředky Západu byly v oněch krizových létech zvlášť rozsáhlé. Uveďme jen, že se rozšířila a militantné zaměřila rozhlasová vysílání určená do Československa, běžně se vypracovávaly rozbory a memoranda o situaci doma. Ty byly předkládány vládám i jiným institucím demokracií. Styk se navazoval i na rovině politických stran, naši lidé pracovali v demokratických odborech, organizacích mládeže, Socialistické internacionále atd. Tehdy byly na Západě silné a velmi aktivní komunistické páté kolony, které využívaly stále ještě přežívajících zbytků euforie z let válečného spojenectví. Stále ještě se konaly četné halasně organizované kryptokomunistické akce, kongresy tzv. obránců míru, světové festivaly mládeže či podobně motivované podniky na rovině odborů, novinářů, studentů. Činnost exilu má nemalou zásluhu na tom, že tento úsek studené války, boj o duši lidí v demokratické části světa, komunisté už v oněch letech prohráli. BERLÍNSKÝ ANTIFESTIVAL Vzpomínám v této souvislosti na svou účast na tzv. antifestivalu. V létě 1951 organizovali komunisté ve východním Berlíně pompézní „světový festival mládeže a studentstva“. Tehdy sáhl Západ k protiakci, která měla pomoci otevřít oči delegacím mládeže z komunistických zemí. Iniciátorem akce byl Kongres pro svobodu kultury, v jehož čele stáli světoznámí vědci a spisovatelé jako A. Koestler, I. Silone, A. Gide, R. Wright a další. Účastníci antifestivalu navazovali styk s mladými lidmi ve východním Berlíně, vystupovali v relacích západoberlínského rozhlasu určených pro Východ, rozšiřovali informativní tiskoviny. V československé delegaci byl kromě mne i Jiří Veltruský, tehdy už na Západě známý publicista - Paul Barton. Před únorem byl asistentem na Karlově universitě a pro svou politickou činnost předmětem intenzivních komunistických štvanic. Do Berlína jsme se dostali z Frankfurtu letadlem přes území NDR. Tam jsme se pohybovali i v sovětském sektoru města navzdory risi- ku. Pro účastníky festivalu jsme před odjezdem v Paříži dali vytisknout a přivezli menší publikace ve formě brožurek. Např. tzv. závěť básníka Františka Halase, který se na sklonku života s komunismem zcela rozešel a podrobil jeho ideologii i praxi zdrcující kritice. Ta byla přáteli písemně zachycena a přinesena na Západ. V Berlíně jsme tehdy pracovali ruku v ruce s německou organizací „Kampfgruppe gegen Unmenschlichkeit“. Loni jsem se po mnoha létech opět setkal v Praze na jedné konferenci s jejím tehdejším vedoucím R. Hildebrandem. Není třeba zdůrazňovat, POLYGON 7/93 11 [pageend13]že jsme tehdy v létě 1951 byli pod hrůzným vlivem masové justiční vraždy nevinných lidí z tzv. babického procesu. V Berlíně jsme též mluvili s našimi lidmi, kteří se právě probili přes území NDR do západního Berlína. Od nich jsme se dověděli i podrobnosti o posledních chvílích k smrti odsouzených z procesu s Miladou Horákovou. ZPRAVODAJSKÁ ČINNOST Daleko závažnější vzhledem k potřebám tehdejší situace byla aktivita exulantů na vo- jensko-zpravodajském poli. Po dohodě politického vedení exilu a s představiteli západních velmocí došlo k organizaci několika čs. skupin se zpravodajským zaměřením. V jejich čele stál generál Sergej Ingr, za druhé světové války ministr obrany Benešovy exilové vlády v Londýně. Sídlil ve Washingto- ně, jezdil ovšem často pracovně do Evropy. Skupiny byly lokalizovány tak, aby byl zajištěn styk a pracovní kooperace s jednotlivými demokratickými mocnostmi. S orgány Spojených států pracovaly dvě čs. skupiny. V čele jedné stál známý zpravodajec generál František Moravec, druhou vedl někdejší člen Pikový vojenské mise v SSSR plukovník Jaroslav Kašpar-Pátý. Anglická skupina měla centrálu v Londýně, vedl ji plukovník Karel Procházka. Sekci francouzskou v Paříži řídil generál Čeněk Kudláček, známý též pod bojovým jménem Hutník. Úkolem těchto skupin bylo vše, co souviselo s předpokládaným vznikem války. V prvé řadě se měly na domácí půdě vybudovat buňky odporu. Ty pak vybavit vším potřebným pro organizování partyzánských akcí, přijímání výsadků, styk s řídícími orgány v zahraničí apod. To byl hlavní úkol tzv. agentů-chodcú, mladých lidí, kteří riskovali život a mnohokrát překonávali oběma směry železnou oponu. Buňky byly instruovány tak, aby zůstaly zatím v klidu. Činnost měly zahájit až na pokyn ze zahraničí. Organizátory v terénu byly menší skupiny v západních okupačních zónách Německa a Rakouska, či skupiny a jednotlivci pracující ve Vídni, Berlíně a v jiných místech okrajových států. Na podzim 1949 jsem po šestiměsíčním pobytu v západním Německu přijel do Paříže. Zde jsem studoval na Sorboně a na škole, která se dnes jmenuje Institut východních studií. Předmětem studia bylo Rusko a SSSR. Současně jsem byl činný v řadě antikomunistických akcí. V polovině roku 1951 jsem začal spolupracovat s vojensko- zpravodajskou skupinou generála Kudláčka, zpočátku v sekci pro ideový boj. Vydávali jsme miniaturní časopis, který byl určen k distribuci v ČSR. Psal jsem do něho různé články, účastnil se porad o skladbě časopisu apod. Se mnou se na této práci podíleli např. František Kovárna, profesor Karlovy university, kterého komunisté odsoudili v nepřítomnosti k trestu smrti, spisovatel Jan Cep, novinář Theodor Procházka a Jiří Pistorius, bývalý asistent prof. Václava Černého. AKTIVITY VE VÍDNI Vzhledem k vystupňovanému mezinárodnímu napětí a vzrůstu sovětské hrozby bylo v roce 1952 rozhodnuto vytvořit středisko také ve Vídni. Byl jsem ochoten ujmout se tohoto postu. A tak jsem - vybaven falešnými dokumenty - přejel za Lincem kontrolou NKVD do sovětské zóny Rakouska a dále pak do Vídně. Ta pak byla s menšími přestávkami místem mého pobytu až do konce r. 1955. Po počáteční nejistotě jsem se zde při dodržování určitých bezpečnostních zásad pohyboval bez zábran a celkem i bez obav jak v sovětském sektoru města, tak i v sovětské okupační zóně. V ní ležela i ra- kousko-československá hranice, předmět našeho intenzivního zájmu. Ve Vídni jsem žil policejně nehlášen, v kapse jsem pro každý případ nosil falešný rakouský průkaz totožnosti. Byt mi ve svém sektoru zajišťovala francouzská okupační správa. S pařížskou centrálou jsem byl ve styku kurýrní poštou a v určitých věcech též normálně přes poštovní schránku na cizí jméno. Podobně existoval i styk se skupinou, kterou naše francouzská centrála měla v západním Německu blízko Bodamského jezera. Z Vídně jsem občas zajížděl do Paříže, až do zrušení zón jsem čekistům předkládal při přejezdu své falešné dokumenty. Ve Vídni jsem postupně sestavil skupinu vlastenecky cítících lidí z řad české menšiny i z emigrace, kteří mně v činnosti obětavě pomáhali. Spolu s nimi jsem zajišťoval přechody těch, kteří byli určeni k realizaci našich plánů na území Československa. Přijímal a ubytovával jsem je ve Vídni, kontroloval a doplňoval jejich vybavení, organizoval přejezd sovětskou zónou k hranicím a přechod hranic. To už bylo v druhé polovině roku 1952 značně obtížné, protože hranice byly postupně obehnávány ostnatým drátem a blokovány jinými překážkami. Rovněž při návratu se zajišťovaly věci s tím související. Pomoc byla poskytována i nově přes sovětskou zónu do Vídně přicházejícím politickým uprchlíkům. Dalším úkolem byla politická práce mezi vídeňskou českou menšinou, paralyzování činnosti komunistů v jejím středu a znesnadňování podvratné práce infiltrovaných agentů. Vzhledem k tehdejší téměř hermetické izolaci ČSR stala se Vídeň v oněch létech skoro výlučným střediskem, odkud šly do světa zprávy, co se za železnou oponou děje. Získávaly se systematickým odposlechem čs. rozhlasu, pravidelným čtením a analýzou ústředního i krajského tisku a z jiných zdrojů. Zprávy přejímaly a rozšiřovaly světové tiskové agentury. Jeden náš spolupracovník pracoval tehdy na tomto úseku ve vídeňské kanceláři United Press. Snaha totalitního režimu utajovat své zrůd- nosti a zločiny nemohla být za těchto okolností příliš úspěšná. Sledovali jsme i činnost vídeňské residen- tury StB, tzv. 1. správy SNB, což bylo kódové jméno pro komunistickou rozvědku. Ta byla částečně pod naší kontrolou, což še týká hlavně jejích pokusů o verbování agentů. Používali následující rutiny: přinutili doma žijící blízké příbuzné k napsání dopisu, v němž byl adresát žádán, aby spolupracoval a tím si otevřel cestu k prý kýženému návratu do vlasti. S takovým dopisem v ruce přijel pak z pražského ústředí agent, který za pomoci vídeňské residentury provedl kontakt. V řadě případů, o kterých jsme se dověděli a kde byla příležitost zasáhnout, to skončilo pro iniciátory fiaskem. Stranou naší pozornosti nezůstala ani činnost sovětských čekistů - MGB, KGB. Provalem skončil i jeden z prvních pokusů desinformace, který StB proti exilu podnikla. Začali jsme ve Vídni vydávat časopis Naše cesta. Jedním z účelů této akce byla snaha oslovit opoziční skupiny či jednotlivce uvnitř KSČ, jejichž existenci jsme předpokládali. Státní bezpečnost toho využila k protiakci: vydala pod stejnou hlavičkou a v totožné úpravě v druhé polovině 1954 falešné číslo s provokativním obsahem. Dopustili se však, zřejmě z lakotnosti, fatální chyby. Jednotlivé exempláře nedostatečně ofrankovali a tak nám je pošta na vídeňském Westbahnhofu, odkud měly být expedovány do světa, poslala zpět. V přesném udání naší zpáteční adresy chybu totiž neudělali. Zažil jsem tehdy i únos bývalého předsedy Čs. sociální demokracie Bohumila Lauš- mana. Zjišťovali jsme okolnosti jeho náhlého zmizení ze salzburského bytu. Únos se mohl podařit jen v důsledku značné Laušmano- vy neopatrnosti. Příliš mnoho agentů připustil do svého soukromí. Peripetie jeho následných osudů je jiná tragická kapitola. ÚSPĚCHY PŘEVAŽOVALY Mohu říci, že naše činnost ve Vídni, stejně jako práce pařížské centrály, nebyla marná. Úspěchy převažovaly nad nezdary. To se týká i činnosti ostatních zpravodajských skupin čs. exilu. Po smrti Stalinově se však celková politická situace počala měnit. Studená válka ztrácela na intenzitě, nebezpečí otevřeného válečného konfliktu mizelo, nastávala postupná eroze sovětského monolitu. I v exilu a v osobním životě lidí docházelo ke změnám. Pociťovala se únava, hlásila se potřeba zakotvit někde na pevno, na trvalo. Veteráni obou odbojů a resistence stárli a i umírali. Tak nakonec v druhé polovině padesátých let došlo k ukončení činnosti v této sféře. Aktivní elementy v exilu však v boji proti totalitě pokračovaly, i když v jiné formě a jinými metodami. Možno bez nadsázky říci, že účinně. DRUHÁ VELKÁ ŘÍJNOVÁ Zopákli si rudí kluci zas Říjnovou revoluci. Skončila však v cuku letu. Jelcin není ze sametu! V. DAVYDOVSKI 12 POLYGON 7/93 [pageend14]Kolik pravdy snese a kolik se jí odváží lidský duch? OTA RAMBOUSEK Ne mnoho - odpovězme za původce této hloubavé otázky. Girolamo Savonarola, který ji vyslovil již v 15. století, skončil - podobně jako Jan Hus - coby kacíř v očistných plamenech hranice. Opusťme tento jaksi dramatický úvod a věnujme se současnosti, aniž bychom se vzdali ústředního bodu dnešního povídání, tedy pravdy. Elegantnost řeči Začněme zdánlivě nelogicky. Zdaleka. Nesluší se na veřejnosti, ať už slovem či písmem, označit kohokoliv za přitrou- blence. Taková kvalifikace se dá velice slušně obejít na inteligentní úrovni, ňekli bychom: elegantně. „Pane poslanče,“ řeknete třeba. „Nedávno jsem četl v jakémsi vědeckém časopise, že pravidelná konsumace jablka před spánkem posiluje mozkovou činnost. Nechte si složit k posteli tak deset metráků jablek!“ Abychom mohli pokračovat, je třeba si krátce vysvětlit některé pojmy. Například emigrant z Balkánu emigruje za lepším, aby si opatřil prostředky na nákup došků na svou rodnou kůču, nebo zakoupil osla. Zapustí-li emigrant, například z Československa, kořeny v nové zemi, mění se postupem doby v krajana. Nostalgicky vzpomíná na původní vlast, kde za jeho mládí stála žemle dvacetník a vuřt padesát haléřů, zatímco rodnou hroudu plundrují nacisté. A než se rozhodne navštívit místa oplývající mlékem a strdím, vuřt, žemle i mléko stojí několikanásobek a to všechno je na lístky. Začíná nové budování, tentokrát socialismu. Hrnou se noví emigranti, z nichž někteří se stávají krajany, jiní již jsou exulanti. Postupem let slušní krajané (v očích domácího režimu) dostávají zdarma obrázkový časopis »Československý svět«, v kterém najdou národní písničky i s notami, popisy národních krojů a na druhé stránce, která je politická, fotky presidentů a papalášů »Tábora míru«. Ve staré vlasti jsou krajané vítáni navzdory nadšenému budování. Zajedou do rodné vísky, v Praze se fotí na nábřeží s pozadím Hradčan a slzí v podzemí Národního divadla u základního kamene, věnovaného krajany americkými: „Co srdce pojí, moře nerozdvojí.“ O krajanech se šířím proto, že je to jediná skupina »odrodilců«, kterou pan předseda zahraničního výboru parlamentu vůbec uznává. Pro úplnost máme ještě zanedbatelnou skupinu exulantů. Ta zanechává vše, tedy dobré bydlo, rodinu a domov, kdykoliv není situace ve vlasti taková, jaká by podle představ demokratů měla být a jedou >za lepším«. Zpravidla na západ, což pana předsedu »zaráží«. Protože jsem exulant a mám za sebou dokonce dvě cesty >za lepším«, chtěl bych pana předsedu a veřejnost ujistit, že „emigrácija nejni žádná legrácija,“ jak říkával jeden spřátelený cizinec. Stačí sbalit svých skromných pět švestek a přejít, nejlépe v noci, do neznámé ciziny. Tam pak v »péči« nějaké organizace je zaregistrován a jako nevýznamné číslo stojí s plechovkou ve frontě na jídlo a spí jako vandrák, vyděděnec, spolu s ostatními dobrodruhy v některém uprchlickém lágru. Kdo jiný, po příchodu do země zaslíbené, je chudší, ubožejší, než exulant? Bez znalosti řeči, bez místa, kde by hlavu složil, bez zaměstnání, peněz, přátel, začíná svou cestu >za štěstím«. Sice k neuvěření - ale existují i exulanti, kteří svou cestu >za štěstím a lepší existencí« skončili v rohu za nemocnicí pankrácké věznice. Jiní vytočili dlouhá léta v kriminálech. Je jich naštěstí - podle pana předsedy - jen pár. Ti všichni ostatní jsou neschopní blbci, kteří nyní v kovbojských kloboucích přicházejí dělat kariéru a radit. V jedné věci jsou si všichni rovni: Krajané, emigranti i exulanti. Nepřilezou-li >ke křížku«, mají s navrácením toho, co jim kdysi patřilo a po odchodu za lepším bylo ukradeno, »šmytec«. Pan předseda se ve svém odsudku odvolává na veřejnost, která krajany nemá ráda, i když prý o emigraci téměř nic neví. Co radí Mark Twain? Zde zase na okamžik odbočíme a z důvodů, které uvedeme níže, poskytneme ještě jeden návod na dietu. Je tentokrát historický: Jistá dáma se ve společnosti obrátila na přítomného Mark Twaina s otázkou: „Slyšela jsem, že rybí maso velmi příznivě působí na mozek. Je to pravda?“ „Ano, je,“ odvětil tázaný. „Jak vás tu dnes večer poslouchám, vám by stačily tak dvě velryby střední velikosti.“ Tato dieta se opět hodí pro jistou dámu, která jako tribun české veřejnosti poskytla svůj názor ve formě dopisu Lidovým novinám. Pochvaluje si stanovisko pana předsedy zahraničního výboru o „cestách našich občanů za lepší životní úrovni“. Protože: „Často bylo třeba větší odvahy, osobních obětí a zejména odpovědnosti k tomu zůstat, než si ulehčit situaci odchodem s vyhlídkou na lepší existenci...“ (Emigranti) „...Opustili rodiny, které se léta potýkaly s následky jejich neodpovědnosti, utíkali před povinnostmi, kterých se s obtížemi museli zhostit jiní, své závazky bez výčitek svědomí přenesli na bedra těch, jejichž údajnou malomyslností opovrhovali...“ „Není divu, že až na část emigrantů, kteří dali své schopnosti do služeb politickému odboji, nejsou emigranti vítáni s otevřenou náručí...“ □ □ □ Pomiňme fakt, že dotyčná paní si plete pojmy a nerozeznává emigranty od exulantů, na rozdíl od pana předsedy, který zas preferuje krajany. Její příspěvek je plný nesmyslů. Ti, co odešli, pocházeli většinou z rodin, které jejich čin chápaly a schvalovaly a bez reptání nesly svůj osud lidí politicky diskriminovaných. Exulanti ovšem nenamířili do Afriky či Indie, aby „se stali rektory universit a přispěli tak ke světové stabilitě“, jak zmiňuje pan předseda. Své vědecké pomůcky, tedy krumpáč s lopatou, kladivo s mázlíkem, hasák se šroubovákem či kýbl (vědecky vědro) s hadrem na mytí výkladů hodili neodpovědně na bedra jiných. Jedni plnili závazky a platili stranické příspěvky - druzí, poutníci >za lepší existencí«, měli zas závazky ke svému státu. Dost o tom všem. Jak vidíme, pravda může být různá. Už Klement Gottwald nabádal: „Buďte svorní a rozhodní a vaše pravda zvítězí.“ Nám - krajanům / emigrantům / exulantům (nehodící se škrtněte) - stačí dobré svědomí a pocit zdařile vykonané práce. Panu předsedovi zahraničního výboru v případě, že v příštích volbách neuspěje, stručná rada: Opatřit si seznam universit v Africe a Indii a po získání hodnosti na některé z universit neprodleně zajistit pravidelný přísun jablek, případně velrybího masa. □ □ □ Když jsem v roce 1949 chodil jako »emigrant« do Prahy na výzvědy, nikdy jsem neopomněl zastavit se v Resslově ulici. Tady, v temné kryptě pod chrámem sv. Cyrila a Metoděje, jsem testoval svou odvahu. Nabíral sílu a potlačoval strach tváří v tvář těm sedmi, kteří za sebou práskli dveřmi na cestě k nesmrtelnosti. Snad budu mít sílu, kdyby přišel můj čas. Jak řekl president Masaryk: „O vlast se nejvfce zasloužili ti, kteří pro ni padli.“ Nyní, dorazím-li do rodného hnízda, jdu se občas podívat za svými, ke kterým časově patřím. A oni k nám. Na ďáblický hřbitov, kde jsou pohřbeni i někteří exulanti. V lednu 1990 tu byla neproniknutelná džungle. Pak se přeci jen ukázalo, že POLYGON 7/93 13 [pageend15]jde o jakési pietni místo, těsně spjaté s třetím odbojem. Žijící muklové se zavázali, že tomuto místu opatří, co mu náleží: Důstojnost. Byl jsem tam naposledy právě 4. července 1993. Lebeda, kozí pysk, kopřivy, bodláčí a ostatní ušlechtilý plevel milosrdně zakrývá téměř nečitelné, zato čerstvě zpřerážené náhrobní kameny. Chybí tu jen bronzová deska: OBĚTEM KOMUNISMU - VDĚČNÝ NÁROD Ale nezoufejme: Z úst povolaných jsem slyšel, že se na věci pracuje. Již 30. června 1993, tedy tři a půl roku po obnovení demokracie, byla založena „Nadace pro uctění památky obětem komunismu“. Ďáblický hřbitov bude prý nejkrásnějším místem svého druhu vůbec. Informátor ovšem nikdy neviděl třeba americký vojenský hřbitov v Anziu, pohřebiště Poláků padlých v boji o Monte Casino, Francouzů a Němců u Verdunu nebo washingtonský Arlington. Nejde tu o bombast, tím méně v našem českém případě. Jen se domnívám, že je nejvyšší čas zanechat vypočítávání útrap, přijímání čestného občanství... Jak řekl president Masaryk. Spolupráce - nebo bomzování? Zato však vyšel Almanach Bomzomolu. Už je to pěkně dlouho, co vešla do života tzv. »Komise 17. listopadu«, která vyšetřovala události kolem tohoto dátumu. Odtud její jméno. Členy komise byli poslanci, kteří - mimo jiné - měli přístup k tzv. registrům svazků, vedených na Správách StB. Tedy seznamy »údajných« spolupracovníků StB. Už tehdy bylo evidentní, že seznamy jsou autentické. Pak se ale nějakým způsobem dostaly do rukou disidentu Petru Cibulkovi - a ten je bez skrupulí zveřejnil. Poté začal pochopitelně rachot. Jako dlouholetý mukl vím, s jakým opovržením jsme pohlíželi na ty, co spolupracovali, ať už z jakýchkoliv pohnutek. Byli i tací, kteří ani nebomzovali. Jen se ptali pana velitele, jestli se to nebo ono smí. Ukažte mi někoho, kdo upřímně přizná: Ano, já jsem bomzoval. Vzácnou výjimkou je bývalý kapitán Minařík, který zaslouženě fasoval »čtyřku« a na svou obhajobu uvádí: „Jsem nevinen. Do služeb vnitra jsem vstoupil z přesvědčení. Chtěl jsem pomoci své zemi v době studené války.“ Podepsalo víc jak stošedesát tisíc lidí. Mnozí, významní a důležití udavači na seznamech vůbec nejsou. Seznamy nehovoří o míře spolupráce. Nyní v knize, vydané v Torontu, zřejmě vysvětlují, omlouvají jednotliví potrefení svůj podpis pod slibem spolupráce. Celý »sborník« je rozdělen na oddíly. Například první „zahrnuje svědectví o lidech, kteří jsou mrtvi“. Režim existoval přes čtyřicet let (jsou případy, kdy konfident pracoval již před únorem 1948) a opravdu nevím, proč by bomzák měl být nesmrtelný. V oddílu sedmém „jsou případy pisatelů, jež StB různými způsoby nátlaku donutila podepsat příslib spolupráce a také autorů zpráv ze služebních cest do ciziny“. Knížku jsem nečetl a nechci si o konfidentech číst, ale je jasné, že celé »dílo«, svědectví těch, kterým režim »šlápl na nohu«, vypráví o jednom jediném: Bom- zovat se nemá! Jejich nynější postoj je pochopitelný. Není každý »geroj« a pohnutky ke spolupráci byly rozličné. Jenže - zatím nikde nevyšla knížka, mnohem obsažnější, o zkušenostech těch, kteří za neporovnatelně těžších podmínek ne- podepsali. Kdyby čert na svini jezdil - nepodepsali! Pan Jan Lukeš v Lidových novinách v kritice na sbírku signatářů spolupráce konstatuje mezi jiným, že v seznamech jsou i spisovatelé. Proč by nebyli? Jsou tam všechny možné profese, prostě lidé. Jsou i na opačné straně. I v kriminálech byli spisovatelé. V seznamech je údajně i okolo tisíce muklů. Přitom celkový počet odsouzených jde do desítek tisíc. Tím chci říci, že spolupracovníků StB byla, naštěstí, zanedbatelná menšina. V uvedené kritice v Lidových novinách je i pasáž, kterou ocituji: „...asi jen naprostého ignoranta nemůže se i dnes nedotknout perfidnost, zlovolnost a dokonce cynismus, s jakým si režim vynucoval, aby se lidé stali stejně nemravnými, jako byl on sám...“ Pan Lukeš teprve nyní objevil Ameriku? Na téma komunismus a Státní bezpečnost byly popsány stohy papíru. Průzkum veřejného mínění říká, že tzv. literatura padesátých let je velmi nepopulární. Jak se říká - příliš silná káva. Dost bylo prodavačů utrpení. Dnes »letí« drby, skandály, sex. Kdo ví, možná že i »zpovědnice Bomzomolu« bude na knižním trhu »trhákem«. Všechno je jinak. Každý vykládá svou pravdu a otázka položená italským »kacířem« stále čeká na odpověď... Devadesátiny dr. Miloslava Koháka V městečku Hanson nedaleko Bostonu se 12. září dožil devadesátky dr. Miloslav Kohák, rodák z Horní Sytové u Semil. Od samého vzniku Československé republiky byl dr. Kohák publicisticky činný, psal pro Přítomnost i Lidové noviny. Povolání parlamentního stenografa mu umožnilo styky s význačnými osobnostmi tehdejší doby. V měsíčníku „Nová doba“, kam dr. Kohák také přispíval, zakotvil jako jeden z hlavních spolupracovníků profesora Macka. Dalším jeho působištěm se stala YMCA, kde díky znalosti angličtiny se seznámil s vlivnými Američany. Záhy po 15. březnu 1939 se dr. Kohák zapojil do protinacistického odboje. Profesor Václav Černý v knize „Pláč koruny české“ vylíčil Kohákovu činnost takto: „Byl to sám Miloslav Kohák, tajemník ústředního vedení odboje domácího, který po Pešlovi vykonal nejvíce pro domácí odboj. Byl tento prostý, věcný, odvážný, přímo jasně myslící člověk nejlepší organizační »spiritus movens«, kterého ve svém průběhu »Ústřední vedení odboje domácího« (ÚVOD) mělo. Za střídmou skromností jeho vnějších projevů byla cítit citová vroucnost a opravdový entu- siasmus.“ Za odbojovou činnost byl nacisty pronásledován, prožil Pečkárnu, Pankrác a Mauthausen. Po válce se dr. M. Kohák vrátil ke svému původnímu povolání jako ředitel stenografické kanceláře sněmovny. Zanedlouho na to ho strana národně socialistická povolala řídit politickou část „Svobodného slova“ a jiných listů, vydávaných Melantrichem. Záhy po komunistickém puči 1948 se dr. Kohák octl po zdařilém přechodu hranic v exilu, čímž unikl komunistické perzekuci. Zasloužil se tu o pomocné akce ve prospěch našich uprchlíků v německých a rakouských uprchlických táborech. V roce 1950 stál spolu s Ferdinandem Peroutkou u kolébky rozhlasu Svobodná Evropa v New Yorku. V létech 1952-55 působil v Mnichově jako ředitel čs. oddělení stanice. V dalších létech zastával vedoucí funkci v mnichovské centrále RFE až do svého odchodu na odpočinek v roce 1973. Kohákovi vychovali syna Erazima, profesora filozofie Bostonské university a nyní i UK v Praze, který působí též publicisticky. Napsal mj. knihy: „The Victors and Navquished“ (1973), dále knihu „Idea and Experience“ (1978) a v češtině knihu „Národ v nás“. Dr. Miloslav Kohák se dožívá požehnaného věku devadesáti let v dobrém zdravotním stavu. Jeho největší radostí se stal návrat svobody a demokracie ve vlasti, o které po dlouhou dobu svého působení v exilu usiloval. JOŽKA PEJSKAŘ 14 POLYGON 7/93 [pageend16]Veřejnost a její úloha v demokracii MARIE L. NEUDORFLOVÄ Historie dostatečně ukazuje, že nedemokratické systémy nejsou schopny brát ohled ani na potřeby a zájmy společnosti, ani vytvářet příznivé podmínky pro její pozitivní rozvoj. V každém nedemokratickém systému začnou „elity“ nejen rozvíjet své zájmy a zajišťovat si pozice na úkor celku, ale začnou ze strachu z veřejnosti jí samotné bránit, aby měla stejné možnosti k rozvoji jako ony. Moderní úsilí o rozvinutí demokracie vychází z předpokladu, že demokracie, i se všemi svými nedostatky, je jediný systém, který bere daleko větší ohled na potřeby a možnosti rozvoje jednotlivců ve všech dimenzích lidské existence než systémy nedemokratické. Ale k tomu, aby demokracie mohla plnit své poslání, jehož podstatou je princip spravedlnosti, je k tomu potřeba určitých podmínek. Kromě demokratických politických institucí je nezbytnou podmínkou demokracie také dobře informovaná, politicky a mravně dospělá a politicky aktivní veřejnost. Veřejnost v západních moderních demokraciích byla na svou roli připravována a vychovávána postupně po dvěstě let. Samozřejmě často o tuto roli i bojovala násilnými prostředky. Česká veřejnost tyto své cenné zkušenosti ztratila a pozapomněla vinou minulých padesáti let totality. Komunikační prostředky sice mohou urychlovat proces politického dospívání veřejnosti i politiků, ale jen do určité míry, neboť nutnou součástí tohoto dospívání je živá komunikace o záležitostech veřejného zájmu mezi občany, a občanů s politiky a inteligencí. Dnešní trend komunikačních prostředků ve světě, předkládat veřejnosti převážně fakta a málo interpretace, v tomto směru moc nápomocný není. Na druhé straně se část českého tisku zhostila úkolu informovat a myšlenkově rozvíjet veřejnost s obdivuhodnou kompetencí. Problémem v tomto ohledu ale zůstává, že převážně ekonomická orientace vlády utvrzuje veřejnost ve víře a iluzi, že na ekonomice a její efektivnosti závisí vše ostatní. Protože většina lidí nejsou ani ekonomové ani podnikatelé, přispívá to k jejich tradiční pasivitě, a očekávání, že odborníci vyřeší všechny závažné problémy v zájmu veřejnosti i celku. Schází i vědomí, že poctivá a efektivní práce se vyplácí. Tato relativní pasivita veřejnosti a možnost, že její očekávání v řadě důležitých směrů nebudou brzy splněny, by mohla lehce vést k demoralizaci. Politikové - zaměstnanci veřejnosti Zkušenosti v západních demokraciích ukazují, že ani odborníci ani profesionální politikové nejsou schopni dlouhodobé postihnout všechny potřeby a problémy týkající se společnosti. Stálá relevantní komunikace veřejnosti s politiky a vliv veřejnosti na politická rozhodování je nutný a nenahraditelný aspekt demokracie. Politikové jsou v demokracii vlastně zaměstnanci veřejnosti, a ta má svaté právo jejich činnost podrobně znát, usměrňovat a kontrolovat. Pokud je komunikace mezi veřejností a politiky nedostatečná, napětí mezi nimi stoupá a tím stoupá i možnost konfliktů - i nějakého extrémního řešení, které obvykle zase nebývá v zájmu demokracie. A není třeba zdůrazňovat, že jakékoli extrémní či jednostranné politické přístupy, které ignorují důležité dimense společného i individuálního života, nakonec vždy vedou ke konfliktům, ať už otevřeným či potlačeným. Aby se veřejnost mohla zodpovědně chopit své svaté povinnosti účasti na formování politického procesu a politického rozhodování, musí splňovat podmínku, že její většina musí sdílet víru v demokracii a v její prospěšnost pro celek. Jinými slovy: její většině musí záležet na své celkové úrovni a úrovni své blízké komunity i národa, a na jejich budoucnosti. V praxi to znamená, že většina jednotlivců, včetně intelektuální, politické, ekonomické a kulturní elity, musí do své životní a politické filosofie zahrnout ohled nejen na své osobní zájmy, ale také na potřeby a zájmy svých spoluobčanů, svého národa, svého státu. Národ poskytuje realistický prostor většině lidí k tomu, aby rozuměli všem závažným problémům a aby se podíleli na jejich řešení. (To neznamená, že mnohonárodnostní celky nemohou být způsobilé k úspěšné existenci, ale mají mnohem více problémů, a pokud mají nádech říší, obvykle mnohem kratší životnost než státy ostatní.) Samozřejmě, dobírání se kompromisů, které by byly v zájmu většiny jednotlivců i celku a které by nebyly na úkor slabších skupin, je nesmírně těžké, a to v jakékoli demokracii. Spojovat důležité potřeby a zájmy celku s potřebami a zájmy jednotlivců a různých skupin není nikdy snadné, zvláště proto, že souhrn individuálních a skupinových zájmů ještě automaticky netvoří zájem celku a naopak. V historii je běžné, že jednotlivci (zvláště absolutní monarchové), určité skupiny (zvláštní elity) mají velikou tendenci prosazovat své partikulární zájmy jako representující celek, i v případech, že tomu je naopak. V současnosti, vlivem nedostatečně definovaného konceptu lidských práv, spíše různé skupiny a menšiny mají tendenci prosazovat své zájmy na úkor většiny a celku. V demokracii spolupráce vlády s veřejností obvykle zaručuje, aby se hodnota celku pro potřeby jednotlivců i skupin nepodceňovala. Účast veřejnosti na řešení problémů veřejného zájmu vyžaduje, aby veřejnost pečlivě dbala o svou vysokou úroveň, a to jak pokud jde o znalosti, schopnosti a možnosti vyjádřit své názory, tak pokud jde o mravní stránku jednotlivců. Znalosti intelektuálů jako soukromý kapitál? Tradičně intelektuální elita vytváří podmínky ktomu, aby veřejnost nezaostávala pozadu ve svých znalostech o světě kolem sebe. V posledních dvou stoletích přinesla práce inteligence v oblasti znalostí a informací takové úspěchy, že začínají převažovat obavy, jak s nimi dál nakládat a jak rozlišovat mezi více a méně důležitými. Podle názoru některých intelektuálů má tato situace v posledních dvou desetiletích negativní vliv na účast veřejnosti na politických záležitostech, neboť není schopna se v návalu nesystematických informací, které jsou často předkládány nesrozumitelným jazykem, orientovat. Na druhé straně intelektuální elita přispívá k nedostatečnému vzdělání veřejnosti také tím, že začala považovat důležité znalosti za svůj soukromý kapitál, který je nutné výhodně investovat, ačkoliv ho většina získala za veřejné peníze a s pomocí veřejných institucí a je placena za to, aby ho co nejefektivněji poskytovala veřejnosti. Nejzávažnější důsledek této situace je, že částečně desorientovaná a nedostatečně vzdělaná veřejnost ztrácí seberespekt, budí pohrdání u politiků i u elit, a tím se podemí- lají základy demokracie. Zdá se, že v postkomunistických zemích je do určité míry situace podobná, i když z jiných příčin. Marxisticky orientovaná inteligence ve své většině vždy postrádala potřebný stupeň loyality a zodpovědnosti vůči svému vlastnímu národu i veřejnosti. Bez ohledu na četné výjimky i česká inteligence jako celek se od roku 1989 jen málo změnila ve svých základních přístupech, které zůstávají převážně osobně oportunistické a ignorující svoji POLYGON 7/93 15 [pageend17]potřebu i potřebu veřejnosti politicky a mravně rychle dospět. Kvalita celé společnosti včetně životní úrovně závisí především na vlastních silách národa, a to zvláště odborných, kulturních a mravních. Jejich souhrn určuje, jak dobře a rychle bude český národ schopen se orientovat v myšlenkových, ekonomických a politických realitách Evropy a světa, kolik respektu ve světě i sám vůči sobě získá a jak úspěšně bude schopen rozvíjet svůj pozitivní potenciál a hájit své zájmy. Kvalita mezilidských vztahů Úroveň mravní dimense většiny lidí určuje charakter jejich vztahu i přístupu k využívání znalostí i k řešení problémů, a bylo by velikou chybou tuto dimensi podceňovat. Lidé si musí do veliké míry stát za to, aby pro sebe vzájemně dělali to nejlepší, co je v rámci možností uskutečnitelné a žádoucí a musí se zbavit přirozené tendence vnímat druhé lidi i celek jen z hlediska svého úzkého osobního prospěchu. Lidé musí mít také pocit, že si mohou důvěřovat, že nebudou zneužívat slabostí druhých a že se na sebe vzájemně mohou spolehnout v mnoha ohledech. Bez všeobecné existence těchto faktorů, které tvoří mravní úroveň jednotlivců a společnosti, je existence demokracie nemožná. Úroveň veřejnosti je tedy závislá na určitých mravních hodnotách, které si jednotlivci dobrovolně přisvojí jako závazné. V západní civilizaci, jejíž jsme součástí, základní mravní hodnoty stále ještě vycházejí ze základních principů křesťanské filosofie a náboženství. Je jasné, že racionalismus spojený s humanismem nesplnil očekávání ve schopnost vyřešit všechny závažné problémy a zaručit kontinuitu lidského pokroku ve všech směrech. Mezi humanitně orientovanými západními intelektuály se objevují pádné argumenty pro navrácení se k většímu respektu pro naše křesťanské kořeny a jejich mravní principy (např. J.R.Saul). Věří, že bychom byli schopni vidět své problémy více v širších souvislostech a dlouhodobější perspektivě, což by umožnilo daleko lépe řešit i prevento- vat problémy než současná metoda odborníků, postavená na víře, že každý problém se dá vyřešit nezávisle od ostatních. V důsledku toho by veřejnost měla daleko více prostoru pro svoji iniciativu, zvláště v oblasti výchovy a prevence problémů, ale i v ekonomické oblasti. Demokracie je jediný systém, ve kterém existuje silné a oprávněné všeobecné vědomí, že blaho většiny jednotlivců je úzce spojeno s blahem celku, a vědomí, že chování a přístupy jednotlivců i různých skupin podstatně ovlivňují kvalitu života většiny i celku. Žádoucí způsob chování jednotlivců se dá v češtině vyjádřit krásným výrazem „slušnost“, který neznamená jen formálně zdvořilé chování, ale i jednání a přístupy zahrnující značný stupeň ohledu na spravedlnost vůči sobě i druhým. Demokracie není zcela přirozeným stavem lidské existence, neboť se snaží stavět na tom, co je potenciálně lepší v lidech a společnosti a zmírňovat ty přirozené a pudové sklony v lidech, které vedou k vykořisťování a využívání druhých na různých rovinách a k ničení jejich pozitivního potenciálu. V establišo- vaných demokraciích se začíná s výchovou k demokracii už v předškolním věku ne příliš dokonalou, ale užitečnou zásadou, že „moje práva nesmí zasahovat do práv druhých“, a že „úsilí o mé vlastní dobro nesmí nikomu ubližovat“. Děti se učí, že existují principy, které když člověk nedodržuje, tak na to sám nejvíce doplatí. Zvláště princip spravedlnosti je dětem vštěpován. Ve školách se rozvíjí vědomí přiměřené věku o existujících problémech, umění je popsat, diskutovat a v realistickém rámci řešit. Hlavní výsledek tohoto procesu, který má v praxi spoustu slabin díky nesmyslné orientaci celé výuky na to, aby měla co nejméně hodnotové orientace, přece jen vyrostou z většiny mladých lidí poměrně disciplinovaní, slušní a zodpovědní občané - s dobrou vůlí přispívat k blahu veřejnosti. Vážné problémy, které existují, např. s kriminalitou, nemají s demokraciítéměř nic společného, ale mají hodně společného se zneužíváním konceptu svobody, který se dostal díky ideologii extrémního ekonomického liberalismu do určitého napětí s filosofickými principy demokracie. Jak ovlivnit politiky? Účast veřejnosti v politické oblasti je i v demokracii komplikovaná tím, že ač je pro ni naprosto neodmyslitelná, občan jako jednotlivec má malou naději, že sám politiku významně ovlivní. Daleko snadněji může různým způsobem ovlivnit názory svých spoluobčanů: Dopisy komunikačním prostředkům, veřejné politické schůze s volenými zástupci, různé petice, zájmové a politické organizace. Svoboda spolčování, která je jednou ze základních svobod demokracie, poskytuje nejrealističtější možnost občanům ovlivnit politiku. Protože většina občanů není obvykle organizována v nějaké politické straně, dobrovolné zájmové organizace v každé demokracii plní důležitou roli pro odpoutání se od svých úzkých osobních problémů a zájmů a pro diskuse občanů' o záležitostech veřejného zájmu, pro různé nátlaky i pro vytváření organizovaného politického názoru, který může volený zástupce jen těžko ignorovat, když mu je organizace nebo voliči předloží. Komunikace mezi voliči a jejich volenými zástupci je svátou povinností nejen voličů, ale i poslanců. I v tomto ohledu byly nesmírně cenné tradice českého národa od roku 1938 hluboce narušeny, ačkoli to byly přesně tyto tradice, které z českého národa vytvářely, navzdory existujícím podmínkám, od poloviny 19. století národ demokratický, schopný vlastními silami se pozvednout v několika desetiletích na takovou úroveň, že se v mnoha ohledech mohl srovnávat s ostatními rozvinutými evropskými zeměmi. Zatím stále převládá z komunismu zděděná nechuť ke schůzování, sdružování i k nezaujatým politickým diskusím, které by se domáhaly co nejobjektivnějšího názoru a co nejlepších kompromisů. Ale v zájmu rozvinutí demokracie by se měla tato nechuť co nejdříve překonat, protože jiná cesta k dobře fungující demokracii, než přes inteligentní a zodpovědnou účast veřejnosti v politice, nevede. Pro demokracii, a tudíž i dobro většiny, je naprosto nutné, aby to byla kompetentní, politicky i mravně dospělá veřejnost, která určuje zásadní směry politiky vlády a způsoby řešení problémů, a ne naopak. Ottawa, září 1993 ran i mistr tesař se utne - praví mudrosloví. Tentokrát jsem se utnul já. Jelikož mám před výstavou v Americe, bavili jsme se - manželka a já - o problémech transportu do Spojených států. Zavzpomínali jsme na časy, kdy se všechno tohle mohlo přenechat firmě Holan a bylo to bez komplikací. A já při tom povídání kreslil obálku pro Polygon a místo Hollara se v rozhovoru s Komenským ocitl Holan. Tak mi to promiňte. Váš Jan Kristofori Dovětek redakce: Kresba přišla na poslední chvíli. Sotva došla, dala se na obálku a hned s tím do tiskárny. Jako první objevil chybu Milan Cimburek ve své tiskárně - když už byly obálky natisknuté. Tak i nám to promiňte, milí čtenáři. - Polygon 16 POLYGON 7/93 [pageend18]Restituce nebo (nová) konfiskace ? MILAN HULÍK Zákon č. 119/1990 Sb. „O soudních rehabilitacích“ stanovuje v §2, že pravomocná soudní rozhodnutí, vyhlášená v době od 25.2.1948 do 1.1.1990, týkající se skutků spáchaných po 5.5.1945 podle trestních předpisů po tomto datu platných (zákony č. 50/1923, č. 231/1948, č. 86/1950, 140/1961, 150/1969, 99/1969 Sb.) u taxativně uvedených trestných činů, jakož i všechna další rozhodnutí v téže trestní věci na ně obsahově navazující, se zrušují. Obsahově navazujícím rozhodnutím v „téže trestní věci“ jsou, mimo jiné, i rozhodnutí, jimiž byl odsouzeným uložen trest propadnutí majetku. To znamená, že okamžikem účinnosti zákona, tj. od 1.7.1990, se automaticky ex lege ruší výroky o propadnutí majetku odsouzených. Tato rozhodnutí se zrušují k datu, kdy byla vydána, tedy ex tunc, čímž se podle Komentáře k rehabilitačnímu zákonu „vyjadřuje jednak politická idea apriorní nezákonnosti těchto rozhodnutí, jednak se ex post vytváří v našem právním řádu dosud neznámá právní fikce, jako by tato rozhodnutí nebyla vůbec vydána“. Protože však jde pouze o fikci, jsou ze skutečnosti, že tato rozhodnutí vydána byla a na jejich základě byly vykonány tresty a ochranná opatření, vyvozovány v dalších částech zákona právní důsledky, například v ustanoveních o odškodnění. Uvedená citace zákona a Komentář k němu neznamenají nic jiného, než že se k datu vyhlášení odsuzujících rozsudků a zároveň k datu jejich zrušení obnovuje právní stav v té době platný. Samozřejmě, zrušený rozsudek se nemůže „odestát“ nelze zrušit i léta strávená v kriminálech, vrátit zničené zdraví nebo oživit popraveného. Zatímco tedy na jedné straně stojí fikce, že rozsudky nebyly vlastně vydány, na straně druhé je krutá realita spojená s výkonem rozsudků a výkonem dalších rozhodnutí, souvisících s výrokem o trestu odnětí svobody či trestu smrti. Jedním z těchto výroků byl u politických rozsudků téměř vždy i výrok o propadnutí majetku. Zrušení rozsudků ke dni jejich vyhlášení, a to i bez dalšího právního výkladu, znamená, že rušením souvisícího výroku podle §2 zákona - výroku o propadnutí majetku, se vlastníkem předmětného majetku stává odsouzený (rehabilitovaný) jako původní vlastník. Jiný právní důsledek uvedeného ustanovení není možný. Nejde o restituci, jde o obnovení právního stavu před vynesením odsuzujícího rozsudku, tedy i vlastnického vztahu in integrum. Vydanými zákony č. 87/1991 Sb. „O mimosoudní rehabilitaci“ a č. 229/1991 Sb. „O půdě“ se mají zmírnit následky majetkových a jiných křivd, vzniklých občanskoprávními, pracovněprávními a správními akty, učiněnými v období od 25.2.1948 do 1.1.1990 „v rozporu se zásadami demokratické společnosti, respektující práva občanů vyjádřená Chartou OSN, Všeobecnou deklarací lidských práv a navazujícími mezinárodními pakty o občanských, politických, hospodářských, sociálních a kulturních právech“. Toto zmírnění křivd se provádí formou restituce - vrácení vyvlastněného, konfiskovaného a propadlého majetku původním vlastníkům, potomkům a dalším osobám, které zákony uvádějí jako oprávněné osoby. Nás v této souvislosti zajímá to, že zákon jako podmínku pro navrácení majetku oprávněným osobám stanovuje čs. občanství žadatele a jeho trvalé bydliště v ČSFR. Protože shora uvedené ustanovení §1 zákona č. 119/1990 Sb. nemá tyto omezující podmínky při rušení rozsudků a všech jejich výroků, tedy při obnově právního stavu in integrum, je ustanovení, které podmiňuje vrácení majetku občanstvím a domicilem u restitučních zákonů v rozporu s tímto ustanovením v §1 zákona č. 119/1990 Sb. Tento rozpor jen zdánlivě odstraňuje ustanovení §23, odst. 2 Zákona č. 119/1990 Sb., podle něhož „zvláštní zákon upraví podmínky uplatňování nároků vyplývajících ze zrušených výroků o propadnutí majetku, propadnutí věci nebo zabrání věci, jakož i způsoby náhrady a rozsah těchto nároků“. Rozpor dvou zákonů Zdánlivě proto, že imperativní ustanovení o zrušení „všech výroků rozsudku“ mění vlastnický vztah, přestává totiž být od okamžiku účinnosti zákona 119/1990 vlastníkem stát či jiná třetí osoba, která odvozuje svůj vlastnický vztah z transformace majetku po jeho konfiskaci uvedeným rozsudkem. Právo tohoto staronového vlastníka na vydání majetku (vindikace) a realizace tohoto práva eventuální vindikační žalobou tentýž zákon ve zmíněném §23 posunuje do polohy „uplatnění nároku“ upraveného zvláštním zákonem. Toto ustanovení však nikterak ne- zkracuje nárok na vydání majetku, pouze odkazuje na „zákon prováděcí"“. Pokud tento zákon (č. 87/1991 a 229/1991 Sb.) dovoluje majetek vydat pod uvedenými diskriminačními podmínkami a jde nikoliv jen o prováděcí vyhlášku, tedy předpis nižší normativní síly, ale o zákon stejné právní síly, pak se ocitáme před jednou z řady antimonií popře- vratové legislativy - rozporem dvou zákonů v jedné a téže věci! Jde však jen o rozpor? O rozdílné právní řešení jednoho a téhož problému? Domnívám se, že nikoliv. Kogentní ustanovení §2 zákona 119/1990 jasně kodifikuje vznik vlastnického právního stavu na základě zrušeného výroku o propadnutí majetku. Dnem 1.7.1990 se zákonem obnovuje vlastnický vztah, jehož obsahem je oprávnění majetek užívat, disponovat s ním a držet jej. Tento vztah trvá od tohoto dne (obdobně je tomu v případech zrušení rozhodnutí v pře- zkumném řízení podle §4 zák. 119/1990 - ode dne právní moci zrušujícího rozhodnuti), protože po zrušení rozsudku a výroku o propadnutí majetku se nemůže majetek nacházet ve vlastnickém vzduchoprázdnu a musí k němu existovat vlastnický vztah! A protože už vlastníkem není ten, kdo majetek získal po jeho propadnutí státu, byl-li zrušen onen původní „postupní úkon“, neexistuje jiné právní vysvětlení, než že se obnovil původní vlastnický vztah. Zbývá tedy posoudit, jaký právní důsledek má ustanovení §23, odst. 2 o tom, „že zvláštní zákon upraví podmínky uplatnění nároku vyplývajícího ze zrušených výroků o trestech propadnutí majetku“. Jaký nárok a vůči komu ho má vlastník uplatnit? Z předchozího je zřejmé, že jediný v úvahu přicházející nárok je nárok vlastnický, jemuž odpovídá ona uvedená vindikační žaloba. Jestliže tedy naše restituční zákony 87/1991 a 229/1991 mají „zmírnit“ křivdy tím, že za stanovených podmínek včetně těch diskriminačních mají majetek vydat teprve po splnění těchto zákonem předepsaných podmínek, nelze dojít k jinému závěru, než že tyto zákony předmětný majetek znovu konfiskujíl Konfiskaci naplňuje fakt, že vlastník, který majetek opět získal na základě zrušeného výroku o propadnutí majetku státu, se nemůže domoci jeho vydání, protože restituční zákony „chrání právo nových držitelů tohoto majetku“. Jde skutečně o držitele, nikoliv o vlastníky a z hlediska ustanovení občanského zákona o držbě majetku nemůže se stát vlastníkem na základě vydržení, protože tento právní institut nedochází svého naplnění, jelikož držitel nemůže být v dobré víře, že majetek drží jako vlastník, jestliže obecně známý zákon o soudní rehabilitaci zrušil výroky o propadnutí majetku a tím zrušil i první článek postupního řetězu na dalšího vlastníka či vlastníky. Existuje dvojí výklad Za prvé jde skutečně o nový právní stav vlastnictví, který odpovídá původnímu stavu před vynesením odsuzujícího rozsudku, tedy před vynesením výroku o propadnutí majetku (zde tedy nedošlo ke zmírnění majetkové křivdy, ale o její napravení - odmyslí- me-li si dnešní stav majetku a ztrátu požitků po desetiletí z majetku plynoucího atd.) a podmínky restituce tedy jen brání v realizaci vlastnického práva (zajímavý by byl soudní spor vycházející z tohoto právního řešení) a nebo došlo skutečně k novému dalšímu přechodu vlastnického práva, ze staronového rehabilitovaného vlastníka na momentálního držitele, a to od okamžiku účinnosti restitučních zákonů. Ostatně fakt druhotné konfiskace ted už demokratickým popřevratovým režimem jen koresponduj vztahu tohoto režimu k emigraci a ke všem těm, kteří snili o tom, že konec vlády totalitního režimu bude i začátkem spravedlivého odčinění křivd jím spáchaných. POLYGON 7/93 17 [pageend19]Odvoz odpadu podražil Z GLOSÁŘE JIŘÍHO LOEWYHO (IV) * VLNA ROZHOŘČENÍ, která se zvedla po známých výrocích dr. Payneho a zčeřila klidnou hladinu exilu, svědčí o jednom zásadním nedorozumění: pořád se kojíme iluzí, že určité negativní postoje vůči exulantům vyznačují jenom jednotlivé politiky určitých směrů, zatímco ti ostatní jsou nám přátelsky nakloněni. A tak nás dokáže zaskočit jednou Jiří Dienstbier („Nikdo nemusel odejít...“), potom zase Václav Klaus svým vystoupením v Melbourne 28. července 1991 („Těžší bylo zůstat v Československu než odjet, těžší bylo v Československu zůstat a pokusit se ta kola obrátit zase zpět“), a nyní tedy Jiří Payne. Nemá cenu se zlobit na jednotlivce - jsou to pouze víceméně upřímní tlampačové obecného mínění. * MÁME TO PÍSEMNÉ od mravní autority v ČR nejvyšší: „Spíše se kloním k tomu, že lidé, kteří neponesou každodenní důsledky výsledků voleb, by se jich neměli účastnit.“ Odpověděl tak prezident Václav Havel (Lidová demokracie z 2. října 1993) na dotaz ohledně volebního práva pro krajany v zahraničí. K požadavkům o navrácení jejich majetků, uloupených komunistickým režimem, hlava státu prohlásila, že by těmto snahám byla nakloněna, „nebudou-li znamenat nabourání jsoucích vlastnických vztahů a nepřinesou-li další komplikace...“ * PŘEDSEDA LSNS (potomka někdejší národně socialistické, v dějinách české politiky nejčastěji přejmenovávané strany, zal. 1897) pronesl letos 13. října pamětihodný výrok, který tisk zaznamenal v této podobě: Pavel Hirš se domnívá, že by nemohl stát v čele žádného ministerstva, nebol „máločemu rozumí“. ~ Jaké štěstí, že toto chvályhodně skromné politikovo sebeohodnocení není nakažlivé! Kdyby bylo, uprázdnily by se tisíce ministerských křesel a na celém světě by zavládla anarchie. * HUMOR BEZDĚČNÝ, nechtěný, je ze všech humorů nejhezčí, zvláště pak v kombinaci s bodrým žertováním politiků. Posuďte sami: „...Na závěrečné recepci, pořádané kandidátkou na funkci honorární konzulky České republiky v Guatemale, Evou Markusovou-Roubíč- kovou de Mendés, Václav Klaus řekl, že jsme si v procesu reformy utahovali tak opasky, že mnohdy praskly, a proto si koupil nový s vyobrazením ptáka Kecala, symbolem guatemalské svobody a nezávislosti. Současně vyjádřil názor, že se do Guatemaly znovu podívá, až ODS prohraje volby a on nebude premiérem, což žertem prohlásil už před vicepremié- rem.“ Konec citátu. (Radiožurnál Praha, Ozvěny dne, 18. října 1993) * ŠKOLNÍ VYDÁNÍ nových Pravidel českého pravopisu (nakladatelství Pan- sofia, Praha 1993) vyvolalo doma i v české diaspoře mnohé projevy nevole. Pisatelé, kteří si za 35 uplynulých let ještě nedokázali osvojit ani pravopisné normy z roku 1958, jsou značně pobouřeni vyhlídkou, že by si už zase měli zvykat na nějaké převratné novoty. Rád doznávám, že ani mně „nesedí“ diskuze a už vůbec ne všelijaké -izmy; jelikož ale mám v obou případech na vybranou, budu prostě i nadále preferovat diskusi a -ismus. Horší je to s nesmyslným kurzem, kde nám právo volby bylo odepřeno. A také nevím, proč mám najednou psát sociálnědemokratický dohromady, když jsem to doposud rozděloval do dvou slov, bez spojovníku ovšem. Leč spása duše naštěstí nezávisí na takových (vždy jen dočasných) konvencích. - Kdo se ale vůbec nehodlá přizpůsobovat měnícímu se pravopisnému úzu, nechť je aspoň důsledný a píše Feuilletony, zahraje si občas Football, zúčastní se Kampagne za zvolení Praesidenta, navštěvuje Konsulat, chodí mezi staré Scouty, léčí si Haemorrhoidy a kupuje si jen Sweatry prvotřídní Quality. Querulant jeden! * BASTARDIZACE JAZYKA zatím skutečně pokračuje, avšak někde jinde, a na té Ústav pro jazyk český AV ČR asi vinu nenese. Upozornil jsem v Polygonu 4/93 na nesmyslné znebojeschopnění a na neakceschopnost; v posledním případě se musím ve vší formě omluvit kolegovi Utitzovi: ten titulek nad jeho článkem neměl na svědomí on, nýbrž redakce Lidových novin. * SVÉRÁZNÉ NOVOTVARY podle uvedeného vzoru ovšem vesele bují dál. „Sociální politika nesmí člověka_ vybízet k neaktivitě“, tvrdí komentátor Českého deníku Václav Klaus ve svých pravidelných, pátečních Hovorech z Florence. (Jenom staromilci mohou tvrdit, že opaku aktivity se vlastně říká pasivita.) Vladimír Dlouhý, nejpopulárnější politik ČR, obo.- hatil nedávno češtinu prohlášením: „Není naším záměrem podporovat některé ne- konkurenceschopné podniky“ (citováno rovněž podle Českého deníku), zatímco Apolón českého výtvarného Olympu, pan rektor Milan Knižák, uvedl podle téže jazykové šablony, že „organizace typu Jazzové sekce jsou v každé společnosti nepodporovány“. * Z EKONOMICKÝCH RUBRIK už také známe nulový růst, ba dokonce i růst negativní. Proč tedy neobohatil soudobý newspeak ještě o další výrony ducha? Nabízí se široká škála nových pojmů, např. neplaceníschopnost (insolvence), neudržen (schopnost (inkontinence) a ne- souloženíschopnost (impotence). Což lze libovolně rozšířit. * ČESKÁ OBDOBA FBI, Bezpečnostní informační služba, má za pouhé čtyři roky už čtvrtý název a - sedmého ředitele. Údajně ale pracuje v BIS stále ještě nejméně sto kádrových estébáků. - Kdysi se tvrdilo, že nelze dělat nový hanbinec se starými nevěstkami; pražská praxe to vyvrací. Stačí, když každých pár měsíců překřtíme etablissement a vyměníme pufmamá. * KRIMINALITA V ČR vzrostla za uplynulý rok o plných 300% (tři sta procent) ve srovnání s (nijak ideálním!) rokem 1991. Za devět měsíců letošního roku zaznamenala česká policie 294 145 trestných činů, což je ve srovnání s tím (horentním) minulým rokem už zase růst takřka o dvacet procent. V České republice se tedy nyní denně stane průměrně 1077 trestných činů, což je téměř 45 za hodinu. V samotné Praze byly od začátku roku spáchány 43 vraždy, 602 loupeže, 73 znásilnění, 64 případy pohlavního zneužití. Za stejnou dobu bylo jen ve zlaté stověžaté odcizeno 6635 vozidel, přičemž pachatele se podařilo najít pouze ve 476 případech. Podle průzkumu veřejného mínění považuje sedmdesát procent občanů bezpečnostní situaci ve státě za zneklidňující. Není divu. * BRAZILSKÝ CÍSAŘ Pedro II. vládl v letech 1840 až 1889. Když roku 1870 na hlavu porazil paraguayské agresory, uspořádali brazilští velkostatkáři všená- rodní sbírku na vybudování ohromného památníku vítězství. Císař tyto peníze zabavil a investoval je do stavby škol, řka, že památníky vítězství jsou zbytečné, jelikož není dědičných nepřátel. Cílem rozumné politiky má být, aby se z dnešního nepřítele stal zítřejší přítel. - Pedro II. přivedl svou zemi k netušenému rozkvětu a platí dodnes za nejmoudřejšího jihoamerického panovníka. * FRANCOUZSKÁ MĚSTA na pobřeží kanálu La Manche jsou plna soch. Například v St. Malo stojí každých pár set metrů nějaký ten ozbrojenec v nadživotní velikosti a míří špičkou svého kordu rovnou na „dědičného nepřítele“ tam za vodou - na zpupný Albion. Kamenní a bronzoví 18 POLYGON 7/93 [pageend20]svědkové staleté nenávisti tam stojí napořád - a působí dnes poněkud komicky. Neboť krevní msta mezi Brity a Francouzy už dávno ustoupila nové tradici - Entente cordiale. Není dědičných nepřátel. * BITVA U VERDUNU, která trvala od února až do prosince 1917, stála francouzské obránce a německé útočníky celkem 700 tisíc padlých. Za necelých osmdesát let bojovala Francie s Německem třikrát na život a na smrt; celé generace na obou stranách Rýna byly po celé jedno století vychovávány šovinistickými kantory k vzájemné nenávisti. Půl století po doznění poslední salvy uvádí při průzkumech veřejného mínění tři ze čtyř Francouzů, že za své nejlepší přátele považují - Němce. Není dědičných nepřátel. * RABIN A ARAFAT si podali ruce, napříč potoky prolité krve a navzdory přemíře i nadále nevyřešených strašlivých problémů. Sebedelší cesta začíná vždy prvním krokem, a ten byl učiněn. Není dědičných nepřátel. * ANTINĚMECKÁ HYSTERIE části českých sdělovacích prostředků (v Německu podnes prakticky ignorovaná) působí trapně, zpozdile, jako provinční fraška. Neustálé se dovolávání účasti v koalici vítězů druhé světové války připomíná pískání v lese. Po druhé světové válce následovala totiž další: čtyřicetiletá studená válka, s poněkud odlišnou skladbou aliancí. A o vítězích a poražených v tomto střetu raději vůbec nemluvme. Není dědičných nepřátel. * JAN ČULÍK referoval nedávno ve vysílání Svobodné Evropy o jednom průzkumu veřejného mínění, který si u Gallupova ústavu objednal Daily Telegraph. Účelem průzkumu bylo zjistit, co si britští voliči myslí o svých politicích. Výsledky byly zdrcující. 91% dotázaných odpovědělo, že od politiků neslyší pravdu, nýbrž jen stranické oficiální fráze. 93% občanů je toho názoru, že se politici v rozhovorech s novináři obvykle snaží vykroutit (v ČR se tomu říká mlžit). Jen dvě procenta respondentů si myslí, že jim politici občas sdělí něco nového, 94% se naproti tomu domnívají, že všechny ty řeči slyšeli už mnohokrát předtím... * CENY HROBŮ PRUDCE STOUPAJÍ. Pod tímto titulkem se dočítáme v Českém deníku z 15. října, že v ČR podražily hřbitovní služby všeho druhu. - Zpráva venkoncem nepříliš překvapivá, neboť na tomto světě podražuje kdeco, a pořád. Zajímavé je však zdůvodnění, které k cenové explozi v oblasti pompes- funébres podal Roman Fojtů, ředitel Správy pražských hřbitovů: Ke zdražení došlo „v souvislosti se zvyšujícími se cenami za odvoz a umístění odpadu na skládkách...“ * PŮL MILIARDY LIDÍ je tak či onak psychicky nemocných, konstatovala Světová zdravotnická organizace (WHO) ve_ zprávě, zveřejněné počátkem října v Ženevě. Zhruba tedy každý dvanáctý obyvatel naší planety. - Zbývajících jedenáct nechť se neraduje předčasně: podle jistého medi-cynika není zdravých lidí: jsou jen nedostatečně vyšetření pacienti. Nakladatelství MoBa Brno vydává v češtině románové sešity, které možná znáte z německého vydání nakladatelství Bastei-Verlag, a to v těchto radách: I. SILVIA-ROMÁN - příběhy velkých lásek II. DR. STEFAN FRANK - lékař z Polesí III. G. F. UNGER - jeho nejlepší westerny IV. MATEŘSKÁ LÁSKA - nejkrásnější rodinné romány V. HEDWIGA COURTHS-MAHLER - společenské romány VI. Na stopě hrůzy JOHN SINCLAIR - neuvěřitelné záhady VII. ZLATÁ RŮŽE - láska a diadém a řadu příběhů, spojených jednou postavou - INSPEKTOR MARTIN RUST - psaných nejlepšími českými autory detektivek (řada Vlil). Všechny řady si můžete předplatit nebo si můžete objednacím lístkem objednat i jednotlivé svazky (vydavatelské plány starší i nové na požádání zašleme). Cena jednoho výtisku je 2.-DM, předplatné na celý rok 24.-DM nebo ekvivalent (včetně poštovného). Úhradu proveďte na: Živnobanka Brno, číslo účtu 163570024/0400. Jsme rádi, že Vám můžeme poskytnout dobrou zábavu. ..............................................................................................Objednací lístek.............................................................................................. MoBa, spol. s r. o. Kotlářská 53 602 00 BRNO / Česká republika telefon: +42 - 5 - 41 21 28 50 □ Objednávám pravidelnou dodávku románové řady................(uveďte římskou číslici). Zasílám předplatné na 12 svazků. □ Prosím o zaslání vydavatelských plánů a jednotlivých svazků. Moje adresa (jméno, ulice, město, stát):.................................................................................................................................................... Datum..................................... Podpis.......................................................... POLYGON 7/93 19 [pageend21]Hledá se řečník JAROSLAV LAMBERT Dvacátý osmý říjen, který vešel rokem 1918 do našich národních dějin jako památný den, jako historický mezník hodný úcty a respektu, vyznačující novou, vyšší kvalitu našeho státně-právního povědomí zvaného „idea československé státnosti“, pozbyl dnem 1. ledna 1993 svůj ideový „raison ďětre“. Stojíme dnes v rozpacích nad otázkou: slavit - nebo jenom bilancovat - a co dál? Hledá se řečník, ale ne jenom nějaký „standardní“, jak je u příležitosti okázalých slavností běžným obyčejem, hledá se řečník, jakých jsme nemívali na předcházejících dvacátých osmých říjnech dostatek. Co má dnes takový slavnostní řečník veřejnosti - především mladé generaci - povědět, chce-li zachovat respekt a morální autoritu v očích těch, kteří přišli, aby od něho uslyšeli to, co je právě dnes tak aktuální: nějaké přijatelné vysvětlení, proč to s ideou československého státu muselo dopadnout tak, jak to dopadlo, a jak a s kým jít dál, aby se smysl našich národních dějin nestal pro nás a naše budoucí pouhým směnným artiklem na trhu pomíjejících konsumnich hodnot. Národní identity se nelze zříct za cenu zahraničních investic! Letošní 28. říjen klade na řečníka mimořádné nároky a současně ho staví i před dosud nebývalá rizika. Musí to být člověk vládnoucí nejen vysokou mírou znalostí dané tématiky, ale i stejnou mírou osobní odvahy - a to jak odvahy říct historickou pravdu, tak i odvahy snášet negativní kritiku a osočování ze strany těch, kterým se z jejich osobního zaujetí objektivně zjištěná pravda nelíbí, a proto zatvrzele nechtějí pochopit, že příchod každé „hodiny pravdy“ je železným zákonem veškerého dějinného vývoje. A tato hodina právě uhodila pro pravdu o 28. říjnu. Neodvolatelně se musíme - a to především my, pamětníci první republiky - rozloučit se šablonovitou představou oslav, jejichž průběh mnohdy přímo hraničí až s fetišizováním státu, oslav doprovázených „hurá-vlasteneckým“ fanglič- kářstvím a „pálením kaditla“ na oslavu „tatíčka Masaryka“ jako uskutečnitele odvěkých národních tužeb a snah, jejichž absolutním cílem byl vlastní národní stát. Ostatně, o podobné projevy „kantorské- ho šosáctvľ TGM nikdy nestál - a že sám sebe nikdy nepovažoval za uskuteč- ňovatele nějakého jednou provždy definitivně zkonsolidovaného státu, o tom nám podává svědectví Karel Čapek ve spise „Hovory s TGM“, kde někdy počátkem třicátých let (soudě podle chronologického uspořádání spisu) se president svěřuje: „Často, snad denně si říkám: ještě 30 let klidného, rozumného a dělného vývoje a pak je náš stát zajištěn; ale pro těch 30 let počítám na prstech ty opravdu vyzkoušené a silné lidi... Neohlížím se jen po politicích, ale po státnících. “ Kritický čtenář si zde může právem položit otázku: „Proč se tedy TGM během první světové války s tak bezpříkladnou rozhodností zasazoval u vítězných mocností o vznik státu, o jehož zajištění nebyl jednoznačně přesvědčen; nebylo to snad politické dobrodružství, vydávající národ na pospas nejisté budoucnosti?“ Oprávněnost podobné otázky už legitimuje sám fakt, že TGM ve svém spise „Světová revoluce“ (1925) otevřeně přiznává, že v otázce vzniku samostatného československého státu nevládla mezi odpovědnými českými politiky naprostá jednomyslnost. Autor tuto skutečnost sám zdůrazňuje slovy: „...A konečně někteří poslancové snad měli ... pochybnosti, dovedeme-li samostatnosti nejen dobýt, nýbrž ji také udržet. To nebyl vždy strach způsobený terorismem rakouským, nýbrž nutná úvaha politická.“ (Jedná se o volené poslance, které země koruny české v roce 1911 vysílaly do říšského parlamentu ve Vídni. Bylo jich 108. Své stanovisko k pochybnostem tohoto druhu Masaryk opírá o svou pevnou víru v autoritu nově se rodící Společnosti národů, která podle jeho představ měla pro budoucnost zabránit jakýmkoliv ozbrojeným konfliktům. O jeho pevné víře v možnosti a v efektivnost této instituce svědčí citáty z jeho shora jmenovaného spisu: „Společnost národů nabývá politické moci ... »Spojené státy Evropy* přestávají být utopií. Panství jedné velmoci nad pevninou a spolčení několika států a národů proti národům a státům ostatním ustupuje mírnému společenství národů a států všech ... osvobozené Německo se zbaví své duchovní osamocenosti, překoná bismarkism mravně a vrátí se k ideím a ideálům Goethe, Kanta a především Herdra a Beethovena.“ (Svět, rev., str.434 [přesná citace]); „Poučení z války, doufáme, utvrdí mír přese všecky spory, vady mírového uspořádání Evropy dají se od případu k případu řešit mírně... V takové nové Evropě může být zabezpečena samostatnost i nejmenším národním individualitám. V té příčině Společnost národů a její fungování již dnes je poučné analogon možné jednotné Evropy.“(Tamtéž, str.502) Odpověděl-li Masaryk, jemuž snaha stavět se do pozice nějakého geniálního a neomylného vůdce národa byla něčím naprosto cizím, bezprostředně po návratu do vlasti na otázku novinářů, co v exilu dělali, docela výstižně a skromně: „Dělali jsme chyby.“ (SR str.430), pak z jeho chyb tou nejosudovější bylo ono absolutní oddávání se svůdné vizi o mravní i fyzické autoritě Společnosti národů. Osobní tragika tohoto politizujícího filosofa-hu- manisty spočívá ve skutečnosti, že musel ještě téměř na sklonku svého života hledět tváří v tvář tragickému omylu. To bylo právě tehdy, když Společností národů kategoricky vyhlášeně sankce proti Mussoliniho fašistické Itálii, jakožto cynickému agresoru v Habeši, skončily totálním fiaskem. A toto fiasko bylo současně i bankrotem nadějí, které TGM do Společnosti národů vkládal, že totiž tato instituce bude tím nejspolehlivějším garantem mj. i oněch příštích 30 let nezbytně potřebných ke konsolidaci čs. státu, složeného ze dvou hlavních národů s podstatně rozdílným historickým a kulturním vývojem. Tento bankrot akceschopnosti instituce, mající za úkol každého eventuálního rušitele míru vykázat do mezí slušného chování, ve svých důsledcích utvrdil dalšího mnohem výboj- nějšího agresora v osobě Adolfa Hitlera v přesvědčení, že může beztrestně napadnou^ kteroukoliv mírumilovnou zemi, včetně Československa. Zvláštním pocitem smutku naplňuje všechny stoupence Masarykovy etiky poznání, že kormidelník naší „státní lodi“, který K. Čapkovi svěřil, že (citát): „Není státníkem ten, kdo nevidí aspoň kus cesty dopředu a nepřipravuje vývoj budoucích let.“, sám neviděl dopředu ani pouhých 6 let. Dnes, po 75 létech, je nám souzeno stanout nad troskami v roce 1918 těžce vybojované a slibně započaté ideje československé státnosti s rozpačitou otázkou na rtech: „Máme vůbec nějaký důvod k oslavování? A byl skutečně bývalý ra- kousko-uherský stát tak beznadějně neschopný k jakýmkoliv politickým reformám, že bylo nezbytně nutné naši vlast vytrhnout ze státního společenství, které už v podstatě mohlo být konkrétním základním elementem právě oněch »Spojených států Evropy«, jejichž realizace podle Masarykovy politické koncepce - především pak ve vztahu k zajištění existence našeho státu - se ukázala být pouhou abstrakcí se všemi z toho vyplývajícími důsledky následné okupace nacistickým Německem a na ni navazujícího komunisticko-fašistického vasalství?“ V. Klaus se nedávno vyjádřil v tom 20 POLYGON 7/93 [pageend22]smyslu, že prý se ČR nestane členem žádného seskupení států, ve kterém by nebylo Rakousko. - Toto může maně svádět k asociaci s vtipem, říkajícím, že „socialismus je složitý a namáhavý proces na cestě od kapitalismu ke kapitalis- I« mu . Za určitých okolností by bylo možno vykládat si zmíněné vyjádření českého premiéra, jako že ČSR - ČSSR - ČSFR - ČR a SR byly a jsou jednotlivými etapami krystalizujícího procesu od středoevropské federace, jak ji navrhoval excí- sař Karel, ke středoevropské federaci, jak ji navrhoval excísař Karel. (TGM tento návrh odmítnul jako „lžifederaci“, protože svůj vlastní projekt nové Evropy považoval za reálnější a spolehlivější.) (Podle informací ze seriozních pramenů měl být projekt přeměny rakousko-uherského mocnářství ve federaci připravován už oběma následníky trůnu, tj. korunním princem Rudolfem spolu s Ferdinandem ďEste. Cekalo se prý jenom, až císař František Josef, stojící pod vyděračským vlivem žárlivé šovinistické šlechty maďarské, zemře. Proto prý museli oba k reformám odhodlaní nástupci trůnu zemřít dříve, než stařičký mocnář. Karel byl zřejmě do jejich plánů zasvěcen. Škoda, že po nastoupení vlády už nemohl v důsledku značně pokročilého stupně jak válečných operací, tak i politických ujednání mezi mocnostmi „Dohody“, připravený projekt federace realizovat. Ostatně, o Karlově čistém svědomí vůči českému národu svědčí samotným Masarykem uvedená skutečnost, že po své abdikaci požádal Československý národní výbor, aby mu bylo dovoleno trvale se usadit v Brandýse nad Labem.) Že se 28. říjen nestal předmětem sporu až teprve po rozpadu ČSFR, nýbrž že byl sporným pro svůj politický obsah už od samého vzniku nového československého státu, o tom svědčí sám jeho zakladatel. TGM ve svém spise „Světová revoluce“ (str.496) uvádí: „Spor o 28. říjen je mi sporem o naši státotvornost a státnost... nyní běží o pochopení nejen domácí, nýbrž celé evropské ... (zda) dovedeme tedy za této dané světové situace nabyté samostatnosti udržet, stále a trvale udržet? Máme na to dost schopností, dost rozumu, dost prozíravosti, dost vůle, dost odhodlání, dost vytrvalosti? To je jádro sporů o 28. říjen.“ Všech 74 předešlých 28. říjnů je dostatečně dlouhá doba, abychom mohli našemu prvnímu presidentovi na všechny jeho předešlé otázky dát odpověď. Po bitvě už je přece každý kaprál generálem! Proto se tedy hledá řečník, který by měl nejenom odvahu strhnout mnoho falešného pozlátka z legend okolo 28. října, ale mj. i podat kvalifikovaný objektivní přehled o příčinách, které zkalily vzájemný poměr mezi Čechy a Slováky, prostě přiznat, že bylo velikou chybou, že se Slovensku dostalo slibované autonomie až teprve pod vlivem pro náš stát -as ním i pro celou Evropu - oněch tragických okolností, které vešly do našich národních dějin pod názvem „Mnichovský diktát“. Ale mimo uvedené historické negace musí takový řečník mít i dostatek odvahy, aby svým posluchačům řekl i to pozitivní, co TGM občanům zdůrazňoval - a co až dodnes nepřestalo být kategorickým imperativem především pro mladou, propagandou všech předešlých režimů zdes- orientovanou generaci - to je: náš vztah k Němcům, tak jak nám jej Masaryk zanechal jako stále aktuální odkaz, který by se měl stát pochodní, již předáme generacím příštím. Svým rozsahem se vymyká rámci této úvahy. Zde mohu jenom čtenářům doporučit bližší studium Masarykových spisů, kde najdou mnoho poučného pro politický dnešek i pro budoucnost. (Konkrétně: „Světová revoluce“, str.526 a další.) Jistě to nebude pro takového slavnostního řečníka snadný úkol. Ale budiž mu útěchou, že v podobné situaci se nalézal už 55 let před ním Karel Čapek. Jsem přesvědčen, že by mu tento velikán naší literatury jistě neměl zazlé, kdyby si od něho vypůjčil závěrečná slova úvahy, kterou se autor „Hovorů s TGM“ 18. prosince onoho o nic méně pohnutého roku 1938 loučil s národem: „Co dělat; i když nechceme, půjdeme s jinými lidmi a národy po hřejivých stopách, jež zanechal v sněhu dobrý kníže Václav.“ Mluvte pravdu! OTAKAR ZOUFALÝ Pravda se dostává pomalu ale jistě na povrch. Mohla by být prologem k projednávání sudetoněmecké otázky. Čeští exulanti, žijící v Německu, by zde mohli sehrát důležitou úlohu. Nejen obyvatelé České republiky, ale celý svět je informován o zvěrstvech nacistů, jimž padly za oběť Lidice a Ležáky. Hrůzný zločin nacismu připomínají pomníky, před kterými ve vzpomínkách postojíme. Odsuzujeme taková zvěrstva. Nesmíme proto zapomínat a zavírat oči ani před bezprávím, kterého se dopouštěli komunisté a jimi zfanatizovaní. Tehdy jsme ještě žili pohromadě - Češi a Slováci. A tak je přímo symbolické, že jedním z vrahů 265 německých civilistů byl i Slovák Karol Pazúr, důstojník Obranného zpravodajství. Druhým byl Čech, „osvětový“ důstojník, nositel krásného jména Bedřich Smetana. V těsné blízkosti Přerova, v katastru obce Horní Mostěnice v noci z 18. na 19. června 1945 - tedy šest neděl po válce - na rozkaz těchto dvou lidských bestií bylo zezadu po skupinách postříleno 71 mužů, 120 žen a 74 dětí ve věku od jednoho do třinácti let. Jak uvádí Vladimír Just v Lidových novinách z 24. srpna tr., bylo jediným jejich proviněním to, že mluvili německy. Poručík Karol Pazúr byl po tomto zločinu povýšen na nadporučíka, četař Bedřich Smetana na podporučíka. Zavražděným byly ještě ukradeny všechny cenné předměty; vagony, ve kterých přijeli, byly vypleněny. Exekuci provedlo dvacet samopalníků 17. pěšího pluku, kterým velel štábní kapitán Surovčík. Jednoleté děti byly matkám stříleny v náručí. Na námitku očitého svědka, aby byly ušetřeny alespoň děti, odpověděl Karol Pazúr, že namítající je příliš jemné povahy: co je Němec, patří zabít. Primitiv Pazúr byl ovšem ke svému činu motivován tím, co v té době denně četl v novinách a co slýchal z úst čelných československých politiků. Vojáci, kteří se po provedení exekuce vrátili na nádraží, se svým činem dokonce ještě chlubili. Dnes je jim asi něco přes sedmdesát let. Mnozí ještě žijí mezi námi. Šel někdo z nich také do Lidic a do Ležáků? Mohl se tam pomodlit i za ty, které vraždil u Mostěnic... Dekorovaný vrah Jako jediný z účastníků této akce se ocitl v červnu 1948 ve vyšetřovací vazbě Karol Pazúr. Pověstný náčelník 5. oddělení Bedřich Reicin ihned intervenoval v jeho prospěch. Hrdinou tohoto příběhu se stává vrchní vojenský prokurátor JUDr Antonín Raška, který měl odvahu obžalovat K. Pazúra ze „zločinu zjednané vraždy“. Soud proběhl v lednu 1949, ale již v lednu 1951 vrahu Pazúrovi zmírnil vrah od psacího stolu, prezident Klement Gottwald, trest. O rok později byl hromadný vrah 265 německých civilistů amnesto- ván. V šedesátých a sedmdesátých létech působil tento zločinec jako vedoucí funkcionář tzv. Svazu protifašistických bojovníků. (Dodatečně se zjistilo, že byl za Slovenského štátu členem Hlinkový gardy, přihlásil se dobrovolně na práci do Hitlerova Německa a jeho bratr byl členem zbraní SS...) Při oslavách SNP v roce 1969 v Sušici se masový vrah sešel po létech s bývalým žalobcem a pozdějším politickým vězněm JUDr Raškou, který si pro svou neohroženost odpykal trest v pověstném Leopoldově. Vzpomínku dr. Rašky uvá- POLYGON 7/93 21 [pageend23]dim doslovně: „...jednu takúto delegaci viedol aj Karol Pazúr. Bol ověšený metálmi, vystupoval suverénne ako zaslúžilý činiteľ a podľa toho ho aj privítal generál František Šádek ... Pazúr sa s blahosklonným úsmevom priblížil aj ku mne - tykat mi sa zrejme neodvážil, však daval mi ruku (!) so slovami: Já vám odpúšťám - to bola vtedy velká doba!“ Druhý hromadný vrah - Čech - podporučík Bedřich Smetana zmizel. Možná, že ještě žije mezi námi, nejen nepotrestán, ale jako „hrdina odboje“. V Horních Mostěnicích nestojí žádný pomník. Mostěnický masakr ovšem nebyl nijak ojedinělý. Obdobný případ z Teplic nad Metují (Weckersdorf) líčí prof. Václav Černý (Paměti IV., str. 37, 68 Publishers, Toronto 1983). A kolik asi tragedií obsahují rozsáhlé dokumentace Spolkového archivu v Co- blenzi, zatím nepřístupné veřejnosti? V létech 1949-51 jsem působil jako praktický lékař v Loděnicích u Pohořelic. V celém okolí žijící pamětníci uvádějí, že pod traktorovou stanicí jsou hromadné hroby postřílených a umlácených Němců, kteří se cestou přes Pohořelice snažili po válce uprchnout do Rakouska. V Moravském Krumlově mi přítel dr. Kopeček vyprávěl, jak byli vybíráni po válce Němci, kteří pak byli postříleni příslušníky „Revoluční gardy“. Vrazi nestáli nikdy před soudem, stali se hrdiny odboje. Slepí na jedno oko? Mezi nacismem a komunismem je rovnítko. Máme vidět zločiny jednoho a nevidět zločiny druhého nelidského systému? Je to snad vlastenectví, že odmítáme vidět bezpráví? Chce-li jedna strana dialog, má druhá strana ten dialog odmítat proto, že má špatné svědomí? Přes důsledně provedenou denacifika- ci je stále Německo podezíráno z dědictví nacismu. Co jsme napravili my v souvislosti se zločiny komunistické diktatury? Stejnými zločinci byli vrazi z Lidic a Ležáků, jako vrazi u Pohořelic, Moravského Krumlova a u Horních Mostěnic. Rozdíl je jen v tom, že ti „naši“ nebyli nikdy ani stíháni, ani potrestáni - naopak, často jsou oslavováni. Při účasti na vernisáži výstavy 700 let Nové Role jsem měl možnost shlédnout i vitrínu se záběry tohoto města z dob, kdy bylo obýváno takřka výhradně Němci. Novorolská paní starostka tak naznačila cestu, jak by mohlo dojít k dialogu. Udělala to skvěle. V Karlových Varech jsem se setkal s jedním Němcem, který se díval na zpustošené ruiny bývalých lázeňských domů. „Přece není možné, aby toto ještě někdo chtěl zpátky. To patří zbourat. Investice do takových oprav by každého zruinovaly.“ V Novém Městě na Moravě jsme poznali jednu německou rodinu. Když nám paní sdělila, že jede do Trutnova, aby navštívila svůj rodný dům, očekával jsem její návrat poněkud stísněně. Vrátila se velmi spokojena. Dům je v pořádku, s dnešními majiteli vypila na terase kávu. A ukazovala nám skleničku marmelády, kterou jí dali s sebou. Dialog už probíhá Má dojít k dialogu se sudetskými Němci? Ten přece už dávno probíhá. Bude mít k řešení mnoho problémů, ale princip kolektivní viny a etnických čistek vede nutně k zločinům proti lidskosti. Zde musí obě strany najít cestu, jak se vyrovnat s minulostí. Odmítáním jakéhokoli jednání bychom nepřímo přiznávali, že máme strach pohlédnout pravdě do očí. Školství ve stínu totality LADKA PARMOVÁ Případy zvlášť tvrdých postihů ve školství je třeba si připomenout jako výstrahu, co hrozí lidem a zemi všude tam, kde vládne neomezená moc jedné politické strany. Profesor na odborných školách a ředitel učňovských škol ve východních Čechách, nositel uznání „Za zásluhy a rozkvět učňovského školství v Československé republice“ z třicátých let, prožil časy po únorovém „vítězství pracujícího lidu“ 1948 takto:- Přihlášku do KSČ, která mu byla předložena na začátku školního roku 1948/49, nepodepsal. Zanedlouho, už 5. října, obdržel připiš: „Ježto jste nepodal námitky proti výn. ze dne 12. července 1948, překládá Vás ministerstvo školství a osvěty podle ustanovení §86/2 zák. č. 319/1917 ř.z. dnem 31. října 1948 na trvalý odpočinek. Týmž dnem zprošťuje Vás ministerstvo školství a osvěty služby. Výplata Vašich služebních požitků se zastavuje dnem 31. října 1948, výslužné bude vyměřeno později.“ Bylo mu tehdy 61 roků a měl dost sil, energie a zkušeností ještě na řadu let. V červenci 1948 cvičil na XI. všesokol- ském sletu v Praze a zúčastnil se slavného průvodu Sokolů Prahou. 4. září byl mezi „rozvratníky, kteří byli účastníky sletových provokací a podezřelí z protistátních činů“ vyloučen akčním výborem ze Sokola. Přestěhoval se s manželkou do menšího bytu, když se jejich děti rozprchly do světa. Perzekuce je pronásledovaly dále. 12. května 1952 dostal jeho zeť, rovněž politicky pronásledovaný, připiš MNV - ref. pracovních sil - se sdělením: „Jelikož jste do dnešního dne neubytoval svého tchána, jsme nuceni následkem na nás kladených úkolů, které jsou termínované a jsou to zájmy veřejné, vystěhovali Vašeho tchána do Petříkovic čp. 82, okres Trutnov.“ Možnost odvolání nebo stížnosti proti svévoli neexistovaly. Rodiče se přestěhovali do společného bytu s dětmi a za necelé čtyři roky, po opakovaných mozkových příhodách, profesor a bývalý ředitel škol zemřel... Učitelské manželské dvojici bylo 35 let, když se přistěhovala hned v květnu 1945 do pohraničí. Oba se zapojili s chutí do práce. Za necelé tři roky nastalo „únorové vítězství*. Paní učitelka se ve sborovně kriticky vyslovila o nové vládě. Za týden, 1. března, obdržel její manžel dopis: 22 POLYGON 7/93 [pageend24]„Okresní akční výbor Národní fronty Vás s okamžitou platností zproštuje úřadu tajemníka okresního školního výboru. Po předání agendy úřad nenavštěvujte. Vaše služební zařazení Vám bude oznámeno později.“ Za další týden dostala jeho žena tento dopis: „Okresní akční výbor Národní fronty překládá Vás dnem 9. března 1948 na dovolenou s čekatelným a ukládá Vám, abyste od tohoto dne školu nenavštěvovala. “ Od té doby se o rodinu s dvěma malými dětmi nestaral nikdo a zaměstnání jim neumožnil. Vydělávali si příležitostně kde se dalo. Podmínky byly kruté. Maminka zemřela tragicky, otec při třetím infarktu za několik let po ní. Tito lidé nepoznali svobodu a spravedlnost od roku 1948 už nikdy. Po dvaceti letech násilí přenesla značná část komunistů svůj obdiv a přízeň ze Stalina a Brežněva na Dubčeka a Svobodu. V závodech, úřadech a ve školách přísahali, nyní jim, věrnost navěky. Když za osm měsíců zničily cizí tanky československé naděje a zabily značný počet zcela nevinných lidí, zatáhla se obloha opět mračnem. Mnozí z těch, kteří před půlrokem vinili SSSR, prosili nyní svou stranu o odpuštění a postavili se oddaně za soudruha Husáka. Pronásledovali opět své okolí, aby zachránili sebe. Tak záporně vyšinuté a složité jsou mnohé lidské charaktery. Jeden z mladých nadaných lidí, student Jan Palach, nedokázal s okupanty své země žít. Jeho zoufalý čin v lednu 1969 otřásl kulturním světem. Právě v těchto dnech uveřejnily Učitelské noviny článek o poměrech na školách, když do výchovy a vyučování žáků a do práce učitelů zasahovaly nedobré vlivy komunistické ideologie a jednostranné působení v její prospěch. Tím byly způsobeny nedozírné škody na chování a morálce dětí a mládeže, na jejich pořadí hodnot, tvořivosti a schopnosti k samostatnému myšlení. Neplnoprávnými se museli opět cítit i nekomunisté na školách. Postihovaly je nátlaky, křivdy, omezování a přehlížení. Mnoho učitelů ztrácelo proto své jistoty, důvěru i víru v budoucnost. Nebylo divu, že se u nich objevovala lhostejnost a pasivita téměř ke všemu. Odpor proti politické moci byl bezvýsledný; ředitelé a jejich zástupci byli tvrdí, nepřístupní jakékoliv nové myšlence. Všechno dění mělo svoji šablonu a meze, jež se nesměly překročit. Součástí odporu byl například protest proti formální klasifikaci bez pětek, bez opakování tříd, jejichž učivo děti zásadně nezvládly, a perspektiva středoškolského vzdělání pro všechny žáky bez výjimky. Toto přišly na školu řešit orgány KSČ. Postrašení komunisté si s hrůzou šeptali o frakci v učitelském sboru a žáci se smáli učitelům do očí. Pro děti komunistických funkcionářů neplatila stejná měřítka v prospěchu ani v chování. Učitelé museli brát v úvahu „vyššíposlání“ rodičů, kteří se o děti nestarali, a dětem se protekčně přilepšovalo. Vedení školy a inspekce zmíněné nařízení sledovaly. Třeba bylo v poslední chvíli před výroční schůzí ROH nařízeno ji odvolat, protože mezi navrženými kandidáty do závodních výborů bylo víc bezpartijních nežli komunistů. Výbor KSČ na škole sestavil kandidátku novou a přikazoval její přijetí. ZV ROH tehdy neposlechl, volil demokraticky a komunisté v ZV dostali za to důtku. Vedoucí pracovníci školy byli členové KSČ a často měli politickou autoritu, ale nikoliv osobní a odbornou. Vzornými a zasloužilými učiteli s platovým ohodnocením byli komunisté. Kladné kádrování měli zajištěné „poslušní"“ a bojácní členové sboru, zatímco „neposlušní"“ se o svá práva a pracovní podmínky hlásili marně. Jakýkoliv náboženský projev víry byl zakázán, děti a jejich rodiče zastrašováni. Učitelé nesměli chodit do kostela a nesměli nosit na krku křížek. Takové provinění se mohlo trestat vyloučením ze školy, nebo ze školství vůbec. O rodičích, kteří nebyli tehdy žádaného třídního původu, se veřejně nesmělo mluvit. Těch několik vzpomínek, publikovaných v roce 1968, bylo později předmětem jednání krajského odboru školství vůči provinilé autorce článku. V roce 1970 se její kvalifikační hodnocení stalo snůškou pomluv, osočování a dlouholeté perzekuce s výhrůžkami prokurátorem i ztráty důvěry ve školství; nebýt její těžké nemoci, pak propuštěním ze školství vůbec. V listopadu 1989 se u nás po dalších dvaceti létech otevřel prostor k navrácení svobod, demokracie a lidských hodnot. Politicky postižení lidé měli být rehabilitováni a odškodněni za to, co jim komunistický režim dlužil za desítky let. Ale první, kdo se rehabilitací v lednu 1990 domáhali, byli bývalí komunisté. Sami si na okresech ustavili koordinační centra Občanského fóra, vzájemně se rehabilitovali a těšili se, jak se zase v přátelském ovzduší s komunisty sejdou. Docela zapomněli, že jsou u nás ještě další „lidé“ kromě nich. V Praze se na prvním setkání politicky postižených ve školství sešlo v únoru 1990 170 učitelů. Mezi nimi bylo sotva 25 nekomunistů. (Počítáme mezi ně také ty, kteří vstoupili do KSČ v roce 1968 a kteří dobrovolně z KSČ do roku 1970 vystoupili.) Setkání v Praze řídil referent ministerstva školství, bývalý komunista; dodnes vykonává svou funkci a drží bývalým soudruhům palce. Čekali jsme na spravedlivý zákon dlouho. Dočkali jsme se až po třech a půl porevolučních létech „Zákona o protiprávnosti komunistického režimu a o odporu proti němu“, který nabyl účinnosti dnem 1. srpna 1993. Věříme, že tento zákon bude v celém rozsahu co nejdříve plněn. Je nutné, aby odešli z vedoucích míst ve všech oborech a stupních ti bývalí komunisté, kteří se demokracii nenaučili, nepřizpůsobili a téměř čtyři roky uplatňují metody přehlížení a svou moc vůči mnoha školským pracovníkům. Diskriminují nadále politicky postižené, i rehabilitované, v záležitostech platových, v mimořádných odměnách všeho druhu i ve výhodách ze strany odborů. Protěžují bývalé soudruhy, kteří jsou dodnes ve funkcích, i když se provinili proti §1 nového zákona. Je to možné proto, že tzv. „demokratické“ hlasování si často zajistili svou většinou bývalí členové KSČ před nekomunisty. Jsme přesvědčeni, že se mohou uplatnit kdekoliv jinde, ale ne už ve svých bývalých funkcích. Podstatné i symbolické je, že měsíc po přijetí tohoto zákona přestřihl110. září předseda Nejvyššího soudu České republiky P. Motejl bílou pásku a pozval všechny přítomné na prohlídku budovy bývalého KV KSČ v Brně, v níž bude sídlit Nejvyšší soud. V úvodu řekl: „Bylo to na den přesně 10. září 1946, kdy byl v tomto městě ustaven Zemský královský soud. V textu tehdejšího slavnostního prohlášení se říká, že u tohoto soudu musí dojít práva chudý i bohatý a že soudu se zapovídá veškerá nepoctivost...“ Důležité je, že se do tohoto státu vrací právo a spravedlnost. A že se ho dočkají ti živí, kteří se politicky nezpronevěřili svému národu. Přetrpěli sociální křivdy v bídných podmínkách, předčasná úmrtí svých politicky postižených živitelů a vlastní zdravotní následky. Vydrželi do roku 1948 a potom od roku 1968 navzdory útlaku poctivě pracovat a žít s ohromnými ztrátami na výdělcích a výhodách, jichž na jejich úkor bohatě využívali spoluobčané s legitimací KSČ. Pouze spravedlivé zákony přispějí k vyrovnání a smíru všech. POLYGON 7/93 23 [pageend25]O tom i onom JAROSLAV STRNAD BOLŠEVICKÉ TRIKY Koukám na ně ze zahraničí - dříve exilu - a žasnu, jak jsou houževnaté, jak se zuby nehty drží v našem světě, třebas už skoro čtyři roky směly vypustit svou duši, vypiplanou kdesi u Prašné brány a živenou prášky bezmyšlenkovitosti novinářů z milosti strany. Jako by byly imunní proti rozumově chladným i vášnivě zaníceným argumentům. Užuž jásáš, že jimodzvonili, že jejich uživatelé (či vlastně zneuživatelé) vymřeli nebo nahlédli do učených knih, a vzápětí tě potkají tam, kde bys je čekal nejméně, a jsou virulentní jako v době svého zrodu. Rozkvetly v „totáči“ a otravují ovzduší i po jeho neslavném zániku. Někdy se zdá, že je jejich živnou půdou demokracie a málem by sis přál drobátko diktatury, což je ovšem myšlenka takřka nemravná. A tak zůstává snad pošetilá naděje, že si občané uvědomí, že to jsou zbytky zrůdného komunistického zvrácení hodnot. Potrvá to ovšem, jsou to monstra tichá, nikomu celkem nevadí, jen hnidopichům... INTERPRETACE NARUBY OBRÁCENÁ Na začátku byla dnes už slavná báseň Viktora Dýka ,Žerně mluví“, vlastně její dva závěrečné verše: „Opustíš-li mě, nezahynu, opustíš-li mě, zahyneš!“ Když ji básník v rakouském vězení na počátku roku 1917 psal, byla naléhavým poselstvím českým aktivistickým stranám, sdruženým v Českém svazu, který usiloval o dohodu se stále slabším Rakouskem-Uherskem. Svaz, v jehož vedení zasedal i dr. Bohumír Šmeral, budoucí „komunistický vůdčí politik a teoretik“, odmítl např. nótu Čtyřdoho- dy, prohlašující jako jeden z hlavních svých válečných cílů „osvobození Čechů od cizího panství“. Český svaz naprotitomu viděl českou budoucnost „pod žezlem habsburským“. Právě proti tomuto „appea- sementu“ mířila Dykova slova, slova Matky Země, která sahala po svobodě a nezávislosti. Týž cíl si vytkl T.G.Masaryk a skupina exulantů kolem něho. Viktor Dyk tím výkřikem podporoval snahu Masarykova exilu vymanit Čechy a Moravu z cizího područí. Tak se jeho verše chápaly v první světové válce, za první republiky i po šest let druhé světové války, kdy občané odešli za hranice a bojovali proti nacistické okupaci. Ti vojáci a letci v uniformách americké, britské a sovětské armády, to byl tehdejší exil a do bolševického puče v únoru 1948 nikoho nenapadlo, že by to mohli být zrádci, kteří opustili zemi pod nacistickým terorem a byli proto určeni - podle zfalšovaných básníkových slov - k záhubě. I tehdy se Dykova slova vztahovala na kolaboranty s nacisty; ti zradili. Když pak po puči v osmačtyřicátém začali protektorátní občané opouštět vlast, napadlo někoho na ministerstvu Václava Kopeckého, že pravý smysl a výklad je vlastně kontraproduktivní a že by se jeho obrácením naruby získala dobrá ideologická zbraň proti vzmáhající se vlně politických uprchlíků. Při troše dobré vůle... Dobrá vůle se leckde mezi tzv. intelektuály tehdy našla. Rádi si koupili stranické falsum za inženýrství lidských duší, nádherný titul je první stupeň ke slávě. Do čela této habaďúře se postavil spisovatel Zdeněk Pluhař, který Dykovými verši pojmenoval svůj román. Nakydal v něm na uprchlíky hojně hnoje, „povýšil“ je na zbabělé zrádce, kteří, střetnuvše se v cizině s různým příkořím, si uvědomili, že jejich místo je v lůně strany, a kajícně se s mnoha šrámy pod její ochranu, pod ochranu okresních tajemníků, vrátili. Falešného výkladu se chytili nevědomci a zbabělci, prostitu- ující se v hromadných sdělovacích prostředcích a jejich zásluhou začali i prostí lidé věřit, že Dyk už v posledním roce první světové války odhalil mizerný charakter uprchlíků nynějších, kteří, opustivše vlast, odsoudili se k záhubě. Že to Pluhařovi a jeho následovníkům nevyšlo, že političtí uprchlíci nezahynuli, nýbrž dopracovali se většinou hezkých úspěchů, je asi chyba režie. Nicméně se tato falešná interpretace udržuje jako dědictví strany v tisku dodnes. Naposledy jsem se s ní setkal v 35. čísle týdeníku RESPEKT v utkání redaktora Vladimíra Mlynáře s nebezpečně hlou- poučkým předsedou zahraničního výboru českého parlamentu. Pan dr. Jiří Payne je ovšem zarputilým zastáncem a propagátorem zfalšovaného Dykova úmyslu, jinak by neviděl v exulantech vyžírky, kteří, neuplatnivše se za hranicemi, chtějí udělat terno ve vlasti, kterouž před lety opustili. Dělají prý ramena a chtějí na vlasti, zubožené čtyřiceti roky komunismu, trhnout, co se dá. Avšak pan dr. Payne bdí a nejraději by nepustil ty uprchlické zrádce vůbec k lizu. SÉMANTICKÁ POPLETENOST Tento trik nevymyslel nikdo ze štábu Václava Kopeckého, zmatení řeči je, obávám se, staršího data. Ale režimu se náramně hodil, chytil se ho a držel se ho jako veš košile. Otevřete-li kterékoliv noviny z té doby, vypadá to, jako by vrchnostenským nařízením byla slova „exil“ a „exulant“ z jazyka vymýcena a do poslední mrtě nahrazena výrazy zcela jiného významu: „emigrace“ a „emigrant“. „Zrádný exil“ se jaksi nehodí, i občanům z ulice připadá toto spojení nemožné. Kdežto „zrádná emigrace“, to přímo sládne na půnebí, epiteton omans se za ta hrůzná léta stalo konstantním. Představa, že cenzor nahrazoval „exulanta“ „emigrantem“, není tak scestná, jak by se na první pohled zdálo. Někdy, když autocenzura byla u autora vyvinuta, nebylo cenzorovy červené tužky ani zapotřebí. Dva pojmy se zglajchšaltovaly, nikdo nic nepoznal. A přece „emigrant“ je významově něco docela odlišného než „exulant“. Emigrace je podle Slovníku spisovného jazyka českého vystěhování do ciziny, emigrant ten, kdo se vystěhuje za lepším, zavání to oportunistickým sobectvím. Exulant naproti tomu je vyhnanec, vyhoštěnec, uprchlík, a exil je předznamenán jakýmsi idealismem. Komenský, Pavel Skála ze Zhoře, Pavel Stránský ze Zap a jiní protestanti si opuštěním země chtěli uchovat svou víru a možnost pracovat svobodně ve svém oboru. Gottwald, Slánský odcházeli pro své politické přesvědčení, ale ovšem i proto, aby se naučili, jak demokratům kroutit krkem; co u nich převažovalo, těžko říci, ty dva záměry spojoval obyčejný strach o život. Ten měli jistě i Pavel Tigrid a Josef Josten, ale u nich byla nepopiratelně vůle obnovit v Československu demokracii na prvním místě, měli k tomu průpravu z válečných let. Nikdo šije do února 1948 netroufl nazvat emigranty, to teprve po puči, kdy se epidemie útěku značně rozšířila a nabyla na síle po srpnu 1968. Ovšemže mezi nimi byli ti, na něž padá název „emigrant“ plným právem, protože šli za hranice s vidinou holubů, kteří tam létají, do křupává opečení, přímo lidem do huby. Byl jich celkem zanedbatelný počet. Nepatří mezi ně ti, kterým estébáci pomáhali balit majetek, poháněli je, aby jen proboha nezmeškali vlak, odvážející je do Rakouska či západního Německa a mávali jim na rozloučenou (Hutka, Lederer, Medek, Karásek). I to byli vyhoštěnci, tedy exulanti, nešli dobrovolně a nebýt jízdenky, kterou jim vtiskl do ruky estébák, byli by zůstali doma. Já považuji „exulant“ za čestný titul, nese v sobě snahu uchovat si své přesvědčení, kdežto „emigrant“ zapáchá chlebem, který se prý na západ od Aše a na jih od Českých Velenie pekl nesrovnatelně chutnější než doma. Rozdíl těchto dvou pojmů „exulant“ a „emigrant“ by si měli uvědomit všichni občané doma i za hranicemi, zejména však novináři, jejichž úkolem je nazývat věci přesně a výstižně, osvětlovat „lidu veské- mu“ - i panu dr. Paynovi - že jsme spíše národ exulantů než emigrantů. A také to, že se Češi, Moravané, Slezané za hranicemi neflákali, nýbrž pracovali, jak se na čestné lidi-exulanty sluší a patří. HISTÓRIA EST MAGISTRA VITAE Že je historie učitelkou života, to věděli už staří Římané. I u nás se tato moudrost tradovala z generace na generaci. Nemohu 24 POLYGON 7/93 [pageend26]se však zbavit dojmu, že se toto předávání historických vědomostí a z nich plynoucích zkušeností někde zadrhlo. České dějiny najednou jako by začaly srpnem 1968 nebo dokonce o dva roky později, takzvanou normalizací. Vypadá to, jako by největším zločinem komunistických vlád v Československé republice byly dvoudenní vazba protestního zpěváka Jaroslava Hutky, otrávení pejska Pavla Kohouta a ponížení Jiřího Dienstbiera do kotelny. Předtím nebylo nic, co by stálo za zmínku. Padesáté roky s popravami, masovým zatýkáním s jáchymovskými a příbramskými uranovými doly jako by neexistovaly, a když, tak jen jako poznámka pod čarou. Dějiny se dosud nepropracovaly k tezi, že kdyby nebylo února 1948, nemuselo a nebylo by ani srpna 1968. Mnozí z disidentů pookupačních napravovali prý hříchy, páchané ve svazáckých košilích, a nejsou spokojeni, že se dny strávené na cépézetce neberou dost vážně, že hodiny prožité v tichu kotelny nezakryjí verše o Stalinovi a Martě Gottwaldové, výkvět poezie prvních padesátých let, souhlasné listy k tehdejším popravám, kdy příprava reálného socialismu požírala své děti a jen tak „mimochodem“ i obyčejné občany. Těch bylo nakonec mnohem víc než těch, kdož si nějak „smočili“, i když ne tak, zač byli pověšeni (zdá se vám to cynické? Snad, ale vsadím se, že by Slánský & Co. popravovali bez rozmýšlení ty, kteří z úradku Moskvy popravili je). Slyším, že dnes už celkem nikdo nechce brát vážně třetí cestu, dopis partaje doručený Dubčekovi a jeho soudruhům, vězněným v Moskvě, teprve na zpátečním letu do Prahy, kdy už se všechna ta podlost legalizovala podpisem. Je prý vážné nebezpečí, že myšlenkový odkaz tzv. Pražského jara pomalu, ale jistě zapadá do „propadliště dějin“ jen za tichého vzlykání sirotků kolem Zdenka Mlynáře a Šiká. Po socialismu s lidskou tváří dnes už takřka nikdo nevzdechne. Právem, myslím. Víc mi je líto 17. listopadu. Vsadím se, oč chcete, že většina občanů vidí za tímto datem bitku studentů s rudými barety a jinými policajty na Národní třídě. O Janu Opletalovi, medikovi, jehož smrtelně postřelili 28. října 1939 nacisté, neví dnes takřka nikdo. A přece jeho pohřeb 15. listopadu 1939 se vyvinul k studentské demonstraci, která byla pro nacisty záminkou k věru barbarskému zákroku: 17. listopadu 1939 zavřeli české vysoké školy, odvlekli na 1300 studentů do sachsenhausenského koncentráku, jejich vůdce popravili. To je původní význam tohoto dne, který byl o padesát let později důvodem k jinému bezpráví, podnětu k sametové revoluci. Na jejím počátku umřel Jan Opletal. Jeho jméno zahltili Lorenc, Štěpán a Zifčák. Krutá ironie dějin... Národ, který nemá paměť, je národem bez budoucnosti. Bajka o šlechetném udavači aneb Jak učiniti z kozla zahradníka ROBERT F. LAMBERG Vrána vráně oko nevyklove (aktuální rčení) O měsíčníku „Mezinárodní politika“ jsme onehdy psali („Kde pravda asi stěží zvítězí', Polygon 3/93): je to orgán bývalých - částečně i dnes ještě působících - rudých diplomatů a příslušného dorostu. V 5. čísle letošního ročníku uveřejnili delší článek z pera Dušana Rozehnala (...nar. 1921 ... v roce 1969 vyloučen z KSČ a propuštěn z redakce Nové mysli ...) pod titulem: „Život pro vlast, lidská práva a Evropu budoucnosti. K 80. narozeninám prof. dr. Jiřího Hájka“. A tam se praví: Jsou životy, které odrážejí svou dobu, Její velké a zásadní zvraty. Její antagonismy a boje. A Je štěstím. Jestli Jsou v nich všechna příkoří a útrapy odměněny konečným vítězstvím. Život prof. dr. Jiřího Hájka, DrSc., československého ministra zahraničních věci za Pražského Jara 1968 a spoluzakladatele Charty 77, Je otiskem doby, která byla pro naši zemi tak osudová, že vyústila v nové peripetie. A ty ovšem nemohou ponechat tak principiálního a nezištného bojovníka proti dvěma okupacím, za demokracii, lidská práva a pevné místo naší země ve světě na odpočinku a v úloze diváka. ...náš dnešek patří mezi dějinná období, kdy lidé obracejí své zraky k člověku, kterého národ naléhavě potřebuje... A nyní citát z knihy Josefa Frolíka: „The Frolik Defection. The Memoirs of an Intelligence Agent“ (London 1975: Leo Cooper). Na str.67 této knihy se jedná o Josefu Jostenovi, publicistovi masarykovského zaměření, který uprchl po únoru do Londýna, kde vydával důležitý týdeník „Čechoslovák“ jakož i hodnotný tjskový bulletin pro britskou veřejnost. Československý režim, nastolený po r. 1948, se chtěl zbavit tohoto neúnavného bojovníka za demokracii všemi prostředky. Frolik píše: V roce 1957 [čs.j velvyslanec v Londýně, prof. dr. Jiří Hájek, byl návštěvou v Praze a při procházce viděl na náměstí Republiky muže, který se postavou a chůzí podobal [Josefu Jostenovi]. Dr. Hájek si pospíšil zavolat šéfa „britské sekce“ [StB] podplukovníka Vlastimila Kroupu a informovat ho. Kroupa na to informoval velitele roz- vědky. tento zase [ministra vnitra] Baráka. Barák nařídil okamžitý poplach pro „britskou sekci“ Jakož i pro hraniční přechody a pohraniční hlídky v oblasti, hraničící se Spolkovou republikou Německo a s Rakouskem. Kromě toho byly zesíleny hlídky VB. [Jostenova] fotografie byla rozeslána prakticky všem složkám Bezpečnosti v Československu. Zdálo se ale. Jako by byl zmizel z povrchu země. I když nikdo nepochyboval o Hájkově informaci, nějaký obskurní rozvědčík, nadporučík Antonín Svoboda-Sochor, měl své pochybnosti. Znal hrubé brýle dr. Hájka příliš dobře, takže poslal zakódované poselství do Londýna se žádostí, aby se vyšetřilo, co pan Josten právě dělá. Odpověď zněla, že „sedí ve svém office v Holland Road a celou dobu nebyl mimo Londýn“ ... Čestmír Císař, gottwaldovský bořec, který si později nasadil lidskou tvář, je citován ve zmíněném článku v Mezinárodní politice: [Hájek] se nikdy neztotožnil s dogma- ticko-byrokratickými zrádnostmi stalinismu. Patřil k těm, kdo ulamovali hroty excesům totalitního systému a snažili se učinit jej civilizovaným, lidštějším. To nebylo snadné, ani bez rizik... Takže si čtenář může vybrat mezi protichůdnými citáty s diametrálně rozdílným hodnocením. Hodnocení to každopádně konečné: Hájek před nedávném zemřel. Frolíkovo lícení s bývalým agentem KSČ v čs. sociální demokracii, gott- waldovským teroristou - Hájek se účastnil tvorby zákona č. 231/1948 na ochranu republiky - a stalinským štváčem v hlavní roli je konkrétní a jmenné. Císařův výrok je naproti tomu stěží více než absurdní plk, tak typický pro tuto dobu přehodnocování všech hodnot, pro permanentní festival sprostého lhaní v zemích, kde se včerejším kádrům ještě stále nechce zmiznout. Buenos Aires, 29.10.1993 POLYGON 7/93 25 [pageend27]Ekonomika České republiky DUŠAN NOVÁK Sezónní vzestup cen Měsíc září překvapil nepříjemným zvýšením inflace o 1,4%. Příčinou byl nárůst cen potravinářského zboží (3,3%), zvláště masa, které má vysokou váhu ve spotřebitelském koši. Optimisté tvrdí, že tento skok není nic mimořádného, stejný vzestup zaznamenaly ceny i v podzimních měsících dřívějších let. V lednu t.r. však stouply ceny po zavedení daně z přidané hodnoty o 8,5%, proto letošní podzimní vzestup znamená, že celoroční inflace dosáhne kolem 20%, o něco více než vláda předvídala. Počet nezaměstnaných dosáhl ke 30. září 158 tisíc (3,17%). Proti konci srpna jde o mírný růst. Nejnižší počet uchazečů o práci vykazuje Praha (0,32%), nejvyšší okres Bruntál (7,6%). V pololetí letošního roku se terciární sféra podílela na celkové zaměstnanosti již téměř polovinou (48,5%, primární 8%, sekundární 43,5%). Do 20. října předkládaly organizace s více než 24 pracovníky výkaz, ze kterého Úřady práce zjistí, zda budou patřit mezi plátce sankčního odvodu podle nařízení o mzdové regulaci. Jména všech viníků úřady uveřejní. Nejasná zemědělská politika Při sestavování koncepce dalšího postupu vychází ministr Lux ze skutečnosti, že celková ztráta zemědělství za poslední dva roky překročila 20 mid. Kč a počet zaměstnaných se snížil o 300 tisíc na 8% pracovníků ČR. Disparita proti ostatním sektorům národního hospodářství se projevuje v míře rentability, kterou ovlivňuje vývoj cenových indexů: pro vstupy dosahuje 192%, ale u nákupních cen zemědělských produktů jen 111%. V roce 1989 přesahovala zemědělská výroba rozsahem domácí potřeby. Obtíže zemědělců ještě zhoršuje pokles poptávky po jejich výrobcích. Roku 1989 poklesla spotřeba masa pod úroveň spotřeby SRN, občané rovněž kupují méně mléčných výrobků a ovoce domácího původu. Podle různých šetření spotřebitelé se raději vzdají části potravin, než ostatního zboží. Cílem předpokládané koncepce je podle ministra „výroba nezávadných potravin v podmínkách trvale udržitelného zemědělství". Rozsah by neměl překročit domácí potřeby. Ministerstvo navrhuje pro příští rok dotace kolem 5 mid.Kč. Ministr Lux předložil svůj agrární program, ale porada ekonomických ministrů jeho návrh zamítla. Kritici vytýkají, že předkládá postupy, jaké se neosvědčily v západní Evropě: dotace, které zatěžují všechny občany, a ochranářská cla. Zatímco země ES od této politiky ustupují, Lux ji chce zavádět. Sice nežádá až přílišné dotace a úlevy, ale přesto takové, že neprojdou. To ovšem nevadí, zemědělci se přesvědčí, že ministr bojuje za jejich zájmy. Premiér Klaus odsoudil kolegu ve vládě netakticky tvrdě a prohlásil, že jde o střet partikulárních zájmů zemědělců s obecnými ekonomickými potřebami, kterým vláda musí dát přednost. Začátkem září shromáždění zemědělců ustavilo v Olomouci Agrární komoru. Členství není povinné a úkolem bude poskytovat zájemcům poradenství a informace o trhu. Presidentem byl zvolen soukromý zemědělec Netík. Podle jeho názoru komora vznikla demokratickou cestou a zastoupení soukromníků v jejích orgánech je dostatečné. Ihned po vyhlášení výsledků voleb však z komory demonstrativně vystoupil Svaz vlastníků půdy a soukromých rolníků. Jejich předseda, poslanec Tlustý, prohlásil, že představitelé komory se ztotožňují s výrazně levicovou orientací a považují družstevní zemědělství za stále nejlepší formu hospodaření. Vyrovnaný rozpočet na rok 1994 V parlamentu se vláda opět pochlubila přebytkem rozpočtu k 31.7. Příjmy dosáhly 175 mld.Kč a výdaje byly o 5,6 mid. nižší. Návrh rozpočtu na příští rok obsahuje vyrovnané příjmy i výdaje ve výši 380 mld.Kč, proti očekávané skutečnosti to znamená růst o 7,5%. Výdaje na bezpečnost budou vyšší o 17,7%, na školství o 15%. Celkem 5 mid. uvolní stát na bytovou výstavbu a 4,4 mid. na výstavbu dálnic. Bude pokračovat snižování podílu státního rozpočtu na HDP z letošních 45% na 43,7%. Vláda rozhodla, že Fond národního majetku i v příštím roce bude platit ze svých výnosů úroky státního dluhu, přibližně 18,8 mld.Kč. Opozice vyrovnaný rozpočet opět kritizuje a zastává názor, že deficit by mohl vyvolat oživení v mnoha oborech. Poukazuje na vyspělé státy, které při depresi vždy provádějí opatření, aby se ekonomika rozběhla. Česká vláda bude údajně jediná na světě, která letos vykáže vyrovnané hospodaření: proto by měla bucf připustit deficit anebo snížit daně. Klaus namítá, že „volání po deficitním rozpočtu je volání po větší úloze státu v naší společnosti. Vydá-li stát více peněz, musí si na tento rozdíl vypůjčit.“ Rada hospodářské a sociální dohody ČR (tripartita) v zásadě s vládním návrhem vyslovila souhlas. Změna vlastníků i výroby Mnohé dosud státní podniky ještě nevyřídily restituce, neboť současný management ve většině případů bývalým majitelům nepřeje. Velkým problémem je žádost pravovárečn íků na vrácení Měšťanského pivovaru v Plzni. Pivovar neměl nikdy vlastní živnostenské oprávnění a nebyl akciovou společností. Várečná práva měli vlastníci jednotlivých domů, kterých je několik set. Znalci tvrdí, že podle morálního i právního hlediska jsou nároky oprávněné, práva nebyla zrušena a vše by se mělo vrátit do původního stavu. Precedentem je rozhodnutí okresního soudu ve Svitavách, které vrací pivovar v Poličce pravovárečnému měšťanstvu. Řada podniků obměňuje produkci a při malé domácí poptávce bojuje o uplatnění na zahraničních trzích. Na Aerosalonu v Praze představilo několik českých firem zárodky nové generace civilních letadel. Firma Aero Vodochody po mnoha letech konstrukce vojenských letadel připravuje jednomotorový turbovrtulový letoun pro osm cestujících. Podnik zahájí dodávky v roce 1995 a 650 kusů roční výroby hodlá vyvážet do Ameriky i Asie. Několik konstruktérů z letu Kunovice založilo společnost Family Air, která konstruuje 4- až 7místný letoun. Vývoj si však vyžádá náklady ve výši 100 mil.Kč, o úvěr jedná firma s bankami. Kunz a.s. Hranice, která se vrátila k názvu po svém zakladateli (zahájila před 110 lety), neměla se svými čerpadly úspěch na trzích SRN, Rakouska a Švýcarska, neboť získává jen jednotlivé zakázky. Proto se chce vrátit na východní trhy, kam letos vyveze třetinu výroby. Její čerpadla TZTV umožňují těžbu ropy ze šikmých vrtů, např. pod hladinou moře. Kunz Hranice založil na Sibiři první zahraniční podnik, obchodní společnost Sigma SIB, ve kterém má poloviční podíl, a připravuje další. Jen zřídka se v tisku objeví kritický článek jako např. v Lidových novinách o státním podniku Masný průmysl Brno. V loňském roce vykázal ztrátu 20 mil.Kč, v letošním roce již prohospodařil 100 mil.Kč. Poněvadž neplatí dodavatelům, prodává ze skladu masa údajně až šest let stará. Denně porážejí jen 20 prasat a stejný počet skotu. Ale podnik dokončuje stavbu nové hovězí porážky s kapacitou 320 kusů za směnu a vepřovou pro 2400 prasat denně. Podle vysvětlení ředitele vše zavinilo minulé vedení. Podnik se privatizuje (66% kupony, 30% ZD Ivančice jako dodavatel), na ministerstvu zemědělství leží žádost o částečné oddlužení. _ 26 POLYGON 7/93 [pageend28]Moskevský puč číslo dvě ZDENĚK LEINER Včera jsem dostal dopis, jehož pisatel vyjadřuje spokojenost nad Jelcino- vým vítězstvím a uzavírá: „Doufám, že těm rudým lumpům doma spadl nyní hřebínek a že prosazování našich požadavků půjde nyní rychleji.“ Jelikož autor dopisu je bývalý politický vězeň, není nutno vysvětlovat, o jaké požadavky jde. Obávám se však, že je trochu příliš optimistický. Věci jsou mnohem komplikovanější, než by se řadovému občanu v Čechách a na Moravě mohlo zdát. „Dopad“ moskevských událostí v Čechách a na Moravě může být jiný jak po stránce vnitřní politiky, tak po stránce zahraniční. S výjimkou francouzského presidenta, který po blamáži s okamžitým uznáním autorů prvního puče tentokrát zachoval opatrnost, hlavy všech demokratických států vyjádřily okamžitě podporu Jelcino- vi. Avšak politologové a komentátoři významných novin varují před přílišným optimismem. Zástupce zhruba šesti set západních bank, věřitelů bývalého SSSR, kteří se sešli 6. října ve Frankfurtu, vyjádřili nepokryté obavy před příštím vývojem v Ruské federativní republice. V Bonnu týž den Otto Wolf von Amerongen, předseda německého Výboru pro obchod s Východem, podobně jako Wolfgang Kartte, vyslaný Helmutem Kohlem do Moskvy, doporučili německým investorům, aby příliš nepospíchali investovat v Rusku. Sám o sobě průběh moskevských událostí vede k závěru, že přes uvěznění vůdců puče, přesto, že drtivá většina Moskvanů nepodpořila pučisty (ale také ne Jelcina) a že armáda, policie a většina provincií Ruské federace se postavila proti nim, Jelcinova pozice zůstává velice labilní. Ač sídlo parlamentu (Bílý dům - nyní překřtěný na Černý dům) bylo po presidentově dekretu o rozpuštění (21. září) okamžitě obsazeno ozbrojenci ru- do-hnědé koalice a přívrženci samozvaného presidenta Ruckoje, Jelcin se nemohl obrátit ani na policii ani na armádu, aby byl učiněn konec této situaci. Tím spíše, že i jeho nejbližší poradci Gajdar, Soskovet a Chumejko byli proti použití síly. Chumejko ještě v neděli 3. října večer, tedy po útoku povstalců na sídlo televize, doporučoval dále jednat a přijmout zásadu současných voleb do parlamentu a voleb presidentových. Ač byl velitel moskevské policie již koncem září informován o chystaném puči, francouzský žurnalista Victor Lu- pian, jenž dojel k sídlu televise současně s kamiony pučistů, stal se svědkem toho, že před vchodem nebyl ani jediný policista! Velitel moskevské posádky ještě v neděli po vypuknutí „povstání“ prohlásil, že armáda musí zůstat neutrální a do sporu Jelcin - Ruckoj se neplést. Ministr obrany Gračev se rozhodl až v neděli 3. října večer a byl nucen povolat tankové jednotky z provincie, ode- vždy věrné Jelcinovi. Nemohl se spolehnout na žádnou jednotku pěchoty. Příslušnici OMO, speciálních jednotek policie, vycvičených k zásahům proti manifestacím a vzbouřencům, obklopovali od 22. září Bílý dům, v němž zasedal rozpuštěný parlament pod ochranou asi tisíce ozbrojenců. Když v neděli 3.10. přišlo několik tisíc komunistů a fašistů osvobodit poslance a „svého presidenta“, příslušníci OMO kladli jen chabý odpor a někteří se přidali k povstalcům. Ostatní zahodili své kovové štíty a vzali nohy na ramena. Dlužníkem generálů Mnozí západní novináři soudí, že puč měl šanci zvítězit, že Jelcin za své vítězství vděčí generálům a že se stal jejich dlužníkem. Jak píše ve Figaru z 6.10. jeho dopisovatel v Moskvě Petr Bocev, „generálové nebudou chtít pouze peníze, zbraně a byty“. A International Herald Tribune, americký deník vycházející v Římě, týž den odhaluje, co je nyní hlavní položkou Jelcinova dluhu generálům: připuštění jejich vlivu na zahraniční politiku. Tato položka má přímý vliv na důležitý cíl české zahraniční politiky - přijetí České republiky do NATO. IHT píše: „Polsko, Maďarsko a Česká republika žádaly na bruselské konferenci NATO v lednu, aby Organisace severoatlantického obranného společenství vystavila přesný časový harmonogram jejich úplného včlenění do západního paktu... Avšak Spojené státy a ostatní členové NATO se zdráhají vyvolat rozpor s nacionalistickými silami v Moskvě, což by mohlo podkopat Jelci- nův delikátní úkol - vybudovat v Rusku demokracii... (jeho) závislost na bezpečnostních silách, které uskutečnily útok na ruský parlament je nyní větší, než kdykoli předtím... (takže) NATO pravděpodobně oddálí vstup východní Evropy do organizace.“ Po stránce české vnitřní politiky je každému, kdo zná bolševickou mentalitu, evidentní, že pro české skalnístalinisty je moskevský (byť nezdařilý) puč spíše povzbuzením, aby vytrvali ve svém úsilí o uchopení moci. Vždyť v Moskvě tak málo scházelo k vítězství povstalců! Jak soudí západní tisk, nespokojenost lidu se současným chaosem v Rusku, se snížením životní úrovně, závratným zvýšením zločinnosti a pokořením bývalé supervelmoci může vést k třetímu, lépe organisovanému puči, podpořenému ulicí. Figaro-Magazine konstatuje, že pro ruského občana „jeho každodenní život dokazuje, že >cesta do kapitalismu« a »demokracie« nejsou než nepořádek a život pod psa ... Je velmi dobře možné, že zbídačené Rusko může znova nezvolit vítěze 4. října.“ Což je pro české komunisty velká naděje. Obávám se, že představitelé současného režimu České republiky, skoro vesměs odchovaní prsem matky Strany, si to dostatečně neuvědomují. Podle toho, jak budou aplikovat zákon o protikomunistickém odporu, jehož logickým důsledkem by měl být zákaz KSČM a jiných stran a organizací, které skrývají své komunistické cíle, je budeme moci posoudit. St. Raphael 9. října 1993 M Kursy češtiny pro krajany a cizince ANTONÍN MĚŠŤAN Mám dlouholeté zkušenosti s letními kursy cizích jazyků pro vysokoškolské studenty. Kdysi jsem sám vyučoval na Letní škole slovanských jazyků, pořádané Karlovou univerzitou pro zájemce ze zahraničí. V uplynulém čtvrtstoletí jsem vyslal desítky studentů slavistiky z freiburské univerzity na letní jazykové kursy do jednotlivých slovanských zemí. S těmito kursy jsou spojeny různé potíže - dlouho zájem studentů převyšoval kapacity těchto kursů. Dnes už je situace lepší, protože jak v českých zemích, tak i v ostatních slovanských státech došlo konečně k poznání, že je možné a výhodné pořádat takových kursů větší počet. Zatímco s německými vysokoškolskými zájemci o prázdninové kursy češtiny v českých zemích nejsou teď větší potíže, narážel jsem na jiný problém: občas se na mě obracejí čeští krajané s prosbou, abych jim doporučil letní kursy češtiny ve vlasti, kde by si zejména jejich děti mohly doplnit znalosti tohoto jazyka. Je přirozené, že pro tyto zájemce se nehodí vysokoškolské kursy češtiny pro cizince. Do podzimu 1989 byla situace jednoduchá - krajané se z politických důvodů nehrnuli na kursy, pořádané v tehdejší komunistické ČSSR. Od léta 1990 - tedy už čtvrtý rok - však zájem krajanů o takovéto kursy prudce stoupl. Naštěstí existuje aspoň kurs češtiny, který pořádá Československý ústav zahraniční v Praze. Je zajímavé, že tyto kursy jsou sice určeny v první řadě kraPOLYGON 7/93 27 [pageend29]janské veřejnosti a mají tedy jinou náplň než vysokoškolské kursy pro zahraniční bohemisty, přesto se však mezi jejich účastníky najdou také cizinci, studující bohemistiku na zahraničních univerzitách. V češtině se na těchto kursech zdokonalovali i krajanští učitelé z Volyně, Rumunska a jiných zemí. Krajané druhé, třetí nebo i čtvrté generace přijíždějí do země svých předků se znalostmi češtiny v různém rozsahu a někteří se účastní kursů několik let za sebou - jsou mezi nimi takoví, kteří přijeli už po páté. Určitý počet zájemců přichází z řad cizinců, kteří se nevěnují odborně bohemisti- ce, přitom se však z různých důvodů chtějí naučit česky. Není lehké sestavit vyučovací osnovy pro tak pestré složení posluchačů - a to tím spíš, že věk účastníků kursů se pohybuje od 18 do 80 let. Pořádají se tři stupně výuky, přičemž třetí stupeň je vlastně konverzační kurs. Letos se kursu češtiny, pořádaného Československým ústavem zahraničním, účastnilo kolem padesáti zájemců. Vyučující jsou pedagogičtí pracovníci Karlovy univerzity, kteří mají potřebné znalosti ve vedení takovýchto kursů. Kromě jazykových cvičení jsou pro účastníky připraveny přednášky o českých dějinách, české kultuře a literatuře, o hospodářství České republiky a o jejím postavení v Evropě - a také o historii a činnosti Československého ústavu zahraničního. Zájemci o tyto kursy mají nejrůznější motivy. Pan Fred Runte je z Nizozemí a loni přijel na kurs češtiny poprvé. Má rád hudbu Antonína Dvořáka, začal se zajímat o naši vlast a tak se rozhodl naučit se česky. Do roku 1992 navštívil Čechy pětadvacetkrát a velmi se mu u nás libí. Loni spolu s 39letým Američanem Robertem Coxem vyplnili na kursu celý večer zpěvem českých, moravských a slovenských písní................ Československý ústav zahraniční (v malostranské Karmelitské ulici č. 25) bude v tradici těchto kursů pokračovat. Má však jedinou starost: chtěl by i v budoucnu udržet poplatky za kurs na dnešní výši. Nebude to snadné, neboť ceny stále stoupají. Zájemci z bývalých komunistických zemí si dnes už nemohou dovolit účast na kursu, neboť poplatky jsou pro ně příliš vysoké a mají-li si ještě zaplatili cestu do Prahy, nebude divu, že s politováním zůstanou doma. (Samotný kurs stojí 4000 Kč, případné ubytování, stravování a exkurse 20.000 Kč.) ČÚZ nemá prostředky, z nichž by hradil část nebo dokonce celý poplatek zájemcům ze zchudlých zemí někdejšího východního bloku. Krajané z celého světa by ostatně potřebovali také kursy češtiny pro dorůstající mládež, která už neumí dobře česky. Právě ve věku 10 až 18 let se obvykle rozhoduje o tom, zda mladý člověk se naučí jazyku svých rodičů či dědečků a babiček, jenže pro tento věkový stupeň se zatím kursy češtiny ve vlasti nepořádají. Kursy češtiny ČÚZ mohou uspokojit část zájemců. I tak však jsou významným pojítkem mezi českými zeměmi a zájemci o naši vlast jak mezi krajany, tak i mezi cizinci chtějícími naučit se naší mateřštině. Tyto kursy si zaslouží všemožnou podporu - prospívají všem, v neposlední řadě České republice. Exilový PEN Club o literatuře, integraci, budoucnosti Dvakrát v druhé polovině roku 1993 se sešli členové exilového PEN Clubu německé jazykové oblasti: Poprvé počátkem září v Karlových Varech, podruhé koncem října v alpském Wildbad Kreu- thu. Zatímco v Karlových Varech se především hovořilo o výhledech kultury - hlavně pak samozřejmě literatury - po zhroucení komunismu v zemích střední a východní Evropy, šlo ve Wildbad Kreu- thu o ujasnění úlohy literatury v integračním procesu Evropy. Témata tedy více než aktuální a důležitá. Předseda poslanecké sněmovny České republiky Milan Uhde, který přijel do Karlových Varů nejen jako politický představitel hostitelské země, ale - jak zdůraznil - jako kolega-spisovatel, hovořil velmi otevřené o problematice české kultury. Na jedné straně se kultura oprostila od komunistické reglementace, na druhé straně jsou nyní umělci postaveni sami na sebe. Skutečnost, na kterou - ať z jakýchkoli důvodů - nebyli zvyklí. Milan Uhde však vyslovil přesvědčení, že těžkosti v kulturní oblasti v České republice dosáhly nejnižšího bodu a že nyní povede cesta už pouze vzhůru. V diskusi se ukázalo, že se - jak uvedl spisovatel Gabriel Laub žijící v Hamburku - s podobnými problémy musela potýkat i kultura v západních zemích po skončení druhé světové války. Také tam trvalo delší dobu, než se vše vyčasilo a kulturní život doznal širokého rozmachu. V diskusi u kulatého stolu, které se zúčastnili spisovatelé z Maďarska, Polska, Německa a České republiky, se pak diskutovalo o možnostech literatury dnes a zítra. Zástupce polského PEN Clubu na karlovarském setkání Andrzej Jago- dzinsky, stejně tak jako německý spiso; vatel Bernd Rill, uvedli, že v jejich zemích dočasně poklesl zájem o české autory. Ale samozřejmě záleží na kvalitě jejich děl, aby se tato situace obrátila k lepšímu. Ve Wildbad Kreuthu, kde šlo o úlohu literatury v integrující se Evropě - pozoruhodné referáty zde přednesli profesor university v Augsburgu dr. Theo Stammen a přední německý literární vědec dr. Paul Konrad Kurz -, patřila k nejzajímavějším opět vystoupení účastníků diskuse u kulatého stolu. Přední německý-překladatel české a slovenské literatury Franz Peter Künzel upozornil na nebezpečí, že by se integrace mohla nepochopením proměnit v asimilaci, což by samozřejmě rozvoji národních kultur neprospělo. Na to, že integrace neznamená a nesmí znamenat ztrátu národní identity, upozornila literární kritička deníku „Süddeutsche Zeitung“ dr. Elsbeth Endres a také host jednání, mezinárodní tajemník českého centra PEN Clubu Hanuš Karlach. V diskusi tyto názory doplnil a potvrdil i v Mnichově žijící český spisovatel Ota Filip a v Basileji působící slovenský autor Dušan Simko. Samozřejmě, že jak v Karlových Varech, tak i ve Wildbad Kreuthu vystoupila daleko širší paleta autorů a hostů. Dva momenty setkání členů exilového PEN Clubu je však nutno ještě vyzvednout: V Karlových Varech byly podrobeny kritice názory předsedy zahraničního výboru českého parlamentu dr. J. Payneho, snižující význam exilu, což se odrazilo v dopisech presidentu V. Havlovi a M. Uhde- mu. Pro setkání ve Wildbad Kreuthu bylo zase důležité, že se jednání zúčastnili jako hosté zástupci českého PEN Clubu a Obce spisovatelů Hanuš Karlach a Petr Kovařík. Konečně je třeba ještě říci, že v Karlových Varech bylo potvrzeno ve svém složení dosavadní presidium exilového PEN Clubu, v němž jsou zastoupeni spisovatelé z Maďarska, Bulharska, Ruska a z České republiky, žijící v německé jazykové oblasti. Z českých autorů je nadále presidentem exilového PEN Clubu dr. Rudolf Ströbinger a generálním tajemníkem doc. dr. Antonín Kratochvil. Ve Wildbad Kreuthu byl jednomyslně přijat za čestného člena dr. A. von Below, zástupce ředitele Politické akademie Nadace Konráda Adenauera, za svou dlouholetou pomoc exilové literatuře a exilovým autorům. Ostatně v Karlových Varech bylo setkání umožněno právě Nadací Konráda Adenauera, ve Wildbad Kreuthu pak bavorskou Nadací Hannse Sei- dela. -pol- ŠKODNÁ ARNOŠT WAGNER Počátkem října t.r. se objevil v českých a slovenských novinách nový požadavek slovenského premiéra, aby český stát zaplatil Slovensku osm miliard švýcarských franků. Snad již zcela pomatený Vladimír Mečiar tvrdil, že „česká strana dluží Slovensku tyto peníze jako úhradu za nevyřízené pohledávky Slovenského štátu vůči Německu z doby druhé světové války“. Ve stejný den redaktor »Mladé fronty dnes<, Jiří Leschtina, napsal, že Sloven28 POLYGON 7/93 [pageend30]ská a Česká republika „se od sebe vzdalují rychlostí, nad níž se tají dech. Obě republiky jsou stále méně příbuznými, ale o to vice pouhými sousedy s odlišnou politickou ideologií a mravy a jakékoli podstatnější utužení jejich vzájemných vztahů nelze očekávat“. Vzdalování se Čechů a Slováků kolem sebe nepozoruji. Čeho si však všímám ve svém okolí, je určitá reservovanost Slováků k Čechům v exilu, která nepra- mení z osobních nebo politických důvodů, ale ze strachu z toho, co tomu bratříčkování řekne slovenská krajanská obec jako celek a představitelé nebo representanti Slovenské republiky. Samozřejmě, že jsou Slováci, kteří zmíněnému „dohledu“ nevěnují sebemenší pozornost a stýkají se, spolupracují a přátelí se s Čechy tak jako dlouhá léta předtím bez ohledu na to, zda je vedení slovenských exilových organisací a spolků, nebo dnes politických stran i státních úřadů, označí za čechoslovakisty nebo zrádce. Česká strana doma a její representace v cizině nabádá a vede Čechy doma i v zahraničí k tomu, aby se nenechali zmást současnou politickou situací na Slovensku a aby lásku ke Slovensku desetiletí upevňovanou nahněvaně neodhazovali a neodmítali spolupracovat a pomáhat. V tomto duchu pracuje české velvyslanectví v Kanadě, které po nástupu velvyslance Stanislava Chýlka nečiní rozdíl mezi Čechy a Slováky v exilu, spolupracuje nebo pomáhá stejně jedněm jako druhým. Exilové organisace a spolky, jejichž členy jsou od nepaměti Slováci i Češi, využívají této nové, positivní situace a snaží se spolupracovat s českými zastupitelskými úřady včetně konsulátu v Montréalu - až do té míry, že pořádají některé akce pod společnou hlavičkou. Ottawská pobočka SVU uspořádala začátkem října výstavu uměleckých prací českých výtvarníků Míči Delanoe z Ottawy, Lindy a Jiřího Puchmajera z New Yorku a Blanky Votavové z Bratislavy. Výstava byla sponsorována českým velvyslanectvím a úvodní^ projev pronesl velvyslanec S. Chýlek. Řekl, že tuto výstavu otevírá rád a nezáleží mu na tom, zda vystavující umělci jsou občany Kanady, České republiky, Slovenska nebo Spojených států. Vyslovil také osobní přesvědčení, že ti, kteří dnes tuto společnou výstavu kritizují, v budoucnu pochopí nutnost spolupráce. Význam poslední věty velvyslance Chýlka jsem pochopil až později, kdy jsem se v okruhu známých malířky Blanky Votavové dověděl, že ještě před zahájením výstavy poslal slovenský velvyslanec v Ottawě Anton Hykisch dopis, ve kterém paní Votavové vyčítá její účast na výstavě, kde vystavují i Češi a kterou sponsoruje české velvyslanectví. Anton Hykisch připomíná paní Votavové, že Bratislava je na Slovensku a ona v tomto městě žije a tvoří. Napsal, že ho to velice mrzí. Dopis poslal pan Hykisch faxem na české velvyslanectví v Ottawě, čímž se patrně snažil obsah dopisu dát na vědomí i jiným lidem, neboť faxování na úřady je částečně věcí veřejnou, jakýmsi neza- lepeným, veřejným dopisem. Proč chtěl pan Hykisch, aby obsah dopisu - tudíž jeho, velvyslancovo stanovisko - byl znám i českým diplomatům? Velvyslanec zastupuje vládu a je jejím mluvčím. Do jaké míry tlumočí pan Hykisch přání nebo stanoviska slovenské vlády, se možno jenom domyslet. Za několik měsíců ve funkci slovenského velvyslance (první týdny v Ottawě byl ještě československým velvyslancem) nadělal pan Hykisch Slovensku již tolik škody, že by měl být vyhlášen za postradatelného. Měl by přestat být hájen. Ottawa, říjen 1993 H Jura Holásek a jeho švédská cymbálovka JAN LIŠKA Zdá se, že největší část posrpnové emigrace tvořili lidé kolem třicítky. Takoví, kteří odrůstali dětství právě v časech po údajném 'vítězství lidu« v naší vlasti. Začínala se nám tehdy libit děvčata, chodili jsme do kina na Guadalcanal a Třicet vteřin nad Tokiem, okouzloval nás Skákavý Cassidy. Ubily se nám šlágry orchestru Karla Vlacha i orchestry jiné, znali jsme zpaměti písničky, které zpívali Irmanov, Salačová, Cortéz či sestry Allanovy. Jiný druh zábavné muziky, lidová nebo dechovka, k nám pronikal jen jaksi z povzdálí. Rozhodně to nebyla hucfca většiny naší generace. Odříkaného chleba největší krajíc To i ono bylo najednou prohlášeno za „americkou žvýkací pakulturu“. Z rádia zněla od rána do večera - kromě různých Drejslů, Podéšťů a Paloučků - dechovka a zase dechovka, prostřídávaná cymbálovkou nejrůznější provenience, s pokrokovým pěním Anežky Gorlové. Později se doba postupně umoudřovala, aie osten vůči dechovce a lidovce v nás zůstal. S tím jsme také odešli do exilu. V těch našich nových domovinách jsme se začali seznamovat s místní kulturou, a tedy také s hudbou. Nevím, jak vyspělé muzikanty našli našinci v jiných zemích, ale u nás ve Švédsku hráli ti zdejší jako Odysseovi druhové, totiž s voskem zalitýma ušima. (Dnes už je to lepší, ale před lety přijel Rožděstvěnský dirigovat Stockholmský symfonický orchestr. Na první zkoušce pozvedl taktovku, aby s ní po odehrání několika taktů sekl a ledově pravil: „Pánové, až si naladíte, tak pro mne přijďte.“ A to byli profesionálové!) Jak teprve hráli amatéři dechovku a lidovou muziku! Ránu z milosti jsme pak dostali, když jsme uslyšeli oficiální, v historických uniformách vystrojenou a dobře placenou ústředn i hucfcu švédské armády... Pojal nás pocit smutku a náhlé touhy. Zatoužili jsme po naší dechovce i lidovce. Přfouzní a přátelé doma dostali příkazy a naše diskotéky se začaly plnit Moravankou, Strouhalovou sedmičkou a Slávkem Volavým z nedostupné Strážnice. Přehrávali jsme si to, naše děti poslouchaly s námi, ale koukaly trochu nechápavě, protože byly právě ve věku vhodném pro tu „americkou žvýkací pakultunj“. Zahráli jsme tu exotiku i švédským známým, ti moudře pokyvovali hlavou, že jako jo... a nic. A my v duchu vyli: taková krása, takový souzvuk, takové bohatství melodií - jak jsme na to mohli někdy kašlat? Potom si konečně jeden z nás vyhrnul rukávy a dal dohromady Československé dny, na nichž jsme se pak desetkrát - každý rok po tři, čtyři dny - sešli, našinci z celé Skandinávie, abychom tam povídali, pop jeli, pojídali, sportovali, sokolovali, zpívali a tancovali. A tam se to stalo. Druhý rok vylezli z aut nějací muzikanti, housle, klarinet, cymbál, basa - a spustili. Nefalšovanou slováckou muziku. Primáš, mohutný fousatý chlap, taky zpívá, muzikanti refrén s ním. Říkali si „Dunaj“ Pak se s nimi pustíš do řeči a oni odpovídají - švédsky. Dozvídáš se historii neuvěřitelného a unikátního činu. Lékař MUDr Jiří Holásek, ten fousatý primáš, vyrůstal v rodné Poštorné, obklopen od mládí slováckou a slovenskou lidovou muzikou a cepován mistry housliček i bas a cymbálů, piána a dud zvaných gajdy, kytary a mandolíny - a v nepřeberném množství písniček! A taky maloval a modeloval a v Brně vystudoval lékařství. Ve Švédsku narkotizoval trpící a smutek po ztraceném muzikantském ráji hojil pomocí domácí diskotéky. Pak se rozhodl: moravská lidová muzika musí ožít, a když to nejde ve vlasti, musí to jít v novém domově. Působil v malém městě, dva, tn krajané mu sice fandili, ale neovládali žádný hudební nástroj. Vetřel se tedy k jedné malé místní lidové kapele, která se, kromě švédské lidovky, pokoušela i o muziku z balkánu. Jiří s nimi zpočátku poslušně „balkánil“. Dali dohromady kousky řecké, jugoslávské, bulharské, rumunské i maďarské a začali si říkat „Dunaj“. Že jako hrají muziku z povodí té řeky. A poněvadž k tomu povodí patří i naše vlast, přibývala víc a víc muzika slovenská a moravská a balkán ustupoval do pozadí. Jiří opatřil i cymbál a vyučil Bengta Jonssona v prvního švédského cymbalistu po třech stech létech. Vyučil i ostatní: kontráš zastoupí Jiřího, když má primáš chuť si třeba zatancovat a klarinetista a basista mohou „od fleku“ nastoupit v kterékoli moravské cymbá- lovce. A všichni zpívají česky! Tahle neskutečná muzika existuje deset let. A po stovkách koncertů pro krajany i pro Švédy, ve Švédsku i po Evropě, mohla konečné navštívit i naši starou vlast. Nad švédskou moravskou cymbálovkou už nedůvěřivě vrtěli hlavou posluchači Rožnovských slavností i strážnického festivalu. „Dunaj“ uchvátil natolik, že na Moravě dokonce natočil desku, na níž se střídá se starobřeclavskou cymbálovou muzikou. Je dobře, že tímto způsobem zůstal zachován jedinečný čin Jury Holáska a jeho švédských druhů, čin, který, myslím, nemá obdoby v historii našeho exilu a v české hudební kultuře vůbec. Desku distribuuje jeden z obětavců, kteří jí pomohli financovat, kastelán zámku v Lednici na Moravě, u něhož je možno si ji objednat, přpadně osobné koupit. Ani česká televize by neprohloupila, kdyby se rozhodla dokumentárně zachytit historii jednoho zapáleného vlastence a jeho pomoravštěných Švédů. Udělali všichni pro naši věc v cizině velice mnoho a zasloužili by si, aby je poznala naše široká veřejnost. Nebyla by zklamaná. POLYGON 7/93 29 [pageend31]NOVÉ KNIHY Zdena Salivarová-Škvorecká: OSOČENÍ (68 Publishers, Toronto) Zloba těch, kdož se cítí uveřejněním svého jména v >Seznamech agentů StB< pohaněni, se nezaměřuje kupodivu na ty, kdož seznamy sestavovali, na ty, kdož dávali podepisovat, ani na ty, v jejichž zájmu se podepisovalo, ale na vydavatele, který měl odvahu zveřejněním ukázat propastnou podlost doby. I hlava státu ostatně dala vědět, že co bylo dobré u Bartončíka, není už vůbec dobré u jiných. Dvojí měřítko však nepatří mezi věci obvyklé u lidí počestných a už vůbec ne do společnosti, která o počestnost prý usiluje. Patřil by k tomu, pravda, seznam těch, kdož dávali podepisovat. Doufejme, že ekvivalent amerického Freedom of Information Act, o kterém se jedná v parlamentě, tuto možnost konečně přinese. V každém případě můžeme říci, že pokud si Zdena Škvorecká zvolila za soka >Necenzurované noviny< a Petra Cibulku, je to její právo, ale působí to dojmem pouhého zlobení se na zrcadlo, nikoli dojmem bytostné touhy po pravdě. Ta stovka příběhů lidí pod titulem >Oso- čení< je z převážné většiny záznamem tragedie těch podlosti vystavených, nikoli vždy nutně těch, kteří se rozhodli být podlí, protože svět kolem už je takový. Většinou, nikoli zásadně vždy. Na Seznamech i ve spise paní Škvorecké jsou lidé, které autor této recenze počítá mezi přátele a hodlá je tam počítat i nadále. Autentická držitelka Řádu bílého lva Zdena Škvorecká, řádu, který jí zajisté patřil, jenže patřil plným právem i jiným vydavatelům exilové literatury, řečeno s panem doktorem Paynem >nemapovali< si tito lidé své zásluhy dosti pečlivě. Na rozdíl od jiných se Zdena Škvorecká na soud neobrátila. Nejprve si opatřila negativní osvědčení, podle názoru autora těchto řádků nesporně falešné. Obsahuje totiž navíc křestní jméno Josefa, které na Seznamu není. Počítač, který má v paměti pouze Zdenu, vyhodnotí Zdenu Josefu samozřejmě negativně. Podobně by si počínal, kdyby na Seznamu byl Jan Beneš a počítač by měl hodnotit Jana X. Beneše. Kromě toho Založila VONO - Výbor na obranu nespravedlivě osočených, který se podle tiráže podílí na vydání >Osočení<. Nedovídáme se ovšem nic dalšího, pokud jde o tento výbor. Již název organizace je ovšem záměrná desinformace. Zveřejnění Seznamů není žádné osočení, pouhá informace. Tady pokládám za nutné dodat, že přes vše, co autora těchto řádků od dámy odděluje, jeho sympatie byly, a to až do okamžiku, kdy se objevila jako negativně lustrovaná Josefa, zcela na její straně. To, že cítila potřebu sáhnout k tomuto triku, ba prostě podvodu, mě přivedlo k názoru, že nejspíše má co zakrývat, nechce však jít k soudu, neboť nehodlá riskovat, že by se její svazek nalezl (jako se stalo v případě jiného osočeného). A založením VONO pak kamufluje desítkami účastníků, sežvý- kaných érou podlosti, svou osobní účast. Do tohoto sborníku, nazvaného >Osoče- ní<, přispěl Josef Škvorecký, ač neosočen, povídkou k utvrzení základního scénáře hněvu na zrcadlo. Kniha (či sborník) působí dojmem, že její osnovatelé nás považují za prosťáčky včera narozené. Neboť nikdo nikoho z ničeho nežaluje, ba ani neobviňuje. Seznam pouze publikuje letitou, dobře zaplacenou a usilovnou práci StB. Seznam agentů totality, včetně těch, kdo podepsali k zajištění podmínek útěku z této, seznam tohoto rozsahu odkrývá právě jen šíři podlosti systému, systému podlost vyžadujícího. Jméno na něm není obžaloba. Ta může sídlit právě jen ve svědomí nositele jména. Dokumentuje, jak společnost a člověk v ní korumpoval, vázán do bezvýchodnosti, ba nutnou potřebu spojovat se se zákulisními silami, obavu vzepřít se jim. To vše v zájmu jakési existence, případně existence maličko se podílející na privilejích, které sloupy systému stanovily pro sebe, a které tento způsob existence vyžadovaly. Knížka by věru nestála za recenzi, stejně jako celý ten Výbor, o kterém nic nevíme, kdyby právě neprobíhala ona legislativní debata o tom, zda máme či nemáme mít svůj Freedom of Information Act. Právo na informace, které o nás samých shromažďují jiní. Existence takového zákona je nutná. Rozbíjí totiž na padrť možnost páchat podlosti u vědomí toho, že se o tom nikdo nedozví. Nutně by přinesla nejen seznamy těch, kdo podepisovali, ale i těch, kdo podepisovat dávali. Pociťuji rovněž potřebu, právě zde a při této příležitosti, sdělit, že právě v těchto dnech se v jakési makulatuře objevil i fascikl bývalého ÚV KSČ. Svodky operačního spisu správy StB o cause Beneš, které byly zasílány s. Mamulovi. Pěkná řádka jmen kolegů, za pár let disidentů, kteří nejsou v žádném seznamu agentů. Takže, co nakonec zbývá? Pokud máte těch $19.00, zakupte si Osočení. Je to sbírka tragických případů doby, i zjevného pokrytectví. A ačkoli kniha byla vydána zejména právě proto, kupodivu vůbec nepřesvědčuje o tom, že pošramocená ješitnost nositelky Řádu potřebuje pofoukat. Nebýt té knížky, dávno by se ostatně na celou záležitost zapomenulo. JAN BENEŠ Zdena a Miroslav Žákovi: HON NA SLUŠOVICE (Futura a s.) Již sám název 140stránkového dílka a fotografie docenta Čuby na obálce naznačuje, komu jeho autoři fandí. Problém je však v tom, s kým nesympatizují. 29. září se před Městským soudem v Praze konalo první jednání ve věci žaloby na autory Honu na Slušovice a na vydavatele a.s. Futuru. Žalobcem je Alexej Žák, žijící nyní ve Švýcarsku, který svého času vedl vyšetřování slušovického případu. Jeho právním zástupcem je známý brněnský advokát JUDr. Jiří Machourek. Ten u soudu uvedl, že tiskovina obsahuje řadu nepravdivých údajů, kterými je hrubě dotčena čest a důstojnost jeho klienta. Za prvé se jedná o tvrzení vztahující se k trestnímu stíhání bývalého policejního vyšetřovatele. Druhým sporným okruhem je konstatování, že Alexej Žák byl kádrovým důstojníkem KGB. Žalobce se prostřednictvím svého obhájce domáhá zveřejnění omluvy v České televizi a v ČTK. Požaduje, aby se autoři omluvili za tvrzení, že byl agentem KGB a že jako policista vydíral ing. Čubu. Též požaduje půl milionu korun od vydavatele a dalšího půl milionu od spisovatelské dvojice. Během prvního jednání byl vyslechnut jeden z autorů knihy, Miroslav Žák. Všemožně se snažil samozřejmě zpochybnit žalobu. Svá tvrzení o práci svého jmenovce pro KGB opíral o výroky dvou, dnes již nežijících osob. Poněkud ekonomická je pak skutečnost, že spisovatel popřel u soudu spoluautorství manželky. Jak vypověděl, chtěl své ženě udělat radost, a proto byla rovněž uvedena jako jeden z tvůrců Honu na Slušovice. Uvedená kniha obsahuje několik odvážných tvrzení, která v současné době posuzuje soud. Bez ohledu na to, jak spor dopadne, je již teď jasné jedno: věřit knize, kterou jeden z autorů napsal a zároveň nenapsal, nemůže snad ani žák s malým ž. KRISTIÁN CHALUPA (>TELEGRAF<) LISTOVÁNÍ V KNIHÁCH, které by mohly ujít pozornosti Česká poválečná emigrace v Německu přestala být v listopadu 1989 politickou a je teď „jen“ krajanskou obcí. Čtyři desítky let jsou dlouhá doba. Německá politická emigrace v Československu v letech 1933 až 1939 trvala pouhých šest let - pak i k nám vtrhli nacisté. Za komunistů se zdůrazňovalo, že u nás byli činní němečtí komunisté, o jiných německých emigrantech byly zmínky víc než skrovné. Proto se ještě za vlády pražských normalizátorů konalo 25.-27. listopadu 1988 kolokvium o německé emigraci v Československu na místě, kde se mohlo mluvit volně: v Mnichově. Teprve teď vyšla kniha tehdejších referátů pod názvem: Drehscheibe Prag. Deutsche Emigranten 1933-1939 (Točna v Praze. Němečtí emigranti 1933-1939. Oldenbourg-Verlag Mnichov 1992, 206 s.). Třináct referátů (z toho tři od českých autorů) se zabývá různými aspekty německé emigrace u nás a vztahu Čechů k těmto obětem Hitlerovy zvůle. Symposium o Karlu Poláčkovi v březnu 1992 v Rychnově nad Kněžnou připomně30 POLYGON 7/93 [pageend32]lo fakta z autorova života a díla, která by jinak asi zmizela z povědomí veřejnosti. Ptáci vítají jitro zpěvem, poddůstojníci řvaním (Klub Obratník Praha 1992, 275 s„ 354 Kč) je samozřejmě nejen titul sborníku, nýbrž zároveň citát z Poláčka. Přes čtyřicet příspěvků (jeden od ruského autora) se zabývalo důležitými i méně důležitými otázkami - na četných místech se čtenář doví překvapivé věci a občas se srdečně zasměje; jde-li o Poláčka, vlastně to ani jinak nejde. Profesora Ferdinanda Seibta, předsedy mnichovského Collegia Carolina, si váží mnoho Němců i Čechů. Vyšla teď kniha k uctění jeho 65. narozenin: Westmitteleuropa - Ostmitteleuropa. Vergleiche und Beziehungen (Západo- střední Evropa - východostřední Evropa. Srovnání a vztahy; Oldenbourg-Verlag Mnichov 1992, 403 s.) - titul zní v doslovném překladu krkolomně. Třicet příspěvků (z toho osm od Čechů) dokládá úctu, jaké se německý historik původem ze severních Čech těší v odborné veřejnosti. Poučná je četba velmi rozsáhlého seznamu gratulantů: známá jména ze >Sudetendeutsche Landsmannschaft< tam nenajdete, v této organizaci není jubilant dobře zapsán (ostatně jako celé Collegium Carolinum)... Nad meditacemi věků. Sborník ke 110. výročí narození Josefa Kratochvíla (Masarykova universita - Státní vědecká knihovna Brno 1992, 193 s.) napravuje skutečnost, že ke stému výročí kniha o katolickém českém filosofovi vyjít nemohla: tehdy u nás ještě strašila tzv. normalizace. Dvacet příspěvků o životě a díle brněnského vědce a pedagoga i o různých problémech filosofie, náboženství, historie a literatury tvoří zajímavou směs - mohlo by se stát, že zájemci např. o Březinovo dílo přehlédnou stať „Březina očima Pammrové“: z titulu sborníku nevyplývá, že by kniha mohla obsahovat i takovéto studie. Pro Pražany je Smíchov především čtvrtí průmyslu, pivovaru, důležitého nádraží, ale také malostranského hřbitova, Mozartovy Bertramky, Jiřího Karáska ze Lvovic a Jakuba Arbesa. Teď vyšla německá historická disertace, kterou nazvala autorka Erika Kruppa Das Vereinswesen der Prager Vorstadt Smichow 1850-1875 (Spolkový život pražského předměstí Smíchov 1850- 1875; Oldenbourg-Verlag Mnichov 1992, 240 s.). Bylo to bouřlivé čtvrtstoletí rozvoje Smíchova a kniha si zaslouží pozornost všech zájemců o dějiny Prahy. Práce dokládá zájem mladé generace německých historiků o dějiny Čechů - autorka několikrát zdůrazňuje, že Smíchov byl vždy naprosto český. Jsme jinak zvyklí, že němečtí historikové se zabývají buď německým obyvatelstvem v českém pohraničí nebo německým živlem v Praze. Doufejme, že brzy přibudou další německé práce tohoto typu. ANTONÍN MĚŠŤAN ČEŠTÍ AUTOŘI - DOMA A V EXILU Nashromáždila se jich hezká řádka - knih českých autorů žijících doma, které vyšly v německy mluvících zemích. A všechny měly - jak dokládají recenze v časopisech a denících - u německých kritiků kladný ohlas. „Leben ohne Smoking“ se jmenuje kniha povídek Bohumila Hrabala, která vyšla v nakladatelství Suhrkampf. Z češtiny ji přeložil - vynikajícím způsobem, jak poznamenává deník Stuttgarter Zeitung - Karl-Heinz Jähn. A recenzent pak píše, že Hrabal, který není německému čtenáři neznámý, ve svých povídkách plně potvrdil své mistrovství. Obdiv vyslovuje nad sbírkou básní brněnského básníka Jana Skácela Gert Mattenklott v deníku Frankfurter Allgemeine Zeitung. Mattenklott recenzuje Skácelovu sbírku „Und nochmals die Liebe“, která vyšla v překladu Felixe Philippa In- golda ve známém nakladatelství Residenz v rakouském Solnohradě. Jiný moravský básník - Jakub Demi - si našel cestu do vídeňského nakladatelství Wieser. Zde vychází celá řada knih autorů slovanských zemí. Demlova kniha má název „Unheilige Visionen aus Tasov“. Jde o výbor z Demlovy rozsáhlé tvorby, která tak nachází poprvé cestu k německy čtoucímu čtenáři. Výbor pořídila a přetlumočila do němčiny Christa Rothmeier(ová), která spolu s Maxem Blaeulichen napsala i doslov. V něm osvětlují postavu tasovského vizionáře Jakuba Demi a, který měl hluboký vliv na celou řadu předních českých básníků. Cestu k německým čtenářům si našel opět i Ivan Klíma. Jeho povídkovou knihu „Liebende für einen Tag. Liebende für eine Nacht* přeložila z češtiny pro Carl Hanser-Verlag Alexandra Baumrucker- (ová). Dokladem toho, že Klímova kniha má širokou odezvu, je i to, že byla kulturní redakcí deníku Frankfurter Allgemeine Zeitung zařazena mezi nejpozoruhodnější knihy měsíce září 1993. Předseda > Klubu autorů literatury faktu< Miroslav Ivanov, jehož knihy vyšly již ve většině západoevropských zemí, vydal v Německu - v berlínském nakladatelství edition q - svou knihu o atentátu na zastupujícího říšského protektora v Čechách a na Moravě Reinharda Heydricha 27. května 1942. V Německu vyšla Ivanova práce pod titulem „Der Henker von Prag“ a přeložil ji Hugo Kaminský. Je samozřejmě doplněna řadou fotografií a náčrtů, které jí dodávají na autentičnosti. Ivanov knihu ostatně doplnil novými, dosud neznámými fakty. Německému čtenáři přinese zajisté mnoho poznatků o tom, co se dělo tehdy v srdci Evropy. Zaznamenat je nutno i další německé vydání satir v Hamburku žijícího Gabriela Lauba. Vyšly pod titulem „Unordnung ist das ganze Leben“ a „Urlaub muß sein“ v mnichovském nakladatelství Langen Müller. Na literární stránce deníku Die Welt knihy nadšeně recenzuje vedoucí kulturní rubriky deníku Lothar Schmidt-MUhlisch, který v závěru své recenze konstatuje, že ten, kdo si Laubovy satiry koupí, zcela určitě neprohloupí. Nakonec ještě zmínka o knize exilového autora, která vyšla v Praze. Jde o vědecky fundovanou studii historika Ivana Pfaffa „Česká levice proti Moskvě 1936-1938“. Vyšla v pražském nakladatelství Naše vojsko a Milan Jungmann, který autora čtenářům představuje, konstatuje, že „Pfaffovy práce objevují často nové, neznámé detaily a souvislosti i u námětů hojně frekventovaných, proto jsou jak odborně cenné, tak čtenářsky poutavé“. A my můžeme jen dodat, že se Milan Jungmann určitě nemýlí. MARIE KAZDOVA DOPISY LITĚNANT MLYNÁŘ (Milan Hulík: Zákon o protiprávnosti režimu KSČ; Polygon 5/93, str.26) Přibližně v době, kdy soudruh Mlynář studoval práva v Moskvě, jsem sice seděl ve vojenské trestnici v Opavě a pak v Leopoldově, a tak juristické vzdělání opravdu nemám, ale pamatuji se velmi dobře na jeden paragraf československé ústavy, kterou jsme probírali tuším v sextě. Říká se v něm, že československému státnímu občanu je zakázána služba v armádě cizího státu, pokud mu k tomu nedá výslovně osobní povolení president republiky. Ze zpovědi soudruha Mlynáře, vydané v exilu, se ale dozvídáme, že v Moskvě absolvoval nejen práva, ale také sovětskou důstojnickou školu a stal se dokonce, ač stále čs. občan, sovětským litěnantem. A ještě se tím chlubí i ruskému důstojníkovi, který v srpnu 1968 přišel internovat Dubčekovu vládu. Vím, že se rodná strana o takové právní „maličkosti“ nestarala, vždyť dělat poskoka sovětské armádě se v té době asi považovalo za čest, ale když už má soudruh Mlynář takové obavy o dodržování zákonnosti v České republice, která se skoro čtyřletým zpožděním konečně vydala první zákon o zločinnosti a protiprávnosti bolševického režimu, mohl by nám sdělit, kdo mu tehdy ke službě v cizí armádě dal souhlas. V exilu o své sovětské hodnosti skromně pomlčel, ale doma by snad bylo načase, aby konečně zametl před vlastním prahem. PLK. ADOLF F. J. KARLOVSKÝ, BASILEJ „OSOČENÍ“ nebo „registrovaní“? V Lidových novinách (16.9.93) oznamuje Jan Lukeš vydání publikace Zdeny Škvorec- ké „Osočení' (68 Publishers, Toronto). K této knize, která má podtitul „Dopisy lidí ze POLYGON 7/93 31 [pageend33]seznamu“, napsal doslov manžel autorky prof. Josef Škvorecký, k němuž si dovoluji poznamenat: Josef Škvorecký se mj. pozastavuje nad tím, že Rudé krávo uveřejnilo „Kompletní seznam spolupracovníků StB", který však těmto novinám „nebyl dán k dispozici úředními místy a tím se (tyto noviny) dopustily trestného činu“. Vydání knihy zdůvodňuje prof. Škvorecký takto: „Protože vláda ani parlament se nepokusily ochránit občany před nepředloženým nařčením a před atmosférou, která, aspoň zpočátku, měla metody soudce Lynche, museli postižení přistoupit k sebeobraně. Prvním pokusem je tato kniha.“ Dle mého názoru nenese na uveřejnění seznamu vinu pouze Rudé krávo, nýbrž pan prezident, vláda a parlament, kteří v prvních porevolučních měsících hrubě zanedbali povinnost každého demokratického státu - spravedlivě potrestat provinilé občany. K event, trestům mělo přirozeně dojít legální cestou: údéýní provinilci měli mít právo nahlédnout do svých spisů z archivů StB, stejně jako se tohoto práva (a to především) mělo dostat obětem, které se měly dovědět zcela legálně, kdo vlastně po 40 let spolupracoval s StB a komu mají děkovat za pronásledování, věznění, diskriminaci svých rodin, za ztrátu zaměstnání, nízký plat, odchod do exilu atd. Tito občané nežádali použití metod, jež by měly znaky metody „soudce Lynche“, nýbrž chtěli pouze znát pravdu. Bylo pak jen logickým důsledkem, že se našel ventil (jenž v daných podmínkách nemohl být jiný než ilegální) v podobě „Kompletního seznamu spolupracovníků StB“, vydaného Necenzurovanými novinami - Rudé krávo. Při zdůvodnění, proč bylo třeba vydat publikaci, která nese název „Osočení“ (a ne třeba „Registrovaní"), je zarážející fakt, že k sebeobraně přistupují opět především údajní viníci, kteří se na základě svých subjektivních, s žádnými fakty opačného charakteru nekonfrontovaných výpovědí, snaží očistit z „nařčeni-" spolupráce a event, viny před veřejností. Satisfakci by měli totiž především žádat ti, jimž bylo vinou donašečů ublíženo a kteří dodnes nemají v ruce žádná fakta legálního charakteru, o něž by se ve svých žádostech o nápravu křivd mohli opřít. A tak jen mlčky přihlížejí, jak synové bývalých stranických papalášů skupují jako podnikatelé v privatizačních akcích za milionové částky podniky (na něž normální čs. občan prostě za svůj plat nemůže mít) a jak stát de facto ochraňuje a podporuje viníky. Nikoliv jejich oběti. Je-li publikace „Osočenľ první kniha tohoto druhu, jak píše pan prof. Škvorecký, pak máme naději na pokračování stávající absurdní situace, kdy se budou obhajovat opět jen údajní viníci a nikoliv ti, jimž režim opravdu ublížil a z nichž mnozí už nejsou mezi živými. Prof. dr. J. V. PAVLÍK, DÁNSKO ŠPATNÉ NAKONEC? Připadalo mi nanejvýš logickým rozhodnutí manželů Škvoreckých, ukončit činnost snad nejlepšího exilového nakladatelství 68 Publishers krátce po změnách v roce 1989. Tehdy se čtenářům dostalo vysvětlení důvodů onoho rozhodnutí a nabídky posledního ročníku. To bylo, tuším, v roce 1990. Objednal jsem si knížku, nebo dvě, a jako vždy zaplatil předem. Do této chvíle (září 1993) jsem nedostal ani objednanou literaturu, ani odpověď na dopis, kterým jsem nakladatelství svou objednávku připomenul. Dr. Škvorecký a jeho choť jsou teď pochopitelně velmi zaneprázdněni jak v CR tak i v Kanadě. Navíc, jak se zdá a zcela po právu, rozhodli se poněkud polevit v tempu. Přesto však si myslím, že čtenář, nakladatelství věrný od prvopočátku, platící knihy předem a nijak neobtěžující, zaslouží si alespoň kratičkou odpověď na slušný a oprávněný dotaz, a to za „jakýchkoli okolností“. Věřím a doufám, že jde o nějaké nedorozumění, neboť Škvorečtí jsou z těch lidí, v nichž bych se nerad zklamal. VLADIMÍR CÍCHA, KANADA POLYGON NA UKÁZKU Objednal jsem si Váš časopis na ukázku. Obdržené číslo jsem přečetl od začátku až do konce a jsem nadšen jeho vysokou úrovní. Objednávám si tedy tento časopis. Prosím pošlete mi čísla od začátku roku, abych měl kompletní ročník... FR. HLUBUČEK, MANITOBA JAZYKOVÉ ZÁKOUTÍ (Vladimír Valenta, POLYGON 6/93, str.2- 3) Zcela souhlasím s Vámi, pane Valento, že „v tuto chvíli nemá smysl se přeškolovat na nový český pravopis“, jak doslova píšete. Doufal jsem, že nyní, když zmizeli pologramotní bolševici z vedoucích posic, se oficielně vrátíme k pravopisu, který známe z dob předbolševických, protože každému soudnému Čechu bylo jasné, že pravopis bolševický byl zaveden jen pro ty vládnoucí polo- gramoty, aby s ním neměli tolik potíží. Nová „pravidla“ však nasvědčují pravému opaku. Naši „jazykozpytci" z „Ústavu pro jazyk český A V ČR", zepředu zezadu olemovaní honosnými tituly, se usnesli jinak. Je otázkou, zda tak učinili opět pod tlakem politiků, těch nových, majících s gramatikou ještě větší potíže, než jejich pologramotní předchůdci. Zavádějí dokonce novinku: „spisovnou“ výslovnost a „dvojí spisovnou“ výslovnost. Co to je spisovná výslovnost ? Podle této „dvojí spisovné výslovnosti" se může psát např. Buzola i busola, dezén i desén, diskuze i diskuse... Spisovná výslovnost? Ale přece nevyslovujeme „diskuse", ale „dyskuse“. A jak to bude s Jozefem? Jak se bude psát Václaf Klaus podle spisovné výslovnosti? Zkrátka a dobře, to, co vyplodili naši „jazykozpytci“, není ryba ani rak. Vyzývám všechny spisovatele, novináře, redaktory, učitele, všechny zastánce rozumného pravopisu, aby se neřídili tímto paskvilem, který nám předkládá několik samozvaných jazy- Největší starostí dnešní pseudohumánní společnosti je, - aby se neubližovalo lotrům! V. DAVYDOVSKI kozpytců. Primán, který se chtěl dříve dostat do sekundy, musel ovládat perfektně českou gramatiku. Jestliže někteří politikové potřebují ulehčení, nechť se jim dovolí psát „spisovnou výslovností". Aspoň poznáme, gdyš je budeme číst, jaké z nich má kdo vzdělání. Zda apsolvoval školu obecnou nebo unyverzitu. KAREL VESELÝ, PRAHA 10 Poznámka redakce: Těsně před uzávěrkou se dovídáme, že těmto pravidlům nebylo dáno „požehnání“, nejsou závazná, nikdo se jimi nemusí ří- dit. POLYGON bude nadále respektovat pravidla českého pravopisu z let padesátých, která např. laskavě dovolují psát „s“ nebo „z" třebas u pánů pres(z)identů. Ale u slov původu řeckého nebo latinského bude dávat přednost „s“. „KRAJÁNCI VŠUDYBYLCI“ (Polygon č.5/93, str. 21) Vážená redakce, V letošním květnovém (?) čísle vašeho časopisu byl uveřejněn článek Arnošta Wagnera „Krajánci všudybylci“. Poněvadž se článek dotýká reputace a místy i cti několika členů Kanadského fondu pro české a slovenské univerzity a tím i Fondu samotného, zabývala se jím na své poslední schůzi jeho ředitelská rada. Není naším účelem polemizovat s autorem článku o jeho názorech na jednotlivé členy naší organizace. Článek se svým tónem po našem soudu odsuzuje sám. Ale považujeme za nutné reagovat na autorův komentář o finančních výsledcích činnosti Fondu. Fakta jsou tato: Do konce roku 1992 přijato na peněžních darech, závazných příslibech a jiných darech $150,810.00. Do konce roku 1992 dodáno do Československa v hotovosti či jiných darech $54,019.75. Další fondy jsou do České a Slovenské republiky převáděny postupně. S pozdravem Tony Martínek, President, Kanadský fond pro české a slovenské univerzity Poznámka A. Wagnera k dopisu T. Martínka: Nevím, co chtěl básník dopisem říct. Text jenom potvrzuje to, co jsem napsal: stopa- desát tisíc dolarů vybráno, přes padesát tisíc do ČSFR posláno, včetně knih a mikroskopu. Téměř sto tisíc snad někde dobře uloženo. Kdybych článek nenapsal, tak o cifrách neví nikdo, jenom ředitelská rada, které doporučuji: přečtěte si můj článek pozorněji ještě jednou. Mnou kritizovaní funkcionáři ředitelské rady fondu jsou veřejní činitelé. S kritikou musí počítat. 32 POLYGON 7/93 [pageend34]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Čtyř- a viceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak diouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA ČESKÝCH Mílii PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STU PECKÁ Übersetzungs- und Korrespondenzbüro D-65550 LIMBURG, Tannenstrasse 2 Tel.: 06431/42363, Fax: 06431/47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ustav lékařské kosmetiky Praha Jungmannova 31, 110 00 Praha 1 Telefony: 24227140 (objed.), 24212468 (sekr.) Fax: 24227774 [pageend35]03 3 Si IL U Kí HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR e u r o c l u b OPLETALOVA 5 110 00 PRAHA 1 Tel: 22 40 91 Fax: 22 25 09 ÚŘEDNÍ PŘEKLADY Vašich dokladů pro veškeré oficielní účely výhodně a do tří dnů provádí diplomovaný překladatel a soudní tlumočník Ing. Jiří KOMÁREK Tösstalstrasse 74 8636 WALD (ZH) Telefon (055) 95 52 73 Spectrum AG • cestování, lázeňské pobyty a dovolená v Čechách • Europa-Mitfahrzentrale: servisní služba pro spolucestující v autě info-telefon 156 7070 00 • odborné porady právní a podnikatelské • ukládání kapitálu vCHa FL • zprostředkování obchodních transakcí a partnerů • realisace prodeje i koupě nemovitostí a pozemků v Čechách • zprostředkování investic v celosvětovém měřítku Generalagentur CH, Dörflistrasse 10,8057 Zürich Tel. 0041-1-3121819, Fax 0041-1-3121833 [pageend36]