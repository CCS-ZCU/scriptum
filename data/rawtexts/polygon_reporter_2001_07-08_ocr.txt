Curych, 4. 12. 2001 POLYGON 7+8 TG. MASARYK THOMAS GARRIGUE MASARYK 1850-1937 PRESIDENT-LIBERATOR OF CZECHOSLOVAKIA PHILOSOPHER,STATESMAN HUMANITARIAN Foto k článku „Ach, San Francisco“ (č. 8, str. 33) [pageend1]SAN FRANCISCO Foto k článku „Ach, San Francisco“ (č. 8, str. 33), spodní fotografie z rozhovoru se spisovatelem Janem Drábkem z Vancouveru. Zprava Jan Drábek, Milan Hulík a Tomáš Krystlík [pageend2]Česká republika minulých týdnů (září až polovina listopadu roku 2001) Politický přehled JOSEF LANDERGOTT Globalisace je Jedno ze silných slov posledních let. Zřejmě Jde pouze o mediálně prodávané snižování nákladů ve výrobě a obchodu, ale najdou se nadšenci, kteří se domnívají, že kulatým pojmem postihnou rychlé a snadné šíření evropských či euroatlantických civilisačních forem po celé planetě. Po 11. září si to asi myslí jen lidé hodně pohodlní, a politici úzkostlivě zatajují, že Západ se dostal na okraj totální války s nepřítelem, Jemuž vůbec nerozumí. PARLAMENT A VLÁDA Sněmovna a senát Začala rozprava o státním rozpočtu 2002. Budget v prvním čtení hladce neprošel, jak strany hlásily již v létě. Premiér Zeman nicméně obhajobu vládního návrhu ve sněmovně v polovině října zdatně využil a z posluchačů dělal pitomce. Nejvyššímu domu české demokracie sdělil, že uvažoval o tom, zda si pro větší průraznost svých argumentů nevzít do sněmovny kulovnici, kterou krátce předtím dostal od ruského premiéra Kasjanova: „Přemítal jsem o tom, zda, vybaven tímto nástrojem v Poslanecké sněmovně, by moje argumentace mohla být poněkud průraznější, ale rozhodl jsem se působit silou myšlenek.“ Dosud ovšem, jak s evidentní lítostí pravil, „ani na zvíře, ani na člověka, ba dokonce ani na novináře nevystřelil“. Zemanův neúspěšný argument: „Měli bychom si uvědomit, že česká ekonomika roste již devět čtvrtletí rychleji než ekonomika EU a míra inflace se snížila na pět procent a nezaměstnanost se snížila na hranici 8,5 procenta.“ Vrácení rozpočtu podpořila oposice smluvní i nesmluvní, pro hlasovali reformně komunistická ČSSD a nereformovaní komunisté z KSČM. Zeman byl v ráži, a to až nezvykle silné. Zbaven přítěže partajního leadera a s vědomím, že to má za pár, láteřil během interpelač- ní, jindy nudné vložky. V odpovědi na interpelaci komunistického poslance Karla Vymětala ve věci postupu NATO v Afghánistánu dokonce natolik zvýšil hlas, že to udělalo dojem i na otrlé parlamentní zpravodaje. Vymětal v souvislosti s děním v Afghánistánu prohlásil, že vláda souhlasí se zabíjením civilních obyvatel kdekoli ve světě. Zeman okamžitě zareagoval: „Jak krásně to zní z vašich úst Co dělala sovětská armáda - hergot do prkýnka - v Afghánistánu celou dobu od roku 1979, ona tam nezabíjela nevinné civilisty? Co dělala sovětská armáda, když okupovala Československo, ona tam nezabíjela nevinné civilisty?... Kde berete tu neskutečnou drzost tohle na půdě české Poslanecké sněmovny říkat“ Cílil se premiér. Komunistovu interpelaci celkově označil za „řev dinosaura vylézajícího z páchnoucích bažin“. Podnikatelské aktivity ministra Fencla (viz níže) Zeman hájil slovy, že si ministra nedá odstřelit lidmi, které pokládá za novinářský póvl, případně televizní veřejnoprávní sebranku. Slízli to ještě další a vybouřený Zeman interpelace za svoji osobu uzavřel slovy: „Já jsem si měl tu kulovnici přinést když ne k projednávání státního rozpočtu, tak k těmto interpelacím“. V druhém listopadovém týdnu už bylo všechno jinak, ODS a sněmovna schválila v prvním čtení druhou verzi vládního rozpočtového návrhu. Rozpočet počítá se schodkem 46,2 miliardy korun, příjmy 690,4 miliardy a výdaji 736,6 miliardy korun. Schodek je proti prvnímu návrhu nižší o šest miliard korun. Poslanci ovšem byli ochuzeni o vystoupení baviče, pobývajícího právě ve Spojených státech. POLYGON 7/2001 1 [pageend3]Senátoři koncem října schválili vlastní návrh rozsáhlé novely Ústavy, která má posílit jejich vlastní roli při schvalování zákonů, pochopitelně na úkor sněmovny. Novela řeší otázku rozpouštění sněmovny, postavení Nej- vyššího kontrolního úřadu a ČNB, jmenování ústavních soudců a udělování presidentských milostí, které váže na souhlas vlády. Hlasovalo se napříč náladami vůči partajním kolegům ve sněmovně. Naděje, že by návrh prošel sněmovnou, je minimální. Volby se blíží, poslanci se rozhodují, zda někam do správních rad, nebo ještě pokračovat Rozhodnutí jsou již vstřícná voličskému plebsu. Po několikaleté diskusi sněmovna učinila krok k omezení imunity zákonodárců obou komor. Přijala senátní návrh ústavní novely, podle níž by přestupky senátorů a poslanců mohly být projednávány stejně jako přestupky ostatních občanů. Zákonodárce ale bude moci stále požádat aby se jeho případem zabýval mandátový a imunitní výbor, jako tomu je nyní. Poslanecká sněmovna hladce schválila vládní návrhy zákonů o soudech a soudcích a o řízení ve věcech soudců. Návrh zákona o soudech klade důraz na vzdělání soudců a zřizuje justiční akademii, kde by se měli celoživotně vzdělávat Předpokládá zachování čtyřčlánkové soudní soustavy, tedy další existenci vrchních soudů. Ministr spravedlnosti Jaroslav Bureš uvítal, že se sněmovna dokázala shodnout na této podobě reformy, s níž v radikálnější formě jeho předchůdce Otakar Motejl neuspěl. Ctihodní soudci nejsou ovšem spokojení; asi budou muset chodit po kursech a dávat si vystavovat hodnocení o způsobilosti. Od bývalého soudce Bureše nápad zajímavý... Poslanci pravicových stran vládě ve druhém čtení zamítli návrh zákona na zřízení takzvané sociální pojišťovny. Zákon měl podle předkladatelů přinést oddělení důchodového a nemocenského pojištění od státního rozpočtu, přičemž pojišťovna měla spravovat prostředky vybrané na sociálním pojištění. Opozice kritizovala, že zákon neřeší problémy v penzijním systému a jen konservuje současný stav. Předseda ČSSD Špidla politoval, že zamítnutí zákona bude mít „osudové důsledky“ a že pravice svým hlasováním opustila deset let hlásaných politických zásad. Předseda ODS Klaus jen zopakoval, že návrh je „absurdní, zbytečný a zhoubný“. Spor o pojišťovnu trvá od zániku Československa. Po jedenácti letech poslancování opustil malostranskou politscénu Pavel Tollner. Člen Bendovy KDS se nesloučil s ODS, ale roku 1995 vstoupil k lidovcům. Ve sněmovně hájil konservativní politiku a v poslední době se proslavil odporem k liberálnějšímu přístupu k homosexuálům. Stál u nacionálně formalistických iniciativ jako zavedení 28. září za den státního svátku, za což mu děkují chalupáři, nebo u velmi nešťastných aktiv, jako např. posazení českého parlamentu do nevyhovujících a stísněných prostorů Malé Strany. Což nelze okomentovat bez použití symboliky: sněmovna ve šlechtickém divadélku, senát v konírně jednoho habsburského generalissima a vláda v budově ústavu pro zchudlé šlechtice — jaká je tohle representace suverénní republiky? V politice ovšem Tollner patřil k mála Údem, kteří mluvili, jak mysleli. Jinak byl pokládán za neřízenou střelu. Byv zvolen sněmovnou do dozorčí rady České konsolidační agentury, státní finanční instituce, odešel. Nahradil ho lidovec Pavel Plánička (45) z České Lípy. • Poslanecký klub vládní ČSSD se v říjnu snažil uklidnit hlučící představitele vysokých škol, že dostanou slíbené dvě miliardy na pokrytí nákladů, které jim po přijetí vyššího počtu studentů vznikly. Řada škol totiž využila slibu ministra školství Eduarda Zemana, že jim přidá. Pak bývalý učitel ze základky oznámil, že nemá peníze v rozpočtu. Professores, docen- tes et consortes uspořádali několik demonstračních fakultních shromáždění ve svých posluchárnách, děkani a rektoři dali několik interview, a partě Zeman & Zeman se mezi ušima udělal předvolební průvan: peníze se najdou. Ze strany školských orgánů nepochybný akt zlovůle; že peníze nebudou, se dalo tušit, a přesto zbytečná kvanta papíruchtivých lidí přijali. Pak se děj vůle boží, nebo, je před volbami, bum do vlády. Čím více lidí s orazítkovanými papíry na hlavu, nikoli však schopnostmi, se bude podoukat po Čechách, tím dříve prý, tvrdí politici, budeme kdesi vEvro- pě... Vláda Pouze otázkou týdnů je odvolání ministra dopravy Jaromíra Schlinga. Jeho nástupcem by se měl stát partajní kolega a senátor Karel Korytář. Tak začátkem září přemítala media, protože se ministr dostal pod tlak dovozců oje- 2 POLYGON 7/2001 [pageend4]tých vozidel a Asociace autoškol a protože vybíral firmy na různé státní zakázky a pracovníky na důležitá místa přímo bez veřejných soutěží. Dovozci aut a autoškolitelé uspořádali protestní blokádu ministerstva dopravy a požadovali ministrovu hlavu. Hlava Schlingovi zůstala tam, kde ji obvykle mívá, a kromě problémů v pražské dopravě neměla akce žádný konkrétní výsledek. Demonstrující se dali ukonejšit jednáním svých vyslanců se členy sněmovního podvýboru pro dopravu a setkáním s předsedou senátu Pithartem a sněmovny Klausem. Předvolební mírotvorci a poslanci domluvili s protestanty další komisi (srov. minulý Polygon) a dovozci starých aut měli dojem, že kolisi vyhráli. Schling a jeho podřízení na ministerstvu vydrželi. Miloš Zeman byl v polovině září hospitali- sován s ledvinovou kolikou. Loni v dubnu musel pro koliku přerušit cestu po severní Moravě. Předseda vlády nikdy neskrýval svůj positivní vztah k alkoholu v podobě piva a sladkých likérů. Ve válce o nadvládu nad tajnými službami se v září vynořila interesantní informace, že ředitel Bezpečnostní informační služby (BIS) Jiří Růžek pronajímá část svého domu na pražském Václavském náměstí firmě Happy Day, provozující síť kasin. Růžek vlastní polovinu domu od roku 1993 a získal ji od matky, které byl dům vydán v restituci. Od roku 1994 jsou jeho nebytové prostory smluvně pronajaty firmě Kovo, která je úzce spojená s kasinem. Síť kasin Happy Day založil po roce 1989 Antonín Šimek, který začínal v rodinném cirkusu jako artista. Ředitelem firmy jmenoval předlistopadového náčelníka štábu strážního praporu Hradní stráže v Kladně Stanislava Berana. Před rokem otevřenou pobočku v pražské Pařížské ulici krátce vedl Růžkův předchůdce v čele BIS Karel Vulterin. Ministr pro místní rozvoj a místopředseda ČSSD Petr Lachnit v březnu využil před vystoupením v TV Nova v jednom dryáčnickém p. r. pořadu pro veličiny pražského politického světa služeb mediální agentury R P. A. ze slezských Kravař, ačkoli má k dispozici tiskové oddělení, které má ministrův mediální trénink v popisu práce. Firma ministerstvu vyfakturovala na 152.000 korun. Kravařská agentura je napojena na lidi z nejvyšších míst Lachnitova úřadu s vlivem například na udělování dotací obcím na výstavbu bytů či na rozhodování o výstavbě nových hypermarkets Uzavření smlouvy o spolupráci s tiskovým odborem pak prosadil podle resortní mluvčí Dagmar Plaché ministrův náměstek Jiří Durčok. Ministr využíval agenturu rovněž k vlastní propagaci uvnitř ČSSD před dubnovým sjezdem strany. Zeman ve věci k Lachnitovi: „Vyčtu panu ministru Lachnitovi, že je příliš laskavý na novináře a věnuje zbytečně... sto padesát tisíc, aby před nimi vypadal milý a usměvavý.“ Pikantní, že školení u severomoravské firmy mj. provádějí moderátoři zpravodajství veřejnoprávní ČT Iveta Toušlová a Jiří Janeček. Mj. občas předčítají zprávy o korupci mezi politiky... Lachnit si vůbec nemyslí, že zneužil peněz daňových poplatníků: „Zaplatit si mediální trénink za 152.000 korun ze státního rozpočtu není nemorální. Proto ho ani zpětně nehodlám zaplatit ze svého a nemíním kvůli tomu ani odstoupit z funkce.“ Zářijová aféra měla jedinou dohru: z hodiny byla vyhozena tisková mluvčí Plachá. Mediální potyčka divadelní V říjnu si pro změnu někdo vzpomněl na ministra zemědělství Jana Fencla. Veřejnoprávní televise dokladovala obvinění, že poskytoval informace StB a evidován že byl v kategorii kandidát tajné spolupráce. Kultovní postava zemědělského družstevnictví byla říčná, žalobu ovšem nepodala. Podzimní sadu personálních lapálií kabinetu řešil koncem října Zemanův chural po svém: vyrazil tvrdě, ale legračně proti novinářům, zosobněným démonům zla. Vláda se rozhodla zažalovat názorový týdeník Respekt a jeho šéfredaktora Petra Holuba na celkovou sumu 170 milionů korun, každý po deseti, za slova: „Vláda boj s korupcí prohrála, Jak svědčí údaj Transparency International i korupční chování ministrů — nejmladším Březinou počínaje a nejstarším Grégrem konče.“ Tedy za konstatování mnohokrát pronesená na různých úrovních, především při srovnání s volebními hesly ČSSD a aférkami a aférami kolem jejích ministrů. Ovšem tak jednoduché to zemanovci nemají. Mysleli si, že žalobu „zatáhnou“ z erár- ního, ale ouha. Soudní poplatky musí zaplatit každý sám za sebe. A každého člena vlády by přišel na čtyři sta tisíc korun. Začali z vládního rozhodnutí vycouvávat. Prý se o tom vlastně ani nejednalo a většina ministrů by se spokojila s omluvou. Zeman troubil, že příslušnými finančními náhradami dosáhne toho, „aby RePOLYGON 7/2001 3 [pageend5]spekt konečně zanikl“. Novináři se nezalekli a přešli do proofensivy: týdeník Respekt podal trestní oznámení pro jeho výhrůžky na premiéra. Společenský časopis Reflex se ve stejné době odvolal proti rozsudku městského soudu nařizujícímu, že se má omluvit ministru Březinovi. Prapodivný politik vydavatele týdeníku žaloval za to, že se vjeho pravidelném komiksu objevil nahý. Ovšem příliš si nepomohl: nad postpubertální Březinovou politickou savannou Zemanovo slunko už svítit přestalo (viz minulý Polygon). Ministr a vedoucí Úřadu vlády Karel Březina (28) se vzdal kandidatury do voleb, když na své domovské Praze 10 byl zvolen v partajních primárkách dvojkou. Ministerský janek se prý bude živit „ekonomií“. Zelené střípky V souvislosti s přípravou spojeneckého zásahu proti teroristickým hnízdům ve Střední Asii provedla koncem září vláda řadu bezpečnostních opatření na ochranu zastupitelstev a státních orgánů. Potichoučku prošlo rozšíření pravomocí BIS a dalších tajných služeb, armáda začala plnit strážní službu před civilními objekty, mj. před budovou RFE/RL v Praze. Došlo přitom k typickým armádním švejko- vinám. Velení povolalo až z Hodonína (!) do Prahy čtyři obrněné transportéry, které se do metropole nad Vltavou přesouvaly po silnicích a dálnici více než dvanáct hodin a první z nich se rozsypal hned za Brnem. Do rozhlasu reportérce o hodonínské posádce a její technice jeden z bývalých záklaďáků uvedl: „Ona tam polovina věcí chybí, protože se to rozkradlo.“ — Z Hodonína do Prahy se zřejmě jelo ze strategických důvodů, Jako se kdysi projížděl arcivévoda Štěpán na manévrech zralým obilím... Zpřístupnit výpisy telefonických hovorů tajným službám je podle ministra vnitra Grosse potřebné. Nejde prý o zvyšování pravomocí těchto služeb, ale o to, „aby jim bylo umožněno to, co dělaly v minulosti“. - Tj. zřejmě za Husáka... Na konci října katalog armádních průšvihů rozmnožila havárie vrtulníku, při níž naštěstí nedošlo k tragédii. Ve spadlém vrtulníku Mi-8S seděli americký astronaut českého původu Eugene Ceman a jediný československý kosmonaut Vladimír Remek. Vojáka Še- longa, který z havarovaného stroje pasažéry vyprostil, president Havel vyznamenal medailí Za hrdinství. Zeman naznačil ministrovi Jaroslavu Tvrdíkovi, že za havárii helikoptéry musí být někdo zodpovědný: „Je to tatáž helikoptéra, se kterou jsem před asi měsícem letěl na cvičení šesté brigády speciálních sil do Prostějova právě spolu s ministrem obrany, náčelníkem generálního štábu a asi deseti dalšími generály. Musím se přiznat, že mě tato záležitost poněkud znepokojila.“ Ale to bylo všechno. O Tvrdíkovi se začalo hovořit jako o sympatickém nastupujícím politikovi. Asi becherovko- vému králi naschvál, protože ministr nikoho nepotrestal. Zato přišel s jinou jobovkou. „Z dosavadních poznatků a zkušeností se zaváděním letounu L- 159 do armády se zatím jeví tento letoun s určitou nadsázkou nebezpečnější více pro jeho uživatele než pro potenciálního nepřítele,“ řekl ministr na výročním shromáždění nejvyšších důstojníků začátkem listopadu. Technické problémy strojů L-159 připustil i prezident a předseda představenstva zbrojovky Aera Vodo- chody Antonín Jakubše, dříve šéf civilních aerolinií. Tvrdík jako možnou konstrukčně-výrobní chybu označil poruchy palubní sítě letounu. Aero má dodat armádě 72 bitevníků L-159, dosud jich armáda dostala 24. Vojáci však tolik strojů ani nepotřebují, jak delší dobu prohlašují, a hledají zájemce o přebytečné. Vyvstala otázka, kdo ponese odpovědnost za desítky miliard vyhozených oknem? Na doporučení lidoveckých ministrů rozhodnutí o nákupu strojů učinila ještě vláda Klausova. — Ku- riosní, že závadovost připustili všichni kritici Tvrdíkova postupu, ale princip „ať to stojí třeba za ..., hlavně když to je naše“ převládl. Předseda sněmovní komise pro kontrolu činnosti vojenského obranného zpravodajství Jan Vidím (ODS) dokonce prohlásil, že ministr se chová jako agent zahraničních výrobců letadel a že poškozuje českou zbrojovku. Tvrdík měl na podzim našlápnuto. Na tzv. velitelském shromáždění, kde otázku letadel otevřel, zpucoval lampasáky (patřil mezi ně ještě loni), jak jsou neprofesionální, byrokratičtí a „líní“. Vyzval Martovy sluhy k reformě v jejich „vlastních hlavách“. Podle publikovaných reakcí byli soudruzi zelenější než obvykle. Premiér Zeman před připravovanou odvetou spojenců za teroristické útoky na Spojené státy přednesl na začátku října projev k občanům: „Nejpozději po 11. září se náš svět rozdělil na dva světy. Na svět lidí, kteří vyznávají hodnoty individuální svobody, úcty k lidskému 4 POLYGON 7/2001 [pageend6]životu a úcty k toleranci, a na svět lidí, kteří vyznávají nenávist, pohrdání lidským životem a fanatickou podporu nejrůznějších náboženství nebo ideologií s touhou vyhladit nevěřící,“ zdůraznil premiér roli mimoevropského funda- mentalismu. Neopomněl fundamentalisty evropské a tuzemské: „Jsem si vědom toho, že toto rozhodnutí vyvolá u určité části naší veřejnosti odpor. Vyvolá odpor u pravicových extremistů, kteří bin Ládina považují za svého hrdinu. Vyvolá odpor u levicových extremistů, kteří sice litují civilní oběti teroristických útoků, ale říkají nám, že s teroristy se má vyjednávat. S teroristy se nevyjednává. S teroristy se bojuje a bojuje se i s jejich ochránci. Vláda České republiky není vládou extremistů. Není vládou zbabělců a v nastalých těžkých a dlouhých chvílích se jí nebudou třást kolena.“ Havel sedl Zemanovi, jako ostatně soustavně, zase na lep a s fundamentalistickou oddaností premiérovu řeč okomentoval: „Chyběla mi tam věta, že je to válka s terorismem a ne s islámem. Věta o tom, že to není srážka dvou kultur.“ - Dobře, že neřekl, že to není srážka dvou pitomců. Ministr vnitra Gross v říjnu roztrušoval, že vláda má informace o plánovaném útoku na stanici RFE/RL. Hned se také vynořil starý nápad s vystrnaděním stanice z horní části Václaváku na pražskou periferii. Pak se nějak pozapomnělo, jak to vlastně přeškolený mašinfíra myslel, až nápad s islámským atakem oprášil premiér Zeman při návštěvě Spojených států (viz níže). Kategorii lidí, o nichž hovořil premiér, dokladuje jistý Jan Kopal (23), předseda betonově nacionalistického Národně sociálního bloku: „Amerika sklízí, co zašila. Naše děti mají po létech svůj vzor — Usámu bin Ládina.“ Zahájení leteckých útoků Američanů v polovině října na posice talibánů v Afghánistánu doprovázelo mimořádné zasedání Rady státu. Byl weekend a tak svazáčtí ministři Gross a Tvrdík přišli commode, v košili a teplákové bundě... Vždyť taková válka kdesi za sedmero horami je happening. — Legrační, hezcí kluci. Severoatlantická aliance zařadila mezi oddíly pro válku s islámskými teroristy českou protichemickou jednotku, která si udělala jméno během války v Zálivu. V rámci celosvětového dosud neobjasněného antraxového teroru v polovině října se krátce objevila hysterická vlna také v ČR. Hlášení o podezřelých zásilkách z celé republiky od pondělí odnášeli marnými výjezdy hasiči a policisté. Několik provokatérů a žertéřů na své vtípky doplatilo soudní žalobou. Alespoň někdo funguje, a něco, totiž Fišerovo ministerstvo lékařů. Lékařský odborový klub (LOK) je podle předsedy Milana Kubka letos s platy zdravotníků spokojen. Bílému sou- ručenství se podařilo dosáhnout toho, aby platy lékařů, zdravotních sester i sanitářů rostly rychleji než celostátní průměr. Přesto nebude LOK zahálet a pro příští rok chce žádat růst platů v celém veřejném sektoru o deset procent. Pro rok 2002 LOK požaduje vedle zvýšení platů o deset procent mj. zvýšení příplatku pro zdravotnické pracovníky ze současných deseti na 20 procent Požaduje zvýšení příplatku za práci ve ztíženém a zdraví škodlivé prostředí pro všechny pracovníky. Téměř celou druhou etapu reformy veřejné správy schválil začátkem listopadu kabinet; na výročí prvních krajských voleb. Zákon o obcích má být podle novely doplněn o nový typ obcí, které by na sebe převzaly větší část působností okresních úřadů, s jejichž zánikem se počítá do konce roku 2002. Oprávnění okresů dohlížet na obecní samosprávu bude převedeno na kraje. Krajský úřad bude moci pozastavit platnost obecní závazné vyhlášky či obecního nařízení, pokud bude v rozporu se zákonem. Na úrovni kraje bude zřízen zvláštní orgán, který bude vykonávat správní dozor. Kraj bude podle novely zákona o krajích také metodicky pomáhat obcím při výkonu státní správy. Novela stanoví, že hospodaření obcí s více než 300 obyvateli bude přezkoumávat auditor, menší obce si budou moci vybrat mezi auditorem a krajem. Místo nynějších 76 okresů vznikne na 200 obcí s rozšířenou působností při evidenci osob a sociální agendy, ochraně přírody, povedou živnostenský rejstřík. Zahraničí Američtí politici reagovali po svém a ještě není jasné, zda tažení do nitra Asie není jen válkou Bushovou. Nicméně členské státy Severoatlantické aliance se shodly, že teroristický útok proti USA splňuje podmínky pro použití pátého článku smlouvy NATO o nezbytnosti kolektivní obrany: ozbrojený útok určitého rozsahu proti jednomu představuje útok proti všem. Členské státy se v takovém případě zavazují přispět na pomoc napadeným členům, což se dosud v historii Aliance nestalo. POLYGON 7/2001 5 [pageend7]Leteckými sebevražednými atentáty na Ameriku definitivně skončila studená válka. Do koalice s NATO a Austrálií přistoupilo Rusko, které má stejné nepřátele a jež se tak zbavilo kavkazského Čemého Petra. Ujgur- ských islamistú se ráda zbaví komunistická Čína, Indie má nadeje na uzavření kašmírske šlamastyky. Všichni ostatní zdrženlivě přihlížejí, čeho američtí generálové, jejichž pověst je ovšem velemizemá, dosáhnou. V relativně čerstvé paměti jsou jejich z vojenského hlediska skandální vystoupení v Somálsku, nedotažené irácké tažení, fiasko v Libanonu. Prahu ve druhé polovině září navštívili maďarský president Ferenc Mádl, předseda srbské vlády Zoran Djindjic a Zeman byl v Polsku. Potvrdil, že v zahraniční politice dokáže s chutí postupovat neobratně a nezodpovědně. Formálně podpořil před volbami předsedu Svazu demokratické levice (SDL) Leszka Millera, jehož reformně komunistická koalice byla podle průzkumu veřejného mínění jednoznačným favoritem parlamentních voleb. — Dělalo to dojem, že to chce mít někde dobré. Hergot, ale kde? Státní návštěvou byl v říjnu v Praze mexický president Vicente Fox. Havel při té příležitosti vyslovil názor, že Latinská Amerika může být světu příkladem tolerance. Vyznačuje se totiž, jak usoudil, vysokým stupněm soužití lidí různých etnik, národností, ras, barev pleti a různého náboženského vyznání. Havel chce, aby politici usilovali o to, aby se po atentátech na americká města a odvetném útoku na Afghánistán svět nerozdělil opět na dva tábory. — Jako kdyby někdy byl nějakou Jinou Jednotou, než pouze fysickou. Zeman byl ve stejné době na pracovní návštěvě Německa a v Hamburku se zajímal o situaci kolem přístavních prostorů, které smluvně náležejí českému státu a dosud jsou pod správou zkrachované ČSPL (viz minulý Polygon). O armádních reformách a o společné československé zahraniční jednotce jednal v polovině října v Praze slovenský ministr obrany Jozef Stank, nedávno první velvyslanec západokar- patské republiky v ČR. Stank podepsal se svým protějškem Tvrdíkem smlouvu o vzniku společného praporu pro misi KFOR Vrcholem diplomatického podzimu byla týdenní Zemanova cesta po Spojených státech. Ve druhém listopadovém týdnu jednal a přednášel na západním pobřeží a třešničkou na voňavém likérovém dortu životních úspěchů odrostlého • inženýra ekonomie bylo dvacetiminutové přijetí v Bílém domě. Jinak ovšem hýřil žoviálností a východoevropskou venkovskou hlodavou upřímností, jež obvykle dokáže překvapit a zaskočit všude jinde ve světě, mnohdy už v Praze. Předseda české vlády si stěžoval na vedení Boeingu, že jeho manažeři zanedbávají Aero Vodochody, hovořil o šlendriánu a jejich neschopnosti. Když na jakési přednášce přesvědčoval, že nemá rád buffetovou stravu, neopomněl prohlásit: „Mám rád Ameriku, ale ne její pivo.“ Před návštěvou Bushe ve Washingtonu pustil do novinářů informaci, že české bezpečnostní orgány věděly, že proslulý terorista Atta hodlá v Praze vyhodit do vzduchu budovu bývalého Federálního shromáždění ČSSR/ ČSFR, nyní sídlo rozhlasové stanice RFE/RL. Dostal se tak do zpráv v nejlepších časech velkých televisí. Chytré, ale v Praze ministr vnitra Gross nevěděl, jak se vykroutit z případného obvinění, proč nebyl islámský šílenec zatčen, tak hovořil o „pracovní versi“ úvah, co asi mohl p. Atta v Praze dělat Štrasburk a hradní škůdce Evropský parlament na začátku září formou resoluce zhodnotil kandidáty vstupu do Unie a republice vydal relativně lichotivé hodnocení v oblasti vnitropolitické a jistým způsobem rovněž ve sféře hospodářské. Evropští poslanci jsou nadále nespokojeni s vysokým tunelova- cím risikem firem a zklamáni z malé účinnosti zemanovského humbuku jménem Čisté ruce. Jako pozoruhodná maličkost v hodnocení vystupuje otázka životnosti duty-ířee shopů v republice, o jejichž přežití si poslanci zahráli ping-pong (srov. letošní Polygony). Později ještě přišla výtka od finančníků z Německa, že republika patří mezi státy, které dále udržují některé formy anonymního bankovnictví. Evropané kuriosně konstatovali, že vláda pokročila v řešení cikánské otázky, ačkoli jediným viditelným krokem Zemanova kabinetu byl souhlas s přítomností britských imigračních úředníků na pražském letišti (viz poslední Polygony). Na dvě citlivé struny pražských politiků a jejich troglodytních poraděnků ovšem ve Štrasburku zahráli evropští poslanci dosti drsně. Jeden z bodů hodnocení „vítá vůli české vlády přezkoumat zákony a dekrety Benešovy vlády“ a skupina bodů vyzývá k přezkoumání 6 POLYGON 7/2001 [pageend8]rozhodnutí o zprovoznění temelínské atomov- ky, dokonce iniciuje mezinárodní konferenci o případném financování přestavby JETE pro jiné účely. Byl to pro pražskou veřejněprávní elitu hnus vpravdě z nejodpomějších. Rodinný poklad za sto miliard prošustrovaných havlokorun a ještě k tomu hasičským termínem vyhaslé dekrety... S povděkem později politici přijali zprávu EU, že Brusel bezpečnost Temelína nebude zpochybňovat Takže na řadě byly zase akce rakouských skautíkú na hranicích. Tentýž týden Havel jel do jámy lvové a to, co je na papíru ze Štrasburku, uslyšel živě a učesaněji ve Vídni od spolkového presidenta Klestila. Praha je samozřejmě formulací o „úsilí“ české vlády ve věci dekretů zaskočena a ve skrytu prská. ODS a KSČM se ostře ohradily proti presidentovým výrokům, které pronesl při návštěvě k odsunu Němců. Stínový ministr zahraničí ODS Zahradil nepovažuje za možné, že by se český parlament někdy v budoucnu za odsun omlouval. Předsedové KSČM Grebení- ček a z komunistických poslanců Filip označili za lživé tvrzení, že by v ČR zdomácněl názor, že odsun byl nespravedlivou mstou založenou na etnickém principu, jak ve Vídni prohlásil Havel. Komunista i národní demokrat s logem ODS shodně opakují, že „stejně jako ve všech ostatních případech je i zde třeba odmítnout princip kolektivní viny. Český národ ani česká politická reprezentace proto nemohou nést odpovědnost za individuální excesy spáchané při odsunu, který byl jinak pouze následkem událostí spojených s druhou světovou válkou.“ Havel se podle Grebeníčka a Filipa otevřeně postavil na stranu německých a rakouských re- vanšistických organizací a proti zájmům obyvatel ČR „Člověk, který lže a své lži stále stupňuje, nemá právo být prezidentem České republiky. Václava Havla považujeme za člověka, který škodí svému národu, a měl by neprodleně ze své funkce odstoupit.“ Báječný kšeft s Moskaly Nevyrovnaná obchodní bilance mezi ČR a Ruskem byla hlavním bodem jednání předsedy ruské vlády Michaila Kasjanova. Ministr financí Jiří Rusnok a náměstek ministra financí Ruské federace Sergej Kolotuchyn podepsali pro Rusy snovou smlouvu, podle níž by republika měla získat dvacet miliard korun z ruského dluhu do rozpočtu příštího roku. Dluh ovšem činí zhruba 3,6 miliardy dolarů a smlouva řeší 2,5 miliardy dolarů, asi 95 miliard korun, tedy zhruba dvě třetiny dluhu. Pohledávku za Ruskem odkoupí od české vlády firma Falkon Capital, která za ni zaplatí řádově 20 miliard korun, což představuje asi 20 procent účetní hodnoty. Skandální smlouva, jíž se Zeman chlubil jako malý kluk rozbitým oknem, nebyla kupodivu nijak komentována ani oposicí a převládl názor „ať z nich alespoň něco vypadne“. Ruská vláda několik let označuje čečenské povstalce za součást celosvětového islámského teroru a nyní je srovnává s teroristy bin Ládina. Koneckonců patří Kavkaz s Bosnou a Albánií mezi oblasti, kam saúdskoarabští wahhábité pronikli. V diskusi s Kasjanovem např. jeden z předních politologických mozků v republice, student práv a místopředseda senátu Jan Ruml, odmítl tvrzení, že problémy v Čečně se rovnají problémům, které nyní řeší Spojené státy a NATO. President Havel se tak daleko nepouštěl, jen konstatoval, že „po fázi klidu se partnerské vztahy mezi ČR a Ruskem opět oživují.“ Kasjanov nejenže odjel z Prahy s vynikajícím obchodem, z něhož vyšla česká representace jako klučinové, ale dokázal pražské politmyšá- ky také poučit v diplomacii. Když premiér Zeman, schránka galaktické moudrosti v českém podání, přišel s nápadem, který lze často slyšet např. z Německa, že členství Ruska v NATO ve světě změněném po teroristických útocích na USA nelze a priori odmítat, pokud o něj Rusové projeví zájem, Putinův úředník odtušil, že Rusko nevidí důvod pro rozšiřování NATO: „Jestliže NATO není zaměřeno proti Ruské federaci, tak proč by se mělo dále rozšiřovat.“ Zeman jako by skrytě někomu západně od Chebu vyhrožoval: „Považujeme Rusko nejenom za svého partnera, ale i za svého přítele.“ • STRANY ODS Z letních přestřelek sešlo (viz minulý Polygon), s padajícím listím přišla na partaj před- sjezdová letargie z předem známých výsledků. Místopředseda ODS Miroslav Macek získal za rady rakouské bance Erste při privatizaci České spořitelny několikamilionovou odměnu. Uzavřel s poradenskou firmou najatou Rakušany smlouvu na zajištění „poradenské a konzultační služby vedoucí k získání státního podílu ve spořitelně“ za odměnu deseti miliónů korun. POLYGON 7/2001 7 [pageend9]Macek se stal místopředsedou ODS na jejím ustavujícím kongresu v dubnu 1991, vydržel do podzimu 1992 a formálně se do čela ODS vrátil v prosinci 1996. Okázalý kapitalista hongkongského typu moravského původu to ve stínu amerických událostí vzal hopem a oznámil v září odchod z politiky. Jako by na něco takového čekal: resignoval na stranickou funkci a o žádnou další se v partaji ucházet nebude: „Dnešní atak na moje zcela zákonné podnikatelské aktivity toto moje rozhodnutí pouze a jen urychlil. To, co v rámci podnikání dělám, pokládám za etické.“ — Amen; soudí se, že se Macek dal z politiky vyloučit. Nepřátelsky se na adresu Mackova rozšafného businessu z občanských demokratů téměř nikdo nevyjádřil. Zavládlo pochopení a v top politice se uvolnilo místečko... Jednacímu sálu ostravského kongresu ODS začátkem listopadu dominovalo heslo Odhodlaně - důsledně - spolu. Pro Ostravu společenská událost, pro tuzemskou politickou scénu nijak převratná. „Jsem přesvědčen, že ztráty, způsobené dnešní vládou, nejsou nezvratné a definitivní, a že pokud nám voliči svěří vládní odpovědnost, vrátíme zemi na cestu svobody a prosperity, cestu, kterou jsme nedostali příležitost dovést do konce,“ řekl v úvodním projevu předseda partaje Klaus. ODS podle něj nedovolila, aby „byly všechny původní, těžce vybojované či vyvzdorované principy transformace naší země, které jsme nastartovali a uvedli v život my, ztraceny“. Ostatní strany se prý letos věnovaly hlavně samy sobě, vlastním sporům a soubojům. Bojovně laděný projev Klaus uzavřel partajně logickým konstatováním, že ODS je jedinou rozumnou alternativou, které lze svěřit rozhodující díl odpovědnosti za budoucí osud republiky. Předsedou strany je nadále Václav Klaus (60), místopředsedy Miroslav Beneš (45), Ivan Langer (34), Petr Nečas (36) a Jan Zahradil (38). Jedinou pikanterií kongresu snad byl Klausův slib, že přebírá odpovědnost za výsledky strany ve volbách: „A dodávám, odpovědnost se vším všudy. I s osobními důsledky a závěry, které pro sebe učiním, pokud v našem zápase neuspějeme. Kdybychom neuspěli, tak skutečně nemám v čele ODS co pohledávat“ ČSSD Sociální demokratka Buzková pokračovala v šíření obrazu ukřivděnosti o sobě, pověsti té, jíž svět ubližuje (viz minulý Polygon). Letní fotoaférku už rozchodila. A tak se činovnice dělnické partaje dala v září do novin vypodobnit s briliantovými a perlovými prsteny, jistě nikoli pouťovými tretami. Všichni mohli vidět, že na to má a že to v politice bez ní ani jít nemůže. Volebním leaderem nominoval jednohlasně v polovině září ústřední výkonný výbor vice- premiéra a předsedu strany Vladimíra Špidlu. Jeho volebním manažerem bude lékař a místopředseda partaje pro hospodaření Karel Kobes. Podzimní summit obou směrodatných tuzemských politiků přinesl pohodu a shodu. Zeman a Klaus se v polovině října shodli na potřebě užší spolupráce a intensivnější komunikace mezi vládou a sněmovnou. Velcí mystici malého polistopadového národního obrození se dohodli na tom, že se zasadí o stabilizaci Českých aerolinií urychleným přijetím zákona o vládních garancích jejich pojištění. Probrali změny v oblasti civilní ochrany, zpravodajských služeb a armádě, pohovořili o rozpočtu a rámci světových souvislostí: „Jsme si vědomi, že politikaření a politické hříčky nejsou dneska na pořadu dne...,“ zhodnotil Klaus. - Znělo to stejně důvěryhodně, jako když si český bankovní úředník vzpomene na to, jaký byl za Hitlera odbojář, za Husáka disident a za Havla poctivec. Koala Uvažované spojení Unie svobody a Demokratické unie nelze podle místopředsedy DEU Petra Jančálka chápat jako skutečné sloučení obou stran: „Jde o předvolební manévr, abychom mohli kandidovat na jedné kandidátce.“ Jančálek koncem září nevěřil, že by se strany mohly sloučit ještě letos, neboť prý jeho lidé na to „ještě nejsou připraveni; cílem je, abychom nemuseli překonávat dvacetiprocentní klauzuli pro vstup do parlamentu v případě koalice čtyř stran, která by se měla objevit ve volebním zákonu.“ V říjnu byl však mazaný trik dokonán a ze Čtyřkoalice se stala právně tříkoalice. Předseda DEU Ratibor Majzlík s předsedkyní US Hanou Marvanovou dohodli, že obě partaje půjdou do voleb jako US-DEU a že skupina kolem bývalého lidovce Majzlíka se v řadách unionistů rozpustí. Lidovci ke koaliční fintě přidali ještě moudrost. Hejtman Jihomoravského kraje Stanislav Juránek (KDU-ČSL) v zániku DEU nevidí problém: „Bylo by to přiblížení Alexandru Duma- 8 POLYGON 7/2001 [pageend10]soví, jeho Tři mušketýři byli ve skutečnosti také čtyři.“ - Ke vstupu do sněmovny koale stačí dosáhnout hranici 15 procent. I to je ovšem šílená mez. Snad se richelieuvcům podaří ještě někoho z tuzemské trojky zapíchnout: deset procent je pro spojení US/KDU-ČSL parlamentní tutovka. Spor slavného lidoveckého poslance Miroslava Kalouska se svým stranickým šéfem Cyrilem Svobodou se před soud nedostane (viz Polygon 5/01). Kalousek totiž uznal Svobodovu omluvu a odstoupil od žaloby na ochranu osobnosti. • Ostatní Téměř půl roku po skončení arbitrážního řízení, které se zabývalo žalobou hlavního akcionáře společnosti Central European Media Enterprises (CME) Ronalda Laudera na ČR pro investice do TV Nova, začátkem září londýnský rozhodčí tribunál jednomyslně zamítl všechny nároky na náhradu škody, které byly vůči republice uplatněny (viz Polygon 2 a 3/01). Lauder vycházel ze smlouvy o vzájemné ochraně investic uzavřenou Československem a Spojenými státy v roce 1991. V žalobě po republice požadoval, aby vrátila hodnotu jeho investicím, které ztratily na ceně poté, co Vladimír Železný a společnost CET 21 přestali 4. srpna 1999 definitivně spolupracovat s ČNTS. Výši náhrady vyčíslil Lauder jako rozdíl mezi hodnotou CME před vypuknutím sporu a po něm; podle odhadů jde o částku 400 až 500 miliónů dolarů, tj. asi 16 až 20 miliard korun. Počátek problémů vidí Lauder v roce 1996, kdy podle něj měla česká vláda změnit za chodu pravidla hry, když novelou zákona o rozhlasovém a televizním vysílání fakticky zbavila ČNTS exkluzivity vysílacích práv. Až v polovině roku 1996 Rada pro rozhlasové a televizní vysílání zahájila s Novou správní řízení pro neoprávněné vysílání. O čtrnáct dnů později ve stejné záležitosti rozhodl stockholmský arbitrážní tribunál přesně naopak: proti ČR Republika porušila dohodu o ochraně vzájemných investic s Nizozemím, kde je CME registrována. Pobouření tuzemských ctihodných politiků kdysi nadšených nováckymi sliby bylo hlasité, ale spíše hrané: oni to platit nebudou, ale rozpočet. Nicméně zůstala po jejich slovech ve vzduchu pachuť xenofobních odpovědí — kdo nás to tu chce okrást? Začátkem listopadu pak honěná na Železného postoupila o krok dál. Z pokusu o poškozování věřitele byl vyšetřovatelem zatčen a obviněn právník ředitele Novy Aleš Rozehnal. Jeho stíhání souvisí s dubnovým obviněním Železného z poškozování věřitele. Železný je podezřelý z toho, že společnosti CME způsobil škodu 23 miliónů dolarů. Místo zaplacení podle vyšetřovatele vystavil směnku liechtenstein- ské nadaci Astrona Foundation. Rozehnal patřil k týmu právníků, kteří měli na starosti přípravu smlouvy s Astronou. Železný uzavřel s Astronou smlouvu po prodeji akcií Nova Consulting společnosti CME Enterprises v říjnu 1997. Pokud by obchod s CME byl zrušen a Železný dostal Novu Consulting zpět, Astrona ji od něj měla za stejnou cenu koupit. Akcie ale ztratily hodnotu, a tak Železný místo nich poskytl Astroně směnku. • Veřejnoprávní media žijí jinými starostmi. Pavel Pecháček (61) odešel koncem října na vlasmi žádost z funkce šéfredaktora stanice Český rozhlas 6/Rádio Svobodná Evropa a po osmi letech se vrací do RFE/RL. V téže době si bez překvapení televisní radní vybraní sněmovnou dosadili do své televise jako ředitele dosavadního parlamentem pověřeného Jiřího Balvína. Jeden z patnácti členů Rady ČT, evangelický farář Svatopluk Karásek, po Balvínově volbě resignoval. Rituál byl původně ohlášen na výročí bolševické říjnové revoluce a nejužší výběr radních tvořili stanovený vítěz, dokumentarista Martin Vadas a bývalý programový ředitel Novy Petr Sládeček. * Anekdota o jednom z nejznámějších žijících Čechů z minulého Polygonu stejně vtipně pokračovala v září. Bavič č. 1 ze Strakovy akademie z estrádní tajuplností osvětleného podia oznámil, že jeho vláda požádala Interpol, aby na Viktora Koženého vydal zatykač. Kožený čelí ve světě několika žalobám ze zpronevěry a obstavení majetku pro nezdařenou investici při pokusu o privatizaci ázerbájdžánské státní ropné společnosti. Vzápětí oznámila mluvčí policejního presidia Ivana Zelenáková, že česká pobočka Inter- polu nevydala a ani nemohla na Koženého vydat mezinárodní zatykač, to může jen soud. Ministr vnitra Gross byl rovněž překvapen a povídavý premiér kolečko završil tím, že popřel, že by se tím vláda vůbec zabývala. Kožený vtipkoval ze zahraničí prostřednictvím svých POLYGON 7/2001 9 [pageend11]mediálních kontaktů: „Určitě, pokud české občanství zpět dostanu, budu kandidovat v nadcházejících volbách.“ Svou partaj označil za „kombinaci fiskálně-konzervativní a liberálně- socialistické strany“. V rámci otevírané předvolební kampaně si strana Lidového domu vyšlápla na ikonu kupónové privatisace a nový šéf vyšetřování Miroslav And se uvedl ve funkci (viz minulý Polygon). Policie sestavila Koženého obvinění a vyzvala ještě Borise Vostrého, Bahamáncova souputníka na harvardských stezkách, aby převzali obvinění. Prý sprovodili ze světa do svých kapes z fondů přes jedenáct miliard korun. Rada lidí událost nechávala nepovšimnutu jako neúprimnou akci a jiní se divili, že se obvinění týká pouze tak nízké částky. Kožený rázně: „Obvinění je bolševismem.“ Někdejší tenisový reprezentant a podnikatel Milan Šrejber půjde na pět let do vězení s dozorem za zneužívání informací v obchodním styku. V odvolacím řízení o tom rozhodl koncem září pražský vrchní soud (srov. např. Polygon 4 a 5+6/00). Předseda Českomoravské konfederace odborových svazů Richard Falbr oznámil, že na dubnovém sjezdu s funkcí skončí. V čele ústředny je od roku 1994 a za nejvhodnějšího nástupce pokládá místopředsedu Milana Ště- cha, současně svého kolegu v senátu. V jiném svazu jsou bez předsedy už dnes. V Praze zasedal výkonný výbor UEFA a z 51 míst zůstalo jedno neobsazeno, židle předsedy českého fotbalového svazu. František Chva- lovský je totiž nadále ve vyšetřovací vazbě (viz Polygon 3/01). Fotbalové šíbry to nijak nerozházelo. Kromě slovíček o presumpci neviny a o tom, že v dubnu jsou tak jako tak nové volby, nepochybují o tom, že Chvalovský je členem předsednictva jejich movité organisace. • PRESIDENT Havel na podzim několikrát ochořel. Srdeční arythmie jej postihla koncem září těsně před odletem na oficiální návštěvu Itálie a Malty a z ruzyňského letiště byl převezen rovnou do Ústřední vojenské nemocnice. Úřadu se s přestávkami věnoval s tradičním zápalem, takže oponenti v podhradí měli často příležitost se hlasitě ozvat nebo si směrem k Hradu odplivnout. Popáté a naposledy uspořádal v polovině října Havel mezinárodní akci Forum 2000. President končí a další mediální atrakce si uspořádá nová hlava státu po svém. Poslední forum bylo v ovzduší celosvětové stísněné situace, před níž roky politologové a ethnografové varují: na pokraji kontuse dvou tolik vzdálených světů. Spisovatel a spolupořadatel pražských setkání Elie Wiesel připomněl, že minulé ročníky se na terorismus „možná naivně“ nezamě- řily a jejich účastníci hovořili o různých nedemokratických režimech. Globalisace, jak literát prohlásil, byla do nynějška klíčovým slovem mezinárodních konferencí. Znamenala zánik hranic; vzdálenost ztratila na významu, podotkl s poukazem na to, jak události v Americe zasáhly celý svět bez ohledu na geografickou vzdálenost: „Ani v nejhorších snech jsme si nepředstavovali, že také terorismus se může globalisovat.“ K tomu Havel spiklenecky: „Domníváme se, že nastal čas vytvářet jakousi velkou duchovní koalici, která by prohlubovala dosud existující snahy o spolupráci světových náboženství a jejich společné úsilí společně se postavit proti silám zmaru ve jménu úcty k životu a důstojnosti člověka, bratrství a rovnosti národů, spravedlivých světových poměrů a ohledu na zájmy budoucích generací. Úkolem takovéto duchovní koalice by bylo hledat a prosazovat základní etické hodnoty, na nichž se shodují všichni lidé dobré vůle, a v duchu těchto hodnot společně působit na život světového společenství.“ Čechy, ostatně jako všude jinde, mají svá panoptika. Třeba tuhle hradní spartakiádu, na níž hvězdou byl Bili Clinton, nebo studentky ze Somálska apod. Myšlenkový tank z Černínova paláce přišel s ještě lepším fórem: Kavan chce se svým tradičním spojencem, řeckým PASOK, usmiřovat islám s Evropou formou jakéhosi dialogu. Premiér Zeman se omluvil z udílení státních vyznamenání 28. října na Hradě: „Ať už si myslím o paní Dagmar Havlové cokoli, respektuji ji jako první dámu a nechci ji uvádět do trapné situace v otázce podání nebo nepodání ruky.“ Presidentova choť a herečka bez angažmá totiž loni během tahanic o Havlovo jmenování Tůmy guvernérem ČNB prohlásila, jak vyslepičil ministr kultury a komentátor Rudého práva Dostál, že už Zemanovi ruku nepodá. Vláda tehdy hnala spor o to, zda je ke jmenování guvernéra nutný ještě premiérův podpis, až před Ústavní soud (viz Polygon 1/01). 10-11.2001 10 POLYGON 7/2001 [pageend12]Přehled hospodářské politiky DUŠAN NOVÁK Základní ukazatelé Meziroční inflace dosáhla v srpnu 5,5%, ve srovnání s předchozím měsícem hladina spotřebitelských cen klesla, o 0,2%. Na poklesu se nejvíce podílelo snížení cen potravin, zvláště zeleniny a ovoce, i uklidnění na trhu masa. Další zlevnění přinesl letní výprodej konfekce a obuvi, značné zvýšení zaznamenaly zahraniční pobytové zájezdy. V září spotřebitelské ceny nečekaně klesly o 0,7%, meziroční růst cen se snížil na 4,7%. Prudce zlevnilo sezónní zboží a nejvíce klesly cen zahraničních zájezdů a potravin. Ke slevě přikročil i Telecom při zřizování telefonních stanic a mobilní operátoři. Ale v září zdražilo vše, co souvisí se zahájením nového školního roku. Letošní inflace ztěžuje život drobným střadatelům. Úroky na termínovaných vkladech nedosahují úrovně inflace, ale jen asi 3%. Také z 55 podílových fondů dosáhly za poslední rok vyššího hodnocení než 4,7% jen čtyři. Míra nezaměstnanosti zůstala ke konci srpna i září na stejné úrovni jako v červenci 8,5%,ale proti loňskému srpnu klesla o půl procentního bodu a v září o 0,3%. Úřady práce evidovaly 440 tisíc uchazečů o zaměstnání a hlásily 60 tisíc volných míst. Poklesu zaměstnanosti zabránil příliv absolventů škol na úřady práce. Během září úřady práce zařadily nově 65 tisíc nezaměstnaných a vyřadily z evidence 69 tisíc osob. Z toho jich našlo práci 47 tisíc a 6 tisíc bylo vyřazeno pro nespolupráci s úřady. Deficit obchodní bilance dosáhl za prvních osm měsíců 84 mid. Kč, za srpen 14 mid. Překvapení však přineslo září, neboť po dvou letech se obchodní bilance dostala do kladné hodnoty.Tuzemské firmy totiž vyvezly zboží a služby v hodnotě 105 mid. Kč, to je o 1,2 mid. Kč více, než činil objem dovozů. K dobrému výsledku přispěl podstatně rychlejší růst vývozu (7,7 %) než dovozu (2,6 %). Zájem o práci tuzemských firem, zejména v elektrotechnickém průmyslu, rovněž zlepšil výsledek zahraničního obchodu. I přes určitý pokles se opět dovážely převážně suroviny a polotovary. Útok Dne 11. 9. po útoku na New York skončila newyorská burza obchodování a svou činnost zahájila znovu v pondělí 17. 9. Ve stejný den snížil Fed obě klíčové úrokové sazby o půl procentního bodu. Česká burza zcela podlehla vlivu útoku a 17. 9. se dostala na své historické minimum 320 bodů PX 50. Některé fondy zastavily 12. 9. obchodování se svými podílovými listy, které obnovily až 20. 9. Na otevření newyorské burzy však reagovala také pražská pozvolným zvyšováním. Úroky v celém světě jsou velice nízké, např. japonská diskontní sazba se dostala na úroveň 0,1%. Evropská centrální banka stanovila hlavní úrok peněžního trhu na 3,75%. I při těchto dobrých podmínkách pro investování však indexy evropských burz nadále klesaly. Teprve začátkem října se pražská burza začala zotavovat a koncem měsíce dosáhla srpnové úrovně kolem 380 bodů. Události v New Yorku 11. 9. zasáhly i české spotřebitele. Česká spořitelna ohlásila, že bezprostředně po události vzrostly výběry z bankovních automatů o 33 % nad normální úroveň. Vyšší tržby zaznamenal řetězec Globus. Malé prodejny potravin zaznamenaly větší nákupy zvláště starších lidí, kteří se řídili svými zkušenostmi z války, mladí se již nedostatku potravin nebojí. Supermarkety však odhadují, že s oživením ekonomiky spotřeba v Česku plynule roste po celý rok. Z pražské burzy však odcházejí důležité makléřslé firmy pro nedostatek obchodů. Maďarský ministr financí proto navrhl sjednocení budapešťské, varšavské a pražské burzy., Americké firmy v ČR věnují džihádu velkou pozornost McDonald's ujišťuje tisk, že společnost má vypracované postupy řešení krizových situací a každý zaměstnanec prošel školením. Společnost Procter a Gamble, výroba mýdla v Rakovníku, důsledně prověřuje vlastní pracovníky, hosty i montéry, kteří provádějí údržbu, a též uklizečky. Suroviny dodávají prověření dodavatelé. Thermo King v Kolíně dodává chladící zařízení a všichni zaměstnanci dodržují zpřísněná bezpečnostní opatření, jejich obsah je však vnitropodniková záležitost Aero Vodochody s účastí firmy Boeing zpřísnilo POLYGON 7/2001 11 [pageend13]kontroly vstupu, rozšířilo strážní činnost na hranicích závodu a znovu prověřilo členy ostrahy. Burza Komise pro cenné papíry (KCP) upozornila začátkem září na 22 firem, které nabízejí v ČR investiční služby bez povolení. Lidé hledají prostřednictvím těchto firem zhodnocení kapitálu, ale vystavují se nebezpečí, že o svoje peníze přijdou. Někteří obchodníci proti svému uvedení v seznamu protestují, jiní svou nabídku z internetu stáhly. Určité firmy tvrdí, že žádné investice pro zákazníky neorganizují, ale pouze informují o možnostech. Komise uveřejnila seznam pro varování a teprve kdyby firmy investiční služby poskytovaly, zavede s nimi řízení. KCP opakovala svoje varování (HN 30. 10.) a uveřejnila jména 12 podezřelých firem, které zůstaly v seznamu a stále nevlastní povolení ke službám obchodníka s cennými papíry ani nedisponují povolením ke kolektivnímu investování. Mimoburzovní RM-Systém vyloučil s platností od 1. listopadu z obchodování 59 emisí cenných papírů, jejichž vydavatelé jsou v likvidaci. Dosud bylo v RMS 1074 emisí, z nichž asi 800 musí do konce roku trh opustit Příčinou je přísnější novela zákona o cenných papírech, která stanoví jako základní měřítko pro ponechání na trhu velikost emise 34 mil. Kč a podíl akcií mezi menšími investory alespoň 25%. RMS plánuje vyřadit většinu emisí jednorázově 22. prosince, podle předpokladů by mělo v obchodování zůstat necelých 400 emisí. Majitelé vyřazovaných akcií mají měsíc a půl, aby se svých v budoucnu neobchodovatelných akcií zbavili. Prodej těchto papírů však bude obtížný, neboť se velmi málo kupují.Také pražská burza bude vyřazovat, ale pouze asi 13 cenných papírů. Česká měna dosáhla 3. 10. kurzu 33,50 Kč za euro, tj. nejvíce ve své historii, což odpovídá 17,21 Kč za DEM. Příčinou tohoto zhodnocení je prodej Komerční banky francouzské Société Générale, která zaplatí 40 mid. Kč. Tato částka však bude uložena v devizách určitou dobu u centrální banky a směnu ústav rozloží, aby posilování koruny dále nepokračovalo. Polovinu z částky dostanou fondy dopravy a bydlení. Předseda železničních odborů si pojistil hrozbou stávky, že dostal svůj podíl 11 mid. Kč do 15. 10., který především použil na výplatu mezd železničářů. Fond bydlení získá 6 mid. Kč a zbytek dostane Konsolidační agentura na úhradu dluhů do konce roku. Kožený „Pirát z Prahy“ je podezřelý z vytunelování Harvardských fondů (HPH) a ve světě je stíhán pro zpronevěru asi půl miliardy USD v souvislosti s ázerbájdžánskou privatizaci. Návrh na předběžné opatření, kterým je představenstvu HPH zakázáno nakládat s majetkem, Městský soud znovu potvrdil v srpnu 2001. Valná hromada holdingu však v srpnu rozhodla, že odkoupí akcie za cenu 600 Kč, ale maximálně 20 kusů od jednoho akcionáře. V lednu nebo únoru příštího roku přijdou údajně na účet společnosti peníze, proto bude HPH proplácet akcie během prvního pololetí 2002. Slib výkupu však představenstvo holdingu již několikrát opakovalo. Vyšetřovatel 18. 9. oznámil, že již skončil shromažďování důkazů a obvinění odfaxoval do Koženého kanceláře na Bahamách. Další obvinění obdržel právní zástupce Boris Vostrý. Oba jsou obviněni z podvodu, poněvadž vyvedli z Harvadských fondů v letech 1995 — 97 akcie v hodnotě 11,5 mid. Kč. Kožený prohlásil, že jde o čistě politický proces, ale je ochotný spolupracovat. Inzeráty, které slibují klientům odkup akcií 20 x 600 Kč, uveřejnily 24. 9. Hospodářské noviny. Zájemci vyplní otištěnou přihlášku a po souhlasu Komise pro cenné papíry dostanou návrh kupní smlouvy. Ochranné sdružení malých akcionářů však považuje nabídku HPH za nezákonnou. Bahamy, kde Kožený (irský občan) sídlí, však zločince nevydávají a nespolupracují s ostatními státy. Vedení HPH zahájilo začátkem října odkup cenných papírů od drobných akcionářů společnosti, neboť údajně získalo miliardu Kč. Soud však jakékoliv obchody a akciemi holdingu zakázal. Akcionáři vyplňují ústřižky inzerátu, kterým HPH nabízí odkup. Představenstvo jim zasílá návrh smlouvy. Když tiskopis pošlou zpátky s ověřeným podpisem, dostanou složenkou peníze. Holding má téměř čtvrt milionu akcionářů. Údajně představenstvo HPH oznámení o zákazu prodeje nedostalo, proto v odkupu bude pokračovat KCP tvrdí, že uzavírání smluv je od počátku neplatné. Akcionářům hrozí, že budou peníze vracet a HPH dostane pokutu do výše až 100 mil. Kč. 12 POLYGON 7/2001 [pageend14]Dané a dluhy Nejvyšší kontrolní úřad věnoval v září jednu ze svých akcí kontrole nedoplatků daní. Při správě daně z příjmů právnických osob počet firem na jednoho úředníka dosahuje 200 až 7000. Proto finanční úřady jsou schopné provádět kontrolu během roku asi u každého padesátého podniku a jen malá část poplatníků projde kontrolou v tříleté Ihůtě, kdy je možno daň doměřit Počet nových firem roste velmi rychle, v roce 1999 se zvýšilo množství poplatníků daně o 30% ve srovnání s rokem 1997. U daně z přidané hodnoty (DPH) je zdrojem nedoplatků lehkomyslnost, s jakou se udělují živnostenská oprávnění bez možností ověřit si adresu firmy. Tito „podnikatelé“ pak vystavují daňové doklady na neexistující zboží, na které odběratelé nárokují nadměrné odpočty DPH. V praxi tento koloběh prochází přes několik společností s ručením omezeným. Ke konci letošního roku by se státní dluh měl zvýšit až na 362 mid. Kč., to je 17% HDP. Dluh se každoročně zvyšuje emisemi státních dluhopisů na úhradu schodku rozpočtu. V příštím roce se má stát zadlužit až na 413 mid. Kč, v roce 2003 podle odhadů MF dosáhne dluh 457 mid. a v roce následujícím 482 mid. Kč. Dluh stárni, zdravotních pojišťoven, mimoroz- počtových fondů a místních rozpočtů patří do druhu veřejného, který by se měl letos zvýšit na 437 mid. Kč. Velké naděje vkládala vláda do splátek ruského dluhu, o kterém se vyjednává již několik let Smlouvu o urovnání části tohoto dluhu podepsali premiéři Kasjanov a Zeman 9. 10. v Praze. Rusko dluží CR 3,6 mid. USD. Delegace se dohodly, že část v hodnotě 2,5 mid. USD odkoupí od ČR soukromá firma Falkon Capital a zaplatí 575 mil. USD (asi 21,5 mid. Kč), tedy 23% účetní hodnoty dluhu. Podle expertů, vzhledem k tomu, jak se ruské dluhy prodávají ve světě, jde o úspěch. Podle smlouvy by měl Falkon zaplatit 16,2 mid Kč již do dvou týdnů od podpisu smlouvy, zbývajících 5,6 mid. Kč pak do konce roku 2004. O firmě Falkon kolují znepokojující informace, ruská vláda však na jejím prostřednictví trvá. Premiér předložil sněmovně 18. 10. rozpočet na příští rok. Zdůraznil, že příjmy vycházejí z reálných odhadů, vládě se podařilo vymoci 20 mid. Kč z ruského dluhu a zlepšit výběr daní. Jedinou slabinou jsou finanční prostředky, které má státní pokladna získat z prodeje přebytečného majetku Českých drah a armády. Po dvou dnech jednání však poslanci všech stran, mimo sociální demokracii, rozpočet odmítli. Nový návrh má kabinet předložit parlamentu do 20 dnů, tak by bylo možné rozpočet schválit do konce roku. Poslanci, zvláště ODS žádají vládu, aby přiblížila rozpočtové příjmy skutečnosti, přehodnotila ztrátu České konsolidační agentury a příjmy z privatizace použila jen na úhradu státního dluhu. Vláda schválila 29. 10. nový návrh rozpočtu, počítá s příjmy 701 mid. Kč a výdaji 748 mid. deficit činí 46 mid. o 6 mid., méně než původní předpoklad. Ministři se snaží splnit doporučení Poslanecké sněmovny, ale opozice chce při státním projednávání uplatnit řadu kritických připomínek. Důchody a přídavky Od 1. 10. se podle novely zákona o sociální podpoře zvyšuje životní minimum o 5,9% a částky, které tvoří nezbytné náklady na domácnost, stoupnou o 12,5%. Osamělému dospělému člověku se životní minimum zvyšuje z 3770 na 4100 Kč měsíčně. Přídavky na děti vzrostou, na nezaopatřené děti nad 15 let na 784 Kč. Porodné se rovněž zvyšuje, u jednoho dítěte z 6400 na 8450 Kč. Zvýší se i podpory pro nezaměstnané a příspěvky na bydlení a další dávky, které se od životního minima odvozují. Vzroste i příplatek pro bezmocnost, vyplácený některým důchodcům. Poněvadž inflace překročila 5% (listopad 2000 — listopad 2001) ministerstvo financí (MF) od 1. 12. zvýší důchodcům penze o 7,8% a průměrný starobní důchod vzroste o 494 Kč. Průměrná výše samostatně vypláceného starobního důchodu tak dosáhne 6810 Kč. V letošním roce činí státní výdaje na valorizaci penzí 1,3 mid. Kč. V říštím roce se na důchody vydá 15,21 mid. Kč, o čtyři miliardy více než letos. Ministr financí počítá s minimální variantou zvyšování důchodů. V souvislosti s rozpočtem se opět diskutuje o výši sociálních přídavků. Nárok na jejich příjem (LN 8. 9.) má téměř každý občan. Požadavky se odvíjejí od násobků životního minima, hranici tvoří jeho trojnásobek. Např. životní minimum rodiny, která má dvě děti ve věku 17 a 21 let, je nyní 12 420 Kč. Stát podporuje tuto rodinu až do výše jejich společného čistého měsíčního příjmu 37 260 Kč! Při tak poměrně vysokém příjmu se rodina mnohdy ani o nároky nestará, neboť o příplatky musí žádat Pokud však v rodině např. se třemi dětmi ve věku 3, 10. a 16 let matka je na mateřské dovoPOLYGON 7/2001 13 [pageend15]lené a otec nezaměstnaný, žádnému se nevyplatí chodit do práce. Jakmile se však děti osamostatní, životní minimum rodiny klesne a tím i nárok na dávky. Lidé se pak ocitají v bezvýchodné situaci: řadu let nepracovali a nemají požadované znalosti. Průmysl Hrubý domácí produkt ČR se v prvním pololetí zvýšil o 4%, ochlazení světové i evropské ekonomiky se zatím Česka nedotklo. V červenci se průmyslová výroba zvýšila (bez vlivu počtu pracovních dnů) o 6,9%. Silný růst způsobil především vývoz, neboť nové provozní kapacity pomáhají udržet vysoké tempo. Zahraniční investoři přinesli finance i moderní technologie a vydělali o 13,8% více. Téměř 42% veškerých tržeb průmyslových podniků pochází z vývozu. Odborníci oceňují, že i při snížené zahraniční poptávce se náš průmysl prosazuje na velmi náročných trzích. Produktivita práce se v porovnání s předchozím měsícem zvýšila o 3,7 bodu na 5,2%. Tržby v červenci proti červnu se zvýšily o 2% na 5,5%. Příčinou je zrychlení mzdové dynamiky a pokles míry nezaměstnanosti. Stavební výroba se v červenci zvýšila meziročně téměř o 20% (po odečtení vlivu počtu pracovních dnů). Vysoký růst způsobila nízká srovnávací základna z minulého roku, investiční poptávka i vládní výdaje. Ve stavebnictví vzrostla i produktivita práce o 21%. V průběhu března přestal poprvé v meziročním měřítku klesat počet zaměstnanců a v červenci jejich počet stoupl o půl procenta. Nominální mzda stoupla téměř o 9% na 15 474 Kč a reálná se zvýšila o 2,6%. V červenci 2001 vydaly stavební úřady 13 tisíc povolení a jejich hodnota dosáhla 20 mid. Kč. Stavební výroba rosda nejvýrazněji u velkých stavebních firem s tisícem a více zaměstnanci. Růst výroby se v srpnu zpomalil meziročně na 3% vlivem klesající poptávky evropských odběratelů. Nejhorší výsledek dosáhla výroba energie, která se meziročně snížila o 6,6%, neboť německá E.ON vypověděla smlouvy s ČEZem. Produktivita práce rostla pětiprocentním tempem, mzdy se však zvýšily pouze o 0,5%. Pokles výroby ovlivnil nízký odbyt zboží dlouhodobého užívání. Poptávka se soustřeďuje na krátkou spotřebu, textil a drogerie. Tržby z průmyslové činnosti se v srpnu zvýšily o 4,7%, ale ceny jen o 1,8%. Z nízkého růstu cen budou mít užitek i spotřebitelé. Vývoj výrobních cen v říjnu ovlivní přechod na zimní cenové tarify elektrické energie. Zahraniční investice Největší zahraniční investice na zelené louce v republice, závod na výrobu obrazovek, se otevřel 11. 9. podle plánu přesně za rok od položení základního kamene v Hranicích na Moravě. Zakládající společnost LG Philips Displeys vznikla fůzí nizozemské a korejské firmy, vlastní 36 závodů ve 14 zemích a zaměstnává 36 tisíc lidí. V Hranicích budou pracovat dvě linky, příští rok se vybuduje ještě třetí, která bude vyrábět širokoúhlé „kyberobrazovky“. Každou hodinu továrna expeduje 400 obrazovek Za první pololetí letošního roku přišlo do ČR téměř 90 mid. Kč zahraničního kapitálu, asi o 5 mid. více než ve stejném období loňského roku. V prvním pololetí mezi významné investory patří elektrotechnická firma Philips (Hranice), výrobce počítačů Foxconn (Pardubice) a Parker Hannifin, autodíly (Chomutov). Nepříznivý je však výsledek platební bilance, neboť celkový deficit běžného účtu za stejné období se prohloubil a činí 43 mid. Kč, tj. dvakrát více než loni. Přímé zahraniční investice táhnou hospodářství vzhůru, ale dočasně prohlubují deficit obchodní bilance. Zatím nejvíce v ČR investují západní společnosti, v druhém pololetí se prosadí Japonci: Toyoda Gosai (au- tosoučástky), Matsushita (mobilní telefony), Shimano (jízdní kola). Sociální Spory mezi zástupci autoškol, dovozci automobilů a ministrem dopravy Schlingern vyvrcholily 5. 9. zablokováním okolí ministerstva dopravy asi 800 automobily. Demonstranti žádali odvolání ministra Schlinga, rezignaci jeho náměstka Holla a ředitele Konečného, úpravu testů pro získání řidičského průkazu a změnu podmínek pro dovoz a hlášení ojetých automobilů. Testy, které začaly platit v lednu 2001, jsou nejasné a obsahují 26 chyb. Do ČR může být dovezeno pouze vozidlo, které není starší 5 let. Blokáda trvala i druhý den, kdy se do politických jednání zapojili předsedové Klaus a Pithart. Odpoledne však po 33 hodinách skončila, neboť dopravní podvýbor sněmovny dohodl ustavení nové komise, ve které budou zasedat i poslanci. Odvolání ministra Schlinga a jeho náměstků zatím demonstranti odložili. 14 POLYGON 7/2001 [pageend16]Jednání za přítomnosti poslanců však rovněž nevedlo k cíli. Dovozci si stěžují na úřady, které vyžadují nesmyslně ověřené překlady technických průkazů. Komisaři vyřadili chybné otázky, ale o změně modelu zkoušek neuvažují. Představitelé vysokých škol tvrdí, že jim ministr školství Zeman slíbil navíc z rozpočtu 2 miliardy Kč a žádal je, aby přijali o 10% studentů více. Peníze však v rozpočtu nejsou. Ministr odmítá odstoupit a tvrdí, že bitva o rozpočet neskončila, existuje stále ještě naděje. Tisk píše o možnostech zavedení školného spojeného s možností půjček pro sociálně slabé studenty, které by alespoň trochu pomohlo, vláda je však proti. Rektoři uvažují o stávce, olomoucká univerzita přerušila na protest 10. 10. výuku na dvě hodiny. Ostatní vysoké školy se zatím nepřipojily. Studenti se obávají, že profesoři nyní budou více vyhazovat z prvních ročníků. Rektoři očekávají, že pokud se nezmění postoj vlády k vysokým školám, v příštích letech budou přijímat méně studentů. Premiér však slíbil, že dvě miliardy pro vysoké školy budou v druhém návrhu rozpočtu. Někteří rektoři však slibu nevěří a čekají až peníze přijdou. V Praze demonstrovali 25. 9. zaměstnanci finančních úřadů za vyšší platy, které dnes dosahují okolo 15 500 Kč. Jejich růst sotva pokryje inflaci. A proto odboráři žádají zvýšení mzdy zhruba o 3000 Kč. Zatím dostávají příplatek za nepodnikání 25% základní tarifní mzdy, který by chtěli zvýšit o 30%, splněním požadavku by stoupl na 55%. Státní pokladna by za toto zvýšení zaplatila asi půl miliardy Kč. Ministerstvo namítá, že v Evropské unii náklady na daňovou správu dosahují 1,1% vybraných daní, v ČR se pohybují kolem 2,3%. Berní úředníci se brání, na vině jsou údajně naše složité předpisy. Ministr Rusnok slíbil, že bude v příštím roce hledat vhodné možnosti, aby mohl alespoň část požadavku splnit. Pracovní síly Do konce třetího čtvrtletí získalo v Německu pracovní povolení 689 internetových odborníků z Česka a Slovenska. Ministr práce SRN připravuje navýšení počtu zelených karet o deset tisíc. V loňském roce se počet studujících v oboru informatika zvýšil o třetinu na 38 tisíc, ale ani to nestačí poptávce. Podnikatelé i experti jsou celkem spokojeni, určité obtíže spočívají v přístupu úředníků a při hledání levnějšího bydlení. Jen 114 českých a slovenských specialistů má hrubý roční příjem vyšší než sto tisíc DEM. Zájem o zelené karty projevují především malé a střední firmy, velké podniky zaměstnávají pouze necelých 30% expertů . Podle průzkumu, který prováděla v létě společnost PricewaterhouseCoopers (LN 5. 10.) by se do zahraničí za prací po vstupu ČR do EU odstěhovalo 16% Cechů v produktivním věku. V osobním pohovoru odpovídalo 846 českých občanů starších šestnácti let Češi nevidí žádné překážky, chtějí dosáhnout vyšší plat a poznat život v jiných zemích. Za nejdůležitější problém považují přizpůsobit se odlišné kultuře. Podobné výsledky předkládají i průzkumy v ostatních kandidátských státech, z Polska však chce emigrovat 40% občanů. Státy Evropské unie vykazují nedostatek určitých pracovních sil. Všechny hledají odborníky na informační technologie a logistiku. Ale nedostatkovým zbožím jsou také kvalifikovaní dělníci, strojaři, frézaři, zedníci i kuchaři. Obecně je zájem o pracovníky s technickým vzděláním a střední i nižší management. Nejvíce Čechů chce pracovat v Německu nebo Rakousku, ale právě tyto země se intenzivně snaží oddálit volný pohyb pracovních sil. V ČR pracovalo v polovině letošního roku 41 tisíc cizinců. Převažují Ukrajinci, kterých bylo 17 tisíc, na černo podle odhadů jich pracuje okolo 10 tisíc. Podle Hospodářské komory práce na černo deformuje pracovní trh, připravuje stát o daně a státní pokladnu zatěžuje o náklady spojené s léčením pracovních úrazů. Pokud chce cizinec v ČR pracovat, musí mít povolení k zaměstnání od úřadu práce a navíc mít dlouhodobé vízum. Na základě kontrol, které loni provedla Cizinecká policie, dostalo 21 firem pokutu ve výši 736 tisíc Kč, že načerno zaměstnávají cizince. Někdy je velmi problematické dohledat firmu, která cizince zaměstnává. Vytvářejí se řetězce smluv o dílo a většinou se jedná o zahraniční firmu, která má sídlo v cizině. Černá kronika Podivné udělování veřejných zakázek (LN 13. 9.) se vyskytlo zvláště v Brně u objednávek na budování městského informačního systému. První objednávku ve výši 25 mil. Kč získala firma Technické sítě Brno, která patří městu. Radní využili paragraf, který dovoluje v mimořádných případech zakázku zadat jednomu zájemci. Pro další dvě smlouvy zjistili, že u nakoupeného zařízení vzniká měsíčně škoda více POLYGON 7/2001 15 [pageend17]než milion Kč. Využili proto paragraf, že zakázky mohou udělit jednomu zájemci, když hrozí vysoká škoda. Proto objednávku dostala firma AG Systems. Jeden pražský advokát tvrdí, že tento účelový postup se zvláště používá na ministerstvech. Při trestním stíhání by musel žalobce prokázat, že stav pro použití mimořádných paragrafu byl navozen uměle, a to je velmi obtížné. Výběrová komise města Brna udělila jednu zakázku dodavateli, který ani nabídku nepodal. Tento případ pracovníci antimonopolního úřadu prošetřují. Hodnotící zpráva Evropské komise (HN 2. 11.) obsahuje výtku, že česká vláda zadává zakázky v rozporu s evropskými normami a její chování je nepřípustné. Vláda má právo zadávat veřejné zakázky bez soutěže pouze ve výjimečných případech, např. při živelných pohromách či jiných katastrofách. Nesouhlas vzbudila skutečnost, že Zeman jmenoval poradce pro privatizaci v petrochemickém, energetickém a plynárenském odvětví. Bez soutěže byl rovněž udělen kontrakt na výstavbu dálnice D 47 na severní Moravě v hodnotě 1,3 mid. USD. Mnohé zahraniční společnosti mají výhrady k privatizaci. Např. belgická Electrabel odstoupila kvůli neprůhlednosti řízení ze soutěže. Plán Ministerstva průmyslu na poskytnutí státních prostředků pro restrukturalizaci ocelářství EK odmítla jako nevhodný. Věřitelé ČKD Dukly neodsouhlasili výši nákladů na služby spojené se správou konkurzu, které účtují externí firmy. Celková částka se blíží k úrovni 800 tisíc korun měsíčně. Správkyně Fialová svému poradci Čočkoví platila průměrně 180 tisíc korun měsíčně. Další desítky tisíc šly i na účet firmy Rat, kde je Čoček spolumajitelem. Tato firma zde vykonává poradenství i administrativní práce. Správkyni hrozí, že bude muset část fakturací externistů zaplatit ze svého, od desítek tisíc korun až po několik milionů. Výbor věřitelů za druhé a třetí čtvrtletí odmítl náklady odsouhlasit, neboť je považuje za nepřiměřené. Fialová se hájí, že konkurs má veliký rozsah, proto potřebuje např. mnoho peněz pro právníky. Pokud se věřitelský výbor a Fialová nedohodnou, rozhodne soud. Soudy S bývalým ředitelem plzeňské Škodovky Soudkem měl soudce zahájit přelíčení 15. 10. (MF Dnes 14. 10.), ale musel proces odročit na začátek příštího roku, neboť obhájce utrpěl úraz. Byl by to první případ bývalého šéfa velké průmyslové firmy, který zasedne na lavici obžalovaných. Soudkovi hrozí 5 až 12 let vězení, neboť žaloba ho viní z nedovolených transakcí mezi Škodou a firmami, které mu patří. V prvním případě Soudkova firma NERo získala od Škody půjčku na 315 mil. Kč, jejíž platnost se prodloužila až do roku 2010. NERo zbankrotovala a peníze nevrátí, způsobená škoda činí 113 mil. Kč. Na druhé půjčce na 90 mil. Kč ve směnkách je podepsán Soudek jak za NERo tak za Škodu. Podle žalobce Soudek věděl, že NERo směnky neproplatí. Znalci pochybují, že proces se Soudkem soud vůbec zahájí. Podobně čekají na přelíčení i další bývalí kapitáni českého průmyslu. Dřívější šéf ČKD Jiří Maroušek čelí obvinění z podvodu, neboť převodem akcií strojíren jeho firma Impro připravila stát o 276 mil. Kč. Vyšetřování však ještě neskončilo. Bývalý šéf Poldi Kladno Vladimír Stehlík, který huť přivedl na mizinu, byl obžalován již dříve, ale soud jeho případ vrátil k došetrení. Vyšetřování kampeliček, které se ocitly v konkurzu, stále pokračuje. Pro pád První družstevní záložny Ostrava obvinili vyšetřovatelé sedm osob. Ve vazbě zůstává pouze generální ředitel, ostatní jsou na svobodě, neboť riziko ovlivňování svědků u nich již neexistuje. Obvinění připravili největší záložnu v republice o více než 500 mil. Kč. Někteří pracovali přímo ve vedení záložny, další z peněz neoprávněně získávali prospěch. Např. zástupci 1. DZO uzavřeli smlouvu na koupi pozemku, ale cenu jejich společník neoprávněně nadhodnotil o 6 mil. Kč. Do záložny vložilo 23 tisíc družstevníků 3,3 mid, Kč. Peníze z kampeličky přecházely do družstevního holdingu, který se v konkurzu ocitl koncem července loňského roku a v prosinci byl vyhlášen konkurs na celou záložnu. Elektřina ČEZ upozorňuje, že s elektřinou se začne od příštího roku obchodovat jako s každým jiným zbožím. Do konce roku vloží ČEZ několik desítek milionů korun do reklamy, aby úspěšné zahájil obchodní kampaň. Od příštího roku bude mít prvních 66 největších výrobců možnost vybrat si dodavatele proudu. Počet těchto zákazníků se bude každoročně zvyšovat a od roku 2006 si podle nového zákona vybere každá domácnost. Proto na otevřeném trhu musí výrobci nabízet své produkty. Stejně musí elek16 POLYGON 7/2001 [pageend18]trárenské společnosti postupovat i na liberalizovaných trzích Evropské unie. CEZ již umístil svoje reklamní oznámení na CNN. Tato kampaň je načasovaná i k nadcházející privatizaci CEZ Energetický regulační úřad (ERU) oznámil, že ceny paliv a elektřiny se budou od ledna zvyšovat Domácnosti zaplatí průměrně za elektřinu o 10,7% a za zemní plyn maximálně až o 5% více. Ceny elektřiny se budou regionálně lišit např. Praha bude platit o 12% více, ale jižní Morava o 7% méně. Zvýšení cen u plynu by mělo vést k odstranění dotací, kdy se z tranzitu přes ČR dotují ceny pro domácnosti. Distributoři si stěžují, že výrazné zvýšení cen, za které nakupují u Transgasu, proti konečným cenám snižují jejich marži. Zisk společnosti je menší a plynofikace se zpomaluje. Odborníci nepředpokládají, že by domácnosti odcházely od vytápění plynem. Ceny uhlí nejsou státem regulované a budou se zvyšovat U Severočeských dolů o 3% a ČD zvýší poplatky za dopravu o 8%. Dražší plyn by se měl podílet na růstu indexu jedním a elektřina čtyřmi desetinami procenta. Za předpokladu stejného odběru se výdaje průměrné rodiny na elektřinu během příštího roku zvýší o 975Kč. Korupce Desátá mezinárodní protikorupční konference zahájila svoje jednání 8. 10. v Praze, účastnilo se 1500 delegátů. O ČRje známo, že korupce se jí nevyhýbá, vyskytuje se ve státním aparátu i v armádě a u policie. Loni bylo v ČR za přijímání úplatků odsouzeno 49 lidí, za uplácení 68, nepatrný zlomek skutečnosti. Tisk uvádí, že boj proti korupci vyhlašovalo na konferenci několik ústavních činitelů, ale jejich straníci provádějí činnosti, které přímo napovídají o korupci. Především státní činitelé velmi často používají výjimku o udělení objednávky bez výběrového řízení. Stejného druhu jsou vysoké účty za „služby“, zvláště právní porady anebo objednávky propagačních textů, které nejsou k ničemu. Přejímání vadných výrobků bez kontroly zjistila i armáda, podobně jako nákup přebytečného zboží. Většinou přímé důkazy nikdo nepředložil, ale velmi důvodné podezření zůstává. Tažení proti korupci se podobá boji proti kouření, stále přetrvává. Celkovou zprávu o korupci uveřejnila 15. 10. Transparency International (TI) v Londýně. O ČR se uvádí, že kampaň Čisté ruce přinesla jen dílčí výsledky. „Je to alarmující, porovnáme- li tento počet s více než tisícem obvinění, která vládní protikorupční vyšetřovací orgány vznesly.“ Podle TI je korupce ve skandinávských zemích a v Kanadě takřka zanedbatelná. Nedávné případy nelegálního financování politických stran ukazují, že toto zlo proniklo i do Německa a Francie. TI zveřejnila tabulku, jak občané vnímají korupci měřenou tzv. indexem CPI na základě 14 kriterií. K nejméně zasaženým zemím s nízkými čísly patří Finsko, Dánsko, Singapur. ČR se spolu s Bulharskem dělí o 47. místo, Slovensko je pod číslem 51, Polsko 44 a Maďarsko 31. Různé Česká konsolidační agentura vznikla 1. září 2001 jako nástupce Konsolidační banky. Její vedoucí si však stanovili platy, které vyvolaly u veřejnosti odpor. Proto dozorčí rada složená ze sedmi opozičně smluvních stran (MF 26. 9.) navrhla stanovy, že její členové budou pobírat 45% odměn členů představenstva. Předsedův měsíční plat bude činit 200 tisíc, dalších členů 150 tisíc. Členové dozorčí rady mají zaručeno 70 tisíc Kč a předseda 90 tisíc Kč. Další peníze mohou získat jako odměnu za kvalitní práci. Sociální demokraté však oznámili, že se odměn vzdávají. Tlustý s Doležalem (ODS) věnují odměny na sociální účely. Sněmovna stejně projednává návrh zákona, podle něhož poslanci nebudou pobírat odměny ve firmách s majoritní účastí státu. Ministr obrany Tvrdík ohlásil (HN 24. 10) převratné změny v organizaci státních zbrojovek, neboť vjejich provozu zjistil závažné nedostatky. Podniky a výzkumné ústavy přijdou každoročně resort na dvě miliardy korun, úspory mohou dosáhnout až stamiliony korun, poněvadž propustí možná několik stovek pracovníků. Některé zbrojovky vykazují základní ekonomické nedostatky a ministr nařídil kontrolu jejich hospodaření. O vedení určitých provozů se také zajímá policie. Šest opravárenských podniků soustředí ministerstvo do tří. Všech pět výzkumných ústavů se sloučí do jednoho. Asi 80 firem tvoří zbylá část obranného průmyslu, z nichž jen některé jsou schopné konkurence a ministerstvo je chce zachovat. V Bratislavě manifestovalo 17. 10. asi pět tisíc odborářů proti vládní politice. Účastníci si vzali dovolenou anebo přišli ve svém volnu. Organizátoři ze 37 odvětvových svazů shodně odmítli hospodářskou politiku vlády, aroganci zaměstnavatelů, kteří nepřihlížejí k inflaci a POLYGON 7/2001 17 [pageend19]poklesu reálnych mezd. Manifestace zcela ochromila dopravu ve městě a účastníci absolvovali několikakilometrový pochod k Úřadu vlády a parlamentu. Vyzvali kabinet, aby zastavil hospodářský úpadek a přijal opatření ke zvyšování mezd. Odboráři připomínali, že velká část zaměstnanců pracuje za minimální mzdu 4920 Sk (3700 Kč). Premiér Dzurinda vyčetl odborářským vedoucím, že místo náročné organizační práce v jednotlivých podnicích se snaží zviditelňovat masovými akcemi. ■ JAN MLÁDEK Vzkřísit národní kapitalismus Léta 1990-1997 proběhla v České republice v rámci teorií a praxe národního kapitalismu. Je zajímavé, že tuto doktrínu nikdo z politiků ani ekonomů výslovně neproklamoval, v heslech o privatizaci rychlé a ještě rychlejší, v heslech o liberalizaci všeho nebylo zmínek o národním kapitalismu — o to větší ale byla snaha se takovou myšlenkou řídit. Jak je to možné? Domácím stoupencům transformace šlo zejména o rozdělení majetku a bylo jim dost jedno, čím se to zdůvodní. V tomto smyslu není velkého rozdílu mezi kupónovou privatizací a prodejem na úvěr domácím zájemcům, kteří nemají vlastní kapitál. V obou případech přece byl na konci domácí vlastník (kapitalista). Od počátku transformace existoval v této otázce vskutku celonárodní konsensus, že „cizákům“ se české podniky a další majetek privatizovat nebudou. Jasno měla tehdy vládnoucí koalice, opozice demokratická i méně demokratická. Přesto dnes národní kapitalismus nemáme a od roku 1998 naopak bojuje ČR o získání maxima zahraničních investic. Prvním důvodem úpadku národního kapitalismu je již zmíněný fakt, že nikdy nebyl explicitně, veřejně diskutován. Vznikl ze snahy ukázat, že Češi dovedou podnikat, že se vyrovnají světu, když dostanou pod kontrolu české podniky. Vznikl pochopitelně i z chtivostí po majetku a lakoty. Vznikl také z nostalgie po první republice, ze snahy být znovu před světem hrdý na české značky: ČKD, Tatra, Baťa, Škoda, Budvar, Prazdroj a jiné. Tento český příspěvek k teorii a praxi transformace byl ovšem nalepen na obecnou teorii transformace, která říkala, že je třeba liberalizovat zahraniční obchod, uvolnit ceny, snížit cla a jiné netarifní bariéry, zavést směnitelnost koruny. To vše při vyrovnaném státním rozpočtu za určité sociální pomoci pro „poražené“ v tržní ekonomice. Spojením národního příspěvku a obecné teorie vznikl hybrid, za jehož existenci jsme zaplatili již stovky miliard korun v bankovním systému a hlavně pak v nevyrobeném produktu. Rych- lokvašené kapitalisty bylo nutné mohutně úvěrovat, už jenom proto, že převzali na bankovním úvěru velmi závislé podniky a vlastní kapitál neměli. Po naivním převzetí liberalizačních sloganů a praxe byly tyto firmy navíc vystaveny obrovské vnější konkurenci. Ú nás pak mnozí nechápali a dodnes nechápou, že hlavním zdrojem financování firmy má být financování z prodeje vlastních výrobků a služeb a že úvěr je především na překlenutí časového nesouladu mezi příjmy a výdaji. Tak se stalo, že české firmy zatížené úvěry nebyly a nejsou schopné konkurovat zahraničním firmám, které mají volný přístup na český trh díky skoro nulovým clům a minimu netarifhích bariér. Za těchto okolností mnoho původně poctivých privatízá- torů a podnikatelů změnilo vzorec chování a snažili se dostat (vytunelovat) z kontrolovaného podniku maximum. Stáli totiž před dvěma možnostmi: usilovně pracovat, zaplatit privatizační úvěr, snížit zadlužení firmy a ještě obstát v konkurenci se zahraničními firmami, které nemají transformační problémy, anebo „zabezpečit sebe a svou rodinu“ operacemi, které nemusí mít nutně charakter trestných činů, ale na jejichž konci je téměř vždy zbankrotovaná velká firma předlužená vůči polostátním bankám. Toto schéma převážilo, což se projevilo v poklesu HDP (hrubého domácího produktu, pozn. redakce) v roce 1997 a vedlo k vypuknutí politické a hospodářské krize. Hospodářský propad a nutnost čelit krizi vedly ke změně politiky. Začala ji dočasná Tošovského vláda v dubnu 1998, kdy byl schválen první balík pobídek pro zahraniční investory. Menšinová sociálně demokratická vláda balík ještě rozšířila a později získala i politickou podporu ve sněmovně (byl odhlasován zákon o investičních pobídkách). Vláda navíc jasně řekla, že přímé zahraniční investice chce a že pro ně chce něco udělat. Změna vedla k obnovení hospodářské18 POLYGON 7/2001 [pageend20]ho růstu a k větší integraci České republiky do evropské, globální ekonomiky. Je tedy myšlenka národního kapitalismu zcela mrtvá? Podle všeho nikoli. Globalizovaný prostor není procházka růžovým sadem. Vyžaduje výkon a skrývá mnohá rizika, která lze jen obtížně eliminovat Výkyv hospodářského cyklu ěi jen lepší příležitosti mohou odvést zahraniční investory z České republiky úplně jinam. Industrializaci tak může následovat desindu- strializace — svědectvím jsou některé oblasti jihovýchodní Asie. Proto by nebylo vůbec špatné, kdyby některé významné české podniky zůstaly pod kontrolou domácích podnikatelů. Otázka zní, jak to udělat když první pokus o národní kapitalismus skončil těžkým fiaskem a pod zahraniční kontrolou skončilo více firem, než bylo nutné. Klasické nástroje podpory domácích podnikatelů přitom nejsou v roce 2001 příliš dostupné. Chybí totiž ochrana vnitřního trhu, cla jsou téměř nulová a netarifní bariéry jen málo rozvinuté. Zvýšit cla nelze, protože liberalizace je nezvratný proces, a netarifní bariéry lze zvýšit jen málo. Nejde ani zavést měkké úvěry od bank; zkusila to vláda vedená ODS a skončilo to špatně. Opakovat pokus nelze, je ale možné oddlužit české podniky vůči Konsolidační bance/Konsolidační agentuře jejich prodejem. Předlužené podniky by měly buď dostat ještě jednou šanci prodejem závazků v aukci, a to i s rizikem, že výnos pro stát bude malý. Jinou možností skomírajícího podniku je konkurz. Nejhorší možnou variantou je přesouvání problému do budoucna. Zbývající nástroje nemohou pomoci příliš rychle. Patří sem podpora exportu, podpora vědy a výzkumu, investice do vzdělání, podpora propojování malých a středních firem s velkými. Jinými slovy: vedle podpory přímých zahraničních investic je zapotřebí podpořit i domácí podnikatele. Jedno je však jisté: chráněný trh či měkké peníze jim už žádná vláda nedá. Pak je možné podpořit rychlejší postup českých občanů ve strukturách nadnárodních firem. Čím výše se propracují, tím více mohou pomoci snížit bariéry pro získání zakázek českými podnikateli u nadnárodní firmy. Výše zmíněné problémy nejsou veřejně diskutovány a přitom na jejich řešení závisí blahobyt či bída lidu této země. Přitom existují dva jednoduché závěry. Celou pracovní sílu je především nutné naučit anglicky. Už jen z toho důvodu, že i z domácích firem dlouhodobě přežijí jen ty, které se úspěšně zapojí do mezinárodní dělby práce. Za druhé je nutné poslat za státní peníze několik tisíc studentů na špičkové západní univerzity. Jen tak bude dostatek českých občanů ve strukturách nadnárodních společností. Takto použité peníze by měly daleko větší výnos než většina plánů na záchranu neživotných odvětví českého hospodářství. (Respekt 37/2001, kráceno) Pro porovnání nabízíme čtenářům rozhovor Mladé fronty' Dnes s významným americkým ekonomem a letošním laureátem Nobelovy ceny za ekonomii Josephem E. Stiglitzem, který se zabývá obdobným tématem. STIGLITZ: ČESKÁ CESTA NEBYLA ŠŤASTNÁ Česká cesta pro přechod k tržní ekonomice byla horší než v Polsku, Maďarsku či Slovinsku. „Odmítnutí zahraničního kapitálu při privatizaci a špatné zákony, to jsou hlavní důvody, proč byly jiné země úspěšnější. Výkon vaší ekonomiky je dnes téměř stejný jako na začátku transformace. Otázka je, jestli proces reforem u vás mohl být o něco méně bolestný a úspěšnější“, říká významný ekonom a bývalý viceprezident Světové banky Stiglitz. Mohl, nebo ne? Myslím, že ano. A co se tedy mělo udělatjinak? Například kupónová privatizace musí být vnímána jako ne právě velký úspěch. To je teď jasné mnoha lidem a myslím, že to bylo jasné mnoha lidem i v roce 1992. Už tehdy nikdo nevěděl, jak se bude dohlížet nad kapitálovým trhem, který vznikne. Nikdo nedokázal odpovědět, jak se budou kontrolovat investiční fondy. Trh vše nevyřeší, hlavně ne sklon lidí k nemorálnímu chování, a na to už jsem upozorňoval v roce 1992. Podle vás nepokročila transformace ekonomik v postkomunistickém světě tak daleko, jak by mohla. Problém vidíte hlavně v tom, že nový režim dovolil lidem podvádět a lidé toho využili, často inspirováni nemorálním chováním elit. Základní princip je v tom, že pokud je pro lidi jednodušší zbohatnout tím, že kradou, než kdyby poctivě pracovali, pak kradou. Klíčovým problémem je, že v řadě zemí na začátku transformace bylo snazší krást než vydělat prací. Výsledkem je, že většina kreativních lidí napnula síly k tomu, aby zbohatli nepoctivým způsobem. Neříkám, že by všichni kradli, aleje zajímavé sledovat, jaké nejrůznější způsoby lidé ke zbohatnutí používali. A často jde o legální cesty. To se stalo na začátku. Je u nás dnes jiná situace? POLYGON 7/2001 19 [pageend21]Pozitívni je, že v mnoha zemích je nyní výrazně větší respekt k zákonům a povědomí o tom, jak důležité je dobré zákony mít Většina lidí chápe, že věci typu Harvardských fondů jsou ukázkou krachu tržní ekonomiky. Stále tu však jsou nedostatky, třeba malé povědomí o nutností chránit minoritní akcionáře. Nebo to, že vlivní politici schvalují korupci. U nás někdo z vlivných politiků veřejně schvaluje korupci? Ano, mluvil jsem s takovými lidmi. Autoři kupónové privatizace argumentují tím, že nebyla Jiná cesta. Sami měli dobrý příklad u Škody-Auto — o úspěchu této privatizace se nedá pochybovat Příklad takové privatizace mohl být následován a bylo by tu mnohem více fungujících firem vytvářejících bohatství. Tehdejší politici by vám řekli, že by to nebylo politicky průchodné, že by lidé nestrávili výprodej majetku do rukou cizinců. Za prvé, politici pomohli vytvořit takovou atmosféru, protože sami argumentovali tím, že by se podniky neměly cizincům prodávat V Maďarsku politici řekli — jsme velcí jako Belgie, tam patří mnoho firem cizincům a nic nenasvědčuje tomu, že by Belgie nebyla suverénní zemí. Naopak, máte mnohem více suverenity, když máte silnou ekonomiku! Politická rétorika podpořila nacionalistické obavy. Místo toho měli politici přijít a říci: Chápeme váš strach, ale co máme na výběr? Nikdo tady doma nemá peníze. Takže nikdo nemůže podniky koupit Koupit je mohou leda ti, kteří dostanou půjčky. Ale banky jsou státní a neumějí rozhodnout komu půjčí peníze. Takže stát bude půjčovat spřáteleným lidem a to vede ke korupci. V Polsku, Maďarsku či ve Slovinsku postupovali jinak a jejich pokrok je větší. Podle vás Jsme tedy zaostali oproti ostatním kandidátským zemím, a to kvůli špatné privatizaci. Měli jste nevýhodu v tom, že v Polsku a Maďarsku už dříve existovali soukromí podnikatelé. Ale na druhé straně jste zvolili nejméně vhodnou strategii. Když shrneme vaše slova, tak privatizace byla provedena špatně, zdržování privatizace bank byla chyba. To spolu souvisí, privatizace podniků bez privatizace bank je jen nálevkou na peníze, protože nikdo netlačí podniky k restrukturalizaci. To potvrzuje vaše zkušenost Moderní kapitalismus vyžaduje velké společností. A v jejich případě se u vás neudělalo vše tak dobře, jak bylo možné. Ale na druhou stranu se musím politiků i zastat V určité době jste měli přehnaně restriktivní měnovou politiku, někteří politici o tom věděli, ale byl tu velký tlak ze strany Mezinárodního měnového fondu na udržování této politiky. Politici volali po uvolnění, ale fond vyžadoval opak. A to také mělo negativní dopad na ekonomiku, takže určitě se najdou případy, kdy politici pracovali dobře. Václav Klaus byl proti restriktivní měnové politice. Klaus udělal chybu v tom, že prosazoval kuponovou privatizaci a že podcenil nutnost kvalitních zákonů. Ale správně se zachoval, když kritizoval MME a měnovou restrikci. On by rád věřil, že nebýt toho, vše by fungovalo dobře. A to by rád použil jako svou omluvu. Když už mluvíme o Klausovi a jeho chybách, jaké body byste dal dnešní vládě Miloše Zemana? Je kuriózní, že některé velmi důležité a politicky obtížné kroky, které měly být součástí normální konzervativní politiky — jako třeba privatizace bank — se neuskutečnily až do té doby, dokud se k moci nedostali sociální demokraté. Mix rychlé privatizace, špatného fungování podniků a bankovního socialismu je magnetem pro problémy. Zajímavé je, že v minulostí vláda nedělala to, co měla, a dělala některé věci, které neměla Zprivatizovala podniky a ne banky a neprosadila pravidla, podle kterých by fungovaly. Vláda nyní dělá některé dobré věci, hlavně privatizaci bank. Ta minulá neustále mluvila o volném trhu, ale neprosadila základní věci, které jsou podmínkou pro jeho fungování. (MFD, 11.06.2001, kráceno) ■ UKLIZEČKA A PAN MINISTR MAJÍ V ZÁSADĚ COSI SPOLEČNÉHO: OBA MOHOU SVOJI PRÁCI DĚLAT DOBŘE ANEBO ŠPATNĚ. U PANÍ UKLIZEČKY JE TO HOLT VIDĚT HNED. V. DAVYDOVSKI 20 POLYGON 7/2001 [pageend22]O globalisaci, rozdílných společenských hodnotách a terorismu MIREK KARÁSEK ÚVODEM V posledních číslech Polygonu (4 a 5/01) se objevilo hned několik názorů a polemik, jejichž tématem již není jen Česko, ale téměř vždycky jeho zasazení do světové mozaiky a jeho budoucnost v této mozaice. Debatují se vlastnosti indigenního českého obyvatelstva a jeho sebevědomí, jakož i minulé, přítomné a pravděpodobně i budoucí chování české společnosti a vlády; z čehož se extrapoluje, jak úspěšně (do jaké míry a pokud vůbec) se splní očekávání většiny této společnosti. K tomu se připojily úvahy o škodlivosti vlivu rock’n-rollových idolů a jejich drogové návyky jako příklady pro mladou generaci, kterou tím korumpují. V neposlední řadě do úvah diskutovaných na stránkách Polygonu také patří vztah indigenního českého obyvatelstva nejenom k emigraci, ale k většině mezinárodních incidentů, které se odehrávají buďto v blízké cizině (například Kosovo) anebo se tak či onak budoucnosti Česka týkají (např. EU, ale i Temelín a jeho evropský dopad). Máme zde tedy širokou škálu témat, počínající dešifrováním charakteru (a tedy i chování) společnosti a rozdílem tohoto — pro jednu (řekněme českou) společnost — typického chování či charakteru od určité normy převládající ve většině kulturních společností. Debatuje se zde susceptibilita charakteru a vývoje obecné (a potažmo i české) společnosti k různým exogenním vlivům či faktorům. Je zřejmé, že se bude obsáhle diskutovat i otázka mezinárodního terorismu — zvláště po zničení dvou nejvyšších budov v New Yorku ideologickými loutkami šéf-mujahedina bin Ladina — a Česka, které stojí geograficky na hranici civilizovaného světa. Je zajímavé, že všechna tato témata spolu velice úzce souvisí. Souvisí zejména v oblasti sociopolitické, která, jak jsme několikrát ukázali (např. Plg. 8/2000, str. 20), bezprostředně určuje, ovlivňuje a je naopak zpětnou vazbou ovlivňována oblastí socioekonomickou. Začněme tedy nejdůležitějším faktorem, známým všem vládcům od počátku historie lidstva. CHLÉB A HRY aneb KLID V DOMÁCNOSTI Říká se tomu též vnitrospolečenská homogenita a je to historicky dokázaná snaha všech osvícenějších monarchů, feudálů a (obecně všech) vládnoucích tříd udržet své »poddané«, (a) v hluboké politické netečnosti, a (b) v relativně dobré (t.j. opak k blbé) náladě. Bod (a) se historicky získával fyzickým potlačením či vypovídáním ze země všech šiřitelů neschválených, nových (a tudíž dle definice „revolučních”) myšlenek, konceptů, doktrín (včetně náboženských) a inkvizice a komunistická justice přicházejí téměř okamžitě na mysl jako zářné příldady. Protože, opět historicky vzato, je nová generace vždy nositelkou nových (tj. potenciálně nebezpečných) myšlenek, získal „boj o nastupující generaci” čelné místo na žebříčku důležitosti vnitrospolečenské politiky všech vlád. Klasický příklad neúspěchu byly některé západoevropské země (SRN, Itálie) v 60. a 70. létech se silnou, ostře levicovou a bojovnou studentskou (a nejenom studentskou) frakcí tzv. Rudých brigád (do kteiých patřil mj. i současný německý ministr zahraničí Joschka Fischer). Jsou jisté domněnky, že ideologickým vůdcem a guru tehdejších studentských radikálů byl americký filosof, stojící blízko marxismu, Herbert Marcuse. Některá, neustále omílaná hesla těchto mladistvých vzbouřenců a revolucionářů by tomu nasvědčovala. Tímto se, alespoň v některých státech, promítl původPOLYGON 7/2001 21 [pageend23]ně generační rozpor a rebelie proti starší generaci do nové roviny. A, jak jsme již řekli, různé náhodné okolnosti, včetně vládní politiky, hrály v různých společnostech role ve zcela odlišných řešeních těchto rozporů. Klasickým příkladem úspěchu „boje o mladou generaci” pak bylo podstatné utlumení podobných nálad v USA a ve Velké Británii a jistý úspěch komunistů u české mládeže dík Pavlům Kohoutům, Ritám Klímovým-Budinovým — tato dáma se dokonce stala první velvyslankyní postkomunistického Československa v USA — a vlastně většině později význačných disidentů a nesčetných poputčíků, které se straně podařilo obrátit na “víru” po únoru 1948. K hlavním důvodům úspěchu neutralizace mládeže v USA a Anglii se ještě vrátíme. Netečnost samozřejmě pomáhala udržet i informační izolace a insularizace země a sociální nivelizace. Úspěšnou informační izolací se zejména vyznačovaly všechny komunistické státy a dnes ještě téměř všechny muslimské monarchie a oligarchie. Sociální nivelizace se kromě zemí RVHP, kde samozřejmě byla nutná, zkoušela ještě ve středověku v Anglii za Olivera Cromwella a ve Švédsku, s nevelkým úspěchem, v 60. až 70. létech. Lze též doložit axiom, že každá společnost s určitým historicky “definitivním” třídním rozložením se bránila vzniku nové třídy “zbohatlíků”, pokud se tak dělo na úkor životní úrovně většiny společnosti. Takže na jedné straně společnosti tolerovaly vznik nových tříd podnikatelů během průmyslové revoluce (protože se úroveň většiny nově zaměstnaných členů společnosti prudce zvýšila), ale na druhé straně všichni vládci od nepaměti ostře potlačovali třídu lupičů, loupežných rytířů a lapků. Do toho patří také např. zrušení prohibice v USA, čímž se americká společnost bránila vzniku nové třídy pašeráků alkoholu (např. pověstný Al Capone, ale také otec presidenta Kenne- dyho), kteří tím položili základ dnešních mafií a heroinových kartelů. Na základě tohoto axiomu lze pak snadno dovodit velikost odporu třeba české společnosti vůči vekslákům, stalým kádrům s naloupeným majetkem, tunelářům a podobným dobrákům, kteří by za nebožtíka Karla IV. skončili v hladomornách, zatímco za vlády dvou Václavů se stali málem národními hrdiny (klasickými příklady jsou pánové Kožený, Železný e tutti quanti). Lze ovšem také dovolit, že za určitých podmínek může “blbá nálada” společnosti dokonce i tuto společnost ohrozit (viz Plg. 2/2000, str. 61). V úzké souvislosti se zrušením prohibice v Americe se krátce zmíníme o celosvětovém problému s mnohem nebezpečnějšími návykovými substancemi: heroinu, kokainu, marihuany a dalších derivátů. Přesně jako u alkoholové prohibice předtím, i tady zapracovala morálka zákonodárců a ustavila virtuálně celosvětovou velmi přísnou prohibici na všechny tyto drogy. Stalo se ovšem přesně to, co již napověděla alkoholová epizoda v Americe dvacátých let Makovičky a mari- huánové plantáže zrají po celé Evropě, Jižní Americe, Afganistanu a v Číně a podzemní laboratoře jedou 24 hodin denně. Nové, velmi početné, výborně vyzbrojené a ještě lépe profesionálně organizované gangy, kterým se dnes říká kartely, převzaly distribuci v USA a v Evropě. Zisky jsou obrovské a risk nepatrný, neboť kurýři a distributoři se rekrutují z lidí s čistým rejstříkem a tůn prakticky pro policii nezachytitelných. Pro ilustraci: kapitán Airbusu 310 společnosti Transat, který se stal populárním hrdinou (a očekává též kanadské vyznamenání) tím, že po nepochopitelném vysazení obou motorů nad Atlantikem doklouzal přes 200 mil a také bez motoru přistál na Azorech — čímž zachránil 250 pasažérů od jisté smrti — byl před dvanácti lety v Americe uvězněn za pašování 400kg drog v malém sportovním letadle. Zřejmě bosové kolumbijských kartelů dovedou velmi dobře odhadnout nutné vynikající kvality potřebných “amatérských spolupracovníků”. Společenské ztráty jsou ovšem ještě víc než obrovské. Vytváří se totiž, a geometricky vzrůstá, celá společenská vrstva naprosto závislá na drogách, která, protože se rekrutuje většinou z nižších a nejméně produktivních společenských vrstev, potřebuje extra příjmy na nutný denní fix. Roste tudíž kriminalita: prostituce, krádeže, loupežná přepadení občanů, únosy, vraždy na objednávku za pár dolarů a hlavně také korupce důležitých “činitelů” justičních a policejních aparátů, nemluvě o drastickém zvýšení HIV a potažmo AIDS. A opět, jako červená niť se táhne příběhem vznik nové třídy zbohatlíků, heroinových gangsterů “velkoobchodníků”, ale i distributorů, a veškerého aparátu podporujícího tyto kartely. Za těchto okolností 22 POLYGON 7/2001 [pageend24]již některé vlády změnily kurs a tak vidíme švýcarskou policii rozdávající (v určitých parcích) sterilizované injekční stříkačky, baiy a kavárny v Amsterodamu, kde lze volně (a s tichým souhlasem úřadů) koupit mari- huanové cigarety a popřípadě i zákusky obsahující halucinogeny. Současně v mnoha zemích probíhá vážná diskuse o zavedení státního monopolu na takzvané “rekreační drogy” spolu s přebráním odpovědnosti za destitutní a heroinu propadlé narkomany. Tím by se — postupným snižováním dávek — rozumně regulovala distribuce i tvrdých drog za zlomek dnešní ceny. Kartely a celá třída distributorů by tak ztratila raison d'être podobně jako po zrušení prohibice. Ztracený výsledek? Drastický pokles zločinnosti a korupce. Nakonec uvedeme příklad, jak onen výše zmíněný axiom pracuje v jiné společnosti, ze které, jak se ukazuje, se rekrutují nejdůležitější členové muslimského teroristického podsvětí. Saudská Arábie byla monarchií od počátku. Kromě nomádů se na pobřeží Rudého moře zformovala třída obchodníků, později podnikatelů. Poslední historickou kategorií zde byla a je královská rodina, která, pokud čítala 50 až 100 královských princů (tj. dětí až pradětí vládnoucích monarchů), se všeobecně tolerovala, i když se jí platila procenta z příjmu (tedy jakési nepřímé dané; přímé daně zde nejsou). Se vznikem střední a vyšší střední třídy — v Americe vzdělaných saudských obchodníků, podnikatelů, profesionálů (tedy i vojáků) a administrátorů — se zároveň ukázalo, že tato třída má prakticky zavřené dveře před kariérami, na které by všude jinde svým vzděláním a intelektuální úrovní rozhodně musela aspirovat. Dveře jí zavřel stále se zvyšující stav princů — dnes už jde o 4000 až 10.000 osob — kteří z »boží milosti« vždy obsazovali všechna nejvyšší a vysoká místa ve vládě, v armádě i v národním průmyslu. Část mladé generace, už na universitách infiltrované a obrácené k fundamentálnímu islamismu, se proto obrátila — jednak ze vzdoru ke starší generaci a autoritám (jako mládež v každé společnosti), ale hlavně také ze zoufalství nad bezvýchodností své situace — zády k celkem velmi tolerantní mateřské společnosti a za sovětské okupace Afghánistánu finančně i fyzicky podporovala talibánský odboj. Někteří, možná většina, tomuto fundamentalismu už zůstali věrni. To je, v kostce, případ Osamy bin Ladina a jeho »kamikaze«letcù-teroristù. Když si dosadíme za výše uvedené prince pruské junkery anebo carský kamelot s podobně posvěcenými hlavami a hospodářskou a politickou bezvýchodnost v Německu mezi dvěma světovými válkami a v carském Rusku po první z nich, nepřekvapí, že bin Ladinův případ je v téže kostce skoro tentýž jako případ Lenina anebo Adolfa Hitlera. Za těchto okolností nastoupí k- podpoře vnitrospolečenské homogenity faktor »dobré nálady«. Starořímské »panem et circenses«, »Kraft durch Freude« hitlerovského Německa, oktoberfesty, májové průvody, oslavy MDZ a jiné podobné atrakce dávají zapomenout na nepříjemnosti běžného života. A hlavně také alkohol. Zrušení prohibice v Americe mělo hned trojí dobrý důvod: značné omezení pa- šeráckých gangů (které ovšem posléze místo alkoholu začaly pašovat drogy, dámičky pro kasina a nevěstince a ilegální imigranty; ne nutně v uvedeném pořadí), zaplavení obyvatelstva relativně levným induktorem dobré nálady a zapomnění a nakonec podstatným státním příjmem z velmi vysoce zdaněného produktu. Jak důležitý je alkohol pro vládce, lze ilustrovat bonmotem, pravícím, že jediný důvod pro celospolečenskou revoluci v Sajú- zu by bylo podstatné zvýšení ceny (a současně omezení prodeje) vodky v SSSR. Bonmot možná; fakt ale je, že Gorbačov udělal právě toto a vzápětí urychleně odešel do ústraní. Putin naopak snížil cenu vodky na rozumnou míru, lihovary jedou v Rusku na doraz, a ... Putin se zdá být bezpečně v sedle. Možná, že by v tomto kontextu neškodila erudovaná sociologická studie na kauzální řetězec mezi incidencí zvýšeného prodeje alkoholičtějšího piva — dle posledních mezinárodních srovnání je Česko bezpečně v čele konzumace na hlavu — a stále více patrnou beránčí vlastností české populace. Jestliže jsme řekli, že mladá generace byla a je vždy v popředí vnitrostátních zájmů a ukázali jsme na západoevropské problémy v sedmdesátých letech, pak nejdůležitější faktor zneutralizování nastupující mladé generace (včetně teenagerů) v posledních padesáti létech v USA a Velké Británii je bezesporu fenomen rock n rollu. Uvědomíme-li si tenzi mezi vracejícími se vojáky domů z bojišť druhé světové války a jejich antago- nisty, teenagery, kteří mamě hledají symbol, kterým by ventilovali svoji frustraci nejen z této jen o něco starší generace, ale (a přePOLYGON 7/2001 23 [pageend25]devším) i z generace svých otců a potažmo z autorit vůbec, pak rock'n roli byl virtuálně nebeským darem. Jak významným pomocníkem autorit byl, lze nepřímo dovodit z vysokého počtu rytířských titulů udělených rock n rollovým špičkám ve Velké Británii a oficiální semi-kanonizace těchto špiček v USA. V obou zemích měl ovšem rock n roli rozdílné úkoly; a ovšem, jako téměř vždycky, hlavní protagonisté jsou téměř zapomenuti. V Anglii, vždy třídně rozdělené, byla sedmdesátá léta periodou někdy až neúnosného sociálního postavení části mladé generace. Potenciální sociální rebelie se ale neškodně vybily v hnutí »punks« - které mimochodem funguje, dokonce velmi silně, po celém světě dodnes — jeho patronem byl zpěvák Johny Rotten ze skupiny Sex Pistols. Jak vítaným, byť určitě nechtěným pomocníkem vlády skupina byla, lze vidět ze skutečnosti, že nejméně dva singly, které se staly »hymnami« bezvýhledové mládeže v těch letech - „God Save the Queen“ a „Anarchy in England“ — by v kterékoliv jiné zemi šla kterákoliv skupina za mříže. Sex Pistols se tolerovaly dokonce i obrovské drogové excesy (a v jednom případě dokonce i zabití dívky- fanynky členem skupiny), jejichž zcela mírné obdoby přinesly rozžehnání a zánik daleko slavnějších bandu. V Americe byla šedesátá léta dobou nikoliv sociálních, ale politických a samozřejmě generačních frustrací, které z velké části přinesla do povědomí mládeže neúspěšná vietnamská válka, propagačně a politicky využitá silně levicovým, někdy až komunistickým příklonem značného procenta vysokoškolských učitelů (viz výše vzpomenutý filosof- neomarxista Herbert Marcuse a jeho možný vliv na část filosofických kateder operující v té době prakticky v myšlenkovém vzduchoprázdnu). Co se ale nestalo? Jako na zavolanou se objevilo hnutí »hippies«, vzniknuvší v okolí San Francisca, jehož velekněžkou se stala zpěvačka Grace Slick ze skupiny Jefferson Airplane (později Jefferson Airship). Začalo se tančit při koncertech na loukách, rozhazovat květiny, dlouhé bílé řízy à la Kazi, Teta nebo Libuše se staly módou, všeobecná a všeobjímající »láska a mír« doktrínou (asi nejlépe reprezentovanou koncertem ve Wo- odstocku v roce 1969) a bylo po trablech. Také komunistické oligarchii v Československu bylo ihned jasné, že jakékoliv tvrdé potlačování rock'n rollu je strategická blbost. Revoluční nálady v mladé generaci sice vůbec nebyly, ale podchytit celou věc a tedy i několik mladých generací se zdálo výhodné v každém případě. Problém byl jen v západní provenienci a názvu. I to se vyřešilo. Někdo přišel s názvem big beat a tedy místo angloamerického rockri rollu byl český »bigbit« a po pomalém a opatrném začátku, kdy nikdo přesně nevěděl pokud a co za to — zde se myslí měsíce a roky v kriminále — se to v první polovině 60. let zejména v Praze pod egidou StB rozjelo. V každé skupině byl nejméně jeden amatérský »zpravodaj« s rozkazem hlásit týdně na »čtyřce« co je nového a asi tak každý pátý v obecenstvu. Všichni jsme to považovali za protikomunistické spiknutí a téměř odbojovou činnost ° a obě strany byly spokojené. Mimochodem, propojení bigbí- tu a StB trvalo až do posledních dnů ČSSR; teprve nedávno se objevují zprávy o chlapcích z tzv. »jazzové sekce« a od Plastiku, kteří pravidelně informovali stranu, vládu a všechny mezi tím. Dlužno také vzpomenout srdcelomného dopisu Husáka Karlu Gottovi, ve kterém Gusta zapřísahá »zlatého slavíka«, aby proboha zůstal alespoň formálně ve svazku. Nakonec, co by se pro »klid v domě« neudělalo. NÁRODNÍ POVAHA A GLOBAUZACE Vnitrospolečenská homogenita je de facto funkcí povahy sledované společnosti. Náš třídní s oblibou říkával, že jako třída ideálně představujeme českou společnost: „ ... takové to lidské bláto...“. Podle Peroutky přišel již na přelomu století TGM s myšlenkou, že „...český národ nemá dost charakteru...“ 2I, zatímco nějaká ta desetiletí před ním se vyjádřil český místodržící hrabě Thun, že „ ...Čech je buď hulvát anebo líbá ruce...“. Ať tak či onak, jakýkoliv názor na charakter společnosti (či národa) by měl být přinejmenším výsledkem srovnání s podobnými společnostmi v blízkém čase a prostoru spíše než kategorickým soudem. Takže i když připustíme, že téměř 50 let nonstop okupací pod tím či oním vůdcem — během kterých podstatná část intelektuálně či produktivně nejerudovanějších vrstev byla tak či onak zlikvidována anebo odešla ze země — přece se nabízí srovnání předokupační. V roce 1939 Polsko, jehož politická, hospodářská a tudíž i vojenská vyspělost byla vzhledem k bývalé ČSR zanedbatelná, šlo do 24 POLYGON 7/2001 [pageend26]války proti wehrmachtu s pouhými 35 slabě vyzbrojenými — typické srovnání: kavalerie proti tankům — divizemi 3), a to ještě s nepřátelským Ruskem v zádech. Československá republika měla v roce 1938, kdy síla wehrmachtu byla poloviční ve srovnání s polskou kampaní, 38 prvotřídních divizí — tedy přesně tolik, kolik jich mělo Německo na obou frontách (tj. vč. západní fronty: obrany proti očekávanému francouzskému útoku) ” — a navíc v podstatě dobudovaná opevnění na průchodné části hranic. Později za války pak Poláci ukázali, zejména v nejtěžší bitvě italské kampaně, při které polská brigáda — po několikaměsíčním marném obléhání americkými a britskými oddíly — dobyla Monte Cassina, že jejich národní hrdost až šovinismus je víc než match i pro teorií herrenvolku krmený wehrmacht Zde je asi vhodné vzpomenout na jedinou masovou insubordinaci zaregistrovanou v 2. světové válce. Dopustila se jí část české armády v Anglii, která v červenci 1940 v Chol- mondeley Park odepřela poslušnost svým velitelům B. A ve srovnání nesmíme zapomenout ani na malé Finsko — po staletí švédské kolonie (ještě dnes je většina místních názvů míst na železničních a silničních sítích psána dvojjazyčně: švédsky a finský) — které se v roce 1939 úspěšně bránilo celé Rudé armádě. Takže se znova ukazuje, že Jaroslav Hašek odhalil českou národní povahu nejlépe, okupace neokupace. Tečku za celým odstavcem totiž vhodně udává fakt, že na nočním stolku Jana Masaryka byl ráno po jeho defenestraci nalezen i Haškův notorický opus o dobrém vojáku Švejkovi. Ve srovnání s těmito tristními reminiscencemi je globalizace problémem zcela čerstvým, byť stále rostoucím. Především pro vládnoucí třídy všech odstínů. Pokud se globalizace omezí na hospodářskou a bankovní oblast, tak globalizace způsobila postupným zaváděním high-tech (telegraf, telefon, počítače a satelitové spojení) jen zrychlení a zvětšení kvantity operací. Kvalitativně, tedy politicky, se nic podstatného nezměnilo. Dokonce existují odborné velmi erudované studie, které dokazují, že globální hospodářská nerovnost mezi společnostmi (státy) se snižuje od roku 1985 6I, což by tedy oligarchi- ím jen pomáhalo (viz kauzální řetězec: rostoucí životní úroveň = více »klidu v domácnosti«). Že jsou tyto studie v přímém rozporu s centrálním tématem anti-globalizačního hnutí, které tvrdí, že „ ... globalizace nutně zvyšuje hospodářskou nerovnost ve světě...“ nepřekvapí; heslo všech aktivistů a politických fundamentalistů již od doby Paula Josepha Goebbelse je: ...tisíckrát opakovaná lež se stává pravdou.“ Mnohem povážlivější je pro vládce globalizace informací. Jak jsme opětovně zdůrazňovali, „klid v domácnosti“ je přímo úměrný sociální nivelizaci, politickému útlumu a dobré náladě. Tudíž pokud možno žádné nové třídy lupičů-zbohatlíků a žádný exogenní podnět, který by ukázal, že se jinde vládne třeba mnohem snesitelněji a s lepšími výsledky pro »poddané«. A ten podnět je nyní — dokonce ve vizuální podobě a v živých barvách — k dispozici prakticky všem společnostem na celém světě prostřednictvím televize a satelitů . Na tomto místě je třeba říci, že v některých společnostech — a klasickým příkladem jsou polofeudální společnosti Středního východu — se monarchové či jiní mocipáni snaží zakázat prodej a instalaci satelitu. Tak např. v Saudské Arábii stále platí královský dekret o zákazu satelitního příjmu televizního obrazu. Podobný zákaz platí i v Afghánistánu. Technologie a korupce ovšem vždy triumfuje nad zákonem; zejména v těchto zemích. Jak už jsme řekli ve spojení s bin Ladinern, populační přírůstky a téměř nulové výhledy do budoucna má pro mladou generaci, odchovanou televizí a internetem, jen jeden výsledek, totiž že zvyšuje politickou tenzi v těchto státech. Ale nejenom to. George Tenet, ředitel CIA, řekl začátkem tohoto roku před senátním výborem pro sběr informací (intelligence), že: ... militantní tendence islámu neustále rostou, ale zásobárna potenciálních rekrutů pro jeho teroristické sítě vzrůstá ještě více... mezinárodní teroristické sítě využívají revoluční změny v informační technice ke zkvalitnění svých organizací a možností... zatímco Američané užívají internet k nákupu knih, teroristé užívají internetu k získání informací k výrobě chemických, biologických a jiných zbraní hromadné destrukce, k získání nových peněžních prostředků hledáním nových sponsorů a k hledání nových rekrutů...“ Tím se ovšem dostáváme od problému udržet a co možná zlepšit vnitrospolečen- skou neboli vnitrostátní homogenitu — což je stále cílem všech vládců nad společnostmi POLYGON 7/2001 25 [pageend27](tvořící jednotlivé státy) — k problému vzrůstání mezistátní či mezispolečenské heterogenity, která má přímý vliv na vzrůst možnosti mezinárodních či světových politických konfliktů, včetně válečných (viz Plg. 8/98, str. 61-63). A to je přesně tento faktor, ktetý sehrál hlavní roli v teroristickém útoku na Ameriku dne 11. září tohoto roku se simultánními cíly: New York a Washington. Pro potvrzení této hypotézy nemusíme chodit daleko. Samuel Huntigton v knize The Clash of Civilizations tvrdí, že jakékoliv pokusy šířit západní — anebo americkou — civilizaci budou mít okamžitě za následek tvrdé a nepříjemné odpovědi z prostředí odlišných civilizací, kultur a náboženství 7). Když si nyní spojíme všechny tyto elementy, pak nám zřetelně vyplyne, že globalizace je skutečně pokládaná v mnoha společnostech na světě jako bezprostřední hrozba jejich civilizacím nebo dokonce i jako spiknutí západních národů k nastolení svých institucí a svého žebříčku kulturních hodnot v těchto společnostech. Lze také říci, že pokud nepoznáme, že současná globalizace — jestliže bude znamenat »westemizaci« světa bez ohledu k jiným kulturám, požadavkům a stížnostem jiných společností — nemůže takto fungovat, pak bude Západ a potažmo i celý svět za tento omyl platit velmi vysokou cenu. První splátku jsme již viděli. Teď se zase vrátíme do lůna jedné společnosti, je jedno jaké. Řekli jsme, že společnost je tím lépe ovladatelná, čím víc je apatická. Kromě toho žádná společnost nemá ráda převratné změny ve dvou kategoriích: v sociopolitickém a sociokultumím klimatu a — což jsme již opakovali několikrát — ve vzniku nové kasty lidí, kteří jí doslova berou peníze z kapsy bez reciprocity jakékoliv výhody. Samozřejmě nemáme na mysli daňové úřady, ty byly a jsou historickou a tudíž trpěnou částí téměř všech společností odjakživa. Zde máme na mysli spíše produkt politické globalizace v Evropě: »vládu EU« a veškerý obrovský aparát, který k tomu přísluší. Prostředky na udržování této nově se ustavující třídy euro-byrokratů jdou z kapes daňových poplatníků v celé Evropě a je těžko si představit, že by tyto prostředky kdy přinesly těmto poplatníkům nějaké výhody, kromě toho, že mohou bezvízově cestovat po celém Eurolandu. Nezapomenout, že hospodářská integrace zde již dávno byla a představa, že by třeba Španěl z Cordoby šel pracovat (i za větší peníz) do Liverpoolu či do Maastrichtu, je chimérická. Konec konců ani euroměna není zrovna nejvyhledávanější a Dánsko ji dokonce v posledním plebiscitu zcela tvrdě odmítlo. Přesto tvrdím, že členství v EU je pro Česko jediným východiskem z jinak bezvýchodné situace (viz Plg. 4/01 str. 57). Podmínka ke vstupu totiž implicitně znamená povinnou recepci západoevropských hospodářských, sociálních a pracovně-etických kodexů a uzancí a tím i první krok na cestě k postupnému minimizování moci české oligarchie a k nastolení norem, které by konečně z Česka udělaly civilizovaný a mravně a sociálně osvícený stát, na který se mamě čeká přinejmenším 54 let Jinak se určitých, možná větších, politických změn spojených s účastí v EU není třeba bát zejména když je celkem jistá naděje na zvýšení životní úrovně nejproduktivnější části společnosti, která bude mít otevřený celý evropský pracovní trh. Navíc Česko má velkou tradici v celkem spokojené existenci pod různými nadnárodními potentáty a jeden navíc, tu či onde, revoluci v žádném případě nevyvolá. A i v případě mimořádně nevýhodného politického tlaku třeba hned v otázce Temelína — kdy kancléř Schüssel má pocit, že se nezkoumala hlavně takzvaná nulová varianta, tedy situace, kdy elektrárna vůbec nebyla uvedena do provozu — lze (za podmínek částečné refundace) pravděpodobně ustoupit Položení základu k mravní a etické záchraně společnosti je totiž daleko důležitější na žebříčku společenských hodnot Kromě toho i původní Masarykův politický plán — než mu jej sestřelil Woodrow Wilson — pro československý a pravděpodobně i mnohem obsáhlejší středoevropslty prostor byl založen na švýcarském kantonálním modelu 8). A úplně poslední argument: Jestliže sociální rozklad třetího a hlavně muslimského světa bude pokračovat pak teroristickým ambicím se v budoucnosti mohou efektivněji a pravděpodobně i úspěšněji bránit jen velké, hospodářsky, politicky a bezpečnostně integrované multispolečenské entity. V těch ovšem jakýkoliv vypjaty nacionalilsmus až šovinismus nemá místo. 26 POLYGON 7/2001 [pageend28]ZÁVĚREM V rámci žonglování s několika disjunktivními tématy v různých časových epochách jsme chtěli ukázat, že hlavní problémy jakékoliv společnosti (a tím spíše české) se dají zredukovat na dva jednoduché postuláty: 1. V KRÁTKÉM ČASOVÉM OBDOBÍ DĚLÁ POLITIKA .KLIDU V DOMÁCNOSTI A DOBRÉ NÁLADY“ SPOLEČNOST SNADNO OVLADATELNOU I PRO ZCELA NESCHOPNOU, BA PŘITROUBLOU VLÁDU. 2. ZA VLÁDY NESCHOPNÉ OLIGARCHIE SE SPOLEČNOST - DŘÍVE ČI POZDĚJI — SAMA ZAČNE BRÁNIT SOCIO-EKONOMICKÝM A SOCIO- POLITICKÝM ZMĚNÁM, KTERÉ SNIŽUJÍ JEJÍ ŽIVOTNÍ ÚROVEŇ. Nic převratného v těchto postulátech. V prvním se připomínají snahy vládců všech druhů — v prakticky každé éře historie lidské společnosti — o odvedení pozornosti »poddaných« od šedivé denní skutečnosti. Gladiátorské zápasy, olympijské hry, spartakiády, filmové festivaly, oslavy všeho a všech; všechno se hodí vč. zápasů fotbalových a hokejových lig, biografů a divadel, rockových a klasických koncertů a hlavně všemocné televize a nakonec i internetu. Zmínili jsme se, že v několika instancích pomohla, samozřejmě nevědomky, rock'n rollová scéna s úspěchem stabilizovat vzrůstající tenze i v celkem vážných socio- politických instancích na dvou různých kontinentech. Naopak, televize a internet se z pozice iniciátora dobré nálady anebo nástroje odvedení pozornosti mas od politiky v něktetých státech vyvinula napřed v instrument vnitrospolečenské heterogeni- zace a posléze i ve zdroj vzrůstu mezispole- čenské heterogeniky. Globalizace v oblasti informace se tímto stala nejmocnějším zdrojem politické tenze ve světě a velice pravděpodobným zdrojem globálních ozbrojených konfliktů. Globální terorismus — který ovšem kromě informační revoluci vděčí za svůj vznik ještě druhému postulátu (t.j. historické autoreakci společnosti na sociální propady) a jeho poslední excese — jenom tuto hrozbu podtrhuje. Náš druhý postulát je prakticky variace na ústřední tézi vysokoškolského kursu „Základy marxismu-lenirtismu“, tak jak se vyučoval v hluboké minulosti. Problém je, že jako axiom to neustále platí (a vždy to platilo) pro všechny druhy vládců nad »poddanými« v kterékoliv společnosti kdekoliv na světě. Připomíná nám středověké monarchy nejenom likvidující loupežné rytíře, lapky, ale také Žižkovy válečné vozy (neboť v žádném případě nelze mluvit o husitství jako o zdroji blahobytu pro tehdejší společnost). To ovšem již také zasahuje do problému klidu v domácnosti. Kromě jiného zde záleží hodně na povaze a charakteru té které společnosti. V některých společnostech (Francie 18. století, carské Rusko, „noc dlouhých nožů“ v hitlerovském Německu) se věc řešila drasticky, v Česku například jen „blbou náladou“. Globální dopad toho axiomu — vznik teroristických organiazcí, jejichž raison d'être je údajně boj za sociální spravedlnost zahalenou do religiózních mýtů — představuje ovšem asi největší hrozbu světové civilizaci od odby Džingischána. PRAMENY 1) Autor působil začátkem šedesátých let několik roků v jednom z nejoblíbenějších pražských rockových bandů, takže ví, o čem mluví 2) Tigrid, P., KapesnL průvodce inteligentní ženy po vlastním osudu, Sixty-Eight Publishers Corp., Toronto, 1988, str. 463-464 3) Shirer, W.L., The Bise and Fall of the Third Reich, Fawcett PubL, Greenwich, Conn, 1960, str. 82 4) ib. str. 452 5) Drtina, P„ Československo můj osud, Sv.I, Kniha 2, Sixty-Eight Publishers Corp., Toronto, str. 533 6) Watson, W., „The paradox of inequality", Eh nanciaLPost, Toronto, 9/8/2001, str. Cl 1 7) Crane, D., „U. S. tragedy shows oeril of bad globalization“, The Toronto Star, 12/8/2001, str. E2 8) Shirer, W.L., The Rise and Fall of the Third Reich, Fawcett PubL, Greenwich, Conn., 1960, str. 487 POLYGON 7/2001 27 [pageend29]TOMÁŠ KRYSTLÍK Několik poznámek k islámkým útokům proti USA Podle zprávy ruské tajné služby z března tohoto roku působil na bin Ládinově základné v afghánské provincii Logar jižně od Kábulu určitý počet Čechů a Bulharů jako jediných nevěřících. Čím se tam zabývali, se zjišťuje. Ministr vnitra přiznal, že už vědí o jednom takovém člověku. Německá tajná služba BND dlouhá léta neschopná, neb infiltrována agenty východoněmecké Stasi a KGB, se po útoku vůči USA dostala na výsluní. V tažení proti islámskému terorismu má prý nejlepší jméno. Experti tvrdí, že by se měla stát jedním z hlavních článků k proniknutí do struktur AI Kajdy. Údajně má Bundesnachrichtendienst jako jediná západní tajná služba odposlouchávací středisko na čínském území v blízkosti afghánských hranic, odkud prý pocházejí klíčové odposlechy telefonátů mezi bin Ládinovými přívrženci. Tak mohli Němci spolu s Rusy a Egypťany varovat před možnými teroristickými útoky na Janov v době konání schůzky G8 letos v červenci. Teprve dnes vychází najevo, že Italové uzavřeli nejen vzdušný prostor nad Janovem, nýbrž přisunuli k městu i rakety typu ze- mě-vzduch, aby mohli eventuální útočící letadla včas sestřelit. Podle Husní Mubaraka se egyptská tajná služba 13. června loňského roku dověděla o komuniké bin Ládina, podle něhož měli být na summitu zavražděni prezident Bush se všemi dalšími hlavami států pomocí leteckého útoku. Dále jsme se najednou s několikaměsíčním zpožděním dověděli, že na únor byl proti poslancům Evropského parlamentu v alsaském Štrasburku plánován útok nervovým plynem sarinem. Cíle bin Ládina jsou známé, leč nepříliš často zmiňované v tisku: vyhnat nevěřící z Arabského poloostrova a zaútočit na americké nepřátele. Nutno podotknout, že za vytyčení těchto cílů si mohou Američané do jisté míry sami, protože po skončení války v Perském zálivu nezrušili pro tento účel zbudované dvě své vojenské základny v Saudské Arábii, což tam převládající wahábité považují za urážku islámu. Tento radikální islámský proud považuje za zrádce islámu i celou vládnoucí královskou rodinu. Třetí Ládinův cíl prozradil přeběhlík z AI Kajdy Džamál Ahmed al-Fadl, který se uchýlil do USA Ládin se rozhodl vytvořit světovou říši s miliardou muslimů, které by vládl. Když po útoku prvního letadla na Světové obchodní centrum bylo nařízeno všem letadlům nad Spojenými státy přistát na nejbližším vhodném letišti, vyplývají z dalších útoků dvě věci: protivzdušná obrana Spojených států musela při vydání takového příkazu již vědět, že i další letouny jsou v rukou teroristů a pak, že selhala. Pouhé dvě minuty před dopadem Boe- ingu 767 na Pentagon obdržela Andrewova letecká základna příkaz k jeho sestřelení. Za této situace, i kdyby chtěli, tak jej sestřelit nemohli. Zvlášť ostudné je to pro protileteckou obranu hlavního města, která z principu existence Bílého domu a Pentagonu musí být připravena na vše. Další nebetyčnou ostudou, tentokrát pro FBI, je, že ruský, od roku 1979 sovětský agent v jeho řadách Robert Hanssen dodal Rusům i přísně utajovaný americký bezpečnostní softwarový systém Promis, který měl podle televizní stanice Fox od ruských agentů odkoupit bin Ládin. Je-li tomu tak, tak nejhledanější terorista světa donedávna on-line sledoval veškeré bezpečnostní kroky USA a také veškerá opatření k polapení jeho osoby, tj. mohl si podle toho včas volit úkryty, mohl sledovat snahy o zmražení svých kont a včas přelévat peníze jinam. Nebyl omezen pouze na aktivity USA protože systém Promis používalo vícero spojeneckých vlád. Že bin Ládin tento systém měl, svědčí rozhovor s jedním arabským novinářem těsně po útocích proti USA kdy o všech operacích proti islámskému terorismu věděl. Skutečnost že Hanssen prodal Rusům "přísně utajovanou technologii”, potvrzuje FBI zcela oficiálně. Systém Promis přestaly již používat Velká Británie a Německo. Američané důrazné varovali českou vládu, že budova rozhlasové stanice Svobodná Evro- pa/Rádio Svoboda v Praze vedle Národního muzea může být velmi pravděpodobným dalším cílem islámského terorismu. Budovu začali hlídat policisté s vojáky a ministr vnitra Gross nezapomněl prohlásit že je to jeho iniciativa, jako kdyby nebylo amerického varování. Armáda povolala z jižní Moravy čtyři neozbrojené obrněné transportéry, z nichž dva cestou pro poruchy odpadly. Náčelník generálního štábu vysvětloval, že jsou to jediné kolové obrněné transportéry v české armádě, které nyní slouží jako cvičné, a že nasazení pásových vozidel by poškodilo vozovky. Zřejmě nikdy neslyšel o 28 POLYGON 7/2001 [pageend30]podvalnících, na kterých se tanky a dalšípásová vozidla převážejí! Když nakonec obměnci byli na místě, bylo pod ně nutné podsunout vaničky, aby zachytávaly vytékající olej z motorů a převodovek. K čemu vlastně měly sloužit, když měly zavařené střílny, jsme se dověděli z úst náčelníka generálního štábu Šedivého. Nechtěl prý iritovat Pražany obrněnými transportéry a tanky s namontovanou výzbrojí. Policie zcela uzavřela konec Vinohradské třídy mezi Muzeem a RFE/RL, tři jízdní pruhy silniční magistrály vedoucí kolem budovy RFE/RL ze severu, jeden jízdní pruh z jihu a zakázala průjezd všem nákladním vozům nad 3,5 tuny, které by mohly vézt trhaviny. Nikdo ovšem se nezabýval eventualitou co dělat, kdyby nákladní vůz neposlechl výzvy policistů a řítil se dále k budově rádia. Měl by být snad zastaven střelbou ze samopalu nebo protitankovou střelou? V hustém provozu s okolím plným chodců? Prostě opatření na nic! Vše korunováno faktem, že ulice Španělská, vzdálená asi 200 m od severní strany rádia přes vjezd do železničního tunelu, není hlídána. Vystoupí-li zde z malého autobusu skupina teroristů, ozbrojených protitankovými střelami, dokonají dílo zkázy, aniž jim v tom někdo zabrání. Jak je asi budova rádia hlídána vojskem a policisty, svědčí krádež světlometů z jednoho obrněného transportéru v noci na 3. října Ony světlomety naaranžované ve skleněné krychli pak tři mladí recesisté propašovali do Vojenského historického muzea v Praze s tím, že vracejí věci tam, kam dávno patří. Nic proti recesi, ale debakl s pojízdností obrněných transportérů, nyní zase s ostražitostí po zuby ozbrojených hlídek, svědčí o použitelnosti armády a policie. Zjistilo se, že Egypťan Muhammad Atta, který pilotoval první letadlo proti World Trade Centru, byl vícekrát v České republice. Jednou čekal v tranzitním prostoru letiště na spoj do New Jersey, nejméně jednou se v Praze sešel s druhým sekretářem iráckého vyslanectví v Praze, konzulem Ahmadem Chalílem Ibra- himem Samírem al-Sanim, příslušníkem irácké tajné služby, kterého česká kontrarozvědka sledovala čtyřiadvacet hodin denně. Al-Anim se totiž velmi intenzívně zajímal o sídlo RFE/RL v Praze a v dubnu letošního roku byl z ČR vypovězen. Co měla BIS udělat, je jasné. Schůzky nafilmovat, popřípadě odposlechnout a obrazový záznam rozposlat partnerským tajným službám. Neudělala to. Atta a jeho komplici, kteří navštěvovali stejnou leteckou školu na Floridě, neměli zájem, jak vysvitlo, o klasickou pilotáž, o vzlet a přistávání, nýbrž o prudké změny směru letu za nejvyšší rychlosti. Nikomu z jejich instruktorů to nebylo nápadné. Egyptská policie zadržela dva muže, o kterých předpokládá, že jsou členy Al Kajdy a kteří měli u sebe antrax. Při výslechu přiznali, že jej dostali od členů irácké tajné služby v Praze. Zatímco americké úřady radí obyvatelům, jak zacházet se zásilkou, která může obsahovat spory antraxu, tak aby pokud možno vyloučila jejich vdechnutí a podobně, radí český ministr vnitra Stanislav Gross, že mají věnovat pozornost obsahu z hlediska srozumitelnosti textu nebo výhrůžky, zda dopis není umaštěný nebo zda neucítí ’’takový podivný pocit na prstech”. Ministr vnitra se činí, aby se nakazilo co nejvíce lidí. Když po útoku na USA dvě sportovní letadla narušila zakázaný vzdušný prostor nad jadernou elektrárnou Dukovany a byla stíhačkami přinucena přistát, vyšlo najevo, že nikdo v ČR nemůže nařídit sestřelení civilního letadla, i kdyby směřovalo s teroristickými úmysly na cíl. Pokud by bylo vojenské nebo neidentifikovatelné, bylo by to něco jiného. Čeští skinheadi a jiné extrémistické skupiny překvapivě vyjádřily svůj souhlas s útokem bin Ládinových lidí proti USA České aerolinie vyškolili na začátku roku dva muže s libanonskými pasy na trenažéru ČSA s cockpitem dopravních boeingů. Ne sice oněch dvou konkrétních typů, které byly využity jako živá torpéda, ale rozdíly v pilotáži jsou podle odborníků zcela zanedbatelné. Nezvyklé bylo, že oba muži platili za trenažérový výcvik (1500 USD/h) v hotovosti. České tajné služby nyní pátrají po jejich pravé totožnosti. Američané disponují s odposlouchávacími systémy Echelon, který při výskytu klíčových slov přiřadí pomocí počítače odposlouchávaný telefonát do příslušného elektronického pořadače, a Classic Story, který je schopný rozpoznat hlas určité osoby a rozhovor opět přiřadit do počítačového pořadače, například s názvem ”Usáma bin Ládin”. Problém je ale s vyhodnocováním obrovského množství takto zaznamenaných hovorů, faxů a přenosů dat. Systém Echelon disponuje s více než dvěmi sty špionážními družicemi, z nichž každá je schopna zprostředkovat pozemním stanicím na tři miliony hovorů, faxů a přenosů dat za minutu. Kromě toho mají Američané téměř ve všech zemích západní Evropy, v Mnichově ve čtvrti Trudering, odposlouchávací stanice maskované jako kancelářské budovy nebo továrny, kam jsou vyvedeny všechny klasické i optické telefonní kabely. Dnes, po útoku na USA, se zjistilo, že telefonáty týkající se bombových atentátů proti americkým vyslanectvím v Africe, měly americké tajné služby zaznamenány v paměťoPOLYGON 7/2001 29 [pageend31]vých médiích počítačů již rok a púl před tím, a první hovory týkající se plánování útoku proti Světovému obchodnímu centru jim ležely v počítačích bez povšimnutí dokonce čtyři roky. Navíc velmi podrobná zpráva izraelské vlády o aktivních revolučních islámských elementech v USA, předaná vládě USA počátkem 90. let, kdesi bez povšimnutí zapadla. Z délky příprav na teroristický útok podle vyhodnocených odposlechnutých telefonátů lze s dost vysokou pravděpodobností usoudit, že nepředvídaný velký teroristický útok skupiny atentátníků v dohledné době asi nehrozí, protože USA konečně začaly soustavně vyhodnocovat odposlouchávané telefonáty, takže by jim přípravy k velkému teroristickému útoku neměly ujít Sebevražedné atentáty jednotlivců jsou však pravděpodobné. Na internetu shánějí CIA a další americké tajné služby pomocí inzerátů horečně americké občany znalé arabštiny, paš- tu a dari (dialekt perštiny, kterým hovoří v Afghánistánu tádžická menšina) a nabízejí jim, že projdou-li bezpečnostními prověrkami, budou okamžitě přijati. Ve výroční zprávě BIS za rok 2000 se uvádí, že největší bezpečnostní riziko pro Česko představují Irák, Irán, Jemen a Afghánistán. Pouhé dva dny po útoku proti USA zahájila česká vláda jednání o prodeji 20 cvičných letadel L-39 do Jemenu; ministr zahraničí Kavan se sešel se svým jemenským protějškem Kirbim. Ony "cvičné” letouny se dají během krátké doby vyzbrojit a jsou z nich účinné bitevníky. Tato nehoráznost vyrazila americké vládě dech. Američané mají zájem o záznamy a psychologické profily sto třiceti palestinských Arabů a dalších frekventantů z jiných zemí, kteří se školili ve výcvikovém středisku StB v Zastávce u Brna. Další informace vyžadují i o jejich učitelích a jejich osudech. Tajné služby se přiklánějí k názoru, že na plánu útoků proti USA se mohli podílet bývalí profesionálové z komunistických tajných služeb. Prý již se našly důkazy o spolupráci Bulharů, Čechů, východních Němců a Rusů s lidmi kolem bin Ládina. Pod troskami Světového obchodního centra, jak se zdá, se ocitly i klasické opakující se sklony Spojených států k izolacionalismu, útok je donutil opět k energické a ofenzivní zahraniční politice, přjjmout roli světového četníka a do svého "policejního sboru” jmenovat státy, které jim dobrovolně nebo méně dobrovolně budou v úsilí porazit teroristy pomáhat. Změní se i pojetí demokracie. Západní svět konečně začíná chápat, že demokracii je nutné bránit proti těm, kteří ji zneužívají k boji proti ní. Místo více či méně pasivního přihlížení rejdům extremistů nastoupí aktivita. Zcela jistě se změní i mezinárodní právo. Západoevropanům snad konečně dojde, že se svou zastaralou výzbrojí a absencí vojenské logistiky nemohou držet s brannými silami USA krok, že budou konečně muset uvolnit více prostředků na vojenské účely. Markantně se to projevilo zejména v poslední době. Sbírání zbraní v Makedonii od UÇK sice měly na starosti výhradně evropské jednotky, ale celou logistiku zajišťovali Američané. Německo po útoku na USA bylo schopno jako přímou spojeneckou pomoc nabídnout jednu letku stíhacích letounů typu F 4 starých 40 let. Nasazení modernějších Tornád zabránil prostý fakt, že letky vyzbrojené Tornády byly včetně náhradních dílů přemístěny do Kosova. Pro přepravu jednotek a materiálu na místo daleko mimo vlastní území nemají Evropané moderní transportní letadla. Mrakodrapy v Manhattanu se nemusely zřítit, pokud by byly stavěny klasickou metodou s pevným nosným železobetonovým jádrem. Silné železobetonové jádro přináší vyšší bezpečnost výškové stavbě, ubírá však využitelné plochy na jednodivých patrech, která může být pronajata. Rourová technologie, známá od roku 1968, využívá nosnosti hlavně vnějšího obalu budov, železobetonové jádro je značně redukováno a nese mnohem menší zátěž. Zatímco v Německu u nejvyšších budov a televizních věží na železobetonovém jádru spočívá 60% a na obvodovém plášti maximálně 40% statického zatížení, u obou věží Světového obchodního centra nesl plášť 90% zatížení. Proto byla okna u obou věží WTC tak úzká. Ocelová nosná konstrukce pláště přes všechny tepelné izolace je schopna odolávat vysoké teplotě jen málo. Již při teplotách kolem tří set stupňů Celsia (!) začíná ocel pod zatížením téci. Při extrémním rozdělení zatížení a vysoké teplotě vlivem hoření kerosinu bylo zhroucení budov předvídatelné. Majitel WTC měl z finančních důvodů pojištěnu jen jednu věž. Do 79. patra newyorského, tehdy nejvyššího mrakodrapu na světě Empire State Building, narazil v červenci 1945 v husté mlze americký vojenský bombardér Mitchell B-25 a stavba to přestála bez porušení statiky. Schůdné řešení boje proti sebevražednému terorismu naznačil před rokem Ehud Sprinzak v časopise Foreign Policy. Boj proti sebevražedným atentátníkům bude úspěšný tehdy, bude-li následovat citelná odveta proti teroristickým organizacím a jejím velícím složkám. Ony organizace používají sebevražedných teroristických útoků jen tehdy, pokud s nimi jejich komunita nebo mecenášský stát (i cizí), který je 30 POLYGON'7/2001 [pageend32]podporuje, souhlasí. Sebevražedný terorismus pak mohou zastavit nebo alespoň omezit politické a hospodářské sankce proti společenství nebo státu, ve kterém organizace funguje, spojené s diplomatickým tlakem na zahraniční mecenáše teroristů. Má se využít Achillovy paty všech sebevražedných teroristů - jejich zapojení do rozsáhlé operační infrastruktury, které vždy hrozí větší nebezpečí odhalení než osamělému jedinci. Nelze však vytvořit osobnostní profil budoucího atentátníka, vytipovat jej a zatknout předem. Překvapivé zjištění, že typický psychologický nebo demografický profil sebevražedného teroristy neexistuje, učinil psycholog tela- vivské univerzity Ariel Merarii, když vypracoval osobnostní profily více než padesáti muslimských sebevražedných atentátníků z Hizballá- hu, Hamasu, Amálu a Palestinského islámského džihádu v Izraeli. Pokud se zjistí, že některá organizace začala používat sebevražedný terorismus, má se zaútočit pomocí tajných služeb proti velitelům a důstojníkům organizace, kteří rekrutují, cvičí atentátníky a plánují atentáty. To však vyžaduje dobře fungující síť špiónů, neustálé monitorování potenciálních spolupracovníků teroristické organizace a těsnou spolupráci rozvědek vícero států. V útoku proti takové teroristické organizaci se nesmí polevovat a současně se musí organizace odříznout od svých finančních zdrojů likvidací jejích kont v bankách a kont firem, přes které propírá peníze. Bez ohledu na to, zda existují konkrétní důkazy o plánovaných atentátech, musejí se potenciální teroristé přimět k ústupu. Velkou roli přitom hraje fyzická ochrana potenciálních cílů. Betonová zábrana proti útočníkovi řítícímu se k cíli v nákladním voze s několika tunami výbušniny za zády může působit směšně, ale má svůj účel. Snižuje totiž míru poškození cíle, protože se útočník nedostane do jeho bezprostřední blízkosti a odstrašuje od potenciálního vražedného atentátu. Pro velitele teroristické organizace, kteří nemohou nikdy vědět, kdy budou chyceni nebo usmrceni, je každý sebevražedný atentátník cenný. Nevyšlou jej do akce, nachází-li se cíl v silně hlídané oblasti. Silniční zátarasy, vojenské kontroly na silnicích, policejní kontroly na ulicích, použití psů a automatických detektorů výbušnin může vést k podstatnému snížení terorismu. Zajímavý model zacházení se státy podporujícími terorismus přinesl v The-Wall Street Journal známý popularizující historik Paul Johnson. Vychází s pararely válek s piráty v první polovině 19. století. K pirátům se oficiálně nehlásil žádný stát — stejně jako dnes k teroristům — ale bylo známo, kdo je podporuje. Ve Středozemí především bejové Alžírska, Tuniska a Tripoliska. Evropské státy nechtěly jít do války za osvobození svých občanů, raději je vykupovali. A tak se do věci tehdy vložily mladičké Spojené státy americké. V roce 1805 přešla americká námořní pěchota poušť z Egypta a přiměla tripoliského beje vydat všechny americké zajatce a požádat o mír. O deset let později deklasovaly USA zbývající beje. To už se vzchopila i Velká Británie a v roce 1816 ostřelovalo její loďstvo Alžír. Protože bejové uzavřené smlouvy porušovaly, nezbylo nic jiného než si území států podporujících pirátství podrobit Francie v roce 1830 obsadila Alžírsko a učinila z něj součást Francie, z Tuniska učinila svůj protektorát Itálie svrhla tripoliského beje a vytvořila Libyi, Španělsko získalo Pobřeží barabarů v dnešním Maroku a Tanger byl podřízen Evropské komisi čtyř mocností. Obdobné poměry v Perském zálivu, kde pirátští šejkové byli pod ochranou wahábi- tů (dnešní saudská Arábie) vyřešila v roce 1815 Velká Británie s podporou Egypta, Ománu a Maskatu, států, které tamním pirátstvím trpěly. USA a její spojenci jsou dnes podle této paralely v postavení, kdy budou muset dočasně spravovat teroristické státy. ■ NEJRADIKÁLNĚJI SE S LUSTRACÍ VYPOŘÁDALO MINISTERSTVO ZAHRANIČÍ. TO ŠLO DOKONCE TAK DALEKO, ŽE DONUTILO PROMINENTY S BOLŠEVICKOU MINULOSTÍ OPUSTIT REPUBLIKU. ROZPRÁŠILO JE DOSLOVA PO CELÉM SVĚTĚ — DO SVÝCH ZASTUPITELSKÝCH ÚŘADŮ! V. DAVYDOVSKI POLYGON 7/2001 31 [pageend33]Osama bin Ladin aneb Jak se dělá a ničí terorista MIREK KARÁSEK ÚVODEM Není jistě přehnané tvrdit, že - s výjimkou lidí žijících mimo dosah mediálních informačních zdrojů - celý svět viděl, slyšel či četl o teroristickém leteckém útoku na Ameriku dne 11. září t.r. Detailní zprávy o ztrátách způsobených útokem byly denně (někdy i několikrát denně) zpřesňovány. Totéž platí o informacích spojujících tyto nevídané velké ztráty - ne jenom na životech, ale i ztráty celospolečenské, t.j. kombinace finančních, kapitálových a behaviorálních včetně psychologických propadů - s údajným a velmi pravděpodobným organizátorem tohoto útoku, Osamou Binladinem °. Na rozdíl od pevného zmapování veškeiých efektů této akce je causa - kromě toho, že je religiózně- politická a politicky-teroristická - v mediích daleko méně přesně vysvětlována. Komentáře typu: „...chudoba a pocit bezvýchodnosti plodí nenávist, která pak plodí terorismus...“, které od té doby čteme v novinách a slyšíme v rozhlase a televizi, mnoho detailů a už vůbec ne rozumných vysvětlení neposkytují. Mezitím jsme se dočkali odvetného útoku na Afgánistán. Pokud je ústředním bodem plánování a jediným kritériem úspěchu akce „America Strikes Back“ likvidace Binladina, pak je všechno v pořádku. Pokud půjde jen o zničení základen, válečného materiálu a části branných sil, pak je to jen důkaz, že země NATO zatím nepochopily, oč vůbec jde Osamovi Binladinovi, oč jde jeho rotě a co na to muslimský svět. Důsledkem bude ceteris paribus v otázce terorismu a budoucnosti světa. To ovšem znamená jen odložení šňůry dalších hrůzných teroristických akcí o pár měsíců či o rok. Během 19 let, strávených v Saudské Arábii vesměs ve styku s vrstvou saudské inteligence a s příslušníky vládnoucí oligarchie — ano, poznal jsem také Osamu v jeho předafgánské éře — člověk získá určitou sociálně-ekono- mickou a politickou „mapu“ společnosti. V následujícím textu se pokusím souvislosti mezi touto „mapou“, Osamem Binladinem a mezinárodním terorismem aspoň přibližné nastínit. Rodina a společnost Otec Osamy, Mohamed Binladin, architekt a stavitel, přišel z Jemenu v roce 1932 a usadil se v Riyadu. Stal se osobním přítelem a osobním „architektem“ saudského krále, založil stavební a konstrukční firmu a s královou podporou (a podílem na zisku) začal s modernizací infrastruktuty Saudské Arábie. Dálnice jím vybudované jsou prvotřídní a jeho přestavba mešit a celých městských komplexů v Mekce a Medině zcela unikátní. Náklady a tedy cena byly ovšem astronomické, neboť jeho spojení s králem mu zaručovalo t.zv. „cost plus“-kontrakty. To znamená, že zisk se prostě připočte k celkovým nákladům, ať to stojí co to stojí; na „kolébce islámu“ se prostě šetřit nesmí. Firmu — dnes multibilio- nový (v Americe se miliardě nká bilion — pozn. red.) komplex (v dolarech), ktety provádí stavební projekty v celém světě — vedou tři nejstarší Osamovi bratři. Osama sám se narodil v roce 1957 jako patnáctý syn z dvaapadesáti dětí. Všimněme si dobře této skutečnosti: pro úzké přátelské vztahy s králem a přirozený hon po nových projektech v západním světě je protiamerický (a potažmo protizápadní) terorismus spojený se jménem společnosti pro BINLADIN Corp, asi tak žádoucí, jako ono proverbi- ální „pazdero v řiti“. Přesto někteří příslušníci Binladinova klanu a také někteří příslušníci královské rodiny a řada velice bohatých Saudiů neoficiálně leč neustále Osamu finančně i jinak podporují. Proč? V arabských společnostech existuje prastaré heslo, které se dá přeložit asi takto: Já a 32 POLYGON 7/2001 [pageend34]můj bratr bojujeme proti bratranci, ale já a můj bratranec bojujeme proti cizinci. “ A tím je řečeno a vysvětleno mnohé. Například proč Palestinci, i když představují zdaleka nejopovrhovanější kmen (žádná arabská společnost je za svéprávný národ ani nepovažuje) mezi všemi arabskými etnicita- mi, dostávají jak morální tak i finanční podporu pravděpodobně ode všech arabských států. Vysvětluje se tím i Osamova podpora od rodiny a dalších bohatých soukmenovců, a to přesto, že ho rodina na „radu“ krále formálně vyvrhla v roce 1991, v kterémžto roce také ztratil saudské občanství. Mluvě o rodině, v arabských společnostech s absurdně vysokou porodností (běžně čtyřprocentní i vyšší čistý nárůst) jsou rodiny či klany hodně velké. Rodina Binladinů čítá přibližně 600 dospělých a Osama — ať kdo to je a ať to, co dělaje nejvýše politicky nepříjemné saudsko- arabskému majestátu i rodinnému obchodu — je především a stále Binladin. Čímž jenom potvrzujeme výše uvedené heslo, že v arab- slých společnostech je rodina a potažmo i klan, v nomádských společnostech beduínů pak kmen, základní a vůbec jedinou důležitou jednotkou sociálního, ekonomického a i politického života. Znovu si připomeňme: ,Já s bratrem proti bratranci, já s bratrancem proti cizinci...“. Konec konců zakladateli Saudské Arábie, králi Ibn Saudovi, nezbylo než se postupně oženit s dcerami všech kmenových náčelníků, šejků, aby se mu sjednocení země vůbec podařilo. A další, trochu odlehlý, leč pozoruhodný příklad tohoto kréda: ve druhé světové válce bojovala na východní frontě, a dokonce v první linii, hned vedle proslulé divise „Hermann Göring“ arabská pancéřová divise SS „Hantschar“. Demograficky se tato jednotka skládala z většiny Egypťanů, pak Sudánců, Iráčanů a Syranů. Na první pohled záhada. Ale jen tak dlouho, než si uvědomíme, že tato část arabského světa žila dlouho pod britskou kontrolou a — navzdory osobnostem typu Lawrence z Arábie — zřejmě měla s Angličany jakési nevyřízené účty. Takže se německá propaganda nemusela ani moc namáhat Stačilo rozšířit výše uvedené krédo o pasáž: „...s přátelským cizincem proti nepřátelskému cizinci...“ a hned bylo o jednu divizi víc. Tento druh arabského uvažování si dobře zapamatovali chlapci z CIA, kteří s pomocí pakistanských commandos vycvičili a vyzbrojili tehdy mladé studenty muslimských církevních institutů, zvané Taliban (taliban znamená student). Tito rychlokvašení partyzáni pak začali kolem roku 1989 válku proti ruské branné moci okupující Afgánistán. A pak, když Rusové odešli, se do mocenského vakua vnutil Taliban. Ne proto, že by nabízel Afgáncům nejlepší prospekt „světlých zítřků“, ale prostě proto, že byl nejlépe vyzbrojenou, nejlépe organizovanou a zcela homogenní organizací naprosto dedikovanou svým politickým, a hlavně religiózním cílům. Samozřejmě tato čistě religiózní dedikace se hodila Osamovi, který tyto „užitečné idioty“ (Leninova definice) použil k popostrkování svých megalomanských mocensko-politických cílů. Jistou obdobu lze spatřit v komunistických stranách (třeba zrovna v KSČ) před a po druhé světové válce. Věděli, co chtějí, byli organizováni a jejich dedikace fundamentalismu „komunismu“ byla příkladná, alespoň v začátku. Společenská škoda, kterou společnosti způsobili, byla také zcela na úrovni Talibanu. Je zde ještě ovšem ještě jedna, mnohem význačnější paralela, která současným komentátorům zatím uniká a o které se rozhovoříme později. V čele obou fundamentalistických hnutí (jak komunistického tak muslimského „předvoje“) vždy v začátku stáli relativně vzdělaní příslušníci středních či vyšších středních tříd. Zde je dobré připomenout práci Pavlů Kohoutů, Karlů Kosíků, Ludvíků Vaculíků a j., posléze zliberalizovaných mladistvých poputčíků komunismu. A všichni se hodili. Konec konců Lenin, Trockij a přes 90% původního ÚV KSSS byli buržoázni synkové. Jenže Lenin byl manipulátor a nikoliv dedikovaný a užitečný šíbr. A tak i Taliban nutně potřeboval mladistvé zanícence z bohatých famílií. Našli je v Saudské Arábii a v Egyptě. Na první pohled zvláštní kombinace. Egypt měl odjakživa pověst společnosti, kde je k vidění téměř všecko. Historii jedné z nejstarších civilizací. Relativně silnou vládní třídu, rekrutující se z armády a tudíž téměř sekulární. Na druhé straně silně zfundamentalizovaný klér, toužící po moci. A mezi tím se potácejí masy lidí všech možných sociálních odstínů od hrůzostrašné chudiny po bohaté patricijské klany. Saudská Arábie je něco úplně jiného. Přes 70% světové těžby oleje a pravděpodobně 80% světových (známých) zásob ropy a zemního plynu. Mírná, sunní muslimská náboženská odnož islámu. Současně ovšem silně POLYGON 7/2001 33 [pageend35]tradiční: ženy nesmějí být zaměstnány současně s muži; prakticky tedy vůbec ne (kromě učitelek a zdravotních sester). Také nesmějí řídit auta. Všemu vládne geriatrický sbor zvaný mezi osvícenou částí populace jako „sedm Sudairů“, což je sedm synů oblíbené manželky Ibn Sauda, která pocházela z kmene Sudairi. V čele těchto sedmi statečných je král Fahd, ministr obrany princ Sultán a ministr vnitra princ Turki. Přes polovinu obyvatelstva tvoří nomádské kmeny beduínů, kteří, dle historického práva, smí vlastnit pušku. Dnes je to kalašnikov a tudíž nesmírný potenciál politických ozbrojených tenzí a případného povstání. Konšekventně, hlavně politický a skoro jediný problém, který musí královská rodina (včetně 10.000 princů) řešit, je jakési rozumné „narovnání“ s beduíny. Dostávají tedy pravidelnou měsíční apanáž a přednostní právo vstupu do armády či policie. Znamená to, že prakticky celá armáda a policie se skládá z většinou negramotných beduínů, téměř nevycvičitelných a totálně nedisciplinovaných. V jednom okamžiku v roce 1990 stály na saudské hranici dvě tankové divise saudské armády. Z ničeho nic se objevilo několik bataliónů irácké motorizované pěchoty, provázené několika tanky. Ty dvě gardové divise se zastavily až někde u Rudého moře. Obranu majestátu, státu a hlavně naftových polí, na kterých všechno stojí a padá, tedy nelze ani omylem svěřit saudské armádě. Proto se královská rodina odedávna upnula ke Spojeným státům, které byly napřed v pozici „královského ropaře a zároveň odběratele“ a posléze až v podstatě do dneška fungují jako „protektor — obránce majestátu a státní svrchovanosti a zároveň velkoobchodník s naftou“. Tím se dostáváme k jednomu z klíčových prvků radikalizace až fundamentalizace mladých Saudů. Fundalizační indoktrinace začala již na universitě. Zatímco většina mladíků z mohovitých a nebo vlivných rodin většiny arabských zemí studuje zpravidla v Anglii či v Americe (střední škola v Anglii, vysoká v Americe), někteří dávají z různých důvodů přednost universitám místním. V Saudské Arábii jsou vysoká učení v Jedde, v Riyadu a v Dhahranu. Dhahranská technická universita má sice velmi dobrou pověst, ale problém všech saudských universit je, že — prakticky od revolučního svržení šacha z Iránu — se staly pařeništěm nejradikálnějšího směru v muslimském náboženství. Důvod je politický a souvisel s jistou izolovaností Iránu mezi ostatními, relativně mírnými sunni-muslím- skými státy. Aby naklepl tuto religiózní homogenitu až netečnost v zemích Arabského zálivu, Khomaini poslal do těchto států pátou kolonu v podobě studentů, profesorů a kleriků. Protóže Irán — a tedy potažmo fundamentální a tedy bojová větev islámu — se presentoval jako vítězství muslimů nad „ne- znabožskými uzurpátoiy z Ameriky“, byly zde jisté argumenty, které lahodily uším mladých Saudů z bohatých rodin. Tyto argumenty ovšem nemají téměř vůbec co dělat ani s „nejrevolučnějším“ výkladem Koránu. Tvoří však doktrínu, která je spíše jakýmsi nemanželským dítětem islámského fun- damentalismu s neomarxistickým intelek- tualismem. Islámské kořeny této doktríny položila puritánská sekta Wahabi, která před více než sto lety žila na území pozdější Saudské Arábie a snažila se o purifikaci islámu. Její západní elementy jsou založeny na teorii, že, stejně jako komunismus a nacismus předtím, je radikálně-fundamentální islamismus anglického liberálního ekonoma Hobsona — popularizovanou Leninem Imperialismus — Nejvyšší stadium kapitalismu — a vybroušenou do these padesátých a šedesátých let, tvrdící, že bohatství a moc Západu jsou výsledkem vykořisťování a olupování Třetího světa. Nesmíme ovšem zapomenout, že, stejně jako komunismus a nacismus před tím, je radikálně-fundamentální islamismus — jakkoliv sociálně „obložený“ — jen violentní, heretickou a zpolitizovanou perverzí islámu. A tedy, stejně jako nacističtí a komunističtí vůdcové, i fundamentální vůdcové očekávají především politické či politicko- mocenské řešení spíše než sociálně-politické. Ať či onak, v žádném případě ale nejde ... o běznaděj či bezvýchodnost z chudoby, která plodí nenávist..., která plodí odboj a terorismus..., jak se to podává dnes v médiích. Ony politicko-mocenské argumenty jsou v Saudské Arábii zaktualizované dalším, již uvedeným faktorem: neuvěřitelně vysokými ročními přírůstky populace. Bohužel i v královské rodině. Před 25 lety bylo v Saudské Arábii asi 4000 registrovaných princů, částečně královských, částečně mixovaných (ale vždy princů). Dnes je jich přes deset tisíc. Na zemi s 25 až 30 miliony obyvatel je jich právě dost na obsazení všech vysokých a vyšších 34 POLYGON 7/2001 [pageend36]míst ve vládě, v armádě a ve státně dotovaném průmyslu. Jejich jediná kvalifikace je mnohdy a zpravidla jen titul. Tak tomu bylo odedávna a zvyk je v těchto zemích železná košile. Samozřejmě to nebyl vždycky jen zvyk, ale rozumná vnitrostátní politika dle teorie, že ... s bratrancem proti cizinci, ale s bratrem proti bratranci...; málokdy ovšem bratr proti bratrovi. Problém je, že tito princové sedí na místech, která by podle rigorózních konkursů patřila vrstvě mladých, universitně vychovaných a inteligentních Saudů, kteří kromě znalosti světa, kde většinou studovali, ještě znají velmi dobře nejméně angličtinu; někdy ještě i francouzštinu, historický jazyk arabské inteligence. Čili i v relativně benevolentní monarchii, což ta saudská bezesporu je, se politika „zavřených dveří ke kariérám a tedy i k moci“ transformuje na stále větší nespokojenost mezi vrstvou saudské inteligence. A byl to právě tento syndrom doma zavřených dveří, který vedl část mladé saudské inteligence — již předtím načichlé fundamentální islámskou doktrínou — za hranice; pomáhat Talibanu vyhnat ruskou armádu. A když ne osobně a fyzicky, tedy aspoň peněžními dary. A v této fázi začíná důležitý mezník ve vývoji Osamy Binladina. Již jako student vjedde se, společně s mnoha přáteli, dostal do styku s bojovou frakcí fundamentálního islámu. Jako patnáctý syn měl velmi malou šanci na prestižní pozici v rodinném podniku a ani se, po pravdě řečeno, o to v těchto začátcích příliš nepokoušel. Dobrodružství a možnost praktického naplnění wahabské these „permanentního boje proti nevěřícím“ ho přitahovalo až fascinovalo. Konečně se rýsovalo naplnění jeho ambicí. A tak se začalo — z hlediska západní civilizace zcela košer, ba dokonce podporované CIA — partyzánsko- talibánské období budoucího teroristy. Když potom po několika letech Rusové odešli, octl se mladý Osama najednou bez jakékoliv rozumné perspektivy. A pro tak nesmírně ambiciózního a charismatického mladého muže se najednou zhroutilo současně naplnění jeho života. Vrátil se na čas domů do Jeddy, ale tam na něj žádná spektakulámí kariéra ani v byznyse ani v politice nečekala. Bratři mu pochopitelně nenabídli žádnou vhodnou pozici — nezapomenout, že „vhodná“ pozice po jeho šarži v Talibanu, kde ke konci sloužil de facto jako zahraniční ministr a ministr obrany, by nesměla být nic nižšího než vicepresident v Binladin Corporation. Pak se rychle přihodily dvě věci, které způsobily jeho konečný posun z pozice religiózního fundamentalisty do pozice rebela a konečně politického teroristy. První bylo obsazení Kuwaitu iráckou armádou Saddama Husseina a následné ohrožení Saudské Arábie. Binladin navrhl králi, — zde si připomeňme úzký vztah klanu Binladinů ke královské rodině — že se svou talibánskou armádou zemi ochrání. Saudská královská rodina ovšem pozvala Američany, a když Osama začal remcat a psát otevřené dopisy králi, ten jej napřed nechal internovat vjeddě a posléze nařídil rodině, aby jej oficiálně zavrhla. A tady se začal formovat jeho antiamerický syndrom: moje země dává přednost Americe před Osamou Binladinem. Tím je dobře patrné, že základ jeho antisociálního a specificky antiameric- kého chování nejsou — na rozdíl od ostatních ideologických vůdců islámských funda- mentalistů — ani tak otázky religjóznLčLpolitické potažmo antikapitalistické. jako spíše zhrzená pýcha a touha jeho zatím nesplněného velikášství ukázat, co dovede. Druhý klíčový faktor, který jeho politickou neudržitelnost mohl snadno zpochybnit a pravděpodobně i vrátit Osamu do politicko- religiózního života v Saudské Arábii (čemuž by pravděpodobně dával přednost), rozebereme v dalším odstavci. Zatím budeme jen konstatovat výsledný efekt. „Kostky byly vrženy“ a tak Osama znovu oprášil svoje dávné rebelantství proti starším (otec již zemřel a bratři mu vyplatili jeho podíl, kolem tří set milionů dolarů), proti institucím — v tomto případě nenáviděná instituce, která jej připravila o slávu při obraně země, je Amerika — a proti společnosti representované králem a rozhodl se, že všem s konečnou platností ukáže, kdo je Osama Binladin. Na tomto místě se zmíníme o druhé promarněné příležitosti, která by velmi pravděpodobně měla podstatný vliv na zcela jiné zformování jeho kariéry. Promarněná příležitost se váže na příhodu, o které s výjimkou účastníků (tj. saudského intelektuálního di- sentu, presidenta Bushe seniora a několika jeho poradců) nikdo neví. Jak se dělá islámský terorista Příhoda, — tenkrát zdánlivě nepatrného významu pro Ameriku — které jsem byl jako přímý účastník svědkem, měla ovšem do POLYGON 7/2001 35 [pageend37]značné míry vliv na utváření konečného teroristického profilu Osama Binladina. Jsem si jist, že jako řada jiných rozhodnutí „nepatrných významů pro Ameriku“ (např. zastavení americké armády před Berlínem a Prahou v dubnu a květnu 1945) i tato causa by se retrospektivně řešila úplně jinak. Příběh začal během gulfské války (proti Iráku na zlomu roku 1990/91). V předchozím paragrafu jsem naznačil mocensko-kariémí a z toho plynoucí mocensko-politický problém „zavřených dveří“ saudské inteligenci. Zmínil jsem se o deseti tisících škrholů na všech důležitých postech, jejichž jediná kvalifikace je rodný list (a titul prince). Tohle se samozřejmě saudské vzdělané střední a vyšší střední třídě nelíbilo ani omylem. Kromě její vlastní tvůrčí existence byla v otázce nakonec i existence státu jako takového, neboť stát se může zachovat jen rozvíjením a využíváním schopnosti indigenní inteligence. Od začátku 80. let se celý problém začal vyhrocovat natolik, že se v Saudské Arábii utvořil disent ne nepodobný disentu v ČSSR v těchže letech. Cílem bylo přesvědčit „sedm Sudairů“, že je nakonec i v jejich zájmu utvořit sněm, v arabských zemích zvaný „majlis“, ve kterém by kromě určitého procenta princů byl hlavně zastoupen intelektuální disent a vysoký klér, který v Saudské Arábii byl velmi mírný a celkem neškodný. Zde nutno dodat, že v osvícenějších gulfských státech (Kuwait, UAE, Bahrain) takové instituce již nějaký čas docela úspěšně fungovaly; proslavily se zejména praktickou eliminací společnosti, obzvláště nestravitelných ediktů místních monarchů. Nátlak — dlužno dodat, že nebyl příliš razantní; v království jde hlava dolů za jakýkoliv projev proti majestátu — nevedl k ničemu. Až se náhle dostavila jediná a pravděpodobně poslední šance v podobě velkého kontingentu americké armády v zemi. A ta, pozvaná králem Fahdem, což se stalo poprvé v historii království, dostala za úkol zachránit monarchii před Saddamem Husseinem. Z ničeho nic se nejvyšším komořím (s neomezenou mocí) v zemi stal armádní generál Schwartzkopf, vrchní velitel všech amerických a spojeneckých NATO-vojsk v Gulfu. Saudský disent tudíž nezaváhal a napsal oficiální dopis presidentu Bushovi s podpisem všech představitelů předních rodin (což se četlo jako Who's Who in Saudi Arabia), ve kterém ho žádá, aby je podpořil ve snahách ustavit sněm v zemi. Samozřejmě by to znamenalo „domluvit“ královské rodině. Na druhé straně byly v té době Spojené státy, a tedy zejména americký president, skutečným a neomezeným vládcem v Saudské Arábii a za těchto okolností by na to s velkou pravděpodobností stačil jeden krátký telefonní hovor. Dopis, jehož konečné znění jsem na naléhání saudských přátel napsal, byl odevzdán Bushovi osobně jednou velmi důležitou osobností s ministerským titulem (a spoludisidentem) a pak se jen čekalo, co bude. Nebylo nic; Bush si patrně nechtěl pálit prsty ve vnitřní politice, která by dle názoru jeho rádců zemi politicky destabilizovala. Destabilizovala? Spíše naopak. Jak jsem už řekl výše, politickou destabüizaci v Saudské Arábii mohou vyprovokovat buď jen ozbrojení beduíni — a ti jsou zatím se svým údělem (jakkoliv těžce zaplaceným) spokojeni — a nebo Osama se svou neomarxistickou waha- bisticky-fundamentální ideologií, kterou přejal jako svou válečnou doktrínu. V případě zavedení sněmu a tedy přebudování státu na konštituční monarchii by se nestalo nic víc, než že by se otevřely dveře pro nové a charismatické tváře v saudské vnitrostátní politice. Asi by se po čase dostali do vysokých postů vhodnější lidé, ale skoro ihned by se objevil v domácím povědomí Osama, ať už jako představitel mladší a nejmladší generace vyšší střední třídy a nebo i části královské rodiny, tedy vrstev, které mají blízko kjeho filosofii. Tato filosofie by měla samozřejmě revoluční zaměření, ale stabilitu státu, ktety má pevně v ruce armádu, gardy a policii by to v nejbližších 10 až 15 letech s největší pravděpodobností vůbec neohrozilo. Last but not least, alespoň částečné napravení pošramoceného šejka Binladina — král by mu asi ihned propůjčil tento tradiční, byť honorámí titul — současně s dlouhodobou organizací saudsko-wahabské religiózní revoluce by vzalo čas jinak nutný k organizování islámského terorismu na plný úvazek. Čili, čekalo by ho jistě mnoho práce v nejbližších deseti letech doma, než aby se mohl starat plně o své tali- bánské kamarády či světový terorismus. Kromě toho, i kdyby se začal nezřízeně starat, v Saudské Arábii by byl Osama Binladin jistě spíše k dostižení a zasažení než v norách a tunelech afgánských hor. Na všechny tyhle kauzální řetězce se při studování světového terorismu nějak pozapomnělo a výsledek na sebe nechal čekat jen 36 POLYGON 7/2001 [pageend38]do jedenáctého zán prvního roku třetího tisíciletí (křesťanského letopočtu). V poslední části se podíváme, zda lze v minulosti (tedy v historii) nalézt klíče k vyřešení problému světového teroru radikálního islamismu v budoucnosti. Co lze očekávat a co s tím? Ukázali jsme, že radikální islamismus je násilnická, heretická a politizovaná perverze islámu. Rovněž tak se dá říci, že nacismus a komunismus byly násilnické, heretické a politizované perverze osvíceného křesťanského demokratického humanismu v západních zemích. Paralel mezi těmito třemi ideologiemi — kromě přímých západních vlivů (Lenin, Hobson; viz výše) na „purifikovaný“ islám radikálních fundamentalistů — je však více. Za prvé jsou všechny tyto tři ideologie tím, co Burke nazývá „ozbrojenými doktrínami“ 2>. Znamená to, kromě jiného, že je nelze porazit jinak než na bojišti nebo ve vojensko- strategickém souboji ekonomií. V tomto směru nacismus a komunismus zapříčinily dlouhé občanské války a vojenské kampaně v západním světě. Problém je v tom, že islámské státy, které jsou do značné míry zasaženy mezinárodním terorismem (radikálních klik svých vlastních občanů), zrovna tak jako Západ, nestačí na ozbrojený boj samy. Nicméně dle výše uvedeného hesla „...já s bratrancem proti cizinci...“ značná část islámských mas bude spíš na straně fundamentální frakce, hlásající jakkoliv zpolitizovaný a pervertova- ný islamismus, než na straně ozbrojené pomoci ze Západu. Tohle je dobré si pečlivě zapamatovat Za druhé jsou (a vždy byly) tyto ideologie na počátku personifikovány charismatickými leadry, kteří se mohli masám vykázat nějakým významným politickým, vojenským či sociálním úspěchem. Tak Hitler se oháněl pořádkem a kázní v zemi, skoro totální zaměstnaností, politicky obsazením Porýní v březnu 1936, a posléze počátečními, nepochybně spektakulámími vojenskými úspěchy. Lenin svrhnul samoděržaví a velký vožď Stalin porazil Hitlera. Je proto téměř jisté, že Osama navrhl, finančně (za pomoci spřátelených sponzorů) zabezpečil a zorganizoval útok na New York a Washington, i když detailní plánování asi provedli vojenští stratégové. Jenom akce tohoto druhu mu mohla získat celosvětovou notorietu a adulaci muslimských mas. Třetí společný rys těchto ideologií je, že zejména v počátku jsou skupiny, které „revoluční“ hnutí vedou složeny nikoliv z mas (což je jen jiný výraz pro „ulici“), ale z relativně vzdělaných lidí střední či vyšší střední třídy. Gregor a Otto Strasserové, Paul Joseph Goebbels, Heinrich Himmler, Hermann Göring, Rudolf Ley, Fritz Tyssen, Hjalmar Schacht, Kurt von Schröder, gen. Hans von Seeckt, Winifred Wagner byli všichni vysokoškolsky vzdělaní lidé a někteří z nich patřili do nejvyšších kruhů německé společnosti. O Goebbelsově vysoké inteligenci nás pak široce informuje mezi jinými i Lída Baarová. Lenin byl vždy obklopen studenty a 80% členů úplně prvního ÚV KSSS se rekrutovalo přinejmenším ze střední třídy. O komunistické „mladé gardě“ v poválečném Československu (P. Kohout, L. Vaculík, M. Jungmann, E. Kan- tůrková, M. Kundera, K. Kosík, L. Pachman, K. Kostroun, R. Klímová-Budínová e tutti quanti) jsme se zmínili výše. Osamovi saudští stoupenci jsou, jak jsme také již výše řekli, všichni bývalí vysokoškoláci a rekrutují se z nejmocnějších rodinných klanů, ne-li přímo z královské rodiny. Podívejme se nyní, jak dalece nám mohou historické reminiscence a paralely mezi ideologiemi a jejich samozvanými leadiy pomoci v odhadu budoucích socio-politických trendů. Tím se dostaneme do oblasti scénářů, ve kteiých zjevně budou figurovat zbraně hromadného ničení lidských životů a majetku. Lze tedy říci, že se jedná o scénáře třetí světové války. Problém s narcistickými megalomany, pro něž moc a především masová adulace funguje jako opium — a tato kategorie je, kromě všech historických power-junkies: vojevůdců, caesarů, diktátorů a führerù, jako ušitá pro Osamu Benladina — je v tom, že, přesné jako opium, tito poster-boys potřebují moc nad davy a davové oslavování ve stále větších dávkách. To ovšem znamená inscenování stále více spektakulámích úspěchů: vyhraná válečná tažení, obrovské stavby, první let do vesmíru, a nebo alespoň před tím neuvažova- telné teroristické útoky. Z toho tedy jednoznačně plyne, že útok na New York a Washington nebyl isolovaný incident či vyvrcholení teroristické kampaně. Aby Jánošík zůstal Jánošíkem a zachoval si přízeň lidu, byly nutné další a pokud možno i mohutnější POLYGON 7/2001 37 [pageend39]souboje s vrchností. Taktéž Hitler, kterému po Polsku už nestačila ani Francie, zinscenoval nakonec boj proti celému světu. Tedy i Osama, zachová-li se při životě, bude zcela jistě plánovat a pokud možno i realizovat stále hroznější teroristické útoky na západní civilizaci. Pokud možno především na Ameriku a potažmo i na Kanadu, pokud se rozhodne k bakteriologické variantě. Jinak na nejslabší článek ve skupině zemí Nata, které jeho fundamentalistická ozbrojená doktrína pokládá (podle Lenina) za lůno „komprador- ského kapitalismu“ nevěřících a tedy i zdroj „většího ožebračování pravých muslimů“ celého světa a kteiý je proto nutno zničit. Lze tedy například očekávat útoky na celou podstatu ekonomické komunikace, internet, s úmyslem zničit co nejvíce informací a znemožnit praktické fungování moderních hospodářství. Pošta ve Spojených státech už dnes uvažuje o eventuálním přerušení doručování listových zásilek, a to již po několika prokázaných „anthraxových dopisech“, o jejichž odesilatelích se zatím moc neví. Přestože se na Capitol Hillu (ve Washingtonu) otevřela jen jediná obálka adresovaná senátorovi Da- schlemu, obsahující jemný dýchatelný anthrax, a přestože se ví, že i v nejhorším případě stačí zavřít jednu či dvě přilehlé kanceláře, úřady uzavřely celou budovu senátu. Letadla létají poloprázdná, i když nové únosy jsou dnes již téměř vyloučené. Psychologickou válku zatím teroristé vyhrávají a davová psychóza zůstává i nadále Osamovou největší zbraní. Za těchto okolností je opět nutno vzít na potaz historii, aby nás poučila, co a jak se dělo v podobných podmínkách. Podíváme se nejdříve na to, jak se srovnatelně civilizované společnosti bránily, eventuálně jak se chtěly bránit proti charismatickým diktátorům a vůdcům, kteří, zaštítěni ozbrojenou doktrínou, vedli zjevně společnosti do záhuby anebo do situací, kdy budoucnost světa už nebyla zajištěna pro žádnou společnost Kauza Adolf Hitler nabízí ideální srovnání a konec konců i řešení. Jednak proto, že Hitler používal stejné MO v otázkách kombinování skutečného a očekávaného či předpokládaného teroru. Jeho nálety na Londýn neměly s válečnými cíli co dělat Cíl byl podlomit morálku a způsobit politický ďak na vládu, aby podepsala buď mírovou smlouvu (v konečném období války, kdy rakety VI a V2 byly nástroji teroru) a nebo kapitulací 38 POLYGON 7/2001 (v počátečním období tzv. „Battle of England“) s Německem. Další důvod je v tom, že civilizovaná německá společnost — jakkoliv prolezlá gestapem a bez alternativních vůdců — dovedla rozpoznat že: (1) pokračování v Hitlerově kurzu způsobí nakonec její zánik; (2) Hitler je nezaměnitelný (za kohokoliv jiného) a jeho likvidace přivodí nakonec likvidaci celé doktríny nacismu; (3) ozbrojená doktrína se dá potlačit zase jedině zbraní. Likvidaci říšského vůdce si vzala na starost armáda, většinou členové generálního štábu a v letech 1938 až 1944 se pokusili o čtyři puče, z toho dva velmi dobře připravené atentáty 3). Jenom díky neuvěřitelným náhodách tyto dva atentáty selhaly. Poslední neúspěšné konspi- race se zúčastnil, kromě jiných, i velitel západní fronty gen. Erwin Rommel (proslulý velitel Afrikakorpsu). Členy konspirativních skupin byli samozřejmě i civilisté, většinou vládní úředníci a příslušníci nejvyšších vrstev německé společnosti. V případě Osamy Binladina lze na německý model naroubovat tyto skutečnosti: (1*) Ví se, že bez důsledného odporu teroristé (za pomoci faktických a psychologických úderů) mohou podstatně narušit fungování západní civilizace. (2*) Ví se také, že Osama jen svojí pokračující existencí rozšiřuje celou radi- kálně-fundamentalistickou ozbrojenou doktrínu na stále větší množství prostých a primitivních muslimů na celém světě. Lze se tudíž důvodně domnívat, že jako Hitler před ním, tak i Osama Binladin je v tomto oboru nezaměnitelný a tudíž jeho zánikem celé teroristické podzemí ztratí raison d'être, přinejmenším alespoň hlavního propagátora a proponenta. Na tohle se zapomnělo v gulf- ské válce, kde vojenská aliance nechala uniknout Saddama Husseina zastavením ofensivy a zakončením ozbrojených akcí ještě před dobytím Bagdádu. Ten se pak stal svým sponzorováním světového terorismu ústředním problémem celosvětové politiky na Středním východě. (3*) Jeho zánik se pak musí realizovat ozbrojenou akcí 4>, ať už přímým útokem komanda či bombardováním. Ale realizovat se musí. V současné době je už příliš mnoho v sázce. Nikoliv jedna společnost, — a i tam to chtěli její příslušníci řešit mimozá- konnými prostředky — ale celá civilizace. Tímto se dostáváme k nejobtížnějšímu gnoseologickému mostu k řešení světového terorismu, ale zároveň i určité morální překážce, kterou civilizované historicky-právní [pageend40]společnosti budou muset překonat: tzv. Bu- shoyy doktríny. President George W. Bush prohlásil, že „... buďto přivedeme Osamu ke spravedlnosti, a nebo spravedlnost k Osa- tnovi...“ a pokračoval dnes již slavným výrokem: „...pro svět existujíjen dvě alternativy, buďto s námi a nebo proti nám... “. N tomto případě má president G. W. Bush absolutní pravdu. Absolutní proto, protože po apokalyptickém zániku civilizace nebude již existovat nikdo, kdo by byl schopný pronášet jakékoliv relativně platné teorie, axiomy či jenom prostá sdělení. Prameny a vysvětlení 1) Používám anglické transkripce příjmem (jak společnosti, tak rodiny) Binladinů, jak je po desetiletí užíváno v Saudské Arábii. Rodinná firma se také nazývá BINLADIN Corporation. 2) O Sullivan J.O., „Radical Islamism: »bastard child« of Marxism“, National Post, Oct.10,2001, str. A 16 3) Shirer, W.L., The Rise.and fall of the-Third Reich, Fawcett PubL, Greenwich, Conn., 1960, str. 433- 436, 856-861, 1322-1330, 1355-1368 4) Jak bylo již řečeno výše, první cíl je zbavit ozbrojené talibánské a potažmo veškeré fundamen- tálně-islámské frakce všehoschopných a ke všemu odhodlaných teroristů. To jsou ovšem jen masy bez vlastního uvažování, které potřebují „věrozvěsta“. Ktomu je ovšem nezbytně nutné zlikvidovat charismatické leadry; v tomto případě jediného. Zlikvidováním jeho vlivu tato islámská ozbrojená herese pravděpodobně nezanikne. Nejspíše se stáhne do hlubokého podzemí jako v Egyptě. V každém případě se získá možná několik let, ve kterých se může v klidu připravit strategie pro další kolo boje s terorismem (pokud bude potřeba). ■ JAROSLAV PLESL Václav Havel chápe útok na Spojené státy jako velké varování lidstvu To, co se stalo, chápu především jako velké varování lidstvu”, sdělil Havel minulý týden Literárním novinám, kde má svou pravidelnou rubriku Otázka pro prezidenta. Odpovídal na dotaz, v čem se pro něj od 11. září změnil svět. Odpověď je pozoruhodná hned dvakrát Jednak z ní vyplývá, že se pro českého prezidenta po útoku na Spojené státy svět nijak nezměnil, jednak je zajímavá i Havlova neschopnost (nebo neochota?) nazvat teror terorem a bez jakýchkoli dodatků jej odsoudit. "Bylo by velmi smutné, kdyby to musely být jen civilizační katastrofy typu Černobylu nebo teroristického útoku na Manhattan, co by donutilo moderní lidstvo zamyslet se hlouběji nad svým počínáním, uvědomit si jeho širší souvislosti a něco s tím vším dělat”, tvrdí Václav Havel. Chtěl bych od svého prezidenta vědět víc. Třeba jak souvisí s činností moderního lidstva "civilizační katastrofa”, která spočívá v tom, že se pár náboženských fanatiků rozhodne vraždit nevinné lidi. A co má teroristický útok společného s havárií jaderné elektrárny? Václav Havel trpí utkvělou představou, že se lidstvo řítí do záhuby. Snad. Chce-li však svůj názor veřejně obhajovat, neměl by mávat pochybnými důkazy. A už vůbec hy je neměl vytahovat, jsou-li jimi teroristické útoky. Havlova neodolatelná touha reflektovat zvrácenost současné civilizace se odráží i v jeho pohledu na vůdce, kteří jsou (díky Bohu) stále ještě schopni vnímat teror jen jako zavrženíhodné zlo. V Literárních novinách (kde jinde, že?) zveřejnil Havel před časem svůj názor na George W. Bushe. ”Ne, rozhodně to není intelektuál trápící se tajemstvím vesmíru, sužovaný pochybnostmi o sobě samém a zoufající si nad nebezpečnými civilizačními pohyby soudobého světa. Žádných složitých souvětí reflektujících dvojsmyslnost věcí se asi od něj nedočkáte”, řekl Havel a má pravdu. Kdyby býval Bush začal po útoku na Spojené státy filozofovat o dvojznačnosti teroristických činů, zřejmě by jeho prezidentská kariéra rychle skončila. V kritických chvílích potřebuje každý stát vůdce. A změnil-li se po 11. září svět k horšímu i pro nás v Česku, pak bychom si měli příštím prezidentem zvolit spíš nějakého muže jednoduchých vět. (Lidové noviny, 02.10.01, kráceno) POLYGON 7/2001 39 [pageend41]Vzestupy a pády české levice MILAN HULÍK Levice a pravice. Na tyto dvě strany se od doby Velké francouzské revoluce člení politický svět Ty ostatní jsou již jen nalevo nebo napravo od středu či tvoří levicová křídla pravicových stran nebo pravicová křídla levicových stran. Jako dědictví šlechty, která při zasedání Generálních stavů v r.1789 seděla po králově pravici, zatímco „třetí stav“ po jeho levici. Kdo vlastně kde u nás sedí? Jsem snad já kontrarevolucionář pravý? Tak jsem se ptal, když jsem si přečetl v levicovém magazínu „LISTY“ článek Milana Znoje „Vzestup a pád antikomu- nistické pravice“. Čtenáři v exilu si jistě tento časopis, tehdy vydávaný Jiřím Pelikánem v charakteristickém malém formátu na tenoučkém papíře, dnes vycházející v reprezentativní úpravě, pamatují. Již tehdy symbolizoval zajímavý paradox - spor totalitní levice s jejím demokratickým protějškem či spíše exkomunistickým a neodemokratičtějším oponentem. Přiznávám, že jsem si s touto levicí tak trochu vyřídil účty, když mi jeden z jejích představitelů nahrál na smeč. Svojí kritikou totiž ztělesnil přísloví, že „pod svícnem bývá tma“ nebo to jiné, o zametání nejdříve před vlastním prahem. Jeli nutné, může posoudit čtenář sám. Já jsem však přitom levicově pravicovém přemýšlení zjistil, že bych mohl být i kontrarevolucionář levý. Ostatně, jak jsem již řekl, to může posoudit čtenář sám. Pokud někomu názvem tohoto článku křivdím, tak se mu předem omlouvám. K této parafrázi mě vyprovokovala úvaha ve výše jmenovaném článku M. Znoje. To proto, že Milan Znoj mě v něm označil za »zasloužilého muže antikomunistické pravice«. ANTIKOMUNISTICKÝ = DEMOKRATICKÝ Nuže, jsem antikomunista a pravičák Jestli zasloužilý, nemohu posoudit sám. Nebránil bych se, kdyby mé ocejchování nebylo použito v pejorativním smyslu, zejména, dělí-li autor českou pravici na liberální a antikomunistic- kou. Je zajímavé, že po všech dějinných zkušenostech s komunismem, po všech jeho zločinech a milionech obětí a po jeho dějinné porážce má pro vyznavače levice pojem „antiko- munismus“ pořád negativní a pejorativní obsah. Stále a stále v naší levici žije duch proslulých slov, které po útěku Viktora Kravčenka z SSSR na Západ a po jeho, jednom z prvních svědectví o sovětském komunistickém pekle, ve společném úvodníku v časopise „Les Temps modernes“ v r. 1947 napsali Jean-Paul Sartre a Maurice Merleau-Ponty „Nevyvozujeme z toho, že je nutné být shovívavý vůči komunismu, ale v žádném případě nelze vstupovat do paktu sJeho odpůrci.“ Vzpomínám na spory s Petrem Uhlem a jeho odpor vůči tomu, aby se pojem komunismus spojoval s adjektivem „totalitní“. Jakjjřitom nevzpomenout i dnešního ideologa KSČM soudruha Ransdorfa, který tvrdí, že u nás žádný komunismus nebyl (jen deformovaný centralistický socialismus) a že ten pravý komunismus nás teprve čeká. Omlouvám se po druhé a proto dělím levici i já - na demokratickou odjakživa a demokratickou nyní (postkomunistickou neboli exkomunistickou), protože v éto zemi byli vždy vyznavači levice, kteří s komunismem neměli nic společného. Bylo by ale zajímavé zjistit, kolik kterých vlastně v ČSSD je? Obávám se, že jsou v této straně v menšině. Ani do jedné ze skupin však nezahrnuji dnešní KSČM — protože k té je možno přidat jen adjektivum kryptodemokratická! Přiznávám, že pro mně adjektivum antikomunis- tický splývá s označením demokratický. Nejen proto, že neexistuje komunismus netotalitní, ale hlavně proto, že tam, kam přišel komunismus, zemřela demokracie. PROČ NEJSEM KOMUNISTA? Je úkolem politologů, sociologů, jistě i psychologů a možná i psychiatrů zkoumat, proč tolik lidí a mezi nimi intelektuálů (vždyť s několika výjimkami komunismu podlehla téměř celá česká předválečná intelektuální obec) projevilo slabost pro komunistickou ideologii. A to jsme měli, na rozdíl od jiných zemí, např. právě Francie, již na počátku dějin komunismu v naší 40 POLYGON 7/2001 [pageend42]zemi - antikomunistický manifest historického významu - slavný esej Karla Čapka „Proč nejsem komunista?“. V dějinách bylo napsáno málo tak jasnozřivých vizí, jako byla tato Čapkova úvaha z r.1924. Slova: „...komunismu nejde o pomoc, ale o moc“, napsal spisovatel, o jehož sociálním cítění není třeba pochybovat Právě pro toto sociální cítění se od komunismu distancoval. Přesto dovedu pochopit že právě sociální cítění nacházející svůj smysl v ideálním a teoretickém, byť quasisociálním obsahu komunistické ideologie, přilákalo do KSČ tolik jejích vyznavačů. I mého dědečka, dělníka-skláře od 14 let který však i bez vzdělání byl natolik inteligentní, že po několika měsících rozeznal totalitní rysy tohoto učení dělníků a rolníků, aby již za rok po vydělení KSČ ze strany sociálně demokratické se do této strany vrátil. Na druhou stranu, po tolika diskusích s bývalými členy KSČ stále nechápu, jak tolik vzdělaných lidí, lidí navíc se zažitou zkušeností z demokracie, mohlo nerozpoznat totalitní markanty komunismu, a když už, proč jim to tak dlouho trvalo? Bylo to selhání intelektu nebo charakteru ? ANTIKOMUNISMUS ANO, RADIKALISMUS NE Článek Milana Znoje mě jen znovu přesvědčuje o netolerantnosti „zasloužilých mužů levice“. Nevím, jestli jeho autor čte i pravicová periodika, např. výborný exilový časopis POLYGON vydávaný ve Švýcarsku, jako já čtu kupř. LISTY. Rád bych mu proto sdělil, že můj „radikální antikomunismus“ má silné trhliny. Ne antikomunismus, ale radikalismus. V KANu, kde jsem pobyl krátce, jsem odmítal myšlenku doživotní politické diskvalifikace za členství v KSČ a stejně tak v DEU, kterou jsem spoluza- kládal, jsem nesouhlasil s názorem, že bývalý člen KSČ by se výjimečně nemohl stát jejím členem. Že jsem brzo z obou stran odešel právě na protest proti jejich radikálnímu antikomu- nismu, který v zemi tak prosycené bývalými členy KSČ a stoupenci levice s komunistickou minulostí byl volebně netaktický, asi Milan Znoj neví. Ke svému antikomunismu se však hrdě hlásím a jsem pyšný na to, že jsem za celý život nemusel měnit svůj názor, antikomunismus mi byl vyznáním od narození a určitě zůstane i po zbytek života. Proto si více vážím těch, kteří nikdy nemuseli ustupovat z „předem připravených pozic“ a měnit své názory, jako to potkalo všechny z komunistické levice, pokud nezůstali v KSČM Tato škála změn zdaleka nekončící v r.1968 a jdoucí až do dnešní doby, může být sice vykládána jako neustálé hledání politické a sociální pravdy, pokud si tito hledači nepřipustí, že existují určité - historií, politikou a morálkou prověřené hodnoty, mezi které řadím i antikomunismus. Díky těmto změnám také levice prožívá své recyklované vzestupy, ale také věčné pády! Měřeno z pohledu Evropy, pak západní (skutečná nepostkomunistická levice) byla v poválečné době nesrovnatelně kratší dobu u moci, než pravice. Připouštím, že kdybych neprožil komunismus, tak bych se vzhledem k celkové sociální a filosofické orientaci stal pravděpodobně členem sociálně demokratické strany. Té dnešní české se však stát nemohu, právě pro svůj antikomunismus. Nevadí mi ani tak množství bývalých soudruhů v této straně, jako některé zděděné komunistické manýry, kterými se tato strana vyznačuje. Je-li to jejím personálním dědictvím, je už její věcí. Konečně poslední spor a hlasování v senátu o otevření svazků StB znovu (po kolikáté již) ukázaly, jak se ČSSD nedokáže od komunistické minulosti odpoutat Verbální distance od komunistů nemohou přetrhnout komunistickou pupeční šňůru, která tuto stranu stále poutá. Pak jsou zde ještě vyznavači levice - podivíni a filosofové - čeští Dio- geni, jejichž nekorunovaným králem je Egon Bondy, jemuž ovšem ani hloubání o morálce a etice nezabránilo spolupracovat s StB. Tím ovšem není řečeno, že ze strachu nespolupracovali s StB i někteří intelektuálové z pravice! TVŮRCI NEPRÁVNÍHO STÁTU Myslím, že i po evoluční cestě změn názorů se jejich nositel může stát přesvědčeným demokratem - má-li však za sebou takové pomníky vlastního selhání, jako autorství knih velebících socialistickou zákonnost a komunistické právo, neměl by být právním ideologem jakékoli strany, s výjimkou KSČM. (A neměl by o právu psát ani do magazínu LISTY). Stejně tak jako ten, kdo byl do r.1989 rezidentem a agentem komunistické rozvědky. Jestliže se ČR dostala na periferii politické kultury, není to jen díky některým tzv. „pravicovým politikům“ z ODS a ODA v čele s Václavem Klausem, ale i díky neexistenci základní politické profylaxe na levici a bohužel i v mnou pozorně a se zájmem čteném magazínu LISTY, kde bych jinak řadu článků podepsal. Nebo nepodepsal jen proto, že bych je tak dobře nedokázal napsat Nepovažoval jsem se za natolik zasloužilého muže pravice, abych dělal kariéru v pravicových stranách, kde jsem ji mohl díky své právní eruPOLYGON 7/2001 41 [pageend43]dici udělat. Ani ODS, ani ODA nebyly strany mé „pravice“ a jejich vývoj to bohužel dokázal. A díky počtu „služebních“ let po listopadu 1989 je to bohužel česká „pravice“, a již vůbec ne ta „radikální“, (ale liberální), která se zasloužila o to, že ještě 12 let po revoluci neexistuje v této zemi právní stát. MAREČKOVA BARIÉRA A moje angažovanost v případě hladovkáře Miloslava Marečka v letech 1990 - 1991, do které se Milan Znoj s gustem strefuje? Nebyl jsem autorem jeho „právních“ textů, jak se může domnívat čtenář Znojova článku dočte-li se, že Milan Hulík „měl vše“ v rukou. Nevím, kdo je psal. A pokud Milan Znoj citoval moje slova z demonstrace na Václavském náměstí: „Bylo by ostudné, kdyby po politických vězních 50. let umučených a popravených komunistickými zločinci, Janu Palachoví a Pavlu Wonkovi, který byl umučen v komunistických kriminálech, zemřel další mučedník“, tak se omlouvám za jejich malou jasnozřivost. Miloslav Mareček nezemřel a já tehdy vůbec netušil, kolik lidí zemře v příštích letech jen proto, že ČR ani do roku 2001 se nestane právním státem. A už vůbec mě tehdy nenapadlo, že po 12 letech budou u nás stíháni pro trestný čin pomluvy bývalí političtí vězni jen proto, že někdejšího spolupracovníka StB a nomenklaturního kádra označí za spolupracovníka StB a nomenklaturního kádra. (Případ Ing. Bezděka z Přerova). Ano, z Miloslava Marečka se nakonec vyklubal podivín. Jeho stížnosti však měly racionální a právní základ. A dokonce i vizionářský. Jako ta, ve které žádal o potrestání těch, kteří ho dříve stíhali za podpis petice „Několik vět“. Ta vyšetřovatelova slavná věta, že M. Mareček byl (za totality) stíhán „v souladu s tehdejšími zákony“ a proto nelze nikoho postihnout, se stala spolu s kontinuitou předlistopadového práva nejen základem kausy „Mareček“, ale i jednou z překážek vzniku právního státu. Také ovšem bariérou, která zabránila očistě justice a o kterou se tříští pokusy o potrestání pachatelů zločinů z doby komunistického režimu. Mohu to potvrdit, během obhajob disidentů se StB, která na mně vedla jako na nepřátelskou osobu 5 svazků, nikdy nepokusila porušit práva obhajoby, jako to nyní činí vyšetřovatel Úřadu vyšetřování ČR a státní zástupkyně z Přerova ve věci obhajoby Vladimíra Hučína. Mám na to svědka - spoluobhájce - kolegu JUDr. Stanislava Devátého. Opět se potvrzuje stará pravda - teoretické úvahy psané ze závětří levicového časopisu mají stejně daleko ke skutečnému životu, jako měly kdysi traktáty JUDr. Jičínského a jeho kolegů „o socialistickém právu a jeho zákonnosti“. HASIČI NEBO POŽÁRNÍCI? Byl bych rád na straně levice, kdyby v ní nebylo tolik dědiců KSČ. Duchem tohoto dědictví je naplněna i analýza české radikální pravice ve shora uvedeném článku. Ta popisovaná z počátku 90. let nebyla radikální; kdyby byla, tak by dohlédla dále. Byla jen demokratická, protože pocítila, že demokracie a právní stát jsou ohroženy. Jsou dosud, dnes už i skiny a fašizují- cími elementy a zejména neschopností pravicových stran a ČSSD vybudovat v ČR právní stát. Není náhodou, že právě toto „spojenectví“ dospělo až k takovému politickému konkubinátu, jako je opoziční smlouva. Odpovědnost za to však nenese pravice radikální, ale liberální. Takže jen díky svému „pádu“ není ta radikální spoluodpovědná? Nevím, vím jen, že představitelé DEU měli o právním státu stejně chabou představu, jako např. Václav Klaus. Proto je dělení pravice na radikální a liberální ošidné. V českých poměrech navíc veškerá politická označení ztrácejí svůj původní význam. Z právního hlediska mimo jiné proto, že za demokratickou stranu se označuje i KSČM, když tuto „demokratickou legitimitu“ ostatní strany de facto uznávají (protože je jim parla- mentním partnerem), vzdor tomu, že její rodná matka jen bez písmene „M“ byla zákonem prohlášena za zločinnou. Tyto nelogické posuny, a nejen v terminologii, jsou jen důkazem o politické schizofrenii, kterou trpí ČR a jejímž následkem je i dělení pravice na antikomunistic- kou a liberální. Vždyť liberalismus hlásaný Václavem Klausem má s tím opravdovým společný jen název, jeho obsahu dal na frak již před lety Václav Klaus svojí aférou s obecním bytem. A kam zařadit bývalé politické vězně (mimo disidentů ex-komunistické provenience)? Jejich radikální antikomunismus je nepochybný (proto je např. Petr Uhl nemá tak rád), stejně jako jejich morální autorita a skutečnost, že si s komunismem nikdy nezadali. V tomto směru byli a jsou mo- rálně-politickou elitou národa. Také proto, že byli první! V opozici vůči totalitnímu komunistickému režimu - v době, kdy dnešní, demokracie již dorostlí levicoví spolubojovníci ještě jako žháři zapalovali to, co později pomáhali hasit. Budu-li ironický, pak bych je nazval požárníky. U tohoto socialistického novotvaru pro bur- žoasní hasiče jsem nikdy nevěděl, co jeho nosi42 POLYGON 7/2001 [pageend44]telé vlastně dělají - zda-li požáry hasí nebo zakládají ? Má-li někdo právo na hrdé označení antikomunistů, pak jsou to především oni! Smutný případ Petra Cibulky však nevypovídá nic o politické kategorii, spíše jen o lidské duši a jejích nemocech. Pro mně jako pro právníka je důležitější jiné děleníVím o něm jako praktický advokát svoje a kdo bude mít čas, budu mu vyprávět o dnešních kausách, které mu budou znít jako Pohádky z tisíce a jedné totalitní noci. TERMIDOR NEBO BRUMAIRE ? Právě tyto pohádky, ve skutečnosti příběhy kruté reality trestně stíhaných nevinných lidí v demokratickém režimu, jejichž počet se zvyšuje, vypovídají o termidoru demokratické revoluce více, než úvaha Milana Znoje, považujeme- )i za termidor shodně s autorem moment, kdy revoluce končí a obnovují se původní poměry. A přeci se Milan, tentokráte Hulík, mýlí. I když se toho moc neobnovuje, vjustici a orgánech trestního řízení snad jen kancelářská technika, tak namísto termidoru, (podle situace naší armády, zpravodajských služeb a policie), bychom se mohli spíše obávat brumairu. Toho osmnáctého! Záleží jen na tom, kdo bude chtít vystoupit v roli Napoleona III. Adeptů je dost. Toto není traktát proti levici. Ta musí existovat už jen jako protiváha pravice. Záleží jen na tom, na které straně politického kyvadla se člověk narodí. Věřím, že jednou bude mít občan v ČR skutečnou volbu - mezi levicí a pravicí bez přívlastků a bez komunistického dědictví. Bez Miloše Zemana a jeho Šloufu, bez Václava Klause a jeho poslušných pretoriánů. Pak budu volit levici, pro kterou už nebude platit, že „je lepší mýlit se se Sartrem, než mít pravdu sAronem.“(Raymond Aron: „Opium intelektuálů“) V Praze dne 12. 8. 2001 ■ POLYGON 7/2001 43 [pageend45]JIŘÍ JEŠ Největší průšvih teprve hrozí Nechce se mi naříkat nad jakýmkoliv rozlitým mlékem od roku 1990. S tím se už nic nenadělá. Chtěl bych však varovat před možným největším malérem, který se zdánlivě nezadržitelně chystá. Je jím připravované referendum o našem vstupu do Evropské unie, na jehož potřebnosti se shodují úplně všichni naši politici a snad jedině člen Ústavního soudu profesor Vojtěch Cepl dává otevřeně najevo, že je to nebezpečná zbytečnost K referendu nás totiž nenutí ani naše ústava, ani Evropská unie. Jedna z nejvýznamnějších členských zemí, tedy Spolková republika Německo, ve své ústavě referendum o celostátních záležitostech vůbec nemá. I bez toho se do EU dostala, sehrává tam jednu z rozhodujících rolí a dosahuje blahobytu přímo vzorového. Není tam ani nejmenší známky po tom, že by tato země trpěla jakýmkoliv nedostatkem suverenity, což podle našich zastánců referenda má být pro nás hlavním důvodem, abychom něco takového uspořádali. Podobně není známo, že by si na ztrátu své suverenity stěžovali malí členové Evropské unie, třeba státy Beneluxu, nebo Irsko či Portugalsko. Ale když už jsme začali tím Německem, budiž připomenuto, že institut referenda se tam do ústavy nedostal proto, že po válce nebyla jaksi důvěra v dostatečnou politickou soudnost a spolehlivost obyvatel, jejichž milionové vrstvy bez odporu přijaly ideologii nejen nedemokratickou, ale přímo zločinnou. A to je, bohužel, i náš případ, dokonce o padesát let čerstvější a dosud ani zdaleka nezahojený. Není asi proto náhodou, že největšími zastánci referenda u nás jsou právě komunisté, kteří mají ještě ve velmi dobré paměti, jak snadno se dali obyvatelé Československa přimět k tomu, aby po desítky let schvalovali z 99 procent jejich odpornou politiku. A i dnes je dost důkazů o tom, jak snadno naši lidé podléhají nejrůznějším manipulacím, a to nejenom od komunistů, ale třeba i z jiných stran toužících nadměrně po moci. Proto naše ústava stanovuje, že se u nás zásadně vládne prostřednictvím moci zákonodárné, výkonné a soudní. Slovo referendum se v ní nevyskytuje, jen druhý odstavec článku 2 připouští, že "ústavní zákon může stanovit, kdy lid vykonává státní moc přímo”. Takhle přesně to tam stojí a víc ani puntík. Odpovědni činitelé už dali mnohokrát najevo, že o některých tématech by se referendum nemělo konat nikdy, například o výši daní nebo o znovuzavedení trestu smrti - v těchto věcech tedy zřetelně upírají onomu "lidu” dostatečnou objektivitu, aby byl schopen správně rozhodnout Zatímco otázka našeho života uvnitř nebo vně evropského společenství se jim zřejmě nezdá být tak závažná, aby ji mohli do rukou stejného "lidu” svěřit Bylo v té věci už předloženo mnoho návrhů, ale naštěstí zatím žádný neprošel, takže je zde naděje, že k datu našeho přijetí příslušný zákon nebude prostě k dispozici. To se v roce 1999 přihodilo sociálním demokratům, kteří kategoricky požadovali takové referendum k našemu vstupu do NATO, ale pak si ti rozumnější z nich možná tajně oddechli, když se pro absenci zákona referendum konat nemohlo. Nelze vyloučit, že bývalí komunisté právě v jejich řadách (o těch z KSČM ani nemluvě) by byli schopni náš vstup do NATO zmařit Teď zase všichni (kromě komunistů ovšem) říkají, že k našemu vstupu do EU neexistuje jiná alternativa, což jinými slovy znamená, že podle nich do EU prostě musíme, i kdyby se některým z nás (tedy především ODS) na tom mnohé věci nelíbily. Všechno prý záleží na přesvědčovací kampani. Nikomu přitom nepřipadá divné, že se říká vlastně toto: "Musíme vás, holenkové, náležitě zmanipulovat abyste hlasovali tak, jak je to správné a jak jsme to my jakožto správné nahlédli.” Není ani příliš divu, že už jen ze strachu před takovým masírováním - byť by i vedlo ke správnému cíli - se mnoho lidí začne stavět na zadní a ke vstupu do EU u nich zavládne odpor. Ostatně i když se teď v průzkumech situace poněkud zlepšila, stále u nás není počet příznivců vstupu do EU příliš velký a zůstává daleko za Maďarskem, Polskem a dokonce i Slovenskem. Rozpačití politici, dotazovaní, co tedy nastane, když to referendum dopadne špatně, jen umanutě opakují: Dopadnout špatně prostě nesmí, musíme se zaměřit na ty dosud nerozhodnuté. Zkrátka, druhá možnost výsledku referenda se nepřipouští - jenže ta možnost tu reálně je a může rozhodnout o cestě této země na desetiletí. Proto musíme znovu zvažovat, zdali náš nutný vstup do EU máme ohrožovat pouze alibistickým referendem. 44 POLYGON 7/2001 [pageend46]BENJAMIN KURAS KDE JE ČESKÁ PRAVICE? Co se stalo s českou politickou pravicí? Nemyslím tím extrémní pravici rasistickou, dnes na první pohled v politice neviditelnou. Nemyslím tím ani zloděje po pravici, dnes už všude viditelné. A nemyslím tím ani tu pseu- dopravici, která se za pravici vydává, ale mohla by se klidně vydávat i za levici, od které je k nerozeznání. Myslím tím tu ryzí nefalšovanou demokratickou pravici typu britských konzervativců, amerických republikánů, či francouzských gaullistů. Tu pravici, která - rádi tvrdívají mnozí - prý v Cechách nemá tradice, protože Češi jsou skrz naskrz sociálně demokratičtí rovnostáři. Tu pravici, jejímž heslem by mohlo být "pravost, pravdivost a právo”. Tu, která kdysi před válkou tradici mívala v konzervativní straně nešikovně zvané "agrární”. A ke které se ještě po válce hlásily poslední zbytky ještě nešikovněji zvané a postupně se bolševi- zující strany národně socialistické. Myslím tím tu nefalšovanou statečnou a gentlemanskou demokratickou pravici, jejímž posledními tvrdohlavými giganty byli - z těch nej- známějších - Milada Horáková a Ferdinand Peroutka. Nestačila se ta pravice, chudinka, po vítězném Listopadu ani probudit k zamyšlení, NATOž zorganizovat, než ji unesli zápaďácky se tvářící elegantně odění a obratně řečnící exkomunističtí neokapitalisté. Její roztříštěné zbytky bezcílně paběrkovaly kolem drobných uskupeníček, která jedno s druhým nemluvila, protože v každém z nich každý každého z něčeho podezíral. A taky proto, že v každém každý chtěl být kohoutem na smetišti. Ale hlavně proto, že každý z nich nikdy nepochopil, co nekonečně se opakujícími převraty zmrzačelá česká dušička potřebuje: Něhu, laskavost, lichocení, shovívavost, odpouštění, sametovost, hebkost - a nerušení z pohody. Místo toho ji bombardovali oprávněnou rozhorčeností, rozzlobeností, výzvami k pokračujícímu boji, bdělosti, spravedlnosti, k odstraňování kostlivců ze šatníků a másla s hlav, k další tvrdé práci, a chraňpánbůh - odpovědnosti za vlastní činy. Se zlou se u české dušičky potázali - a dodnes nechápou, proč ozorňovali, odhalovali, Tolik neúnavně pranýřovali a budili "blbou náladu” a "naštvanost” - že zapomněli nabídnout nějakou Čechovi srozumitelnou a snesitelnou symboliku, do které by zaťatou pěst mohli zabalit, kterou by si to ostří mohl zaoblit, aby si sám neublížil. Zapomněli, že Čecha nezískáte na svou stranu rozumem, nýbrž citem. Ne faktickými informacemi, pádným argumentem a logikou, nýbrž nabídkou pohody. A tak zatímco pravicové skupiny vytvářely symboliku, která se podobala kopí, meči, či přinejmenším čerstvě naostřené tužce, ostatní chytráci nabízeli kulaté červené třešničky, načervenalé růžičky a modré ptáčky. Už je na to možná pozdě, ale jestli ještě někdo v té české politické bažině pomýšlí na oživení tradiční nefalšované demokratické pravice, nabízím zde zdarma něco, zač se partajním reklamním publicistům všude na světě platí velké peníze: symboliku, která hledané voliče přitahuje, ne odrazuje. Chcete-li s demokratickou pravicí ještě někdy uspět, přestaňte na chvilku pranýřovat a vciťte se do Čechových radovánek a vášní. Na volební plakát si dejte skupinu hřibů. Těch sametově hebkých, buclatě zakulacených. Hřibisko, hřib, hříbek a hříbeček. Rodinku. Chlácholivou, pospolitou, spokojenou, bezstarostnou, lákavou, vzájemně se milující, v mechu měkce spočívající. A k ní si dejte heslo: "Pryč s prašivkami - volte praváky.” Brítsko-český spisovatel Benjamin Kuras právě vydal v nakladatelství ELK v Praze roztomilou knížku Pryč s prašivkami. Šprýmy a moudrosti z let 2000-1. Místo recenze Jsme uvedli úvodní kapitolu. POLYGON 8/2001 45 [pageend47]JIŘÍ DIAMANT STOLETÍ st r a c hu? Jedenáctým zářím začalo nové období lidských dějin. Začátek 21. století je poznamenán největším zločinem v moderních dějinách lidstva, jehož obětí se staly tisíce nevinných osob, které zahynuly v troskách dvojice mrakodrapů Světového obchodního centra v New Yorku, v zasažené části ústředí vojenských sil USA v Pentagonu ve Washingtonu, jakož i v troskách čtyř letadel, jež byla teroristy použita jako živá torpéda ke zničení vyhlédnutých objektů. Nejmodemější technika, vyvinutá průmyslově vyspělými zeměmi v období průmyslové, informační a komunikační revoluce ve dvacátém století, byla zneužita k ničení plodů vědy a techniky, jež měly zabezpečit dosaženou ekonomickou úroveň nejen Spojených států amerických, nýbrž i jejich spojenců v Evropě a v jiných světadílech. Útok na objekty v New Yorku a ve Washingtonu byl výsledkem dlouho připravované akce dobře organizované mezinárodní bandy zločinců, jež zvolila symboly nejmocnějšího státu současného světa za objekty svého útoku. Jejich zničení mělo ponížit velmoc, narušit sebevědomí jejích občanů a navodit trvalou nejistotu, strach a nedůvěru, jež by ochromila hospodářství, obranyschopnost, jakož i politické a společenské dění. Zločinný akt byt obdivuhodně dobře organizován a proveden. Svět strnul překvapením a hrůzou, mnozí nevěděli, zda mrakodrapy byly zasaženy skutečně, anebo zda šlo o thriller vysílaný televizí. K odpovědnosti za tento nepředstavitelný útok proti lidské civilizaci se nikdo nepřihlásil. Záhy se však objevilo oprávněné podezření, jež bylo rychle podepřeno fakty. Stopy vedly do Afghánistánu, kde zámožný jedinec narozený v Saudské Arábii pod ochranou muslimských fundamentalistů zorganizoval v průběhu let celosvětovou síť teroristů odborně vyškolených ve cvičných táborech, kteří byli ochotni obětovat svůj život a odejít do muslimského ráje a při tom strhnout do smrti zástupy nevěřících - obětí jejich útoku. Co může být pohnutkou těchto jedinců k tomu, aby páchali akce neslučitelné s lidskými city a všeobecně přijatými morálními principy? S odstupem doby se přihlásili různí osno- vatelé ničitelských akcí s různými motivy zdůvodňujícími jejich činy. Shodují se především v nenávisti ke Spojeným státům americkým. Tato nenávist vznikla dle jejich prohlášení především proto, že USA mají trvalé posádky v různých arabských zemích, že aktivně zasahují do hospodaření s arabskou ropou, že podporují zájmy Izraele v dlouhodobém sporu s Palestinci a že soustřeďují nadměrné bohatství na úkor chudých vrstev obyvatel v arabských státech. Tyto víceméně konkrétní motivy jsou druhotně zabarvovány nábožensky, přičemž se často objevují fundamentalistické výzvy muslimům celého světa, aby se zúčastnili svaté války proti nevěřícím - džihádu - a především aby bojovali proti Spojeným státům americkým, proti Američanům, proti jejich objektům a zájmům na celém světě. Považuje se za samozřejmé, že za Američany se skrývá úhlavní nepřítel číslo jedna - světový sionismus a jím vytvořený stát Izrael. Myšlenka džihádu není nová; objevuje se již po desetiletí především v souvislosti s izraelsko-palestinským konfliktem. Bylo by však velkou chybou redukovat svátou válku islámu pouze na tento problém, jak se o to někteří záměrně pokoušejí. Zde jde zřejmě o širší cíle, vyplývající nejen z náboženského fanatismu, nýbrž i z přehnaného nacio- nalismu a v neposlední řadě z expanzionismu fundamentalistů, kteří chtějí svoji víru šířit ohněm i mečem mezi nevěrci, jak o tom svědčí nápisy na transparentech při protiamerických demonstracích v islámských zemích. Na počátku 21. století se tedy objevují vyhrocené náboženské a nacionalistické motivy jako hnací sdy, dohánějící fundamentalisty k sebevražednému terorismu, kdy se výbušniny dopravují k cíli nákladními auty či letecký benzin v letadlech obsazených cestujícími. Terorismus snížil hodnotu lidského života stejně tak jako racionálních argumentů, všeobecně uznávaných hodnot a morálních principů. Na jejich místo nastoupila zaslepená víra, nenávist a potřeba zničit nepřítele, jeho víru, symboly. Je pozoruhodné, že světové teroristické hnutí disponuje obrovskými finančními prostředky, jež by při vhodnějším použití mohly prospět širokým masám chudých, jejichž zájmy se také uvádějí jako motivy v boji proti bohatému Západu. Koncem století i v minulosti se objevovaly různé iracionální proudy zdůrazňující city, intuici, romantismus, národní sebevědomí a parapsychologii. Často to byla reakce na jednostranné zdůrazňování rozumu, inteligence, vě- dy a techniky spojené s potlačováním citů a 46 POLYGON 8/2001 [pageend48]biologických potřeb. V průběhu posledních desetiletí minulého století se pozvolna rozmělňovaly hranice společenských norem, zvyšovala se tolerance agresivity a zmírnily se sankce proti těm, kdož porušovali zákon. Posouvání hranic přípustnosti a přehnaná tolerance odchylek chování od stanovených norem snížily pocit bezpečí jedinců a zvýšily pocity strachu a úzkosti. Tento vývoj se stal příhodnou živnou půdou pro terorismus a pro časování jeho akcí. 11. září 2001 začala epocha komplexního su- perterorismu využívajícího současně nejrůznějších metod a technik k dosažení svých cílů. Používá se nejen nejmodemější technika a komunikační prostředky, nýbrž i látky biologicky a chemicky ohrožující lidské životy. To vše ve spojení s prostředky moderní psychologické války a propagandy. Teroristi se snaží systematicky zvyšovat hladinu strachu a úzkosti jedinců, skupin a organizací protivníků, takto chtějí postupně omezit či ochromit schopnost rozhodování vedoucích činitelů a průběh realizace přijatých rozhodnutí. Trvalá hrozba útoku na různých místech skrytými útočníky má vyčerpat a demoralizovat nejen armádu a policii, nýbrž i široké vrstvy obyvatelstva a navodit u nich depresi a apatii. Zesilující strach a slábnoucí akceschopnost by takto měly pomáhat neviditelným útočníkům dosáhnout svého cíle. Působení propagandy, jež nerozlišuje mezi pravdou a lží, by měla k tomuto cíli přispět. Dlouhodobý boj v různých podobách na různých místech by měl být dalším spojencem útočníků. Konečným cílem je zničení osob a všeho, co dosažení vytčených cílů překáží. Zdá se, že lidstvo je poprvé konfrontováno se zcela novou formou konfliktů, s celosvětovou válkou proti terorismu. Přitom není podstatné, zda v pozadí konfliktu je střet různých civilizací a kultur, soupeření rozličných náboženství či boj o vyšší životní úroveň a její zachování. Půjde nyní o to, jak za takové situace žít a přežít V minulém století jsme se museli naučit žít s drogami, sexuální revolucí, s rozšířením AIDS a s hromadně se vyskytujícími chorobami vyvolanými dlouhodobou zátěží a technickými prostředky moderní civilizace. Kromě technik na zvládání stresu bude nutné se věnovat osvojování metod pro přežití nejen fyzické, nýbrž především pro zachování si duševního zdraví - účinně bojovat proti strachu, úzkosti, depresi a apatii. Bude nutné zduchov- nit život hledat jeho smysl kolektivní i individuální, omezit jednostranné materiální potřeby, jež se neúměrně rozrostly. Bude nutné hledat nové cesty ke sblížení různých náboženství, zdůrazňovat především to, co mají společné, diskutovat o jiných názorech a vymýtit ze Starého a Nového zákona, stejně tak jako z koránu, pasáže nabádající k nenávisti vůči členům jiných náboženských skupin. Je nezbytně vytvořit soubor morálních principů a životních hodnot podepřených konsensem nejširších vrstev lidstva, rehabilitovat hodnotu lidského života, úctu ke člověku a ke stáří. Jedenácté září otřáslo světem. Je třeba vymýtit nejen kořeny superterorismu, nýbrž také začít s vypracováním všeobecné charty lidství zaručující, že se zločiny podobného rozsahu v budoucnu znovu neobjeví. ■ STANISLAV MOC Korupce à la CZ O korupci v Česku se mi nepíše dobře, ale zmínit se o tom musím, protože právě korupce je průvodním znakem morálky lidského společenství. V Česku, dovolím si tvrdit, hrozí úplný rozklad morálních hodnot Bez známých, vlivných styků a přátel na důležitých místech je dosažení nějakého cíle horší než kdekoli jinde, ale ne vždy vám budou házet klacky pod nohy, aby si vynutili úplatek za něco, na co máte podle zákona právo. Mám kamaráda, který staví dům, již druhý, takže má se stavěním své zkušenosti. Ke stavbě potřebujete spoustu povolení od různých správ a úřadů; Ony vám potřebná povolení vydat neodmítnou, ale mohou celý proces prodlužovat do nekonečna, až do těch správných rukou něco vložíte. Někdy stačí málo, láhev whisky, bonboniéra, ale jak stoupáte od sekretářek přes šidily malé k těm největším, výše úplatků roste. Nedejbože, abyste museli až na ministerstvo, to byste si museli připravit hodně tisíců. Přitom je ta celá úplatkářská hra na úrovni jakéhosi „kamarádství“ — vy nepodplácíte, chraň Búh! Jen chápete, že dotyčná osoba má s vaší žádostí jistý problém, těžkost, snad i jistá vydání. Platíte tedy za to. Jeli jsme s manželkou tramvají a za nás si sedli dva podnikatelé ve stavebnictví. Slyšíce naši angličtinu, v přesvědčení, že jim nerozumíme, prodiskutovávali problém svých dělníků — Ukrajinců. Povolení k trvalému pobytu je právě to, za co dávají úplatky nejvyšší. „Víš koPOLYGON 8/2001 47 [pageend49]lik ty svině v cizinecké policii na tom vydělávají? O tom se ti ani nesní!“, prohlašoval jeden z nich. Pokud je cizinecká policie podplatitelná, pak bude cizinců ze zločineckého podsvětí jen přibývat Kdo by pouštěl zlatý důl? Během svého krátkého pobytu v Čechách jsem zažil i několik dalších charakteristických historek. Jedna se odehrála v Praze na Pankráci, kde se nepohodla městská policie s dopravní o vyšetřování dopravní nehody. Když jsem tam přišel, praly se obě policejní jednotky mezi sebou jak malí kluci — čepice a políčky padaly, pak přišly na řadu pěsti a kopance, že jsem se obával, že dojde na kolty. Když se perou policajti, koho má prostý občan volat o pomoc? Armádu snad? Druhá se odehrála v Praze na Žižkově, před naším domem. Zena se ještě doma upravovala, tak jsem na ni čekal kouře a vyhřívaje se na sluníčku na protějším chodníku před domem. A právě tam u chodníku stál nějaký nešťastník se starou omlácenou škodovkou a dva policajti mu kontrolovali nejen řidičský průkaz, nýbrž i technickou zdatnost vozu. Ta již od pohledu nebyla valná. Všichni tři běhali kolem vozidla a rozkládali rukama. Přistoupil jsem nenápadně blíže a poslouchal. Jelikož má žena čím starší, tím pomalejší, stále nepřicházela, poslouchal jsem dost dlouho. Policajti i onen majitel vozidla už byli celí umluvení, ba i zpocení a nervózně po mně pokukovali. V tom mi to konečně došlo! NemohU se přece dohadovat o úplatku před svědkem! V tu chvíli moje žena vyšla ze dveří a já na ni schválně začal volat přes ulici anglicky. Všiml jsem si, jak se všem třem mužům ulevilo. Ve tvářích měli najednou napsané: „Ten blbec nám nerozumí!“ A teď mohla nastat pravá licitace. „Tak to bude za x korun, pane řidiči!“ „Nešlo by to, pánové nějak udělat, víte já potřebuji auto nutně k ježdění do práce.“ „No, když říkáte do práce, nebudeme tak přísní, tak to uděláme za y korun, ale bez kupónů od pokutových bločků.“ Tohle samozřejmě jen hádám. Nejstrašnější zážitek s českými policajty jsme zažili ve vnitřní Praze pozdě večer, kdy se do sebe pustili tři mladíci — dva proti jednomu. Bitva o život Jeden na zemi chraptí o pomoc, druzí dva do něj kopou. Tu se z postranní ulice vynořilo policejní auto a když jeho posádka rvačku spatřila, zacouvala zpět do ulice, odkud přijela. To byl, milí krajané, moment kdy jsem si uvědomil, že to s morálkou mého národa je velmi špatné, že se z toho hned tak nevzpamatuje. Poslední příběh mi vyprávěl kamarád, který odešel z republiky stejně jako já v roce 1968, ale do Švédska. V Česku tráví podstatnou část roku. Protože mu u jeho auta se švédskou poznávací značkou již dvakrát zloději rozbili přední okno, aby se zmocnili české roční dálniční nálepky, třetí známku si na sklo nevylepil, nýbrž ji vložil k dokladům od auta a k řidičskému průkazu. Jednou jej na dálnici zastavila policejní hlídka a když policajti viděli, že má švédskou poznávací značku, začali s lámanou němčinou. Můj kamarád jim odpovídal též německy. Po zběžném prohlédnutí dokladů od vozu a řidičského průkazu jej pak nechali odjet Po dvou kilometrech jeho manželka zcela náhodou zjistila, že dálniční nálepka vložená do dokladů je pryč. Kamarád se tedy na nej- bližším výjezdu otočil a zpátky k policajtům. Ještě tam byli. Hned, jak vyskočil z auta, spustil na ně česky, aby vrátili onu ukradenou dálniční nálepku. „Tak ty najednou mluvíš česky, ty šmejde emigrantská!“, zněla odpověď. „Mluvím česky, německy, švédsky a anglicky a teď navalte tu známku, vy zloději!“. Místo toho naskočili oba policajti do svého služebního vozu a jali se ujíždět Kamarád za nimi a jeho žena mobilním telefonem zavolala policii o pomoc. Tam nechtěli věřit že oni stíhají policejní auto a ne obráceně. Nakonec skončila obě auta u dálničního policejního zátarasu. Kamarád policejnímu náčelníkovi vše vysvětlil, ale známka se nenašla, asi ji včas vyhodili z jedoucího vozu. Náčelník se kamarádovi a jeho ženě omluvil s tím, že oni dva policisté už u policie dlouho nevydrží. Zda to mínil upřímně, není známo. V každém případě se jednalo o unikát — civilisté stíhali policisty. To se jinde nestává. SNOUBÍ-LI SE DOBROTA S NEŘÁDEM, JSOU DĚTIČKY VŽDY PO TATÍNKOVI. V. DAVYDOVSKI 48 POLYGON 8/2001 [pageend50]REPLIKY ♦ DUPLIKY K článku Arnošta Wagnera »Nekorektně korektně« (Polygon 6/2001) Pan Wagner obhajuje v tomto článku z důvodů celkem pochopitelných administrativu své země, avšak klade současně otázky, na něž se cítím povinen odpovědět. Jak víte, pane Wagnere, že jsem byl rozčilen? Třeba jsem byl jen na rozpacích, proč se mi do vědomí stále derou věty ze Švejka, kde jistá poštmistrová ze Sedlčan "byla prohlédnuta soudními lékaři a ti jí dali dobrozdání, zeje sice blbá, ale že může zastávat jakoukoli státní službu”. Děkují za informaci, že ”pan Martinek vízum může dostat, ale pokud přiletí s kufrem plným drog, nebo žlutý od žloutenky, popřípadě s obličejem hledaného vraha, nebo bude mít na rameni vytetován hakenkrajc', tak jej bez ohledu na platné vízum posadí zpět do vracejícího se letadla stejně tak, jako to dělají Britové s českými Romy”. Páně Wagnerovy teorie se s praxí značně rozcházejí. Kdybych byl chycen jako pašerák drog ať už na letišti nebo na jiném hraničním přechodu se vstupním vízem nebo bez něho nikoliv jen s plným kufrem, nýbrž jen s pár gramy, nebyl bych "posazen do zpět vracejícího se letadla”, nýbrž okamžitě vtažen do země, jenže ne do těch míst, kam bych si přál já. O těch, kteří by mne chytili, by se pochvalně psalo v novinách. Nevím, jaký by byl postup v případě žlutosti obličeje. Zde v Austrálii na to mají celníci patrně nějaký vhodný postup, protože osob, jejichž pokožka není právě zdravě bílá, sem přijíždí značné množství. Vrahounský obličej, o kterém se pan Wagner zmiňuje, vidëli již čeští konzulární úředníci v Austrálii v mém pase a pak ještě jednou na fotografii přiložené k žádosti o udělení víza, takže měli dost času mne nechat sbalit policií australskou, aniž museli vyčkat, až ohrozím Českou republiku. Patrně právě kvůli tomu existuje vízový systém a já proti němu nic nemám. S tím "hakenkrajcem”, který bych mohl mít vytetovaný na svém rameni, nebo také někde úplně jinde, je to podivné. Pan Wagner předpokládá, že turisté jsou na hraničních přechodech houfně podrobováni osobním prohlídkám. Jak jinak by úředník na hraničním přechodu o mém "hakenkrajcu” mohl vědět? Mezi Romy cestujícími do Velké Británie s úmyslem se tam usadit natrvalo a cizincem s uděleným českým vízem k relativně krátkodobému pobytu bude asi menší rozdíl, když cizinec, nabádán tiskopisem k žádosti o vízum pro držitele australského cestovního pasu, musí disponovat na den pobytu minimální částkou 1000 Kč. Takže zpět k původnímu námětu: Smím přijet na dočasnou návštěvu do České republiky vybaven dostatečnými prostředky, abych nebyl přítěží pro navštívený stát, jsa prost drog i nevhodné barvy pokožky, bez rysů obličeje připomínajících kteréhokoli v současnosti hledaného vraha a bez jakéhokoli tetování kdekoliv na těle? Čtu znova ten formulář a sakra - ona omezující věta je tam stále! Odpověď tedy zůstává: "Určitě možná”. V posledním odstavci se pan Wagner táže: ”Kde byl pan Martinek, když 93 procent Australanů se postavilo za svoji vládu a tvrdě odmítlo přijetí čtyř stovek uprchlíků z Afghánistánu, které na moři zachránila norská nákladní loď?” Má špatné informace. Nejednalo se o 93% Australanů, ani o 93% dotázaných osob, nýbrž o názor lidí, kteří se do televizního studia se svým názorem sami telefonicky přihlásili. Takto získané názory jsou naprosto nespolehlivé. Nu, a kde byl v tu dobu pan Martínek? Protože si nevede deník, musí svoji činnost ve zmíněnou dobu odvodit z toho, kde určitě NEBYL a co NEDĚLAL. Určitě se bez jediného dokladu necpal násilím na území jiného státu k trvalému pobytu bez víza či vstupního povolení po aktu námořního pirátství na posádce lodi, která jej zachránila před utonutím z potápějícího se člunu, mnohdy mluvě pouze jazykem, kterým se v Afghánistánu nehovoří, navzdory svému tvrzení, že je Afghánec. E. Martínek POLYGON 8/2001 49 [pageend51]Pozdě býka honit ! Aneb replika na mnohé z Polygonu 6/2001, Krystlíka, Obereignera i Járu Meců Mnichov nás bude zřejmě ještě dlouho strašit a bude opakováno mnohé, aniž dodáno jiné. Což se bohužel týká i těch nacionálních mýtů. Pravdou zůstává, že jsme se v roce 1938 prokázali jako stát, který má, navzdory tomu oblíbenému pořekadlu, nikoli takovou, jakou si zasluhuje, ale horší vládu než si zasluhuje. Pravdou zůstane, že to, že jsme tehdy nepřijali boj, nás jako zemi zbavilo důstojnosti. Tohle prostě nelze okecat Poprvé, co u nás socané vládnou, salutuji Miloši Zemanovi za to, jak vystoupil v souvislosti s našimi závazky NATO. Zdá se, že chce svět i nás samé přesvědčit, že Češi nejsou srabi. A napadá mne, že to snad byl týž Miloš Zeman, kdo se takhle dobře projevil už před listopadem, někdy na jaře 1989 článkem v Technickém týdenníku, který zánik vlády jedné strany nepřímo specifikoval, co podmínku další existence země. V TT zřejmě proto, že tam předběžná censura nestačila text zachytit Ale zpět k meritu věci. Že bylo nutno hájit delší hranice než musela hájit třeba Francie, se přece vědělo od samého vzniku samostatného Československa a nebyli to jeho obyvatelé, ale ministr zahraničí, kdo může za to, že v okamžiku lámání chleba měli jsme na nich jediného a nepříliš spolehlivého spojence, Rumunsko. Nicméně. Vypuknutí války Yom Kippur roku 1973 jsem zažil na Harvardu a sžíral mne a dosud sžírá pocit nepřekonatelné závisti, když jsem viděl židovské studenty i členy fakult kteří nejbližšími letadly odlétali ke svým vzdáleným jednotkám. Ano, takhle se zachovali i Čechoslováci v květnu a opakovaně i září 1938, jenže jim nevládla Golda Mayerová, ale Edvard Beneš. Ačkoli i tomu mělo být jasné, že Československo, stejně jako Israel dnes, se může vzdát jen jednou. Jaké byly naše vojenské vyhlídky? Koncepce, právě Benešem představovaná, závisela na spolupráci s Francií, to jest zadržení německého náporu a pak společný útok s Francií a Polskem. Vycházela z ustanovení Versailleské smlouvy nedovolující německou vojenskou přítomnost v Porýní. Tam až do roku 1930 bývaly ostatně jednotky francouzské armády. Francouzská vláda však je roku 1930 stáhla za Rýn (jehož překročení by při ofensivní akci pro Francii představovalo problém) a tím se vzdálenost rozrostla na víc než 300 km. Paříž tak učinila přes náš i polský protest Jenže zrovna se dohotovovala Maginotova linie. Roku 1934 (Wehrmacht ještě neexistoval) ovšem Polsko navrhlo koordinovanou vojenskou akci ke svržení nacistického režimu, jehož nebezpečí si ten ošklivý Pilsudský uvědomoval zřejmě zřetelněji, než ten známý demokrat Beneš. Francií i Československem byla polská iniciativa odmítnuta. Přičemž mohlo být jasné, že francouzská armáda, uzavřená v té době už za Maginotovou linií, se k nějaké ofensivní akci jen tak nerozhoupe. Když se roku 1921 pokusil nastoupit na ma- ďarský trůn Karel Habsburský, Československo mobilisovalo. Nástup Hitlera nám za to nestál. Francouzská armáda pak se nerozhoupala, ani když se Hitler rozhodl k remilitarisaci Porýní (na Masarykovy narozeniny roku 1936). To už v rozporu s naší spojeneckou smlouvou. Jakož i podmínkami Versailles. Francouzský generální štáb sice vyhlásil pohotovost, ale bez svolení své vlády nesměl uvést jednotky do pohybu. A to svolení nikdy nedošlo. Chybička se vloudila, když velitel XHI. francouzské divise začal omylem naplňovat nástupový plán a Německo honem tahalo ze šuplíků připravené diplomatické noty, svalující odpovědnost za porušení Versailles na horlivost některých svých důstojníků, kteří budou postaveni před soud, - ale vyšší rozkaz z Paříže francouzskou 13. divisi zastavil, v Berlíně si oddychli a noty šly nazpět do šuplíků. Československo tehdy doplnilo své spojenectví o účast SSSR Dodnes zůstává otevřená otázka, jak nám chtěla Moskva pomoci při neexistenci společné hranice a vědomí skutečnosti, že ještě o tři roky později ustupovala před Hiderem až na Kavkaz. Praze toto spojenectví a spolupráce s Moskvou ve španělské občanské válce vyneslo přídomek mateřské letadlové lodi bolševismu v Evropě. To vše ovšem byly chyby koncepce, jež v roce 1938 asi napravovat nešlo, jim navzdory se však boj přijmout měl. V konečném důsledku Polsko i Finsko, jež ho přijaly za okolností stejně beznadějných, na jeho důsledky zdaleka tak nedoplatily, jako se to stalo nám. Nemyslím teď jen onu ztrátu důstojnosti, ale hlavně obecnou škodu na morálce národa. Neméně ostudné ovšem je, byť autory nezmíněno, že za to, že se vzdali roku 1939 obra- 50 POLYGON 8/2001 [pageend52]odestát Týče se sudetských Němců, týče se také Palestinců. Teď si však představme, že by se Německo zachovalo k vyhnancům stejně, jako se zachovaly okolní arabské státy k arabským uprchlíkům z Palestiny. To jest, padesát let jim neumožnilo jiné živobytí, ani jinou občanskou existenci, než přežívání v lágrech. Americkými potravinami a jinou pomocí by je živila a vůbec opatrovala OSN, takže by se mohli nezdržovat prací, ale plně věnovat boji proti českému imperialismu, rasismu a všem těm věcem vyčítaným teď vehementně „Sionistům“. Přičemž ani jeden z pisatelů nezmínil, že počátek těch sporů o půdu vězí také ve faktu, že už dávno v 19. století pan baron Rotschild pro tehdy spíše jen budoucí židovské osadníky od různých arabských šejků různá území vykoupil. Šejkové pak prodávali bez ohledu na to, že na území kdosi žil, že? Nebýt Hitlera, stát Israel by asi nikdy nevznikl, Rotschildem nakoupená území by zůstávala neladnými kusy pouště. Byl to Hitler, kdo ze sionistických snílků učinil praktickou, ba spasitelnou ideu. Na přelomu 19. a 20. století žilo v Palestině jen něco přes 5 000 Židů. Svatí mužové israelští, odvolávající se na darování Hospodinovo, řekl bych, pak zde mají shodný díl viny. Stejně jako oni ortodoxní osadníci židovští, kterým víra sice zakazuje službu v ozbrojených silách státu Israel, ale státu Israel tím neubírá povinnosti jejich osady bránit a posílat tam ozbrojence, kterým víra ve službě v armádě nebrání. Nedejme na pocity týkající se palestinských dětiček, které jejich učitelé namísto do školičky vodí na pravidelná házení kamením od osmi do čtyř. Připomíná mi to poněkud dnes už zapomenutou záležitost grázlíků zvaných Vyšehradští jezdci (komunisty neprávem ideologisovaný případ). Ti vysílali své mladší sourozence otravovat v parcích na Vyšehradě milenecké dvojice. Taky po nich házeli kamením. Když se dětičkám dostávalo zasloužených pár facek, starší sourozenci vystoupili z křovin na obranu ubohých bitých dítek a v početní převaze se brachi- álně podepisovali na milencích. Potažmo je při tom také okrádali. Ozbrojená konfrontace nepřinesla Palestincům dosud nic. Všeho Palestinci dosáhli, dosáhli díky nátlaku Washingtonu na Tel Aviv. Israel zatím zvítězil ve všech válkách a třeba, na rozdíl od Východního Pruska v případě Ruska, dokázal dobytá území opustit výměnou za právo na existenci a mírovou smlouvu. I Palestinskou policii vyzbrojil, a dnes proti těmto zbraním musí zase zasahovat. Obecně se brání infiltraci páté kolony, shodné s tou, s níž se potýkalo Československo roku 1938. Dává vědět, k čemu všemu je ochoten i nadále, a také to, že na rozdíl od nás roku 1938 není nakloněn tomu spáchat sebevraždu. A zrovna dnes, jaksi k narozeninám pana presidenta Havla (5. 10.) před dekádou se nabízejícího, že to mezi Židy a Araby srovná, se israelský ministerský předseda vyjádřil, že Israel není Československo. Přispěvatelé Polygonu, pociťující nutnost se k této věci vyjádřit, své příspěvky psali ještě před 11. zářím 2001. Ty radostně bublající palestinské davy jásající nad masovou vraždou v New Yorku a Washingtonu D.C. jen těžko mohou vyvolat nějaké sympatie. A znovu, představme si nás samé a zbytek Evropy v situaci, kdy by naši sudetští Němci a ty miliony dalších vyhnancú, plus jejich potomci, dosud přežívali v Německu v lágrech. To, že nepřežívají, zařídila Amerika a jiné okupační správy poválečného Německa. Zřejmě i ten palestinský problém, jak vyvést tyto lidi z beznaděje lágrů, bude muset zas zařídit někdo z tohoto okruhu. President Bush už se v tomto smyslu vyjádřil. Shodně se ovšem už dávno před ním vyjádřil i Kissinger: Amerika bude chránit Israel, ale nebude podporovat jeho výboje. Připomeňme, že celý malér na Balkáně upekla - a Americe za zády - Evropa, velice se pak rozčilující, jak to, že s tím strýček Sam nic nedělá. A byl to strýček Sam, kdo ty věci tam musel uvést do jakéhosi pořádku. President Bush rovněž dnes (5. 10. 2001) oznámil zahájení odvetné akce proti teroristům schválením pomocné akce pro Afganistan ve výši 320 milionů dolarů. A konečně, vrátíme-li se k zániku Československa roku 1938 pokud jde o naši výzbroj a její kvalitu. Guderianův vpád do Francie by byl asi jen těžko proveditelný bez československých tanků TNHP 38 (1277 jich bylo. Byl to výrobek Škodovky, ale Německu posloužily i typy Pra- govky a ČKD, takže celkem přes 3000). Od roku 1942 se jich v německé modifikaci Hetzer vyrobilo dalších skoro 2 000 - a do roku 1973 sloužil tento typ ve Švýcarsku a do roku 1975 v Peru. Čímž se stal zbraní s vůbec nejdelší dobou služby. Osvědčily se konečně i v prvé arabsko- israelské válce roku 1948. V Migdal Haemeku ho tam konečně dodnes mají v parku jako pomník. A konečně, byl to Hetzer, který během pražského povstání palbou zapálil Staroměstskou radnici... 52 POLYGON 8/2001 [pageend53]Sem by posléze patřila i poznámka na opakované chvalozpěvy na Svěrákúv film Tmavomodrý svět Dovoluji si chvalopěvce upozornit že by si měli rovněž shlédnout (1969) film Nebeští jezdci, který tuto thematiku v tehdejších podmínkách dokázal zvládnout o cosi lépe, řekl bych. To, co naše letce RAF potkalo na Mírově, roku 1969 natočit nešlo. Svěrákúv film navíc problém humanisoval a zpochopitelnil dnešnímu diváku svou základní milostnou romancí, která je těžištěm příběhu. Jedno mu však vyčítám. Vkomponoval do filmu onen snímek, kdy voják wehrmachtu střeží ukořistěnou československou stíhačku, dosud s naším výsostným znakem. Ale při realisaci materiálu mu ušlo, že právě tento čs. terčík měli naši letci RAF pod svými kabinami. Neboť Československo to bylo, zač bojovali a umírali. Jan Beneš Proč obhajují právo na existenci Izraele Poznámky k replikám pánů Mecú a dr. Škapy z Polygonu 6/2001 Když jsem před púl rokem psal dopis, reagující na část v článku Járy Mecú o "ušmudlaných uličnících“, snažil jsem se popsat fakta, která sám pamatuji a považuji za objektivní, netušil jsem, že mě pan Mecú donutí k dlouhému hlubokému zamyšlení nad pojmem Pravda, slovíčkem, kterým se jeho replika jen hemží. Je v ní zmínka i o „...síle slova ve službách Lží...“ Nemůže být pochyb, že pravda je mnohdy pojmem relativním. Objektivní pravda je opakem omylu, kdežto lež je záměrně projevená myšlenka s úmyslem popřít, či překroutit objektivní pravdu. Takto pracovaly propagandistické aparáty fašismu, nacismu a komunismu, o kterých se pan Mecú zmiňuje. Jen mě zaráží, že se o tomto způsobu dezinformování mas zmiňuje ve spojení s Izraelem. Snad jsme nezapomněli, jak o tomto problému informovala sovětská propagandistická mašinérie. Ve velice podobných intencích zatvrzele pokračuje i pan Grebeníček a - k mému úžasu - i pan Mecú zpívá stejnou píseň (tedy teď nemám na mysli Internacionálu). Někdy je těžké rozpoznat, jestli se pisatel uchyluje ke lži, nebo se jen prostě mýlí. Pan Dr. Ska- pa z Denveru tvrdí ve své replice, že Jára Mečů má pravdu. Takže dnes reaguji na „pravdy“ už hned dvou pánů. Tento pan doktor se dopouští v posledním odstavci své repliky něčeho hrůzostrašného, co si bez ostychu dovolil vyslovit mezi jinými Grebeníček, bin Ládin a čeští skinheads, totiž, že si „o to“ USA říkaly, tudíž, potažmo, že si toho právem zaslouží! Pán z Hostašovic, stejně jako já a asi většina čtenářů, vyrůstal „v generaci malého národa“, - jak píše - který byl několikrát ve své historii v roli Davida proti Goliáši. Zajímavé je, že mluvčí a podpůrci malého státečku - Izraele - použili tohoto přirovnání mnohokrát, ale samozřejmě úplně obráceně než pan Mečů. Od prvního výstřelu ze strany Arabů v roce 1948 přes tu celou řadu konfliktů až do dnešních dnů stál Izrael, pětimilionový státeček, proti obrovské přesile stočtyřiceti miliónů Arabů, kteří se zapřísáhli, že zaženou Židy do moře. Tedy já, jakož i západní státy, které podporovaly myšlenku zachování Izraele a jeho práva existovat, jsem viděl a stále vidím toho Goliáše právě v mocných Arabech, podporovaných tehdy ještě mocnějším Sovětským svazem a jeho satelity, které usilovaly o Davidovu likvidaci. Čili i tady vidíme příklad, jak lze vnímat a manipulovat objektivní pravdu. A to jsem měl na mysli, když jsem se otázal... kde to pan Mecú posledních půl století žil..., že toto vše nepamatuje. Musel být určitě „mimo“, když tvrdí, že „...první kameny vržené Palestinci... následovaly po provokativní návštěvě izraelského jestřába Sarona na Chrámové hoře v Jeruzalému...“. Předtím snad žádné teroristické útoky neexistovaly a Hamas a Hizballáh plně podporovaly Arafátovy snahy o usmíření. Všichni víme, že to bylo jinak a soudný člověk nemůže než chápat opatrnost izraelského „Davida“ při vyjednávání dohod o trvalém usmíření a míru s tímto chronicky zatvrzelým nepřítelem. Pan Mečů tvrdí, že „...se na věc dívám ze strany izraelské a druhým nedopřávám sluchu...“. Skutečnost je jiná Chápu plně úsilí Palestinců o získání domova. Pravdou ale je, že je nikdo z domovů nevyháněl, když v roce 1948 OSN rozhodly o rozdělení Palestiny. Organizace spojených národů v dobrém úmyslu kompromisně vrátila židům malou část území, které jim kdysi patřilo a ze kterého byli před dvěma tisíciletími vyhnáni. Připomeňme si, že Palestina byla v té době pod kontrolou Velké Británie, z mandátu, který jim byl uložen právě OSN (nebo snad ještě Společností národů) a toto provizorium bylo nutno nějakým způsobem řešit Lze chápat stupeň nepochopení se strany některých Palestinců, ale tehdy to světové společenství po nesmírném utrpení a ztrátách ve druhé světové válce chápalo jako jakousi povinnost dát těmto nebohým zbytkům židovské- ho národa po dvou tisíciletích diaspory konečně POLYGON 8/2001 53 [pageend54]kousek země, kde by mohly žít a v klidu pracovat — existovat Mělo se tak předejít případným dalším holocaustům. Mnoho Palestinců zůstalo a dodnes žijí v Izraeli. Kdyby se ostatní Palestinci přizpůsobili, mohli by mít svoji Palestinu, žít v klidu a pracovat v klidu. Tak mohli předejít ztrátám na životech, o materiálních ani nemluvě. Pan Škapa vyjadřuje svou „...ohleduplnost a sympatie za katastrofu holocaustu...“ To je od něho hezké, ale jak lze chápat to, když pokračuje „...ale byly i jiné: ukrajinské, tibetské, vietnamské, kambodžské...“ Dovoluji si tvrdit, že takovéto kličkování je nešikovným zastíráním dnes už nepopulárního antisemitismu. Rozebírat to nemá smyslu, protože antisemité nikdy nejsou schopni logicky vysvětlit, či zdůvodnit, proč jimi jsou. Jeho kořeny jsou v tvrzení, že židé jsou potomky Kristových vrahů. To dnes už neobstojí, protože Druhý vatikánský koncil toto tvrzení vyškrtl z doktrín. Způsob, jak pan Mečů popisuje zběžně konflikt na Konferenci OSN proti rasismu, kde se několik delegací snažilo prosadit formuli "sionismus - rasismus”, jeho nepopiratelná přilnavost k „pravdám“ pana Džamála al Džamála je pro mne podobnou indikací stejného, shora již zmíněného skrývaného antisemitismu. Žádné tyto „pravdy“ neomluví výcvik teroristických sebevrahů z cílem terorizovat civilní obyvatelstvo ani posílání „ušmudlaných uličníků“ házet kamení na izraelské obměnce. Co závěrem? V dnešních dnech, kdy toto píši, jsme svědky procesu, ve kterém se situace vyhrotila natolik, že se dá hovořit o nové oponě, tentokrát mezi dvěma civilizacemi, oponě, na jejíž jedné straně lze spatřit perské vzory. Já se na ni dívám z té druhé strany. Kde stojí pan Mečů a pan Dr. Škapa? Vlastimil Obereigner Poznámka redakce: V prezentaci intifády se na celém světě zneužívá nepoměru v počtu obětí mezi palestinskými Araby a Izraelci. Pokud bychom srovnávali počty obětí Němců se ztrátami britskými a americkými v druhé světové válce, museli bychom dojít podle stejné logiky' k závěru, že agresory byla Velká Británie a USA, kdežto Němci obětí. Zůstává neoddiskutovatelnou skutečnosti, že propagandistický trik s (nejpoměrem počtu obětí mezi palestinskými Araby a Izraelci Je účinný přes lidské podvědomí: ”Jak mohou být agresory Palestinci, když mají více mrtvých, včetně nezletilých; navic civilistů, proti nimž zakročuje regulemí armáda?” Odtud snad pramení expresívni výroky o "ušmudlaných klucích” a podobně. Doufáme, že stranám obhajujícím palestinské Araby neuniklo, že pouze oni podnikají sebevražedné teroristické útoky, kdežto Izrael odpovídá na teroristické útoky' zásahy proti organizaci, která za nimi stála, že palestinští Arabové popravují své soukmenovce už za domnělou spolupráci s Izraelem, stejně Jak to činili komunisté, že onehdy tancem slavili dopady iráckých raket Scud na Izrael a že dnes jásají nad bin Ládino- vým útokem, zatímco Arafat demonstrativně daruje krev pro obětí útoku na Světové obchodní centrum. TK K článku Tomáše Krystlíka »Nacionálni mýty...« (Polygon 6/200í) Právě jsem dočetl poslední číslo Polygonu a musím se ozvat. Ač souhlasím s většinou článků, nemohu souhlasit s panem Tomášem Kryst- líkem a jeho popisem událostí jak před Mnichovem, tak během války. Že jsme nebyli připraveni na dlouhou válku, je pravda. Ale to bylo následkem bezhlavé politiky a nemravného vlivu našich sociálních demokratů na naše politiky. Beneš byl zbabělec a měl hrůzu z války. Stavěl Malou Dohodu proti Maďarsku. To byl už tehdy vtip. Celá maďarská by bývala vyřízena naší armádou za jedno odpoledne. Když dnes čtu o síle wehrmachtu, vzpomínám si, jak v roce 1939 nám do důstojnické jídelny 9. dragounského pluku někdo přinesl Völkischer Beobachter, kde psali, že posádka pevnosti Hohe Maute brání vstupu slavného wehrmachtu do města a že když se do tří dnú nevzdají, že bude město srovnáno se zemí. Druhý den přijel na posádkové velitelství polo- zmrzlý vojín německé armády na motocyklu s dopisem, ve kterém velitel německé kolony prosí o poslání těžkých traktorů dělostřeleckého pluku, protože celá kolona uvízla ve sněhových závějích Orlických hor. Byli tam už tři dny a tak Vysoké Mýto bylo posledním místem, které slavná wehrmacht okupovala. Nevyhovět by bývalo prázdné gesto a tak v dopise německému veliteli byl přiložen i článek V.B. Když přijeli do města, velitel wehrmachtu se našemu posádkovému veliteli omluvil. Chovali se k nám tenkrát slušně. Dnes se díváme na wehrmacht jako na mocnou brannou moc. V roce 1939 to ale bylo trochu jiné. Mám zde knihu maršála von Rund- 54 POLYGON 8/2001 [pageend55]stedta, podle mého názoru jednoho z nejlepších vojáků minulé války, kde píše, že porážka Československa byla tehdy otázkou a že bez naší výzbroje by Hider nikdy nemohl napadnout SSSR. Totéž čtu i v deníku von Bočka. Další nesmysl pana Krystlíka v článku »Nacionálni mýty...« je historie škpt Otty Wagnera. Sloužil jsem s ním v jedné jednotce kulometné roty nezařazených důstojníků v Kinetonu v Anglii a měl s ním dlouhé debaty o mnichovské tragedii a co k ní vedlo. Wagner a těch 29 důstojníků, a já byl jedním z nich, NIKDY nebylo vyloučeno z armády. To je absolutní nesmysl. Pan Krystlík si to plete s tzv. akcí 28 českých pánů, kdy jeden záložní nadporučík, brněnský advokát, kdesi sehnal Branný zákon, ve kterém je uvedeno, že není-li pro záložního důstojníka umístění, má být propuštěn do zálohy. Naše brigáda byla tehdy hluboko pod stavem mužstva, jakéhokoliv boje neschopná. Naše zahraniční vláda měla tehdy víc ministerstev než celé britské imperium. Denně jsme dostávali k snídani dvě vajíčka se slaninou, zatímco příděl vajec pro civilní obyvatelstvo bylo jedno vajíčko měsíčně. Ty snídaně nám v ústech hořk- ly. Šli jsme za hranice bojovat za svobodu vlasti a ne dělat štafáž trubcům na všech těch ministerstvech. Britská armáda měla tehdy kritický nedostatek hlavně subaltemích důstojníků, my měli přebytek velmi dobře vycvičených mladých důstojníků a tak jsme žádali, abychom byli dáni k dispozici Angličanům. Žádost podepsalo celkem asi 114 důstojníků, 28 na první stránce. Proto to pojmenování. Bylo to samozřejmě zamítnuto a gen. Ingr nařídil, že všichni, kteří svůj podpis neodvolají, budou propuštěni z armády a postaveni před válečný soud. Ministr národní obrany bude žádat nejvyšší tresty. O tom jsem napsal podrobně v knížce »Pod třemi prapory«. Britové naštěstí tuto akci zarazili a nikdo nebyl z armády propuštěn. V té době žádal gen. de Gaulle Beneše o propůjčení po dobu války našich důstojníků mluvících francouzský. Naše vláda vyhověla. Přihlásilo se nás tehdy asi 27 a škpt Wagner, absolvent francouzské válečné školy, byl jedním z prvních. V Africe byl těžce zraněn, vyznamenán několika válečnými kříži, řádem Čestné legie a nejvyšším francouzským vojenským vyznamenáním — Řádem osvobození. Příliš mnoho naší historie, předválečné, válečné a samozřejmě té poválečné, je úmyslně či neúmyslně překrucováno a pravda se začíná pomalu vytrácet Přeji Vám hodně zdaru a doufám, že se dožijú dne, kdy místo toho, jak to dělají špatně, se dočtu, jak se to má dělat Kritika je jistě správná a je jí zapotřebí, ale nesmíme si kálet do vlastního hnízda. S přátelskými pozdravy Bob Moravec, Toronto, ON, Canada 25. října 2001 Tomáš Krystlík odpovídá B. J. Moravcovi: Vážený pane Moravče, pokuste se prosím na chvíli oprostit od svých představ o vojenské síle československé armády a wehrmachtu a berte, pro tento účel, vojenské síly protivníků jako vyrovnané. Co si pak počnete s faktem, že československé pevnosti se daly lehce obejít hranice byly pro nedostatek vojáků fyzicky nehajitelné a republika se dala lehce rozpoltit klešťovým útokem ze severu a jihu moravskou kotlinou ve dví. Pokud byste zaměnil armády a nechal pro tento účel čistě hypoteticky wehrmacht bránit Československo a československou armádu útočit z Německa, dopadlo by to obdobně. V souvislosti s případem škpt Wagnera se zmiňujete, že žádost o převedení do britské armády pro přebytek důstojníků v čs. armádě ve Velké Británii podalo 114 čs. důstojníků, z toho bylo na první straně uvedeno 28, což mělo za následek, že ministr obrany generál Ingr nařídil, že všichni, kteří svůj podpis neodvolají, budou propuštěni z armády a postaveni před válečný soud, kde pro ně bude žádat tresty nejvyšší. Tento fakt je zajímavý, ale váhal bych, být na Vašem místě, označit pasus o škpt Wagnerovi v mém článku kategoricky za nesmysl, obzvláště chtěl-li Ingr proti jistým důstojníkům co nejostřeji zakročit Možná, že se jednalo o zástupný problém. Mnoho nápadné shody je v počtech 29, nebo 28 či „asi 27“ důstojníků dobojovavších válku po boku Francouzů, popřípadě vyloučených z čs. armády, popřípadě uvedených na první stránce podpisového archu požadavku přeřazení do britské armády. Víte, novináři jsou odsouzeni prezentovat a vykládat fakta z poznání vlastního nebo cizího. Pokud přejímají fakta od jiných, vystavují se riziku, že původní zdroj není objektivní. Že nemůže být nikdy zcela objektivní, spočívá v lidské podstatě. Člověk vnímá okolní svět přes svůj tzv. hodnotový systém — události v soula- du s ním vyzdvihuje, v rozporu s ním podačuje POLYGON 8/2001 55 [pageend56](teorie kognitivních struktur). Jeho „objektivnost“ záleží jen na míře, s jakou tak činí. Seriózní listy dnes zprávu přejmou, potvrdí-li ji alespoň tři „nezávislé“ zdroje. Teoreticky je to sice nesmysl, ale pomáhá to minimalizovat dezinformace (někdy). Jelikož jsem nebyl za druhé světové války ještě na světě, zbývají mi jako zdroje historická pojednání a osobní svědectví. Jan Tesař tvrdí o škpt Wagnerovi v Mnichovském komplexu to, co jsem uvedl, Vy něco jiného. S těmito rozpornými tvrzeními bude muset žít každý, kdo nemá prostředky, byť pouze finančního druhu, vypátrat, jak tomu skutečně bylo. I historik, či čtenář Polygonu. Obdobně to platí o tvrzení pana Beneše, že na hranici s Horním a Dolním Rakouskem mělo Československo v době mnichovské krize přes sedm stovek pevností. Tesař ve výše zmíněném díle explicitně uvádí, že tam nebyla ani jedna. Zásadně však s Vámi, pane Moravče, nesouhlasím, píšete-li: „Kritika je jistě správná a je jí zapotřebí, ale nesmíme si kálet do vlastního hnízda“. To je záludná výzva k zamlčování fakt, k překrucování dějin ve prospěch národa, přesně k tomu, co činíme již dvě staletí! Národ de facto vyrostl na lži. Pravda musí vyjít najevo, i když je bolestná, jinak budeme jako národ trpět komplexem méněcennosti navěky. S přátelským pozdravem Tomáš Krystlík Fürstenfeldbruck, 31.10.2001 56 POLYGON 8/2001 [pageend57]Jaroslav Spurný TAKOVÝ MALÝ FÍGL Stovka estébáků ve vojenských tajných službách Přes více než desetiletý pobyt ve svobodném světě a po dvou letech v NATO český spojenec stále dokáže šokovat. Teď se mu to podařilo volbou šéfa zdejších vojenských tajných služeb. Před třemi týdny se jím stal Jiří Giesí, muž, který strávil léta 1986 — 1990 v Sýrii jako asistent vojenského leteckého přidělence. Srozumitelně řečeno jako vojenský špion spolupracující s tehdy spřátelenými syrskými zpravodajskými službami. Ale tím informace nekončí. Gieslův nástup se shodou okolností časově kryje s jiným šokujícím zjištěním: třetinu z třistahlavého kádru zdejších vojenských tajných služeb tvoří bývalí zaměstnanci komunistické StB. Pro pochopení celého problému je nutné se vrátit do roku 1990, kdy byla rozprášena StB. Nová civilní kontrarozvědka (dnešní BIS) byla postavena na zelené louce, z nových lidí, a pokud v ní dnes slouží zhruba deset bývalých příslušníků StB, jde o subaltemí posty v technickém zázemí. Stejně tak je to s civilní rozvědkou (ÚZSI), která se zbavila bývalých estébáků úplně. S vojenskými tajnými službami je to jinak. Vojenská rozvědka — po listopadu Zpravodajská služba Generálního štábu — formálně nepatřila pod StB a nikdy v ní tudíž neproběhly žádné čistky. Ještě dva roky po listopadu 1989 jí šéfoval generál Kozojed, dlouholetý pracovník této služby a absolvent moskevské vojenské školy. Vzhledem ke zmíněné nezávislosti na politické policii nespadali vojenští roz- vědčíci pod lustrační zákon — pokud ovšem nešlo o absolventy vysoké školy KGB, což byla asi třetina stavu. „Nová vojenská rozvědka navázala kontinuálně i personálně na svého předlistopadového předchůdce, žádné zásadní změny tam neproběhly,“ vzpomíná dnes šéf výboru pro obranu a bezpečnost Petr Nečas. Věci se začaly měnit v roce 1994, kdy si na výkonnost í tajné služby stěžovalo tehdejší ministerstvo zahraničí, a zvláště pak poté, co s přípravami našeho vstupu do NATO začala služba spolupracovat těsněji s novými spojenci. Ti samozřejmě jednali pouze s prověřenými důstojníky a rozvědka se začala personálně obměňovat. Druhá služba — Vojenské obranné zpravodajství — vznikla z normalizační Vojenské kontrarozvědky, což byla prostě Třetí správa StB. Ministr vnitra Richard Sacher ovšem její příslušníky převedl už v lednu 1990 ze své kompetence pod ministra obrany Miroslava Vacka, který za totality šéfoval generálnímu štábu. K dokumentům vojenské kontrarozvědky tím pádem ztratila přístup vyšetřovací komise 17. listopadu a nemohli k nim ani zástupci nově vznikajících civilních tajných služeb. Generál Vacek se postaral, aby se estébáci z VKR udrželi ve svých funkcích. Proběhly sice prověrky (na ministerstvu obrany jim říkali atestace), ale o jejich pečlivosti svědčí fakt, že až do roku 1995 sloužilo na obranném zpravodajství dokonce několik absolventů školy KGB. V roce 1997 se stal šéfem Zpravodajské služby Generálního štábu Petr Pelz. Před dvěma lety při prověrkách, zda se důstojníci armádních služeb mohou podle nového zákona seznamovat s utajovanými skutečnostmi, zjistil, že osmdesát šest důstojníků obranného zpravodajství pracovalo před listopadem u Státní bezpečnosti. Na jejich posty se sice vztahoval lustrační zákon, ale všichni disponovali čistým lustračním osvědčením. Dostali je proto, že kontrarozvědčíci ze Třetí správy StB byli za totality formálně vedeni jako zaměstnanci armády. Přitom byli podřízeni Hlavní správě StB, předávali jí informace a dostávali od ní úkoly. Fungovali prostě podle stejného mustru jako estébáci z dalších dvanácti správ, na které se dnes lustrační zákon vztahuje. Pelz se s problémem svěřil ministru Vladimíru Vetchému, ale ten nic nepodnikl. „Jsem podřízený a navíc šlo spíše o problém politický než právní,“ vysvětluje Pelz, proč ani on sám nic s věcí neudělal a šestaosmdesáti bývalým estébákům podepsal papír dávající jim přístup k utajovaným zprávám z Aliance. Před třemi týdny byl Petr Pelz odvolán. Podle poslance Nečase se tak stalo poté, co oznámil ministru obrany Jaroslavu Tvrdíkovi fakta o estébácích ve vojenské kontrarozvědce. Naopak ministr Tvrdík říká, že Pelz mu existenci estébáků v kontrarozvědce prozradil až poté, co byl z funkce šéfa zpravodajců odvolán. „Je to trochu složitější a strašně nerad bych o tom mluvil. V každém případě můj konec s problémem, o kterém mluvíte, souvisí,“ říká na to Pelz. Ať už Pelz padl před nebo po zprávě o mužích z StB, podstatné je, co Tvrdík s jeho zjištěními podnikne. Jan ministr nařídil, aby všich- POLYGON 8/2001 57 [pageend58]ni ve zpravodajských službách, na něž se vztahuje lustrační zákon, požádali znovu o vydání lustračního osvědčení,“ říká tiskový mluvčí Milan Řepka. To ale neřeší zmíněný fígl — komunističtí kontrarozvědčíci budou mít osvědčení opět čisté. „Co mám na to říct,“ krčí rameny Řepka. „Tahle informace spadá pod utajovanou skutečnost.“ Na nového šéfa vojenských tajných služeb Jiřího Giesla se lustrační zákon nevztahuje, protože byl údajně vojenským špionem. Ministerstvo ale nechce o jeho dřívější kariéře hovořit „Pan Giesl má všechny potřebné prověrky,“ říká stroze mluvčí Řepka. Spekulativní vysvětlení Tvrdíkovy shovívavosti je ale po ruce. Giesl přešel totiž po roce 1990 ze Sýrie do USA a dokonce povýšil na funkci vojenského přidě- lence. Podle neoficiálních zdrojů předal Giesl Američanům řadu informací o syrských tajných službách, a proto je jeho minulost tolerována. Nicméně i tak se zdá, že ministr Tvrdík vykročil stejnou cestou jako jeho kolega z vlády Gross (ministr vnitra — pozn. redakce Polygonu). Cestou jakési „zpětné komunizace“. Zatímco aspoň ve vedení zpravodajských služeb byli ještě nedávno lidé, kteří do nich přišli po roce 1990, dnes služby ovládají někdejší estébáci a vojenští rozvědčíci. (Respekt č. 43/2001, 22. — 28.10.2001) ZA JAROSLAVEM DROBNÝM (21.10.1921 - 13.9.2001) Jaroslav Drobný byl jediným sportovcem na světě, který vyhrál jak hokejové mistrovství světa, tak i Wimbledon. A také prvním slavným exulantem z komunistického Československa. Jaroslavův otec byl správcem kurtů na pražské Štvanici a to asi rozhodlo. V létě hrál malý Jaroslav tenis v zimě honil po zamrzlých kurtech puk. V obou sportech brzy vynikl a nedbal rad, aby si vybral jen jednu disciplínu a druhou zavrhl. „Mně se líbily oba sporty. Až když jsem jel v osmatřicátém jako sedmnáctiletý kluk poprvé do Wimbledonu, tak jsem si začal myslet, že dám tenisu přece jen přednost Pak ale přišla doba, která všechno změnila“, vzpomínal Drobný, „tenis hrát nešel. Nebylo ani ani na míčky“. A tak hrál jen hokej a v zimě objížděl se slavnými spoluhráči vesnice, pořádali exhibice na zamrzlých rybnících. „Sedláci platili kuřaty nebo jitrnicemi“. Navzdory tomu, že pět let se prakticky tenisové rakety nedotkl, rychle se probojoval mezi špičkové hráče. V roce 1946 hrál ve finále French Open. Většinu roku jezdil po tenisových turnajích, v zimě po dobu pár týdnů zase střílel gól za gólem. V roce 1947 si vybojoval zlatou medaili na mistrovství světa v ledním hokeji v Praze. Nastřílel tehdy v sedmi zápasech 14 gólů. O rok později na mistrovství ve Svatém Mořici dosáhl Drobný a československé hokejové mužstvo stříbrné mety, o dva měsíce později prohrál ve French Open. To asi rozhodlo a Drobný se od té doby začal věnovat výhradně tenisu. „Toužil jsem vyhrávat velké turnaje a cítil, že s hokejem už to dohromady nejde“. Mělo to zřejmě i jeden další důvod Jaroslav Drobný byl krátkozraký a musel nosit brýle. I při hokeji. A to bylo nebezpečné. Kontaktní čočky tehdy neexistovaly. S nástupem komunismu v Československu se stal z tenisu sport kapitalistických příživníků. Drobný musel před každým odjezdem na turnaj do zahraničí absolvovat nekonečné pohovory, kdy mu bolševici vysvědovali, jak se má chovat socialistický sportovec. „Jednou za mnou přišel nějaký chlap a začal se vyptávat, na co mám tolik raket, když jemu stačí jedna na pět leť, popisoval Drobný. Osudovým se mu stal rozhovor s mladým komunistickým diplomatem Janem Zelenkou v roce 1949 ve Švýcarsku (ano, je to tentýž Zelenka, dosazený šéfredaktor Literárních novin a pozdější ředitel Československé televize). Zelenka v rozhovoru vyhrožoval a Drobný jej ukončil fackou. Do Československa se již nevrátil. Chtěl do Austrálie, ale zdálo se mu to příliš daleko od vlasti. Cestou zpět se stavil v Káhiře, egyptského krále Faruka okouzlil svou hrou natolik, že mu nechal ihned vystavit egyptský cestovní pas. Za Egypt vyhrál v roce 1951 a 1952 French Open, vítězství ve Wimbledonu mu unikalo. Dočkal se ho až ve svých 33 letech v roce 1954 a stal se tak nejstarším vítězem tohoto turnaje. Nedlouho po svém wimbledonském vítězství si vzal bývalou anglickou herečku Ritu Anderson- Jarvis a narodila se jim dcera. V roce 1959 získal britské občanství. S manželkou si otevřel v Ken- singtonu obchod se sportovními potřebami Do Prahy se podíval poprvé v roce 1985 a pak se nepravidelně vracel v létech devadesátých. „Přestože jsem v Anglii našel svůj druhý domov, nikdy jsem se s emigrací úplně nevyrovnal. Protože i když jsem byl v Anglii slavný člověk a měl spoustu známých, není nad kamaráda z mládí, se kterým jste šel poprvé za holkama. Nebo nad český chleba. Takový nikde jinde nedostanete“, přiznal muž, jehož život se uzavřel měsíc před jeho osmdesátými narozeninami po dlouhé a těžké nemoci v Londýně. ■ 58 POLYGON 8/2001 [pageend59]O ČESKÝCH TELEVIZNÍCH DIVÁCÍCH Stále se sociologové a vzdělanci podivují, proč většina obyvatel Česka dává přednost bulvární Nově před veřejnoprávní televizí. Příloha deníku MFD Magazín DNES 41/2001 přinesl rozhovor s Vladimírem Železným, ředitelem Novy, kde o tomto jevu hovoří. Část rozhovoru přetiskujeme. A pak si pustíte Peříčko (erotický program Novy — pozn. redakce), takové lechtivě přitažlivé, skoro jako doopravdy, co? Pokud ano, tak z profesionálního zájmu, protože je to moje práce, moje profese. Bavit lidi, dávat jim uspokojení a pak tu informaci, kterou skutečně potřebují a kterou chtějí. A ne takovou, o které si někdo usmyslí, zeje důležitá. To je zásadní rozdíl. Není důležité, že německý ministerský předseda (správně: kancléř — pozn. redakce Polygonu) přiletěl na ruzyňské letiště, kde ho uvítal Kavan (ministr zahraničních věcí). To našeho diváka nezajímá, jeho zajímá srážka aut na dálnici, znásilněné dítě v Ostravě, protože se bojí o své dítě, které přijde ze školy. Zajímají ho drogoví dealeři, kteří se hemží kolem každé školy. A pak ho třeba zajímá také to, že se v zoologické zahradě narodilo pandí mládě, to jsou pro něj důležité informace, není proto ale méněcenný. Proboha, já mluvím o vás! Jak to se mou souvisí? Řídíte firmu, která vyrábí tento způsob myšlení. Dodávám ho v kvalitní podobě, velmi profesionálně, znale a bez pocitu nadřazenosti a pohrdání. To je podstatné. Vy vycházíte z toho, že intelektuální výkon je výhradně úkon řekněme — artistní, že pouze umělecky nebo brilantně napsaný sloupek má hodnotu. Vy předpokládáte, že intelektuálním výkonem je například vybudování kvalitní dobré komerční televize. Že postavit systém vztahu lidí, vybudovat podnik na zelené louce má tuto kvalitu. Za to si vás považuji, to je opravdu kus práce. Jen to neumím oddělit od ženských, co se přede mnou nakrucují, když chci vědět, jaké bude počasí. Pohrdáte masovou kulturou, jakou přinášejí seriály, show a pořady nikoliv pro nepatrnou skupinku intelektuálů, ale pro většinu. Ještě nedávno pojem masová kultura chyběl vůbec. Za komunismu nebyl rodokaps, nebyla růžová a červená knihovna, Sophiina volba se kupovala kvůli erotickým stránkám. Najednou se objevila masová kultura a lidé se hned překlopili. Není na tom nic špatného. Nemíváte pokušení pustit alespoň čas od času kvalitní dokument — teď třeba o bin Ládinovi? Nezklamala jste. Tato otázka mě pronásleduje na všech besedách, třeba mezi studenty na FAMU (Filmová fakulta múzických umění — poznámka redakce Polygonu). Říkají: Nešlo by do vaší činnosti propašovat něco z toho našeho světa, z těch hodnot? A já říkám: Nešlo. Divák to okamžitě odhalí. Ihned. Dokument jako formu náš divák obtížně stráví. Divák si rozhoduje sám, na co se bude dívat, on vám od dokumentu — a vůbec od pořadu, který mu chcete vnutit — unikne. Ostatně pořady veřejnoprávní televize, zejména její seriály, míří stejným směrem! A vy máte strach, aby divák neutekl. Dělám všechno, aby neutekl, denně si měřím, jak ho uspokojuji, a jeho uspokojení není o nic méně ušlechtilé z hlediska konečného pocitu štěstí nebo spokojenosti nebo relaxace než potěšení intelektuála, když si přečte japonské haiku a vychutná si tu velmi rafinovanou logickou a poetickou vazbu, která je vyšinutá z vazby, a tím se vrací do vazby, ten pocit je univerzální. U prosté babičky i u intelektuála Mám ohromnou radost z dopisu babičky, která děkuje za to, že televize Nova je pro ní celý její svět, který jí zbývá. Raduju se, když čtu: Víte, když pouštíte ten film o těch palmách a o tom lékaři tam, já jsem tak s nimi u toho moře a já už se k moři nikdy nepodívám, protože nemůžu chodit, a tím, že mi to dáte, já si to s nimi hrozně užiju, tak krásně jsem si poplakala když se ti dva vzali... Po takovém dopise víme, že děláme práci, která má smysl. Skutečně? Jsem přesvědčen, že uspokojení té babičky nemá nižší kvalitu než uspokojení intelektuála který si přečte Heideggera To vám neberu, ale nenapadá vás, že té babičce berete osobní prožitek, její aktivitu? Vždyť jí ten pláč nesete na stříbrném podnose! A ona se chudák nemůže ubránit? Ona je nevolnice? Ale nepřehánějte, tak to nemyslím. Nebylo by jí lépe, kdyby si šla popovídat k sousedce, živě, opravdově, o živých, opravdových věcech? Kdyby jí činilo větší uspokojení povídání se sousedkou, půjde k sousedce. Má volbu. Svobodnou volbu. A píšou mi lidé s akademickými tituly. Víte, co je zvláštní? Na Novu se dívá víc vysokoškoláků než na veřejnoprávní televizi. POLYGON 8/2001 59 [pageend60]Připomeňme si! Lovec komunistů na psychiatrii Počátkem srpna rozhodla přerovská soudkyně Emílie Richterová o tom, že bývalý důstojník BIS (Bezpečnostní a informační služba, česká kontrarozvědka — poznámka redakce) Vladimír Hučín půjde z vazby „na pozorování duševního stavu ve zvláštním oddělení“ bohu- nické věznice. Je to tatáž soudkyně, která v březnu roku 1978 propustila politického vězně Hučína z vězení měsíc přes uplynutím devítiměsíčního trestu. Prominutý měsíc mu ale proměnila ve dvouletou podmínku, a Hučín tak zůstal pod dohledem policie o třiadvacet měsíců déle. (Poznámka redakce — tento stav zavinil prezident Havel svým trestuhodným rozhodnutím o doživotním jmenování soudců, kteří se za komunismu provinili.) Hučín si za normalizace odseděl jako politický vězeň celkem skoro tři roky vězení. Hned po revoluci vstoupil do rodící se tajné služby a devadesátá léta zasvětil boji proti levicovému extremismu. Vlastnil obrovský archiv dokumentů o severomoravských komunistech, včetně soudců. Podle výpovědí ve vyšetřovacím spisu byl velmi „výkonným důstojníkem, který dodával vynikající informace“. To mu také zlomilo vaz. Krátce poté, co letos v únoru varoval před nárůstem aktivit levicových extremistů na severní Moravě a jejich sílícími kontakty s lokální mocí, byl zatčen. Například z toho, že odmítl vydat nadřízenému seznam svých komunistických agentů. Přitom podle zákona je důstojník naopak povinen identitu svých agentů chránit. Jiný Hučínův zločin: při nástupu do vazby mu vězeňský lékař zrušil „civilní“ neschopenku, ale neoznámil to příslušným úřadům, takže na účet zatčeného důstojníka přišla ještě dvakrát nemocenská (necelých dvacet tisíc korun). Přestože za událost zcela zřetelně může úřední pochybení, policie obvinila z podvodu nejen Hučína, ale i jeho domácího lékaře dr. Jana Chmelaře, který neschopenku původně vystavil. (Stalo se tak sotva týden poté, co dr. Chmelař policii zkomplikoval její snahu dostat se k Hučínově zdravotnické dokumentaci.) Dvacátého září byl Vladimír Hučín převezen do speciálního oddělení vazební věznice v Brně. Důvod? Odmítl se podrobit psychiatrickému a psychologickému zkoumání soudních znalců. „Vzhledem k průběhu vyšetřování jim nevěřím a hlavně za posledních deset let jsem jako důstojník tajné služby prošel asi dvacítkou podobných psychologických testů, mohou si je vyžádat,“ komentoval to Hučín. Za tuto vzpouru skončil bývalý „lovec komunistů“ na oddělení, kde jsou vyšetřováni ti nejtěžší vrahové a násilníci. Tady podle zákona může být držen až tři měsíce. „Já nevím,“ odpovídá Hučínův advokát Devátý na otázku, jak vlastně pokračuje vyšetřování. „Vyšetřovatel totiž ani mně, ani mému kolegovi Milanu Hulíkovi nedovoluje nahlédnout do spisu. Vyšetřovatele Ondřeje Starého se zeptat nelze — není k zastižení. A na závěr perlička: minulý týden měl Hučín svědčit v Bratislavě jako svědek v procesu proti poslednímu náčelníkovi StB Alojzu Lorencovi. Česká policie však rozhodla, že vzhledem k pobytu na psychiatrii Hučín v Bratislavě svědčit nebude. -JS- (Respekt č.43/2001, 22. — 28.10.2001) (Poznámka redakce: Jeden by řekl, že se opakuje období před únorovým pučem roku 1948. Paralelyjsou zjevné. Rozdíl je v tom, že dnes silný Velký Bratr na východě již neexistuje.) 28. ŘÍJEN, OPĚT JEDNA PŘÍLEŽITOST K POROVNÁNÍ DVOU „PŘEVRATŮ“, TOHO V ROCE 1918 S TÍM O SEDM DESETILETÍ POZDĚJI. ODPOVĚDI NA OTÁZKU „JAKÉ GARNITURY OSOBNOSTÍ, KTERÉ JE ORGANIZOVALY, STÁLY U JEJICH ZRODU A JAKÝCH VÝSLEDKŮ V POLITICKÉ A MRAVNÍ OBRODĚ NÁRODA DOSÁHLY“, TVOŘÍ POLITICKOU RECENZI, KTERÁ JIŽ NEPOTŘEBUJE ŽÁDNÉHO DALŠÍHO KOMENTÁŘE. VLADIMÍR DAVYDOVSKI 60 POLYGON 8/2001 [pageend61]Bohumil Doležal KDO DISKRIMINUJE OBČANY, DO EU NEPATŘÍ Koncem minulého týdne referovaly české noviny, že vláda SRN „nechce zasahovat“ do petičního řízení parlamentu ČR ve věci českých občanů německé národnosti. Řízení se týká návrhu na odškodnění, s nímž se na petiční výbor Poslanecké sněmovny ČR obrátilo shromáždění Němců v Čechách, na Moravě a ve Slezsku, nej- dúležitější a největší organizace zastupující zájmy našich německých spoluobčanů. Bylo by velmi neblahé, kdyby kvůli tomu, že pozornost světa je soustředěna na Afghánistán, zůstalo jen u těchto v podstatě nesmyslných zpráviček: vždyť vláda SRN do petičního řízení českého parlamentu ani zasahovat nemůže, jde o vnitro- českou záležitost. Zato česká veřejnost, čeští publicisté a hlavně čeští politici by požadavkům německé menšiny měli věnovat zvláštní pozornost O co jde? Po vyhnání drtivé většiny německého obyvatelstva z ČSR zbyli především v českých zemích Němci vyňatí z odsunu jako anti- fašisté, nepostradatelní odborníci, rodinní příslušníci ze smíšených manželství. Ti všichni obdrželi nejpozději v roce 1953 československé státní občanství a byli tak, formálně vzato, zrovnoprávněni s „Čechy rodu slovanského“. Předtím ovšem, bezprostředně po skončení války, byla drtivá většina těchto lidí, stejně jako jejich vyhnaní krajané, vystavena nelítostným represím: byli zbaveni občanských práv, byl jim zkonfiskován majetek, byli nahnáni na nucené práce. Pokud vůbec dostávali plat část jim byla srážena, další ukládána jako tzv. „vázané vklady“, z nichž pochopitelně nikdy neuviděli ani korunu. Část z nich byla násilím přestěhována do českého pohraničí. Postihlo je jaksi s předstihem to, co později, po komunistickém puči, potkalo značnou část české populace. Dalo by se tedy říci, že historická spravedlnost jejich handicap do jisté míry vyrovnala. Situace se změnila po roce 1989, a to ve dvou věcech. Především se rozběhly restituce. Vymezení počátku „rozhodného období“ 25. únorem 1948 naše německé spoluobčany z restitucí prakticky vyloučilo. Špatné svědomí a protesty českých Němců přinutily české politiky, aby se disproporcí zabývali. Federální shromáždění proto v roce 1992 pověřilo Českou národní radu, aby zákonem upravila restituci majetku čs. občanů, kteří o něj přišli na základě prezidentských dekretů č. 12/1945 a 108/1945 Sb. ČNR to vzápětí provedla v rozsahu působnosti zákona o restitucích půdy a zemědělského majetku. Naši němečtí spoluobčané byli tedy restituováni napůl. To však ještě není všechno. Podmínkou pro restituci je, že se dotyčný „neprovinil proti československému státu“. Naši němečtí spoluobčané tedy byli znovu kádrováni. Formulace je však mírnější než formulace zmíněných prezidentských dekretů (např. dekret 108 vyžaduje pro vynětí z konfiskace, aby dotyčný dokázal, že zůstal věrný ČSR, nikdy se neprovinil vůči českému a slovenskému národu a buď se činně zúčastnil boje za její osvobození, nebo trpěl pod nacistickým terorem). Je to vlastně jakási nepřímá novelizace obou dekretů, jejichž současná platnost je takto potvrzena. Jakápak tedy vyhaslost? To je první věc, kde se českým a německým občanům ČR měřilo dvojím metrem. Druhá věc jsou nucené práce: za mohutného přispění českých úřadů a českých politiků se češi, nuceně nasazení za druhé světové války, dočkali odškodnění. Čeští Němci loajálně čekali, až bude zmírněna tato dějinná křivda a teprve poté se přihlásili se svými obdobnými nároky. Úřady a politici mlčí jak hrob. Ovšem, odškodnění totálně nasazeným šlo z německé kapsy. Bez ohledu na to zůstává smutnou skutečností, že i zde se českým a německým občanům ČR měří dvojím metrem. Je třeba konstatovat, že Česká republika hrubě porušuje zásadu rovnosti občanů před státem a před zákonem. Takový stav by měl být pro každého slušného člověka v této zemi nesnesitelný. Je zjevné, že ho nelze změnit bez mravního, politického i právního přehodnocení toho, co se dělo v tehdejší ČSR po druhé světové válce s německým a maďarským obyvatelstvem. Politici ani historici ve vládních službách si s tím ovšem hlavu nelámou. Jedno je však jisté: stát, který diskriminuje vlastní občany, nemá v Evropské unii co pohledávat. MF Dnes, 29.10.2001 POLYGON 8/2001 61 [pageend62]BENJAMIN KURAS Nejbohatší národ Tak se mně to konečně podařilo spočítat Češi jsou nejbohatší, nejpodnikavější, nejpracovitější, nejefektivnější a nejproduktivnější národ světa. Daleko předbíhají všechny trendy dnešního postindustriálního, postmodemího postkomunistického, postkapitalistického , postma- teriálního, postduchovního a postpracovního světa. Než jsem to objevil, dlouho jsem si tím lámal hlavu. Přijít na to není jen tak snadné, protože to Češi dovedou mistrně maskovat neustálým remcáním, jak jsou na tom špatně, jak nemohou vyžít jak je tamten či onen padouch či úřad stále okrádá, jak oni sami chudáci ani pořádně krást neumějí. Deset let jsem tomu věřil, jako každý druhý, kdo to sleduje zvenčí. Až jsem se postupně za těch deset let dopracoval do více méně pravidelné výměny informací s lidmi různých vrstev národa. Takový ten běžný nenápadný, možná trochu lepší průměr, intelektuálové, profesionálové, živnostníci, menší podnikatelé. Chtě nechtě jsem začal sledovat jak produktivně a efektivně dovedou zacházet s časem. Počítejte, prosím, se mnou: Mezi Velikonocemi a Prvním májem mizeli z oběhu na dva týdny. Většinou na svá venkovská sídla, jaká byla luxusem u každého jiného národa, v Česku jsou však samozřejmým aktivem každého řemeslníka a učitele. Mizeli zcela bez starostí, zda nepřijdou o nějaký ten výdělek, nějakou smlouvu, nějaký užitečný kontakt Prostě předávali na dva týdny svět Bohu. Dávajíce kavalírsky najevo, že od nikoho nic nepotřebují, ale také pro nikoho nic neudělají. Ani pro peníze. Nastal květen a začátek června, a než se nějaká činnost stačila dát do pohybu, většinou mě už v polovici června informovali, že od konce června do začátku září budou zase všichni pryč, abych se ani neobtěžoval na tu dobu něco vymýšlet něco žádat o něčem diskutovat To jsou další dva měsíce. Koncem září už prý se další týden nedá s ničím počítat kvůli zasedání Mezinárodního měnového fondu. Tam nerozumím proč, ale jsou dvě možnosti: buď se na zasedání podílejí tolik, že nemají na nic jiného čas, nebo jim zasedání působí tak těžký stres, že musí opět ven na svá sídla. Ptal jsem se kohosi, kolik volna si berou o Vánocích. Prý tři až čtyři týdny. Mnozí během nich si pojedou zalyžovat - další luxus, který si v západní Evropě dovolí jen bohatci - nebo na Kanárské ostrovy, Seychelly, Maledivy, do Thajska. To už jsou při střídmém sčítání tři a půl měsíce dovolené. A to nemá skutečně nikdo na světě. A zatímco práci a business plánují na dva dny dopředu, volna mají narýsovaná na půl roku předem. "Přece po mně nemůžeš chtít, abych se spokojil s pěti týdny dovolené jako každý otrok,” řekl tuhle jeden drobný podnikatel. Jenomže tím to nekončí. V dobách pracovních má český pracovní týden čtyři dny. Od poledne pondělního do poledne pátečního. Opovažte se někomu volat do práce v pondělí před jednou nebo v pátek po dvanácté. V ostatní pracovní dny se neobtěžujte nikomu volat mezi dvanáctou a druhou, jsou na obědě. V restauraci. Mají na to. Slušně bydlí, slušně se oblékají, jezdí autem, píší na počítači. A tak jsem postupně spočítal, že za třicet pět čtyřdenních pracovních týdnů průměrný Čech vytvoří tolik bohatství, na jaké průměrný Zá- padoevropan potřebuje pětidenních týdnů čtyřicet osm, průměrný Američan padesát Kdyby Amerika nebo západní Evropa fungovala na českou pracovní dobu, dávno by se zhroutila celá jejich ekonomika a celá infrastruktura včetně energetiky a komunikací. Lidé by umírali hladem a zimou, zasypaní odpadky. Nevymýšlím si to, ověřili jsme si to například v Británii tuším v sedmdesátém čtvrtém za krizového třídenního pracovního týdne za vlády Edwarda Heathe uprostřed kruté zimy, při celostátních vydřidušských stávkách hlavních odborových svazů. V Česku ale na této pracovní době funguje kupodivu všechno dokonale: všechny telefony spojují, světla svítí, plyn hřeje, doprava jezdí, restaurace jsou plné. Ale ani tam to nekončí. Zatímco průměrný Západoevropan nebo Američan potřebuje všechny ty pracovní dny a týdny na uživení sebe a své rodiny, Čech svou poloviční pracovní dobou uživí nejen sebe a svou rodinu, ale i stovky pilných tunelářů, kteří ho odírají o úspory a daně, jak vesele vylupují banky a vel- kopodniky, které vláda z Čechových daní zachraňuje. S jistým vědomím, že bohatý Čech na to nejen má, ale radostně i dá. Že sice bude remcat jako vždy, ale i to jenom aby se neřeklo. A tak jsem po sečtení všeho dostal skvělý nápad. Jakmile slyším někoho remcat, jak je na tom zle, místo pokyvování a litování říkávám: Emigruj, vole.” 62 POLYGON 8/2001 [pageend63]Několik známých se už na mne rozzlobilo. Nechápu proč. Tolik let se mně snažili vysvětlovat, jak emigrovat chtěli a proč nemohli. Jako by jim to chtěl někdo vyčítat A jak pak doma trpěli a museli si stavět ta víkendová sídla, "zatímco vy pacholci jste si tam váleli šunky na plážích ve Španělsku”. Tož, přiznejme si to. Váleli. Taky jsme nic kloudného neudělali. Styďme se. (Z knížky' Benjamina Kurase Pryč s prašivkami. Šprýmy a moudrosti z let 2000-1, kterou vydal Evropský literární klub (ELK) v Praze v roce 2001) Rozhovor se spisovatelem Janem Drábkem 1/ Pane Drábek, obnovil jste popularitu vašeho rodového jména. Vašeho otce, státního žalobce v procesu s K. H. Frankem znají již jen starší generace. Vy jste však nyní v ČR známý spisovatel. Obé vaše knihy, „Po uši v postkomunismu“ a nyní „Po uši v protektorátu“, jsou rozebrány a chystají se další dotisky. Obě knížky ale končí trochu smutně • pochybujete o tom, zda-li v ČR máte vůbec domov. Proč se sem tedy vracíte? Je to první země, která po mém kanadském domově hraje tak velkou roli v mém životě. Mám kanadskou manželku, dvě kanadské dcery a nejsem schopen žít napůl, tady a tam. Také nerad lítám a nejen kvůli posledním tragickým událostem - mám tady ale vzpomínky, kus dětství, zajímá mě vývoj v této zemi a proč to nepřiznat - jsem i hamižný člověk. Takže, vyjde- li mi zde kniha, tak jí přiletím dělat reklamu, jako teď. A pak, tady člověk zažívá takové nerváky, že se vždy musím vrátit do Kanady si odpočinout. 2/Jak reagovali čtenáři na vaši knihu „Po uši v postkomunismu“ ? Překvapivě kladně. Ještě větší překvapení bylo, že nikdo z politiků nereagoval. Myslím, že někteří nelibě nesli, že se kniha stala bestsellerem. Žádná pranice ale nebyla. Nikdo mě neža- loval, a nikdo se neohradil ani proti mému románu „Náhle českým velvyslancem“. 3/ Odhalili čtenáři identitu postav, které ve vašem díle vystupují, aniž jste je jmenoval? Někteří ano, mnozí měli i osobní souhlasné zkušenosti. Čtenáři, kteří znali Ministerstvo zahraničí nebo, kteří se více zajímají o politiku, museli vědět o kom píši. 4/ Povězte nám něco o vzniku vaší knížky „Po uši v protektorátu“. Vyšla nejdříve v Kanadě pod názvem „Thirteen“. Třináct O prvních třinácti letech v Kanadě. Pro české vydání jsem přidal kapitoly o našem pobytu v Německu a o době před naším odplutím z Evropy do Ameriky. Trochu jsem to také pozměnil, protože jsem pro zdejší vydání nemusel tolik vysvětlovat české reálie. Šlo mi také o to, abych popsal osudy otce v Protektorátu. 5/ Jak se bude podle vašich představ vyvíjet politická scéna v ČR ? Nejsem expert a nemám potřebnou kvalifikaci pro prognostiku, která stejně většinou nevyjde. Situaci zde ale sleduji z Kanady na internetu a snažím se být informován. Mám i spoustu vlastních zkušeností. Doufám, že vývoj bude nadále demokratický. Věřím, že vstup do EU a mladé generace budou zárukou optimálního vývoje. Starší generace jsou totiž natolik zatíženy komunismem, že si to ani neuvědomují. Někteří politici z reziduí komunismu přímo těží. Je až neuvěřitelné, co si třeba dovolí vůči novinářům. Opravovat otázky novinářů nebo si je dokonce pokládat sám - to dělá politik, který tvrdí, že zná Západ! Jistě víte koho myslím. Ale POLYGON 8/2001 63 [pageend64]možná, že skutečně zná, ale spoléhá na to, že Západ neznají spoluobčané a že si tedy může všechno dovolit. Dovolit ovšem jen tam, kde nemá důstojné protivníky. 6/Jak se změní podle Vašeho názoru západní demokratické země ve světle ohrožení islámským terorismem ? Těžká otázka. Zde zase nejsem prorokem. Souhlasím s Bushem, že začíná nová éra. Nemáme pro to ale precedent. Amerika to může srovnat jedině s Pearl Harbourem. Tam však zahynulo méně než 3000 lidí v době, kdy už v Evropě zuřila dlouho válka. V New Yorku ale přes 6000 lidí. V Pearl Harbouru se vědělo kdo a kde je nepřítel. Co může Amerika očekávat dnes? Bude to zdlouhavá záležitost, mnozí budou netrpěliví a budou chtít rychlé zakončení. Amerika nebyla připravena, protože po vítězství nad komunismem začala šetřit na výdajích spojených se zajištěním své bezpečnosti. Seškrtal se rozpočet CIA, v Afghánistánu nebylo dost agentů, pokusili se sice bin Ládina odstranit, ale když to nevyšlo, nechali jej být Spoléhali se příliš na elektroniku a podcenili lidský zpravodajský fenomen. Navštívil jsem jako český velvyslanec amerického velvyslance v budově jeho ambasády v Nairobi, která se také stala cílem výbuchu. Myslím, že zde podcenil situaci zase Clinton. Nebude jednoduché vybudovat rychle novou zpravodajskou síť. Události v NY mohou zůstat nejvyšším bodem teroru, pokud se polepší zpravodajské služby a zavedou se účinná opatření. 7/ Čtenáři čekají na vaši další knihu. O čem bude ? Bude se jmenovat „Po uši v Americe“. Bude o americkém klukovi, teenagerovi, který na americkém jihu chodil na universitu a stýkal se s exulantskou společností. S jejími význačnými osobnostmi jako byl Dr. Karel Steinbach, Egon Hostovský, Peroutkovi, Pavel Tigrid a jinými předními Čechy a Slováky v New Yorku. Jako kluk jsem tak měl možnost sledovat debaty na téma: „Kdo zavinil Únor ?“ Poslouchat Petra Zenkla, Ivana Herbena, Juraje Slávika (posledního velvyslance v USA), Milana Horáka (manžela Milady Horákové), generála Moravce (šéfa čs. rozvědky) a další. Byla to vlastně moje první universita. Ex-politici si vjížděli do vlasů, lidovci a národní socialisté proti sociálním demokratům, liberálové proti katolíkům. Vzpomínám si, jak byl každý nový příchozí dotazován, zda-li již byl na Hradě, jak se říkalo bytu Petra Zenkla na 16. ulici. Také si vzpomínám na bratry Mašiny, jak přijeli v r. 1956 do New Yorku v amerických uniformách a vysokých botách a já na ně koukal jako na hrdiny. Byl jsem tehdy puberťák, měl jsem jiné zájmy, šlo to trochu kolem mne a proto nyní sháním staré ročníky „Newyorských listů“, abych se poučil, o co vlastně v té době šlo. Pak jsme se přestěhovali do Washingtonu a tam byla zase jiná společnost 8/ Když už mluvíte o té vině. Kdo podle vás zavinil ten nešťastný polistopadový vývoj? No přece komunisti. Jako vývoj předlistopadový. Střední Evropa není jednoduché místo. Stýkají se zde různé kultury a zanechávají své stopy. Někdy nadlouho. Vždyť zde se vydalo více peněz na rušení svobodných vysílaček, než Američané vydali na jejich vysílání. Lidé zde žili desetiletí v izolaci a to je těžce poznamenalo. Mnozí nevědí, jak to vše napravit Neznají jazyky, neznají svět a mají malé sebevědomí. Politici mohli více ovlivnit a také kultivovat polistopadový vývoj. Proti komunismu i post- komunismu se však nepostupovalo dost radikálně. Důkaz? Komunistická strana stále sedí v parlamentu! Klaus i Zeman si situaci země v postkomunismu dobře uvědomují, otázka ale je, co proti tomu dělají. Nemyslím , že Václav Havel hraje stejnou roli, vyjadřuje se také jinak. Připouštím ovšem, že ani on se nepostavil důsledně proti komunistům. Pokud vytýká jiným, že se nevypořádali s minulostí, měl by to vytknout i sobě. Nešlo přece o mstu, ale o profylaxi. Na druhou stranu, uvědomuji si, jak obtížný to je úkol. Vždyť ani Němci to neučinili zplna. Cožpak Lina Heydrichová nebrala do své smrti vysokou penzi po svém manželovi? 64 POLYGON 8/2001 [pageend65]9/ V české politice se pohybuje řada mladých politiků, z nichž jste některé popsal nelichotivým způsobem. Co je příčinou jejich sebestřednosti a přehnaného sebevědomí? Ti mladí politici se museli přizpůsobit systému. Neznají jinou než nízkou politickou kulturu, nemají vzory a příklady, mimo kontinuity práva neexistuje kontinuita systémová. Jsou vystaveni negativním vlivům ze všech stran, i těm nejhorším, mimo nutné politické kompromisy musí uzavírat kompromisy i se svým svědomím. Čestní lidé z politiky odcházejí, někteří celá léta (Jiří Ruml) a kariéristy i starými strukturami se to v politice jen hemží. Jak mají ti mladí být lepší ? 10/ Václav Černý a jiní se pokoušeli definovat čecháčkovství - existuje podle vás vůbec a jak se projevuje ? Myslím, že nejde o něco specificky českého. Takové rysy najdete i v jiných národech. I v USA a v Kanadě. I tam mnoho lidí nemá na čem stavět své názory. Četl jsem znovu Černého Paměti, myslím, že je v nich přílišné intelektuálství, projevuje se v nich i určitá nadřazenost, která neexistuje v demokratických zemích. Termín čecháčkovství je příliš intelektualizovaný, pohled trochu seshora, myslím, že není národ bez negativ. 11/ Váš otec patřil k odboji a proslul i po roce 1945. Byl to statečný člověk, který se angažoval. Myslíte si, že by se dnes takoví lidé našli? Nezlomil komunismus českému národu páteř ? Není to zlomená páteř, ale určitě naražená nebo spíše ohnutá. Myslím ale, že se to napraví. Nechtěl bych pranýřovat český národ, viděl jsem francouzský dokument „Smutek a škoda“. Pojednával o odboji ve Francii, tam došlo k podobným jevům a kdyby byla dlouhodobě okupována Kanada a USA, vyplavalo by tam také mravní bahno a spodina. Byl bych proto v takovém hodnocení opatrnější. 12/Jaký je váš soud o českém právu a justici ? Můj dědeček, otec i bratr byli právníci. Bratr se s tátou v Americe a Kanadě často hádali o právu českém i americkém. Sledoval jsem ty diskuse, bylo to zajímavé, ale můj život šel jinudy. Právo a justice je pro mně španělská vesnice. 13/ Pane Drábek, z našeho rozhovoru může POLYGON otisknout kvůli svému rozsahu jenom část. Ta další byla neméně zajímavá. Nejzajímavější jsou však vaše knihy. Kde šije mohou čtenáři objednat ? Knížky vydal »Knižní klub« a lze je objednat u Euromedia Group, Nádražní 32, 150 00 Praha 5. . Děkuji za rozhovor. Jménem Polygonu kladl otázky Milan Hulík SOCIALIZACE BYLA SNAHA REALIZOVAT V NÁRODNÍM HOSPODÁŘSTVÍ TAKOVÉ PODMÍNKY, ABY PŘI MINIMÁLNÍ PRODUKTIVITĚ BYL ZAMĚSTNÁN MAXIMÁLNÍ POČET ZAMĚSTNANCŮ. U GLOBALIZACE JE TOMU PRÁVĚ NAOPAK V. DAVYDOVSKI POLYGON 8/2001 65 [pageend66]LUDĚK FRÝBORT JASNO OD POČÁTKU Naslouchejte těm, kteří mělijasno od počátku (Barry Rubín, Jerusalem Post) Zajisté; lidé v Izraeli věděli o arabském terorismu už dlouhé roky svoje, ale nikdo nebyl ochoten jim uvěřit ani se jejich zkušeností poučit Musela přijít tragedie jedenáctého září, aby svět aspoň částečně uznal, že si přece jen tak docela nevymýšleli. A to ještě ne úplně, ještě asi budou muset dějiny udělit různým blouznivcům tvrdých pár pohlavků, než pochopí, že věci se dějí takové, jaké se dějí a že na nich málo změní ušlechtilé úvahy o tom, jak by se podle jejich představ dít měly. Vlna terorismu, s níž nyní zápasí západní svět má místo svého zrodu v arabských zemích Blízkého východu a z nich především v Palestině; fenomén Usámy bin Ládina, jakkoli zlověstný, je pouze odvozeninou z toho vyplynuvší. Západ nedokončí své tažení proti světovému terorismu, může v něm mít leda dílčí úspěchy, nenajde-li kuráž sáhnout na jeho palestinský nerv. Byli a jsou takoví, kteří v tom mají jasno už od počátku. Sluchu však je popřáno těm, jejichž vývody liběji znějí, popřípadě odpovídají momentálním intelektuálním módám. Počkejme si a uvidíme: ti, kteří měli jasno od počátku, dostanou zapravdu jako vždy, ovšem až poté, co se stanou nedozírné, leč předvídatelné škody. To už se zdá být jakýsi zákon dějin. Svět by mohl být mnohem příjemnějším místem k životu a mnohá patálie by mohla být udušená v samém zárodku, popřípadě by vůbec nemusela nastat, kdyby bylo dost vůle a prozíravosti naslouchat těm, kdo mají jasno od počátku. Byli v minulosti nepříliš dávné tací, kteří například varovali před figurou zvanou Adolf Hitler; rozhodnější zákrok ze strany západních mocností v samém zárodku mohl zabránit tomu, aby šílené představy, dost jasně a čitelně obsažené v nacionálně-socialistickém programu, přerostly v světovou katastrofu. Avšak vedoucí činitelé svobodného světa byli názoru, že nacisté se svým programem nejspíš jen tak špásují a když se jim ukáže vlídná tvář, že se tím ukonejší a svůj nenávistný program odloží k ledu. Nu, neodložili a ušlechtilá naivita obdržela řádný pohlavek. Kaštany z ohně poté museli vytahat ti, kteří měli jasno už od počátku. Ale aspoň se dostali k slovu a činu, i když k nim mohli být povoláni dřív. V jiném střetnutí světa svobody s mocnostmi zla takový happyend nenastal a když, tedy velmi pozdě a k tomu jen zdánlivý a neúplný. O, jaké oddanosti, jakým zástupům přívrženeckým se těšila idea marxismu, když svého času začala obcházet Evropou! A netrklo nikoho nic, ani když se idea oplodnila otrockým duchem ruského mužictví, ačkoliv jako později Hitler, ani Lenin se nikterak neskrýval se svým programem. Milionové vraždy byly zjevné, zrůdná důslednost, s níž byly vyhlazovány velké skupiny obyvatelstva, byly každému známé, nicméně se stalo příkazem doby sovětský systém, když už ne přímo obdivovat a podporovat, tedy aspoň chápat a omlouvat Přinejmenším mezi vzdělanými vrstvami Západu trval takový mrav s některými obměnami od let dvacátých až do osmdesátých; obyčejnější lidé už spíš náleželi k těm, kdo měli jasno od samého počátku. Svět zla posléze nezanikl rozhodnou obranou světa svobody, nýbrž musel ztroskotat na své vlastní nemohoucnosti. Zdálo se tehdy, že aspoň nyní dostanou zapravdu ti, kteří měli jasno od počátku. Ale kdež. Podnes nesou znamení zpátečníků, podnes se nedostali v podstatnější míře k slovu a činu, podnes jsou rozhodčími v oboru politické etiky ti, jejichž předpoklady se nikdy nenaplnily a jejichž pošetilá víra pokaždé a v každém směru ztroskotala. V českém případě to platí v mimořádně smutné míře. Nesvádějme nic na velmoci, na Jaltu či na Postupim, jak už tak bývá zvykem omlouvat náš pád do Stalinovy náruče. Jiní do ní byli násilím vrženi, ale bohatstvím svého ducha se pyšnící český lid do ní naskákal radostně a sám. Krátké dějinné období mezi koncem války a únorovým převratem bylo nejtruchlivější přehlídkou všeobecné krátkozrakosti a cokoliv se v něm udělalo, bylo zlé a vedlo ke zlým koncům. Nenašel se ten, kdo by poukázal na zhoubnost Benešova paktování se Stalinem, na nepřirozenost a nedemokratičnost jeho Národní fronty, na předvídatelné následky vyhnání německé části českého obyvatelstva, na zjevný příklon k sovětské straně v tehdy již se rýsujícím světovém konfliktu. Únor to všechno 66 POLYGON 8/2001 [pageend67]jen završil, základ neštěstí byl dán už v oněch dvou a půl letech, o nichž dodnes mnozí věří, že si zasloužila titul osvobození či demokracie. Jenže celková národní zhlouplost by bývala nemohla nastat, kdyby na ní pilně nepracovaly valné šiky českých literátů, filozofu a vůbec krasoduchů všeho ražení; to oni se postarali o odklon od Západu; Hora, Nezval, Vančura, Nejedlý, Drda to byli, kteří roznítili atmosféru nesnášenlivého levičáctví své doby, v němž i duch nejlepší a nejjasnozřivější, Karel Čapek, se musel obhajovat z toho, proč není komunistou. To, prosím, nebyla to jen taková pěkná, pravdivá a obdivuhodně prorocká esej; to se před tribunálem stádní, napodobitelské pošetilosti zoufale hájil člověk, který měl jasno od počátku. Nebylo mu popřáno sluchu, Čapkovo proroctví zaniklo v přívrženeckém hlaholu těch, kdož nemají jiné schopnosti než běžet se stádem. Nakonec všechno... chtěl jsem napsat... skončilo, ale ono neskončilo a hned tak neskončí. Ale aspoň došlo k přelomu roku devětaosm- desátého, po němž už není tak snadné otevřeně hlásat vražedně pošetilé ideologické pravdy. Všechno se ovšem jaksi zamotalo: místo demokracie bez pochyb a přívlastků se dostavilo partajní výlučnictví, místo ohlašované občanské společnosti přišla vláda těch, jež ze všeho nejméně zajímají nějací občané a jejich vůle; místo rozhodného obratu k normálnosti přirozených hospodářských vztahů (příčí se mi užívat marxistického termínu kapitalismus) došlo k lišáckému kličkování mezi podvody, krádežemi a nikdy nevysvětlenými, nicméně dost průhlednými skandály. Snad o tom všem není třeba dlouhých slov, to všechno víme. Muselo se to stát? Nemohli Češi po listopadu zamířit k normálnosti přímější, poctivější cestou? Asi že mohli. Jenže se stala táž chyba jako obvykle: nebyli připuštěni k slovu a činu ti, kteří měli jasno od počátku. Nedejme si namluvit, že takových nebylo; nedejme se ošálit řečmi, že veškerá česká mládež radostně křepčila v modrých košilích, český lid že byl celý bez sebe ze slovanských osvoboditelů a teprve pod tíhou zlé zkušenosti všichni přišli k rozumu. To nám tvrdí ti, kteří cítí rozpaky ze své někdejší zhlouplosti. Jenže, to se ví, ti nezhlou- plí a předvídaví by se museli hledat. Bylo první starostí komunistů po převzetí moci rozmetat takové do všech koutů a znemožnit jim nejen politický projev, ale hlavně je udusit v bezvýznamnosti. Věděli, jak jim jsou nezávisle uvažující, módami neovlivnitelní lidé nebezpeční. V tom se jim jejich rozvratné dílo podařilo. Po listopadu, kdy by ještě býval čas k nalezení lidí moudrých a nezkorumpova- ných, k tomu pak nebyla vůle, ba, projevila se vůle právě opačná. Ti, kteří měli jasno od počátku a žili ještě na půdě českých zemí, zůstali bez vlivu a možnosti se projevit, ztracení vesměs v kariérách velmi podřadných, skladníci, vrátní, topiči, pomocní dělníci, zahořklí důchodci. Jiná, velká část se jich nalézala v exilu, v němž došli významnějších postavení a bývalo by bylo snadnější jejich schopností využít; jednou z prvních starostí sametového režimu však bylo tyto lidi k rozhodování nepřipustit, postavit mezi exil a domov nepropustnou hráz. Povedlo se to rovněž. Místo toho... nu, podívejme se, komu bylo v nových poměrech popřáno sluchu. Pomine- me-li vyslovené zloduchy, nejvychytralejší kariéristy starého režimu, kteří se pomocí tisícerých známostí vedrali na nejvýnosnější místa politiky a hospodářství, jali se po listopadu k věcem veřejným vyjadřovat někdejší modro- košilatí mládežníci, jimž se pošetilé častuškové juchání časem a zkušenostmi proměnilo v odstup od zjevených pravd marxismu. Plody svého ducha nás zahrnuli někdejší funkcionáři Novotného režimu, kteří v létě lidských tváří nesprávně odhadli, na čí stranu bude výhodnější se přiklonit, takže byli odstaveni od papa- lášských výhod a pobouřeni tím bezprávím se obrátili proti totalitě vymýšlením různých třetích cest. O své se přihlásily dušičky snaživé a přizpůsobivé, jimž nebylo proti mysli splňovat ponižující podmínky komunistického kádro- váctví, takže se stali filozofy, historiky a jinými odrůdami, jak se říkává, svědomím národa. A byli i lidé sice poctiví, leč malé víry, kteří desítiletími temna ztratili naději v návrat normálních poměrů; i přizpůsobili se době a jejich vůle k svobodě nestačila na víc než na občasné podání pokorné supliky, v níž žádali velkomožné panstvo, aby rozumněji panovati a své vlastní bolševické zákony zachovávali ráčilo. I k tomu bylo, uznejme, zapotřebí velké kuráže. Ale jako protiváha k ofenzívě bezohledných chytráků to nestačilo a podnes nestačí. Zalistujeme-li českými novinami, najdeme v nich mnohou úvahu těch ze svazáků v demokraty proměněných, těch od papalášských prebend odstavených i těch poctivých, leč víry a vůle neveliké. Hlas lidí, kteří měli jasno od počátku v tom chóru chybí naprosto. A jejich čas už se nachyluje, odcházejí, jejich schopnost správného odhadu, poklad jejich prozíravosti byl nenávratně vyplýtván. POLYGON 8/2001 67 [pageend68]Ale snad si aspoň můžeme z toho všeho odvodit jisté poučení: neplýtvejme důvěrou v mudrce, kteří se doposud svými prorockými doporučeními vždy jen mýlili. Neboť i dnešek je čehosi začátkem; i naše budoucnost něco potvrdí a něčemu se vysměje. I dnes si můžeme vybírat mezi prozíravostí těch, kdož mají jasno od samého počátku a moudře se tvářícími povrchnostmi, jejichž poselství opět nevyhnutelně selže. Jeho hlasatelé sice dovedou umně a mnohomluvně hovořit a hojným užíváním povšechných slov o etice a humanitě, starostmi o chudé této planety a jinými takovými zdánli- vostmi dávat svému projevu přídech prorocké moudrosti, ale nemylme se: až čas dozraje, budou to opět oni, ti velevýmluvní, ušlechtilí a veškerou pravdu vlastnící, jejichž předpoklady se zákonitě zesměšní. Ti, kteří měli jasno od samého počátku... nu, snad si na ně ještě někdo vzpomene, i když nevím. Při jisté zkušenosti a určité porci skepse lze však už dnes určit, kdo je kdo. Pokud se mě týče, chovám například značnou nedůvěru k současným prorokům, hlásajícím odpor proti globalizaci, proti konzumní společnosti, proti jaderné energii, proti karbanátkům v žemli a mnoha jiným podobným úkazům. Jsem si téměř jist, že až vítr dějin odvěje nános konjunkturální povrchnosti, ukáže se, že globalizace je dobrá věc, konzumní společnost není víc než prázdný žvást, jaderná energie je jediná cesta ze závislosti na ropných vyděračích a dokonce i ty karbanátky že jsou snad k jídlu. Oznámení o změnách ve vydávání POLYGONU V ROCE 2002 a jiná sdělení toho se týkající Milí čtenáři, různé důvody nás nutí, abychom vydávání Polygonu poněkud změnili. Samozřejmě jsou mezi nimi i důvody ekonomické, ale v první řadě chceme, aby náš časopis byl textově obsáhlejší než dosud. Sice vás asi udiví oznámení, že jeho vycházení snižujeme z osmi na šest čísel ročně. Tři z nich budou v rozsahu dosavadním, tedy maximálně 74 stránek (kterýmžto počtem jsme omezeni váhou, či - no- vočesky - »hmotností«, do 100g, která tvoří hranici poštovního tarifu pro zásilky dopisů do většiny zemí, pouze v Česku a Německu je hranice vyšší). Další tři čísla budou však ve dvojnásobném rozsahu (plus-minus 144 stránek, - další hranice pro poštovní tarif je 250g), takže čtenáři dostanou minimálně o 74 stránek v rozpětí jednoho roku víc než dosud. Kromě dosavadní obsahové náplně chceme poskytnout více místa pro příspěvky čtenářů samotných, např. pro vyjádření odlišného názoru na publikovaný článek našeho dopisovatele, dále zmínky na nově vyšlé knihy exilových spisovatelů, krátké ukázky z nich, informace o tom, co zajímavého píše jiný tisk atd. atd. Napište nám, co Vás zajímá. V příštích číslech seznámíme čtenáře i s curriculum vitae našich kmenových dopisovatelů. Dva nás bohužel v tomto roce opustili: Vladimír Valenta z Edmontonu a Pavel Štiller z Mnichova. Ale také odběratelé nás stále častěji opouštějí odchodem do nenávratna. Vydávání časopisu to samozřejmě neprospívá, protože jsme závislí na příjmu z předplatného. Naštěstí se nám doposud vždy podařilo počet odešlých předplatitelů doplnit. Díky sponzorům je prodej Polygonu za »sponzorované« předplatné v přijatelné výši v Čechách a na Moravě značně usnadňován. Tam zájemci přibývají. Jsme přesvědčeni, že v zahraničí je ještě dost Čechů, kteří se s Polygonem dodnes nesetkali, i když je zasílán do celého světa. Je to jediný exilový časopis s tak velkým rozptylem a čtenáři, kteří mají přehled o dalších časopisech v exilu, jej hodnotí k naší nejvyšší spokojenosti. V náboru by 68 POLYGON 8/2001 [pageend69]nám mohli pomoct právě čtenáři sami, pokud by nám sdělili adresu, na kterou bychom potom poslali s jejich doporučením pozvánku k odběru. Jen tímto způsobem se dají nejspíše sehnat noví odběratelé. Mnozí předplácejí svým přátelům odběr na jeden rok na zkoušku a ti potom z velké většiny odebírají dále. Pomozte nám i Vy! Pokládáme za svou povinnost poděkovat všem čtenářům, kteří nám drží palce a přejí si, aby Polygon ještě dlouho vycházel. A obzvláště těm, kteří své přání finančně podporují. V minulých letech jsme sponzory uváděli ke konci roku jmenovitě. Některým to nebylo milé, jak se nám dodatečně svěřili. Protože prý: „Když něco daruji, nemusím se tím chlubit.“ Ano, souhlasíme. Ale něco přece jen prozradíme: Nejvíce sponzorských příspěvků přišlo letos z USA Následují odběratelé ve Spolkové republice Německo, v Kanadě, Švýcarsku, Švédsku, všude minimálně deset. Z ostatních zemí od nuly po devět. Sponzoři tvoří jednu skupinu příznivců. Druhá skupina se skládá z těch, kteří částku na předplatné zaokrouhlí o něco málo směrem nahoru. A konečně je tu třetí skupina, která také zasluhuje naši pochvalu: předplatitelé, kteří zaplatí jen stanovené předplatné, ale zaplatí včas, bez nutnosti našeho připomínání. To jsou skupiny vesměs mravů dobrých. Skupina další, už poslední, která též existuje, občas na dobré mravy zapomíná. Je to skupina nejslabší, neměla by však být vůbec. Protože odběr neodhlásí, což se musí, když se k tomu někdo rozhodne (viz oznámení v tiráži), zasílá se Polygon dále a občas se připomene na povinnost zaplacení. Když to trvá celý rok a na poslední výzvu nepřijde žádná reakce, musí se to nevyhnutelně považovat za úmyslné nemorální chování, »poškozování cizího majetku«, a nepoctivce, právě tak jako nemorální politiky v naší vládě a tuneláře v ekonomice, oznámit veřejnosti. Tak např. musíme oznámit, že se podobně zachovala naše Poslanecká sněmovna vůči Polygonu, která si pro svou knihovnu odběr objednala, jednou jej skutečně zaplatila, ale druhým rokem žádné připomínky na zaplacení nepomáhaly. Chce-li tím dát vzorný příklad obyčejným odběratelům bez poslanecké imunity, to nám není známo. Tor vše. Těšíme se na shledanou každý sudý měsíc v roce 2002! Váš POLYGON POLYGON 8/2001 69 [pageend70]SOUKROMÁ OZNÁMENÍ UBYTOVÁNÍ V PRAZE, německý standard, ve dvou oddělených bytech ve vilce za 19 EUR se snídaní za osobu a den, děti do 6 let zdarma, do 12 let padesátiprocentní sleva. Velmi klidná poloha, SAT-TV, do centra 18 minut tramvají nebo 12 minut tramvají a metrem. Garáž v bezprostřední blízkosti za 4 EUR denně. Telefon a fax: +49-8141-12060, případně +420-2- 74 81 95 47. TŘÍPOKOJOVÝ BYT s kuchyni a příslušenstvím blízko st. metra za rozumné ceny. Volejte tel. +4202-2225 0722 nebo pište na adresu: J. Plíhal, Mánesova 48, 120 00 Praha 2. DVOUPOKOJOVÝ BYT VE VILE v patře, koup., WC, TV, možnost použití kuchyně v přízemí. Cena 400 DM za týden při obsazení sedmi osobami nebo 12 DM za osobu a den. Spojení s centrem: autobus a metro. Karel Hasse, Praha 4, Klatovská ulice. Telefon +420-2-4491 2045. FLORIDA - MEXICKÝ ZÁLIV, Madeira Beach, blízko měst Tampa a St. Petersburg. Nové, zařízené studio na pronájem (2 osoby), separátní vchod, krásná velká zahrada, velmi klidné prostředí, pláž a obchody 300m. Slunce a koupání po celý rok. Cena USD250 za týden, USD800 za měsíc. Tel. a fax: 001-727 397 1100. ČESKÝ A SLOVENSKÝ ROZHLAS A TELEVIZI a stovky dalších stanic s digitálním satelitním přijímačem. Rádi Vám poradíme a zajistíme. Telefon 031/311 1015, fax 031/312 3011 E-mail: esu@interelectronic.ch AUTOPŮJČOVNA IRENA nabízí k pronajmutí osobní automobily. Na přání budou přistaveny na letiště. Nájem automobilů s ruční převodovkou od USD 120 za týden, s automatickou převodovkou od USD 200 za týden. Sleva při delším nájmu. Adresa: Irena Hasáková, Nesvačily 16, CZ-267 27 Beroun. Telefon/fax: +420-311-684745 nebo jen telefon +420-311-636906. DOVOLENÁ NA TROPICKÉM OSTROVĚ MAGNETIC ISLAND v Queenslandu v Austrálii může být levná. Český majitel hotelu nabízí velké slevy krajanům. Telefonujte na +61 2937 191 64 nebo e-mail: beechsidepalms@hotmail.com Web: http://www.magnetic-island-qld.com SDĚLENÍ NAŠIM ČTENÁŘŮM: Adresy na zasíláni pošty: Příspěvky, repliky a čtenářské dopisy (tj. redakční poštu) zasílejte prvořadě na osobní adresu redaktora ve SRN, která zní: Dr.Tomáš Krystlík, Theodor-Heuss-Str. 21, D-82256 Fürstenfeldbruck. Kvůli nekompatibilitě fontů písma v národních verzích programů MS Windows prosíme, abyste v Microsoft Wordu psali text výhradně písmem Times New Roman, Arial nebo Courier; máte-li je ve verzi CE (Central Europe), tedy v ní. Pokud píšete své příspěvky v počítači pod Windows a nám je poskytujete v papírové formě, přiložte disketu s uloženým textem nebo nám jej pošlete v příloze e-mailu. Vynasnažíme se jej konvertovat do použitelné podoby. Pokud nemáte na svém počítači zavedenou českou klávesnici a podporu pro český jazyk, zašleme vám jednoduchý popis, jak se to dělá v cizojazyčných verzích Windows 95 a vyšších. - Dojde-li pošta na redakci curyšskou nebo kanadskou, bude také zpracována, ale vyžádá si to víc času. Neredakční poštu (přihlášky event, odhlášky odběru, změny adres apod.) zasílejte výhradně na adresu vydavatelství do Curychu. - Děkujeme za pochopení. 70 POLYGON 8/2001 [pageend71]* * * PENSION Metro Flora Chrudimská 3,130 00 Praha 3 - Vinohrady tel/fax: +420-2-72742433 nebo 9942395 Vybavení: kuchyňka, vana nebo sprcha, WC, výtah, TV, rádio, garáž. Spojení s centrem města: metro a tramvaj v bezprostř. blízkosti, doba jízdy 9 min. Nocležné: 600 - 1600 Kč za osobu a den + 17 Kč poplatek městu. Garáž: 200 - 250 Kč/den, snídaně: 30-120 Kč. Při jednodenním pobytu a o svátcích se nocležné zvyšuje o 10%. Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jisté Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 POLYGON 8/2001 71 [pageend72]ČESKÝ EXILOVÝ ČASOPIS • ZEITSCHRIFT IN TSCHECHISCHER SPRACHE • MAGAZIN IN CZECH POLYGON (Pokračovatel sloučených exilových dvouměsičniků REPORTÉR ve Švýcarsku, roč.18, a ZÁPAD v Kanadě, roč.22) Vychází osmkrát ročně v časových intervalech 6 až 8 týdnů. VYDAVATELSTVÍ a administrace: Polygon Verlag (Ludvik Friede), P.O.Box 1737, CH-8048 Zürich-Altstetten. Telefon: 0041-1-432 17 68, Fax: 0041-1-433 06 20, e-mail: polyfri@bluewin.ch REDAKCE: ve Švýcarsku: L. J. Beran (t .č. na dlouhodobé dovolené) v Německu: Tomáš KRYSTLÍK, Th.-Heuss-Str. 21, D-82256 Fürstenfeldbruck, Tel/Fax: 0049-8141-12060, e-mail: krystlik@web.de (Kvůi nekompabilitě fontů písma v národních verzích programů MS Word a Windows pište příspěvky písmem Times New Roman, Arial nebo Courier a v počítačovém názvu článku nepoužívejte písmena s diakritickými znaménky.) v Kanadě: Miloš ŠUCHMA, P.O.Box 9021 Terminal PO, Ottawa ON, Canada K1G 3Z8. Telefon: 001-613-824 7439, Fax: 001-613-834 8757, e-mail: suchma@intranet.ca ZASTOUPENÍ v Austrálii: Mrs. Marcela CECH, 65 Kiama Ave, Yeppoon OLD 4603. Telefon: 0061-74-939 7624, Fax: 0061-74-939 7552 ve věcech právních: JUDr. Milan HULÍK, Bolzanova 1, 115 03 Praha 1. Telefon + fax: 00420-2-2421 0449. e-mail: hulik@mbox.vol.cz Vydáváni Polygonu je činností neziskovou. Nikdo z jeho tvůrčího kolektivu sí nečiní nárok na honorář. Přetisk článků a kreseb je dovolen, musí však být opatřen poznámkou "Převzato z Polygonu". SAZBA A TISK: Kooperace Polygon + Tiskárna Mníšek pod Brdy + Milan Cimburek, Zurich. PŘEDPLATNÉ na rok 2002: Evropa 35,-EURO, zámoří (letecky) 38,-USD (nebo ekvivalent). Sponzorované předplatné v ČR: 460j- CZKjvč. poštovného). DOSAVADNÍ ODBĚR je nutno vypovědět nejpozději při obdrženi posledního předplaceného čísla, jinak platí zásada, že abonent bude v odběru pokračovat. BANKOVNÍ SPOJENÍ: Švýcarsko: Postcheckamt Zürich, č.k. 80-60451-5. SRN: Volksbank Hochrhein, Waldshut-Tiengen, BLZ 684 922 00, č.k. 2175380. Skandinávie: Postgirot Sverige, č.k. 59537-1. Kanada: The Bank of Nova Scotia, 110 Place d'Orleans, Orleans ON, Canada K1C 2L9, č.k. 61176-0047929. ČR: pošt, poukázka "C" na adresu: Viktor Mojžiš, Na průhonu 656/25,181 00 Praha 8. DOPISOVATELÉ (pravidelní): Jan BENEŠ (USA/CZ) - Luděk FRÝBORT (D) - Milan HULÍK (CZ) - James V. JAKOUBEK (USA) - Jiří JEŠ (CZ) - Josef KOLÁČEK (Vatikán) - Josef LANDERGOTT (CZ) - Zdeněk F. LEINER (F) - Jára MECŮ (USA/CZ) - Dušan NOVÁK (CZ) - Jindřich STIKA- ROVSKÝ (RSA/CZ) - Michaela SWINKELS-NOVÁKOVÁ (B) - Jaroslav TEPLÝ (NL) - Arnošt WAGNER (Canada/CZ) a řada autorů nepravidelně dopisujících. Kresbami osvěžují texty Jan KRISTOFORI (N/CH/CZ), Radek KUČERA (NL) a Tomáš GAYER (CZ) POLYGON MÁ SVÉ ČTENÁŘE PRAKTICKY PO ČELEM SVĚTĚ. K nahléhnuti a přečtení je k dispozici v Městských knihovnách okresních mést v Čechách a na Moravě a v Libri prohibiti na Senovážném náměstí 2 v Praze. K prodeji je v knihkupectví PRIMUS v Praze 1, Vězeňská 7. Z OBSAHU ČÍSEL 7+8/2001 Číslo 7/2001: Josef LANDERGOTT, Dušan NOVÁK:.................. Česká republika minulých týdnů.................................... 1 Jan MLÁDEK...................................................... Vzkřísit národní kapitalismus.............................................................................. 18 Mirek KARÁSEK .................................................O globalizaci, rozdílných společenských hodnotách a terorismu ..........................21 Tomáš KRYSTLÍK............................................... Několik poznámek k islámským útokům proti USA...............................................28 Mirek KARÁSEK .................................................Osama bin Ládin aneb Jak se dělá a nič! terorista............................................... 32 Milan HULÍK ....................................................... Vzestupy a pády české levice............................................................................. 40 Jára MECÚ..........................................................Kde pravda na kříži, tam ďábel mesiášem............................................................45 Arnošt WAGNER................................................. Tucet vajec....................................................................................................... 50 Josef KOLÁČEK................................................. Ex aerumnis carceris..........................................................................................52 Jindřich STIKAROVSKÝ.......................................Jak jsem dobyl Mugimbu (12. kapitola)................................................................ 56 Jan BENEŠ.........................................................Sloupky .............................................................................................................60 Michaela SWINKELS-NOVÁKOVÁ........................Jak se dělá interview s prezidentem ................................................................... 68 Číslo 8/2001: Josef LANDERGOTT........................................... Sametový Klondike..............................................................................................1 Tomáš KRYSTLÍK................................................Národní mýty, podvrhy a lži ..................................................................................5 Jára MECÚ..........................................................Republika bez odeálú..........................................................................................13 Jiří JEŠ.............................................................. Úvahy, názory, rozbory.......................................................................................16 Josef KOLÁČEK ................................................. Sperare contra spem.......................................................................................... 22 Jan DRÁBEK.......................................................Po uši v protektorátu ......................................................................................... 28 Milan HULÍK........................................................Ach, San Francisco............................................................................................33 Tomáš KRYSTLÍK................................................České anomálie................................................................................................. 38 Luděk FRÝBORT..................................................Porozumět islámu ..............................................................................................41 ........................................................................... REPLIKY + DUPLIKY.......................................................................................... 49 Milan HULÍK........................................................Rozhovor se spisovatelem Janem Drábkem.........................................................63 Číslo 1/2002 vyjde v polovině února 2002. Redakční uzávěrka: 15. ledna 2002. 72 POLYGON 8/2001 [pageend73]Obraz Radka KUČERY MÁTE ZAJIŠTĚNU SVOU PREZENTACI? Pomůžeme zajistit Vaše představení a kontakt s budoucím zákazníkem a partnerem komplexní službou s dodávkou na klíč v požadovaná kvalitě, termínu, s cenami dle dohody: Zajlštěním výstavních akcí, realizací reklamních štíti, oznámení a plakátů zpracovaných digitálním velkoplošným tiskem • zajistíme přípravu a výrobu novin, časopisů, knih. Našo DTP studio připraví všechny tiskové podklady a tisk Kontaktujte nás na adrese: Jiří MATULA, Kličkova 1127/12, 165 00 Praha 6 - Suchdol, tel./fax: 02/2092 0342 - e-mail: kurs99@quick.cz REKLAMNÍ, NAKLADATELSKÁ A VYDAVATELSKÁ ČINNOST [pageend74]DENIA Španělsko - Costa Blanca GOLF U MORE INVESTICE - WELLNESS Nemovitosti a pozemky Poradenství • prodej • pronájem PLASS & BELTRÁN S.L. C./Cop 14, E-03700 Dénia (Alicante) Tel. +34-619 413 156 • Fax +34-965 785 836 e-mail: veraplassova@ctv.es [pageend75]