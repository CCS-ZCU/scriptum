časopis čechů a slováků ve švýcarsku časopis čechov a slovákov vo švajčiarsku ročník 31 /1998 zpravodaj 12 Královská zahrada na Pražském hradě s letohrádkem Belvederem [pageend1]REISEBÜRO C-TOURS Effi-Märt, Märtplatz 5, CH-8307 Effretikon Telefon ++41(0)52-343 70 70 Telefax ++41(0)52-343 47 00 Kenya překrásný hotel Travellers Tiwi Beach, dvoulůžkový pokoj s polopenzí 1 týden už od Fr. 1199.--, prodloužení Fr. 245.--. Vážení zákazníci, přejeme Vám krásné, klid- Balí né vánoce v kruhu Vaší rodiny a vše dobré hotel Báli Tropik, dvoulůžkový pokoj na tý- v novém roce. Nabízíme stále levné lety ne den s all. inklusive od Fr. 1497.- prodlouže- jenom do Prahy, Bratislavy, Kosic a Ostravy, ale i po celém světě. Organizujeme pro Vás cesty do všech zemí světa. Přesvědčte se sami, přijďte nás navštívit, zavolejte a naše milá děvčata Vám rádi všechna Vaše přání splní a poradí. Několik příkladů z naší velké dobrodružné a hlavně levné nabídky. Viva Mexiko hotel El Tukan, Playa del Carmen dvojlůžko- vý pokoj na 14 dní se snídaní od Fr. 1590.— dete objednávat let do Prahy, že jste se za osobu, nebo hotel Riu Tequila s all. inklu- právě vrátili z Báli. Co kdyby jste to Báli sivé Fr. 2690— zkusili také objednat u nás. Podmínky jsou Malediven stejné a ještě k tomu v mateřštině. Nebuďte ostrov Sun Island, dvoulůžkový pokoj na nám nevěrný! týden s polopenzí od Fr. 1399.-, prodlouže- Vaše paní Eva Roštíková a Maruška Kaní Fr. 448.- za osobu. dlecová, pro Vaše švýcarské přátelé paní Franziska Schmid a Susanne Kuhn. ní Fr. 595.- za osobu. Nezapomeňte, že u nás máte velkou výhodu, známe pomalu celý svět a můžeme různá i méně známá místa doporučit. A jestli ještě nevíte co svým drahým pod stromeček, tak máme pro Vás pěkný „Reisegutschein", s kterým určitě darujete velkou radost. Naše přání do nového roku. Nezapomínejte na nás, hlavně nám prosím neříkejte až bu- raanera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody ’třetího sloupce jistoty”? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? <* Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. raaaara Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, @ 01 - 932 32 22, Fax Ol - 932 52 03 [pageend2]zpravodaj 12/98 Český Betlém Helena Aeschbacherová - Sinecká poklekla země chrámy pokorou sklonily se stromy své kořeny zapomněly v modlitbě zastavily řeky svůj proud na lemu oblohy rozzářené anděl jasnozřivý pastýři spěchají z hor sbíhají do údolí po stezkách zasněžených za nimi ovečky bílá nevinnost hudebník chvátá s housličkami jsou jeho srdce jimi mluví chorálem svátečním chce pozdraviti Ježíše prostý lid sbíhá se zdaleka široka k jesličkám ozářeným ve kterých spasitel spí spí spánek zaslíbení bolesti v radost proměnění králové ze země daleké dary obtěžkáni kráčejí pod světlem hvězdy který určuje jejich směr půlnoční obloha posvátnou hvězdou osvícená poklekla země prastaré věže se k zemi naklonily řeky změnily svůj směr a stromy své kořeny opustily aby uvítaly Ježíše Z obsahu Strana Již nikdy L. Frýbort 2 Antidemokraté v dvojím provedení O. Ulč 4 Quo vadis slovenská diplomácia J. Salva 6 Listopadová povolební kocovina D. Seidlová 8 Letom slovenským svetom O. Košický 9 Exilové dilema L. Křivánek 11 Vyznamenání 1998 13 K letošnímu 28. říjnu J. Strnad 14 Restituce: Rezoluce č. 562 sněmovny reprezentantů Spojených států J. Sammer 17 Nález Ústavního soudu ČR č. 153/98 Sb. 20 Prišli o funkcie, nie o zodpovednosť M. Leško 21 Týden zahraničních Čechů: Čs. sokolstvo v zahraničí J. Waldauf 21 Vánoční zamyšlení V. Ludíková 23 A ještě jedna vánoční 24 30 let od okupace Československa, projevy velvyslanec ČR Dr. R. Belcredi, Bundesrat P. Couchepin, Prof. J. M. Lochman 25 Kurt Laube 1918- 1998 28 Svaz spolků převzal cenu MZV Gratias agit F. Chládek 30 Oslavy 80. výročí vzniku Československa, Ženeva, Curych 30 Projev M. Kelemen 31 Výzva slovenskému parlamentu 33 Masaryktown, 50 let českého a slovenského národního parku v Kanadě 35 Nový lék proti otylosti P. Jerie 37 Nairobi (VIII. pokračování cesty napříč Afrikou) S. Kubešová 39 Vánoční bohoslužby 42 Titulní obrázek: Ferdinand I. založil r. 1534 na sever od Jeleního příkopu Královskou zahradu. Ta se během let stala skvostným parkem ozdobeným množstvím staveb - Letohrádkem, Míčovnami, divadlem, množstvím sochařských děl. 1 [pageend3]zpravodaj 12/98 Úvahy a komentáře Již nikdy Luděk Frýbort Když po čtyřech létech první světové války nebylo dosaženo ničeho než strašné zkázy a utrpení, vzalo si z toho usoužené lidstvo ponaučení. Již nikdy takovouhle nesmyslnou nacionalistickou válku! Což ovšem milému lidstvu nikterak nevadilo v tom, aby si téměř okamžitě nezačalo zadělávat na válku příští, tentokrát ideologickou. I ta po šesti létech skončila, přivodivši zhoubu ještě důkladnější a lidstvo se znovu poučilo. Již nikdy nesmíme uvolnit cestu německé rozpínavosti! Načež se ruče a s nevšední ochotou jalo dláždit cestu rozpínavosti sovětské, třebaže na nebesích již ruka budoucnosti psala své neomylné mene tekel a kdo měl zájem, mohl si je tam přečíst. Ale zájmu mnoho nebylo, takže se mene tekel po půl století naplnilo, tentokrát sice bez války, zato se zhoubnosti osudnější, než jakou může přivodit kterákoliv válka. Rozbitá města lze poměrně rychle obnovit, ale do kořene jdoucí rozpad hospodářský a ještě hůř morální je napravítelný jen stěží, pakli... počkejme si pár desítiletí... pakli je napravitelný vůbec. Lidstvo otřeseno pohlédlo na tu polízanici, již si nadrobilo a poučilo se do třetice. Již nikdy žádné marxisticko-revoluční experimenty! A horlivě se oddalo vizím experimentů... Ale já teď nepovím jakých. Nebudu ukazovat prstem na žádný z právě módních a dobrý tón určujících myšlenkových směrů. Napsal jsem poslední dobou pár článků, v nichž jsem prstem ukázal a nevyneslo mi to jen samé pochopení. Kromě toho se začínám domnívat, že nepostačí jen ukázat na skrytý náboj zhoubnosti, obsažený v krásně přímočarých, vší ušlechtilosti plných přáních, vizích, touhách a snahách o záchranu světa. Po tolikerém poučení, po tolikátém zvolání sousloví Již nikdy i po tolikerém přehlédnutí více či méně zjevně napsaného mene tekel se vtírá otázka, nejde-li o něco víc, o lidskou vlastnost hlubší a organičtější nežli je pouhá nepoučitelnost či jiný druh zabedněnosti. Spadne-li člověk po nose do jámy, nevyvodí z toho přece, není-li úplný blázen, jen to nedostatečné poučení, že nesmí znovu spadnout do téže díry, nýbrž si dá pozor na jámy veškeré. Čím to, ke všem dá- blům, že člověk jako živočišný druh takové samozřejmosti schopen není? Čím to, že se vždy znovu vydává na cestu jednoduchých hesel a světaspásných receptů, ačkoliv veškerá zkušenost ukazuje, že vedou pokaždé bez výjimky do pekel? Ano, já vím, je ve hře mnoho mladistvého fanfarónství a netrpělivostí, snahy zaplácnout jednou ránou všechny mouchy světa, smečkového napodobovacího pudu, sebepřeceňování a velikášství i naopak zase lecjakého komplexu, trápícího nejistou, nehotovou dušičku a vyjádřivšího se tudíž v předvádivém tanečku před zraky Véřejnosti... ale to snad nemůže být všechno. Jevy a vlastnosti tak prostin- ké by přece nemohly samy o sobě převládnout nad soudností, jíž je vybaven mimo zjevných tupců každý jednotlivý příslušník lidského rodu. Ba dokonce se ukazuje, že náchylností hnát se po zkázonosrie cestě hesel se nevyznačují tupci, jimž jsou takové věci lhostejné, nýbrž právě osoby inteligentní, vzdělané a zlatými profesorskými brejlemi ozdobené. Nejosvícenější duchové lidstva se snaží o jeho spásu a tím samým skutkem mu připravují nedomysli- telný úpadek. Proč? Jaká podivná hlubina lidské duše v tom hraje svou roli? Jaké tajemné dědictví věků? Jaké nezbadatelné, zdánlivě nesmyslné opatření přírody, vedoucí člověka namísto k ideálu štěstí a harmonie vždy znovu do pekel selhání? Je člověk něco jako lumík, vrhající se dobrovolně do vod záhuby pokaždé, když svým snažením o úspěch překročí hranici, již mu příroda vytyčila? Rád bych to aspoň tušil. 2 [pageend4]zpravodaj 12/98 Je přitom hoden pozoru nejen neúspěch spásných idejí, ať byly vyřčeny kdykoliv a kýmkoliv, nýbrž i okolnost, jak docházely naplnění i bez svých proroků a proti jejich vůli nenápadně a po tichých cestičkách, téměř nechtěně. Byla vyřčena bojovná idea sociální rovnosti a spravedlnosti, Marx, Proudhon, Bakunin i jiní nesmlouvaví mužové vyvraceli kořeny světa a společnosti, hodlajíce pod nimi najít plody oné rovnosti a spravedlnosti... až nakonec byly kořeny vyvráceny a nenašlo se pod nimi pranic kromě bídy, otroctví a beznaděje. Idea sociálního vyrovnání se mezitím vydala bez ohledu na své radikální hlasatele na pouť po křivolakých cestičkách dějin, opatrně se vyhýbajíc úskalím revolucí, stávek a jiných malebně rozhořčených představení, až se stala skutkem v těch zemích světa, v nichž se lid obecný nechal ovlivnit spásnými ideami co nejméně a pokud možno vůbec ne. Dnešní západní svět snad nedosáhl naprosté sociální rovnosti - nedomnívám se ani, že by to byl cíl zdravý a žádoucí - ale zato má pro všechny své občany pěkný kousek dobrého a sytého živobytí, dokonce i pro ty, kteří se o něj ničím nezasloužili. Je hodno pozoru, že zámožnost, blahobyt i životní jistota jsou v dnešním světě rozděleny v úměře právě nepřímé úspěchům sociálních revolucí a jiných toho druhu mazců. Od nepaměti je vyslovována myšlenka věčného míru a mezilidské harmonie, ale ještě nikdy s takovou vehemenci jako v tomto století. Dokonce bylo k tomu účelu založeno jakési světové hnutí, po němž už sice mnoho psů neštěkne, odhaliloť se jeho značně nemírové ledví... leč nechrne si úvahy o sovětské desinformační strategii na jindy. I bez něj se převelice rozšířila idea neodporování násilí, překonávaní zbraní v pluhy, nastavování druhých tváří a jiných ušlechtilostí. S výsledkem dnes už dobře znatelným, vlády a národy svobodného světa ochrnuly v uhranuté hrůze, aby se nedejpámbu neprohřešily proti svátým zásadám pacifismu, a lotři, vrazi, šílenci, ze všech končin světa bestie - jak praví známá píseň - mají pré. Pacifismus nám nadělil sbírku válek ne-li nejsvětovějších, tedy určitě nejsadističtějších a nejzvířečtějších, jaké spatřilo i toto otrlé století. Teprve pomalu se probírá ideou míru za každou cenu omámené lidstvo k poznání, že pár facek na pravém místě a v pravý čas může být užitečnější než tisíc manifestů. Ale abychom nebyli jednostranní, nutno uznat, že trvalý mír se nám taky dostavil, i když bez hnutí, holubiček a demonstrací. Zatím aspoň mezi rozumnými zeměmi západního světa. Jednoduše proto, že se rozšířilo poznání o bezúčelnosti rozličného válčení za čest a slávu, též o tom, že drahá vlast není ani o chlup bohatší a vůbec už ne šťastnější, přilátáme-li jí podolek, násilně ustřižený ze sousedovy košile. Což je poznání střízlivé a není k němu zapotřebí nastavovat ani jednu, ani druhou či kterékoliv další tváře. Asi není zásady pravdivější než požadavek svobody pro každého Jidského jednotlivce, jak sami dobře víme my exulanti. Jenže jelikož snad nemůže být zásady tak samozřejmé, aby se jí okamžitě nechopili ideologové a neuplácali z ní neživotaschopný extrém, stala se hlavním sloupem názoru liberálního. Proti němuž bychom ani nemohli mít mnoho námitek, kdyby dokázal odolat pokušení všech ideologů vznést se v nadoblačné výšiny teorie bez kontaktu s věcmi pozemskými. Liberální ideologové neradi připouštějí, že svoboda je především možnost a příležitost, jíž se má dostat každému člověku, aby mohl slušně žít mezi slušnými lidmi, že však naprosto nesmí být příležitostí člověka neslušného k neustálému a rozličně omlouvanému páchání lotrovin. Že ani možnost svobody není možno natahovat do nekonečna, nýbrž že ji lze nerozumem, bezohlednosti a povýšeností prohrát. A že ovšem také nelze poskytovat svobodu jednomu, aby ji ruče obrátil v nesvobodu toho druhého, neboť nemožnost projít se později večer po parku, nutnost vyhýbat se určitým místům i za poledního světla i nutnost činit velký oblouk kolem různých velice svobodně sebevědomých figur, 3 [pageend5]zpravodaj 12/98 svobodně rozsévaná špína a nepořádek, stálý strach o zdraví, majetek i holý život... není to pořádný kus každodenní nesvobody, jejž možná nevyváží ani mnohá svoboda politická? Ještě není znát, kudy vede tichá cestička, jíž se obvykle ubírají problémy světa k nechtěnému vyřešení, ale cítit už cosi je. Není zcela vyloučeno, že blahovolný přístup ke zločinu a zlovůli bude časem ten kámen, o nějž klopýtne naše demokratická společnost, a že se nerovnost svobody a nesvobody samočinně narovná způsobem, jenž není obsažen v zásadách liberálního pravověří. A jsou i víry a učení ještě žloutkem na zadečku opatřená, teprve v kvasu posledních dvou desítiletí se vylíhnuvší, nicméně již neklamně vykazující všechny příznaky nekompromisních ideologií i příslib budoucího pádu. Pohlédněme, kde se hlásají pravdy jediné, nenapadnutelné a posvátné, jež vzít v pochybnost by bylo hříchem proti veškerému duchu doby, stejně jako bývalo neprominutelným hříchem vzít v pochybnost například ideu marxistickou, dokud se sama neobrátila v nemohoucí nesmysl. Poslyšme, odkud se nedůtklivě ozývá osočování ze zpátečnictví, demagogie, zaprodanosti kdovíkomu a všech myslitelných špatností při jakémkoli náznaku nesouhlasu s hlásanou pravdou. Poslyšme, odkud znějí šal- maje zásad ušlechtilých a krásných, ledaže svou mezi neznající zásadovostí jaksi neproveditelných. Poznáme tak - aniž bych nyní chtěl na kohokoliv prstem ukazovat - kde se nám hotoví vyklubat další malér epochálních rozměrů, po němž zajisté bude opět voláno Již nikdy. Útěchou nám budiž, že i tehdy se bohdá tichými stezičkami dějin prokličkuje řešení nenápadné, k jakému bychom se mohli dostat rovnou, kdybychom dokázali najít cestu střední a neideologickou, na níž se nenacházejí jámy k pádu na nos. Hannover, 29. 10. 1996 Antidemokraté v dvojím provedení Ota UIč (dokončení z min. čísla) Straně s 6 iniciálkami (SPR-RSČ čili Sdružení pro republiku - Republikánská strana Československa) se zpravidla přisuzuje místo na opačném konci politického spektra. Má však s komunisty přehodně společného, vzdor svým silá- ckým antikomunistickým projevům. I když to úplně není případ siamských dvojčat, máme tu co dělat s dost blízkými příbuznými, jimž jsou hodnoty pluralistické demokracie dokonale vzdáleny. Vesměs hlasovali ruku v ruce v parlamentě, z něhož republikáni teď po volbách byli naštěstí vypuzeni. S komunisty předváděli duet hodného a zlého, s občasným střídáním rolí, vždy ale populisticky a patriotický. V čele se svým vůdcem Miloslavem Sládkem, předlistopadovým pracovníkem komunistického cen- zumího úřadu, se snažili znemožňovat fungování parlamentu ("žvanímy" přece, leninsky řečeno), pravidelnými interpelacemi a obstrukcemi v podobě šestihodinového monologu poslance Josefa Krejsy. Od komunistických předáků se lišili svou razancí a vulgaritou, slovem i ěinem. Sládek a nikoliv Grebeníček vzteky roztřískal parlamentní lavici. Jsou to republikánští a ne komunističtí poslanci, kteří se rvou po hospodách či v opilosti zaviní 4 [pageend6]zpravodaj 12/98 dopravní nehody se smrtelnými následky. Značne se liší i úroveň jejich vzdělání. Naprostá většina komunistických členů Sněmovny má univerzitní vzdělání, s doktoráty ne pouze v jejich partajních vědách. Mezi republikány z 18 reprezentantů jen tři (Sládek, jeho pravá ruka Jan Vik a již zmíněný Krejsa) projevili schopnost souvislého projevu. Z podrobné zpovědi bývalého člena SPR-RSČ, uveřejněné v Lidových novinách (18. 6. 1998), se dozvídáme, že Sládek s Vikem před volbami podrobovali kandidáty psychotestům, v nichž uspěl ten, kdo je složil nejhůř. "Věrnost, blbost, pracovitost", tak Sládek vyjádřil kvalifikační požadavky. Vůdce využívá stranu jako soukromou společnost, zdroj příjmu, poslancům zabavoval až tři čtvrtiny platu a občas i některého z nich pořádně zmlátil. Veškeré finance SPR- RSČ jsou osobním vlastnictvím Sládka, z nich si postavil v Horoměřicích u Prahy luxusní vilu a jakákoliv zmínka o penězích je důvodem k vyloučení ze strany, tvrdí bývalý poslanec Pavel Mozga. Co do mozkové vybavenosti těchto kádrů: Poslanec Rudolf Šmucr, původním povoláním pomocný dělník v kladenské Poldovce, při svých interpelacích na ministry vlády nebyl schopen ze sebe vysoukat jednu smysluplnou větu. Zdeněk Krampera, bývalý pomocný pracovník v tělovýchově, absolvent základní školy, jakožto poslanec za Prahu předsedal komisi právníků, zabývajících se problematikou kriminality. Brněnský poslanec Oldřich Vrcha, bývalý řezník, ve svém parlamentním vystoupení například požadoval "lepší hospodaření s průmyslovými energetickými surovinami, jako jsou voda a potraviny". Jindřich Nehera, stínový ministr obrany, vyjádřil podezření z příprav klonování některých členů vlády na Bahamách z peněz Viktora Koženého. V republikánských řadách parlamentu se reprezentantky něžného pohlaví též zdárně prosazovaly: Blanka Zajícová (Sládkova nevlastní dcera), Laura Rajsiglová (Sládkova milenka), Vlasta Hrůzová (dříve pomocná kuchařka), Jana Pešková (dříve jeřábnice). Poslední jmenovaná se národu představila v televizním záběru s pěstním útokem na policistu při republikánských výtržnostech u příležitosti podpisu česko-německé deklarace. Voliče přitahuje jen Sládkova kampaň - Lidé sledují mítingy republikánů, ostatní strany je téměř nezajímají - na mítincích vítězí republikán Sládek, oznamovaly titulky této straně nikterak nenakloněného tisku. Republikáni slibovali šestiletou mateřskou dovolenou, zvýšení důchodů na 90 procent průměrných mezd, řízné řešení problematiky Romů, jimž se dřív říkalo Cikáni a Sládkovci jim tak důsledně nadále říkají. Nejpopulámějším volebním slibem bylo znovuzavedení trestu smrti. Tak tvrdily odborné ústavy, zabývající se průzkumem veřejného mínění. Ty rovněž předpověděly, že republikáni spolehlivě překročí nutnou pětiprocentní hranici pro vstup do příštího parlamentu. Načež obdrželi 3,90%, což byla jednoznačně nejlepší výsledná zpráva z tohoto volebního klání. Nad potřebných pět procent se dostali jen v severních Čechách (6,1%), nejhůř dopadli v Praze (2,2%). Co do jednotlivých okresů, na severní Moravě uspěli ve dvou (Ostrava-město, Karviná), ve středních Čechách jen v Kladně, v západních Čechách jen v Sokolově a pak tedy ty Čechy severní: z 10 se jim to povedlo v 7, úplně nejlíp dopadli v Lounech (7,26%). Tato strana jednoho demagoga vůdcovského typu, bez sympatií ve sdělovacích prostředcích, bez racionálního programu, bez jakékoliv viditelné podpory z řad intelektuálů, odborníků ať už v jakémkoliv oboru, nicméně obdržela 232.965 hlasů. Co motivovalo těchto téměř čtvrt milionu občanů? Inu, nespokojenost, hodně frustrací, ochota uvěřit nesplnitelným slibům. Sládka podpořili ti méně vzdělaní, ekonomicky méně úspěšní, a nelze též pře- 5 [pageend7]zpravodaj 12/98 hládnout korelaci mezi počtem rómské menšiny a počtem Sládkových hlasů v té které oblasti. Týdeník Republika, s mottem J. V. Sládka "Byli jsme a budem, jak jsme byli dosud, ranami a trudem nezlomí nás osud" a heslem "Vědění - práce - mravnost," všeho všudy os- mistránková publikace této strany, jediný to obraz strany, se přece může zamlouvat jen člověku s narušenou mentální stabilitou. Výtisk č. 21 (bez data) věnuje 70% plochy Cikánům (jejich parazitismu, kriminalitě, nebezpečí pro Čechy), 20% sudetským Němcům a zbytek domácí politické scéně, zejména Havlovi, nazývanému "protistátní prezident". V č. 25 pak máme extra příměs antisemitismu v souvislosti se svatbou Havlovy vyženěné dcery s izraelským občanem - "šumařem". Též se tu dostalo na "pražskou Židovku Magdalénu Korbelovou, nynější ministryni zahraničí velmoci, mající stejné iniciály jako Rumlova partaj". Občas lze slyšet povzdechy, že v každé společnosti je aspoň deset procent frustrátů, závistivců, primitivů, asociálně tíhnoucích až destruktivních nespokojenců, zkrátka pakáže. A že v českém případě, zásluhou historické zkušenosti, těch temných rysů na národním charakteru přetrvává víc, nemáme se proto divit. Proto se ale rovněž nemůžeme moc radovat, s jednou však výjimkou - hlasy pro Sládka byly hlasy odepřené komunistům. Překvapivý červnový debakl znamenal odliv hlasů, vesměs ve prospěch ČSSD a KSČM. Sládkovo hlavní volební stanoviště bylo uzamčeno a nikdo nikde, aby se k výsledku vyjádřil. Se zpožděním vyšla Republika, č. 26, na 1. straně s několikacentimetrovým slibem Jedeme dál!, na 2. straně trošku menší výzva Neztrácejme naději, ale jinak ani slovo komentáře, analýzy, proč to dopadlo, jak dopadlo. Předáci tecf mají jiné starosti. Po nedobrovolném odchodu 18 republikánských poslanců z parlamentu, ztrátě mandátu a tedy i imunity, přijde trestní vyšetřovatel. Zejména se bude zajímat o Sládka, jeho manipulace s financemi strany, zabavování podstatné části platů, vynucování podpisů na milionových směnkách jako záruky politické spolehlivosti. Navíc už přišlo i udání z vlastních republikánských řad, že státní příspěvek 20 milionů korun na výdaje volební kampaně Sládek použije na dostavbu tří vil a nákupu luxusních automobilů. Televizní reklama (s textem "Cikáni takřka beztrestně vraždí, znásilňují a olupují řádné občany, je na čase toto řádění černých rasistů, kteří parazitují na úkor celé společnosti, se vší rozhodností zastavit") už vynesla trestní oznámení, podané Lidovými novinami. Ex- poslanec Krejsa, autor nejhulvátšejších rasistických výroků (např. Parlament charakterizoval jako "nelegitimní židovský spolek" a Romy jako "připálené topinky, na něž je třeba vzít vidle") udělal pokání, všem se hluboce omlouvá a vystupuje ze Sládkovy strany. O svržení Sládka se pokouší pražský lídr Krampera. O totéž usiluje západočeská a liberecká organizace strany. Sládek se revanšuje vylučováním povstalců. Bude-li to takhle zdárně pokračovat, celé toho trapně vulgární, reputaci státu v cizině značně škodící sdružení SPR-RSČ by mohlo trvale zmizet z politické scény. Kéž by stejný osud postihl i komunistické budovatele zářných zítřků, ať je od nich konečně pokoj, po tolika letech sametu, ať už vymřou jako kdysi se to povedlo oněm dinosaurům. Quo vad is, slovenská diplomacia?Juraj Salva Staronový minister zahraničných vecí Slovenskej republiky Eduard Kukaň započal nedávno činnosť na svojom bývalom pracovisku odvolaním šiestich veľvyslancov SR, ktorí boli výsostne spätí s mečiarovskou "zahraničnou politikou". Exministerka Z. Kramplová (Kanada), štátny sekretár J. Šesták (Rakúsko) a Ľ. Ďurčová (SM-OSN, New York) boli špič- 6 [pageend8]zpravodaj 12/98 kovou íriádou MZV Slovenskej republiky. Druhú trojicu tvorili I. Bělohorská (USA), S. Líška (Ukrajina) a Dušan D. Kemý (Švajčiarsko). Kratučké intermezzo D. D. Kemého na diplomatickom poste v Berne ukázalo, že vysielanie prorežimistických propagandistov do diplomatických misií nie je tou správnou cestou pre mladú Slovenskú republiku. Eduard Kukan, ktorý' je síce kariemym komunistickým diplomatom, je za daných okolností dobrým kompromisom, ale len ťažko by mohol byť dlhodobým riešením. Podlá jeho slov by celá - ďalšia? - výmena veľvyslancov mala trvať polrok. Ako adepti na veľvyslanecké posty figurujú osobnosti z nezávislých občianskych hnutí ako Martin Bútora (USA) a Štefan Markuš (Maďarsko). Nakoľko v ich vekovej kategórii na Slovensku neexistujú kariemi diplomati bez moskovského školenia, bolo by ich vyslanie správnym krokom. A "Moskovčanov" sa jednoducho tak rýchlo nezbavíme - to je predsa známa formulka, ktorou sa oháňajú všetky ministerstvá zahraničných vecí celej postkomunístickej Európy. Vymeniť veľvyslancov je tá z ľahších úloh, ktorá čaká E. Kukana. Horšie to bude s likvidáciou nepotizmu a klientelizmu na MZV SR, v ktorom ešte stále čpie slobodníkov- sko-šestákovský duch. Dušan Slobodník, šedá eminencia "zahraničnej politiky" HZDS, sedí v novom Výbore pre ľudské práva a národnosti NR SR. Nový štátny tajomník MZV SR J. Fígeľ a iní si dobre uvedomujú, že rozviazanie početných zmlúv s Ruskom si vyžiada sizyfovskú robotu a cesta do európskych štruktúr bude tŕnistá. Urýchlená integrácia SR do Európskej únie, NATO a Organizácie pre hospodársku spoluprácu a rozvoj OECD, ako bola proklamovaná premiérom Dzurindom, je zatiaľ len vzdialenou chimérou. Navyše rôznorodé zahraničnopolitické koncepcie jednotlivých strán vládnej koalície budú pravdepodobne brzdiť vypracovanie jasnej zahraničnopolitickej orientácie SR. Otázky právneho rámca a ekonomickej kompatibility ani nespomíname. A koniec- koncov samotní zamestnanci MZV SR si budú musieť uvedomiť, že pracovať na zastupiteľskom úrade SR nie je feudálne privilégium, ale zodpovedná úradnícka činnosť, ktorá je financovaná zo štátneho rozpočtu. Táto skutočnosť si podmieni vychovať generáciu nových lojálnych úradníkov, diplomatov nezaťažených straníckym balastom, ale vyzbrojených odbornými a ľudskými kvalitami. Je načase, aby sa diplomati prvej ČSR - Slováci Osuský a Hodža - stali historickými orientačnými bodmi, ktoré pomáhajú v trpkých začiatkoch diplomacie SR. Nová vláda premiéra M. Dzurindu a Zahraničný výbor Národnej rady vymenovali a potvrdili členov delegácií do Parlamentného zhromaždenia Rady Európy, Parlamentného zhromaždenia OBSE a Stredoeurópskej iniciatívy. Tieto delegácie sú prirodzene len zrkadlením parlamentného pomeru síl. Azda viac sa dá očakávať od presunov na úrovni jednotlivých výborov Národnej rady. Tak napríklad rozhľadený špecialista SDK pre zahraničnú politiku František Šebej vedie Výbor pre európsku integráciu. V ňom ale bude v budúcnosti konfrontovaný s politickými fosíliami z "víťazného hnutia" - O. Keltošovou, A. M. Húskom či I. Bělohorskou, ktorí sa v minulosti veľkou mierou zaslúžili o iracionálne kroky slovenskej diplomacie. Na záver už len pár slov ku kanadskej anabáze exministerky zahraničných vecí Z. Kramplovej: jej odchod s celou rodinou do Kanady a následný 28-dňový pobyt na veľvyslaneckom poste stál daňových poplatníkov pekný balík dolárov. O to viac sa môžu trpko usmiať nad komickými aspektami tejto vidieckej trúchlohry zinscenovanej mečiarov- ským Ministerstvom zahraničných vecí SR ako "finale furioso". "Jaký je rozdíl mezi královstvím a republikou, Honzo?” "V království vládne král a v republice Havel." Vtipy do kapsy, naklad. Akcent 7 [pageend9]zpravodaj 12/98 Listopadová povolební kocovina Dana Seidlová V polovině listopadu proběhly komunální a senátní volby. Druhé kolo - už jen senátní - se odehrávalo o týden později. Účast byla skandální - jen něco málo přes 20%! Políček, který uštědřila veřejnost svým politikům: málo si všímáte nás, občanů, budiž ignorujeme i my vás! Za vítěze komunálních voleb možno považovat nezávislé kandidáty, těch bylo nejvíce. V Senátu vítězství připadlo čtyřkoalici, která získala 13 mandátů, 9 mandátů připadlo ODS, dva komunistům. ČSSD se svými třemi křesly utrpěla těžkou porážku. I tak disponují obě nejsilnější strany dohromady třípětinovou většinou, která by jim mohla stačit ke změně ústavy. Důležité však je, že své posty v Senátu ztratili výrazní zástupci ODS - Koukal, Kon- dr a Knížák a získali je předseda Unie Ruml, exministryně zdravotnictví Roithová a předseda ODA Daniel Kroupa. Koukal, který seděl na dvou židlích, senátorské a primátorské, přišel o obě. V Senátu ho porazil Ruml, kandidatury na radnici se vzdal, když viděl, že jeho osoba je překážkou dohody. Konečně jednou politik, který se chová jako muž! Novým senátorem se stal rovněž bývalý předseda ODA Jiří Skalický. Ted se tedy rozdávají funkce na radnicích a obecních úřadech, hraje se o předsedu Senátu a náměstky. Pražským primátorem se stal Jan Kasl. Ale k událostem všedních dnů: Telecom hodlá zvýšit poplatky za telefonní hovory a za vstup do internetové sítě. Za dva roky jim vyprší monopolní smlouva do té doby se musí napakovat! Minulý měsíc otřásla veřejností aféra "Zilk". Václav Benda stále tvrdí, že bývalý rakouský novinář Zilk vědomě spolupracoval s StB, že za to dokonce přijal i finanční odměnu. Měl mu být udělen řád, ale prezident na základě těchto informací vyznamenání odvolal. Nějak se zapomnělo zjišťovat, za jaké zásluhy měl Zilk řád dostat, zato však vypukla hádka o to, jakým způsobem se Benda dostal k tajným informacím a zda tím porušil zákon. Nadále se neustále vedou spory o to, které informace se musí tajit a které naopak se musejí zveřejňovat. Únik informací je kriminální přeěin, hodný téměř hrdelního trestu! Tak o tajnou informací klopýtl ministr Kavan, který prý věděl o tom, že na našem území se pohyboval terorista z arabských zemí. Tato zpráva měla zřejmě navodit nepřátelskou atmosféru ke Svobodné Evropě za to, že zahájila vysílání z Prahy do Iránu a Iráku. Zdeněk Skronach se obává obchodních ztrát - ti pánové zřejmě Svobodnou Evropu nikdy neposlouchali! Stodenní bilance vlády: zvýšení mezd státních zaměstnanců o 11 - 13%, zastavení privatizace, zvýšené minimální mzdy, ochranářské opatření proti dovozu zemědělských produktů, masivní zvýšení platů na Úřadu vlády, privatizace ČSOB, posilování role státu a obnovení některých předlistopadových institucí, sbližování s komunisty a dosazování straníků na významné i méně významné posty. Další události, aféry, průšvihy: Místopředseda vlády Mertlík (ČSSD) si zadělal na aféru tím, že podepsal doporučující dopis s hlavičkou Úřadu vlády firmě Direkta a podpořil tím nekalou soutěž. Na ministra zdravotnictví je veliká stížnost, že je nekomunikativní. Miloš Zeman se dostal do sporu s kardinálem Vlkem, který označil vládu za nedůvěryhodnou. Zeman ovšem žádal kardinála, aby ho odprosil a prezident to nějak uhasil. Vlk se prý tak napůl omluvil a Zeman se s tím blahosklonně spokojil. Má jiné starosti, usoudil, že debakl v senátních volbách byl způsoben tím, že nekan- didovaly opravdové osobnosti. Inu - nejsou lidi! Aspoň v ČSSD. 8 [pageend10]zpravodaj 12/98 Česká národní banka snížila úrokové sazby - již potretí v krátké době. Zeman si to klade za zásluhu, avšak tato nezávislá instituce sleduje spíše zastavení inflace, recesi v ekonomice, snížené poptávky - inu, nejsou peníze! Úvěry se pomalu slevňují ale těžko získávají. Universal banka zavřela své brány a stojí před krachem. Marián Gala, ředitel Úřadu pro dokumentaci resignoval na svou funkci, poněvadž způsobil dopravní nehodu pod vlivem alkoholu. Moudře se tak vyhnul mediálnímu zostouzení. Po neúspěšných tahanicích v Poslanecké sněmovně bylo rozhodnuto o rozpočtovém provizóriu, které potrvá do 12. ledna 1999. Ovšem, potěšíme srdíčko čtenářovo? Pražské metro narostlo o pět stanic, takže trasa B vede až na Černý Most. Letom slovenským svetom Ondrej Košický Nový povolebný parlament - zopakujme si, že bývalá opozícia, ktorá sa volbami stala vládnou koalíciou, má v ňom ústavnú väčšinu 93 kresiel - sa hnecf po zložení srubu pustila do práce, ktorú poslanci Mečiarovho HZDS z voleja označili za "neslýchané čistky, aké nepoznala ani komunistická normalizácia". Vyhnime sa kompletnému výpočtu "vyčistených" inštitúcií, Zpravodaj by na to zrejme nestačil. Bývalá moc totiž po svojom volebnom víťazstve v roku 1994 poobsadzovala svojimi - vo väčšine prípadov celkom neschopnými - lokajmi naozaj všetko - od riaditeľov až po vrátnikov. Uspokojme sa s konštatovaním, že medzi prvými padli "hlavy" šiestich tesne pred volbami účelovo vymenovaných veľvyslancov (píšeme o tom na inom mieste), riaditeľa SIS Ivana Lexu, vymenená bola Rada pre rozhlasové a televízne vysielanie, ktorá vzápätí odvolala politicky servilného riaditeľa STV a vybrala nového, odvolaní boli čelní predstavitelia Fondu národného majetku, Najvyššieho kontrolného úradu, mnohí riadiaci funkcionári štátnej správy. V čase našej uzávierky sa prijatím novely zákona o prokuratúre pripravila pôda aj na výmenu generálneho prokurátora a riaditeľa TASR. o o o Zatiaľ čo minister vnútra Ladislav Pittner potvrdil novinárom existenciu indícií o tom, že exriaditeľ SIS I. Lexa buduje paralelnú tajnú službu, Lexov nástupca V. Mitro vyhlásil, že informácie o únose syna prezidenta Kováča a vražde Roberta Remiáša, uverejňované v tlačí, mali omnoho väčšiu kvalitatívnu hodnotu, než akú majú indície. Prislúbil, že vyšetreniu týchto informácii, ako aj indícií, že tajná polícia počas Lexovho riaditeľovania sledovala opozičných politikov a novinárov, sa bude venovať s plnou vážnosťou. Lexa, ktorý sa dostal do nového parlamentu a tým aj k poslaneckej imunite len vďaka tomu, že sa mandátu v jeho prospech vzdal V. Mečiar, prešiel ale do protiútoku. Premiéra Dzurindu, ministra Pittnera i KDH obvinil z toho, že sa "usilujú za každú cenu o kriminalizáciu jeho osoby a celého bývalého vedenia SIS". ooo 9 [pageend11]zpravodaj 12/98 Kabinet Mikuláša Dzurindu pripravil v polovici novembra svoje Programové vyhlásenie, ktoré nielen parlamentná väčšina, ale aj demokratické zahraničie ohodnotili ako vyvážené a prijali ho s porozumením. Nie však poslanci za HZDS. Tí predtým odmietli ponúknuté funkcie v parlamentných výboroch označiac ich za "omrvinky" zvolili radšej prechod do "tvrdej konštruktívnej opozície". Konštruktívnosť svojho správania sa demonštrovali hned počas parlamentnej diskusie o programovom vyhlásení vlády. Prakticky každý z nich sa pri mikrofóne vystriedal aspoň päťkrát, zrejme v neovládnutefnej túžbe dokázať občanom Slovenska, že si svoj poslanecký plat, na rozdiel od predchádzajúcich štyroch rokov, zaslúži. O O O Na svojej prvej tlačovej besede informoval minister kultúry Milan Kňažko, že aj pokladnica tohto ministerstva je absolútne prázdna. Kňažkov predchodca Ivan Hudec sa o to pričinil okrem iného aj financovaním úprav a údržby štadióna v Ladomerskej Vieske, odkiaľ pochádza premiér Mečiar. Za Hudecovho pôsobenia bolo z finančných rezerv Úradu vlády venovaných 12 miliónov korún na dobudovanie Domov Matice slovenskej na jazykovo zmiešaných územiach, 5 miliónov na zabezpečenie projektu Odkaz nášho kultúrneho dedičstva pre súčasnosť v denníku HZDS Slovenská republika, 99 miliónov na stabilizáciu odmeňovania pracovníkov v kultúrnych inštitúciách a 22 miliónov na dofinancovanie filmového projektu Ako divé husi, ktorého nakrúcanie pred volbami navštívil samotný Mečiar. 0 0 0 Slovenská "prezident story" dostáva nové dimenzie. Po tom, čo sa vládne strany dohodli na podpore Rudolfa Schustera ako jediného kandidáta na prezidentský post a po tom, čo parlament definitívne rozhodol, že hlavu štátu si vyberú občania priamou volbou, objavili sa Schustrovi, ktorý sa už-už cítil byť v prezidentskom kresle, nečakané vrásky. Do hry totiž vstúpil exprezident Michal Kováč. Oznámil, že sa definitívne rozhodol uchádzať sa o priazeň obyvateľstva a nie bez opodstatnenia vyhlásil, že absenciu oficiálnej podpory od politických strán by mali vyvážiť jeho skúsenosti z doterajšieho prezidentovania i dobré meno, ktoré má v demokrati ckom svete. o o o Väčšina slovenských múzeí má peniaze len na prevádzku a mzdy. Finančné prostriedky na hlavnú náplň muzeálnej práce - nákup a spracovanie zbierkového fondu - chýbajú. Napríklad Tríbečské múzeum v Topolcanoch v tomto roku "nakúpilo" zbierkové predmety za 1130 korún slovenských (slabých 45 frankov). Peniaze chýbajú aj na výskum a pobyty v teréne, na preparovanie zoologických exponátov, či na prípravu expozícií. Pracovníci múzeí neodchádzajú pri veľmi slabých platoch zo svojho zamestnania len preto, že sa im táto práca stala koníčkom. Na Slovensku je 76 múzeí a situácia takmer vo všetkých je podobne biedna. ooo Ako uvádza príručka Únie miest a obcí SR zamestnaný Slovák s priemerným platom musí pracovať 19 minút a 55 sekúnd, aby si zarobil na liter mlieka, kým občan ČR necelých 12 minút a Rakúšan iba čosi vyše troch minút. Na dámske šaty musí priemerne zarábajúca slovenská žena pracovať viac ako tri dni - vyše 87 hodín, česká ženy 57 hodín, macfarská 49, chorvátska 44 a rakúska 18 hodín. Na pollitrový krígeľ piva pracujú najdlhšie Poliaci - takmer 16 minút, Slováci 13, Česi, Macľari a Chorváti 10, zatiaľ čo Rakúšania len 3 minúty. OOO Najvyšší súd SR definitívne potvrdil rozhodnutie súdu prvého stupňa z októbra 1995, že Ľubomír Feldek veršom Esesák sa objal s ešlebákom zo svojej básne Dobrú noc, moja milá nepoškodil poslanca a bývalého ministra kultúry za HZDS Dušana Slobodníka. Slobodník žiadal najskôr od Feldeka 250.000 Sk, neskôr 170.000 Sk. Súd však rozhodol, že Slobodník nemá právo na finančné odškodnenie. 10 [pageend12]zpravodaj 12/98 Exilové dilema Ladislav Křivánek Nemá smysl to déle tajit: jsme hluboce zklamáni vývojem ve staré vlasti. Takhle jsme si to opravdu nepředstavovali. Jestliže pan Klaus chtěl zavést - jak se ukázalo bez úspěchu - sociální liberalismus, pan Zeman prosazuje bez ostychu liberální socialismus. Celý vývoj spěje - politicky, hospodářsky, morálně - od desíti k pěti. Před dvěma lety byly reformy prohlašovány za skončené a pan Klaus se vychvaloval, že naše země zaujala mezi všemi postkomunistickými zeměmi první místo. Vlastní chvála nikdy nevoní: dnes zůstáváme trapně na konci a naše přijetí do evropského společenství je uváděno v pochybnost. Jak se má v této situaci zachovat exil, jak má utvářet svoje vztahy ke staré vlasti? Máme nadávat, smát se či plakat anebo nabízet svoji pomoc? Je mnoho krajanů, kteří jsou zklamáni tím, že jsou jim odmítána základní občanská práva, jako je právo volební. Bylo už v té věci učiněno mnoho slavnostních prohlášení i slibů, ale skutek útek. Řekněme si ale upřímně - je dnes o co stát? Ukažte mi prosím českého politika, za jehož čestnost a poctivost byste byli ochotni dát ruku do ohně... Všem, jak je vidíme a sledujeme, jde především 0 moc, o prebendy. I ten prezident, až dosud uznávaná morální autorita, ukázal, že nic lidského mu není cizí... Závažnější důvody k nespokojenosti mají ti krajané, kterým je upíráno právo na restituci pozbytého majetku. Týká se to hlavně krajanů v USA, kteří ztratili (jak se ukazuje, chybnou aplikaci českých zákonů) české občanství. Tady je bohužel malá naděje na nápravu, a postiženým zřejmě nezbývá než smířit se se ztrátou. Tu je ovšem dobré si připomenout: když jsme se rozhodli dát přednost svobodě před otroctvím a prchali jsme přes hranice často s nasazením života, kdo v těch chvílích myslel na majetek? Dávno jsme jej oželeli - a když po sametové revoluci vznikly naděje, že křivdy budou napraveny, byly to naděje z velké části bláhové, jejichž marnost postup času jen upevňuje. Staré přísloví praví, že nemá smysl plakat nad rozlitým mlékem. Jako protijed nabízí proto známý humorista, pan Benjamin Kuras, humoristický měsíčník EXPAT (viz Zpravodaj 10/98), který si chce dělat z českého Kocourkova legraci. Není to nápad docela nový - už 1 vážný světová tisk např. Neue Zürcher Zeitung, si dělá legraci z toho, jak byl vydán a za měsíc odvolán zákaz antiradarových přístrojů. Obávám se jen, že dělání legrace k nějaké nápravě nepovede. Noví mocipáni už dávno mají z ostudy kabát. Spíše se jen prohloubí už tak hluboký příkop nedůvěry mezi starou vlastí a exilem. A vůbec už nemá naději na úspěch názor pana Kurase, že události v ČR už překypěly a že nastal čas, aby se emigrace pořádně rozčilila. To věděl už TGM, že rozčilení není program a rozčilení emigrace nebude znamenat víc než prosté plácnutí do vody. Naopak jsou také krajané, kteří by republice v nesnázích rádi pomohli. Neohlížejí se na to, že se republika do nesnází vlastně sama přivedla svými nedomyšlenými zákony, které umožňují podvody, tunelování a rozkrádání národního majetku. Pan Jan Staněk (Zpravodaj 10/98) navrhuje docela vážně založení Fondu pro podporu českého hospodářství. Je to návrh značně idealistický, ale má zdravé jádro. Malí podnikatelé, malí výrobci si už delší dobu stěžují na to, že nemohou rozšířit a modernizovat svoji výrobu, protože banky odmítají poskytnout jim půjčky. (Věcnou reportáž o této situaci otiskl v listopadu týdeník Prague Post). Banky totiž zpočátku dávaly úvěr kdekomu, jen když chtěl hodně miliónů, a dnes mají přes 30% problematických dlužníků, od nichž asi už nic nedostanou. Takových 10 či 20 tisíc švýcarských franků by mnohému živnostníkovi vytrhnulo tm z paty - a je přece známo, že blahobyt státu není určován velkými monopoly, ale především drobným podnikáním. Něja- 11 [pageend13]zpravodaj 12/98 ký fond po příkladu Reiffeisenky či Kampeličky by tu mohl pomoci, ale muselo by se to vzít pořádně do ruky, aby fond neskončil jako jiné české fondy, které slibovaly výnos až 20% z vloženého kapitálu a skončily trapně před soudem. I dobře vedený fond nemůže ovšem spasit celé kulhající české hospodářství. Jedině Češi sami, když už se vydali špatnou cestou, mohou se vlastním přičiněním dostat z bryndy. Zatím ale nic nenasvědčuje tomu, že by si naši lidé doma uvědomili vlastní chyby a snažili se o nápravu. Jak ukazuje průzkum veřejného mínění, Václav Klaus i Miloš Zeman se stále těší značné přízni voličů, i když chyby, kterých se dopustili a dále dopouštějí, nelze nijak oddiskutovat. Ještě skoro polovina lidí ve staré vlasti se domnívá, že za komunistů bylo lépe. Pokud budou trvat v tomto přesvědčení a podle toho jednat, není žádná naděje, že by se něco zlepšilo. Musí přijít nová generace čestných a schopných politiků, hospodářů, právníků a soudců, aby se pokusila dát věci do pořádku. Jak je vidět, jde o generaění problém: morální devastace, jíž byli lidé doma po dlouhou dobu vystaveni, nedá se odstranit švihnutím kouzelného proutku - tady může pomoci jen čas. K urychlení nápravy poměrů může přispět jak kritická situace doma, tak i tlak z venčí. Přijetí ČR do Evropské unie může být pokládáno za důkaz, že republika překonala dědictví minulosti a může se stát platným členem civilisované společnosti. Také hlas exilu, i když doma mnoho neplatí, může přispět k nápravě, jestliže bude působit jako stálá výzva a příklad. Nejen státy, ale i exil se udržují těmi ideály, z nichž vznikly. Pro exil to znamená pokračovat v dosavadní práci, připomínat ideály svobody a skutečné demokracie, podporovat hnutí, která poctivě a realisticky usilují o zlepšení poměrů v naší staré vlasti. Pan Kuras to možná označí jako "druhý exil". Budiž - vezměme to jako čestné označení, jako čestný úkol a vlastně i jako nejlepší možné řešení exilového dilematu. (Dodatek o světélku v temnotách). Tento příspěvek byl napsán v říjnu tohoto roku, ale nedostal se do listopadového čísla Zpravodaje. A listopadové volby do obecních zastupitelstev a doplňovací volby do Senátu rozsvítily malé světélko naděje, že všecko není tak docela beznadějné. V obcích vyhrávali bezpartijní občané, které lidi dobře znají a kteří se osvědčili. V městech to bylo složitější - účast ve volbách byla v prvním kole pod 50%, ve druhém už jenom 20%. Miloš Zeman přiznává, že volby prohrál a vyhrožuje "debilům", kteří to prý zavinili. Nechce pochopit, že vina leží hlavně na něm - až toto poznání mezi lidem převládne, otvírá se cesta k nápravě. Kouzlo demokracie spočívá právě v tom, že lidé mohou odvolat politiky, kteří se neosvědčili. To už se stalo několika přívržencům pana Klause a podobně dopadne i neslavná vláda pana Zemana. Potrvá to ještě nějaký čas, ale myslím, že není správné lámat nad českými lidmi hůl a že onen uznávaný český realismus nebyl komunisty docela vyhuben. Dva policajti zastaví řidiče nákladního vozu. První policajt jde k řidiči a ptá se: "Co vezete?" "Džem," odpovídá řidič. Policista" "Ukažte mi papíry!" Prohlédl papíry, prohlédl vůz, šel ke svému kolegovi a tajuplně pravil: "Člověče, je to nějaký podezřelý. Říká, že veze džem, v papírech má napsáno 'jam' a auto má plný marmelády." 12 [pageend14]zpravodaj 12/98 Z parlamentů, ministerstev a velvyslanectví Vyznamenání 1998 V den 80. výročí vzniku Československa byl na slavnostním shromáždění ve Vladislavském sále 7krát propůjčen řád Bílého lva (ókrát in memoriam) a 3krát udělen, 23krát byl propůjčen řád T. G. Masaryka (9krát in memoriam), 14krát byla udělena medaile za hrdinství (7krát in memoriam) a 42krát byla udělena medaile za zásluhy. Ve vojenské skupině řádu Bílého lva to jsou brig. generál A. M. Čila, arm. generál B. Homola, generálmajor J. Bartík, generálmajor J. Hyhlík, divizní generál F. Slunečko, major J. Krátký, u všech in memoriam, a Ch. Rozen. Za komunistického režimu byli četní z vyznamenaných pronásledovaní a věznění, vojáci hrdinové navíc degradovaní. Mezi nositeli řádu TGM je Zdena Mašinová, jíž byl řád propůjčen in memoriam za podporu protinacistického odboje jejího manžela brig. generála in memoriam Josefa Mašina (z proslulé trojice "tři králové") i za protikomunistický odboj jejichch synů, kteří šli ve šlépějích otcových a se zbraní v ruce se probojovali do západní zóny Berlína. Zdena Mašinová byla utrápena k smrti v komunistickém vězení. Synové, žijící v Americe, se dodnes nemohli bezpečně vrátit, protože nebyli řádně rehabilitováni, komunisté je odsoudili v nepřítomnosti k smrti. Sestra bratří Mašínů Zdena odmítla řád převzít, protože nechápe, jak je možno její matku vyznamenat za protikomunistický odboj jejich synů, když se tito nemohou vrátit do Čech, aniž byl riskovali zatčení. Je vůbec možná větší rozporuplnost současné situace v České republice, než je tento případ? Podrobněji uvádíme vyznamenané z našich řad: Řád T. G. Masaryka dostali Dr. Richard Belcredi (1926) s tímto zdůvodněním:. V r. 1949 byl z politických důvodů vyloučen z vysoké školy, odešel do exilu, pracoval jako novinář rozhlasu Svobodná Evropa, spoluzaložil nakladatelství CCC books, které vydávalo díla zakázaných autorů. Působil jako jednatel organizace Opus bonům, spolupracoval s International Literary Centre v New Yorku, zasílajícím literaturu do nesvobodných zemí. Řád se mu propůjčuje za vynikající zásluhy o demokracii a lidská práva. Prof. ThDr. Jan Milic Lochman (1922) s tímto zdůvodněním: Působil na Komenského evangelické fakultě v Praze, v r. 1968 odešel do exilu, na univerzitě v Basileji byl zvolen rektorem, vydal řadu knih a publikací, které šířily dobré jméno české vědy v zahraničí, světovou veřejnost systematicky seznamoval s duchovním odkazem českých dějin. Řád se mu propůjčuje za vynikající zásluhy o demokracii a lidská práva. Medaile za zásluhy dostali Dr. Madelaine Cuendet (1918) Švýcarská občanka, v dobách nesvobody organizovala pomoc pro politické uprchlíky z Československa, podporovala domácí disent, patří mezi nejaktivnější příznivce naší vlasti ve Švýcarsku. Medaile udělena za zásluhy o Českou republiku. 13 [pageend15]zpravodaj 12/98 JUDr. Jaroslav Strnad (1918) Básník, prozaik a dramatik, působí ve Švýcarsku, spolupracoval s exilem, v letech 1955 - 1970 působil v redakci Svobodné Evropy, od r. 1973 vedl krajanský časopis Zpravodaj a pracoval v nakladatelství Konfrontace. Medaile udělena za zásluhy o stát. Každému z vyznamenaných zaslalo předsednictvo Svazu spolků osobité blahopřání. Pracovníci Zpravodaje blahopřejí upřímně těmto ětyřem vyznamenaným ze Švýcarska. Udělení vyznamenání těm shora jmenovaným je nesporné. Sporné je udělení vyznamenání zejména Jiřímu Pelikánovi, proti tomu se ozvaly hlasy v exilu. Jeho vyznamenání je odůvodněno činností v srpnu 1968 a potom v následujících letech v cizině. O jeho "činnosti" předsedy akčního výboru vysokých škol v r. 1948 nikde ani zmínka, ta je sotva hodna vyznamenání, na ni doplatilo příliš mnoho lidí. Lze něco takového prostě zamlčet? Podle nedávného Pelikánova sdělení v televizi mu bylo něco divné až v r. 1952 při procesu Slánský a spol. Dřívější popravy nejlepších vlastenců po únoru 1948 mu divné nebyly, jmenujme jen nejznámější - generála Heliodora Piku v r. 1949 a Miladu Horákovou v r. 1950. Nejvyšší trest - trest smrti statečné ženy a matky žádaly nesčetné rezoluce! Toho si nikdo nevšimnul? Ti kteří prošli peklem komunistických kriminálů a táborů nevěří v zásadní změnu smýšlení těchto lidí, jak to připomněla Jelena Bonnerová, Sacharovova žena: nevěří na přeměněné tajemníky. Nevěří, že se šedesátiletí lidé mohou změnit (viz Zpravodaj č. 3/98 Dvoje 751eté narozeniny, J. Bonnerová, J. Pelikán). Za vylíčení průběhu a dojmů z letošního udělování vyznamenání děkujeme dlouholetému redaktorovi Zpravodaje: K letošnímu 28. říjnu Jaroslav Strnad Jakkoliv v těchto svých létech nerad vytahuju paty z Helvécie, ze své obce, z naší chalupy, na tenhle národní svátek jsem prostě do Prahy musel. Doma v Kujebině nás v Masarykově republice budívala řízným pochodem vojenská kapela tří vysokomýtských pluků. Potom jsme jako jeden muž celá obecná vyrukovali na náměstí, kde generálové Čeček a Čila vykonali přehlídku tamější branné moci. Letos, téměř osmdesát let později, zastala hudební budíček má žena a rovnal se nejméně dvěma vojenským hudebním tělesům v plném obsazení žesťů. Pošmourné mraky, honící se nad královským městem tam a sem, neslibovaly zrovna slunnou pohodu. My, důvěřujíce meteorologickému ústavu, který Pražany ujišťoval, že se na tu slávu občas koukne i sluníčko, jsme se vydali na lehko. Před třetí přijel pan Štiler, naprosto spolehlivý taxikář, člověk, odhaduji, zlatého srdce. Odvezl nás na "račana", kde jsem měl "spicha" s troskami naší přeslavné "klády". Zbývá nás čím dál míň, kmotra Smrt nadělala mezi námi už slušnou paseku a kosíř pořád ne a ne odložit. Dost se nás však sešlo na vzpomínky, popovídání, na něco drbů. Hezké to bylo posezení, i když jsme se, polohluší, někdy neslyšeli docela přesně. Přesto: Gaudeamus! Ani jsme si nevšimli, že venku se rozpadali dráteníci. Krátce po šesté nás pan Štiler odvezl na Hradčanské náměstí. To se už nebesa roztrhla po celé šíří. Hradní stráž neústupně odmítla vpustit taxi na nádvoří. Po chvilce vyjednávání jsme souboj s ouředním vojenským šimlem vzdali. Zdržení se, řeknu vám, vyplatilo. K autu 14 [pageend16]zpravodaj 12/98 se přitočil přítel, přijel až z Valmezu, aby mi potřásl rukou. Vypadal jako hastrman, však také prý čekal přes hodinu v lijavci, pod zastřešení ho modří vojáci nevpustili. Nakonec jsme museli opustit přístřeší auta, laureát i nelaureát, museli vystoupit. Než jsme přeutíkali s pomocí vojáků kolem Víta k Vladislavskému sálu, mohli nás ždímat. Neždímali. Dobrák Dr. Novák z Hradu nám poskytl papírové kapesníky, později, když viděl, že vypadám pořád jako zmoklá slepice, vyšašil někde dva froté ručníky. Osušky vykonaly svou povinnost, žena odložila promoklý kabátek a tak jsme mohli částečně devastováni vyčkat věcí příštích, to je dvojího, přehorkého hrníčku čaje. Rozárka vypadala stále jako "utonulá ze Seiny", stovka SFr., kterou vrazila kadeřnici, byla fuč. Ve splihlé ofině by nikdo nebyl hledal báječnou trvalou, kterou se před třemi dny slavnostně okrášlila. Rozsadili nás: laureáti zvlášť na křesla, popsaná jejich jménem, jejich průvodci zaujali místa o něco níže, každý, kam chtěl. Kdosi mi vtiskl do hrsti sešitek s programem slavnosti a s projevem prezidenta republiky Václava Havla, což bylo přívětivé: jinak bychom jeho slovům nerozuměli, akustika byla prachbídná. Sešitek také obsahoval jména všech vyznamenaných a jejich kraťoučké životopisy na téma jejich zásluh, pro něž dostávají vyznamenání: od Řádu Bílého lva vojenské a občanské skupiny, přes Řád TGM až po jména zasloužilců a mezi nimi jsem byl i já. Až do těch chvil jsem nevěděl, že se řád udílí i za samozřejmosti. Než mi to došlo, obhlížel jsem svůj dost turbulentní život a nemoha v této přehlídce najít nic pozoruhodného, poptával jsem se tu i onde, bohužel mamě. Nezbylo, než se s tím chabým výsledkem spokojit. Přiznám se: dost mě vyvedlo z míry, že v řadě za mnou spokojeně seděl Jiří Pelikán. Jeho curriculum vitae vzal jeho tvůrce dost zkrátka, zamlčel, že se jeho podpis skvěje pod vyhazovacími rozhodnutími, které nedovolovaly studentům dokončit vysokou školu. Znám těch nešťastníků osobně několik. Že by se schvaloval ten Pelikánův důvod, že chtěl po válce udělat na universitách a technikách místo pro dělnické kádry... Někde mezi námi se vstříc vyznamenání usmíval i mistr sportu Emil Zátopek. Asi se mu velkodušně zapomněl jeho veřejný dopis schvalující popravu dr. Milady Horákové a jejich druhů. Byly i hezké okamžiky: byla uznána obětavost madame Cuendet, která posílala do Československa, vysíleného soudruhy, spoustu léků i lieků. Radoval jsem se také, když jsem četl jako první jméno mezi vyznamenanými brig. generála A. M. Čílu, který velel přeplavbám "brášků" ze Sibiře do nového státu: pro mne to byl návrat do mého rodiště, návrat do mého mládí. Měl jsem, čekaje na presidentův příchod věru, dost látky k přemýšlení o tom, jak snadno se v Čechách zapomíná i na největší, nejhroznější viny... Za zvuků fanfár ze Smetanovy Libuše přišel president republiky v doprovodu čety Hradní stráže se svou paní, oděnou do modrého a s celou vládou i opozicí. Přečetl povzbuzující projev, zarámovaný fanfárami z Dvořákovy osmé symfonie. Potom propůjčoval a udílel státní vyznamenám a medaile za zásluhy, bohužel i za životy, které jedinci obětovali pro vlast. Bzikla mi hlavou možnost vyznamenání odmítnout, abych nebyl v jedné skupince se s. Pelikánem a se zbabělým Zátopkem. Hned jsem však tuto heresi zapudil, nechtěje rušit hladký chod ceremoniálu. Koneckonců, řekl jsem si včas, vždyť já s těmi dvěma hříšníky nemám nic, ale pranic společného, rozhodnutí o vyznamenáních nebylo rozhodnutí mé, nejsem presidentem, kterému ústava udílení metálů dovoluje, ba ukládá. Když marciálním pochodem čestná četa hradní stráže odvedla presidenta a jeho suitu, měl i lid obecný, vyznamenaný i nevyznamenaný "odchod". Houfně se odebral do "representačních prostorů pražského hradu". Tam byly uchystány stoly, přeplněné všelikými jídly a pozdávalo se mi, že nejpilněji si vedli novináři. Nasytit se však mohl každý, i ten, kdo 15 [pageend17]zpravodaj 12/98 se bez pozvánky vetřel. I ti, kdož se otevřeně vyznali, že sem přišli za dobrým soustem. Kapacita Španělského sálu zřejmě nebyla vyěerpána, třebas mi to, když jsem telefonicky prosil o pozvání pro své dvě dcery, truchlivým hlasem oznámila jedna hradní dáma, nu, hlady jsme neumřeli. Okukuji do sytosti svou medaili a je mi dobře. Už mě netrápí ani podezření, že kolem mne pobíhají stovky oběanek i oběanů, kteří by si mou medaili zasloužili spíše než já, i když si třebas vůbec nepřipustili, že by mohli přiložit ruku, aby se udělala přítrž oněm dvěma morovým ranám, rdousícím po léta živý život. Zprávy z České republiky a Slovenska Švýcarský týden v Praze. Rok 1998 je významným nejen pro Švýcarsko, ale i pro Českou republiku. Zatímco Česká republika oslavuje 80. výročí založení 1, republiky, Švýcarsko vzpomíná 150. výročí existence moderního švýcarského spolkového státu. Vztahy mezi Českou republikou a Švýcarskem jsou velice úzké a mnohostranné. Švýcarsko je čtvrtým největším investorem v České republice. Díky velkému počtu bývalých československých emigrantů ve Švýcarsku a mnohým partnerským vztahům mezi městy a kraji obou zemí existuje hustá síť spolupráce ve všech oblastech života obou zemí. Myšlenka uspořádat Švýcarský týden v Praze vznikla z podnětu švýcarské nadace Pro Helvetia, Česko-švýcarské obchodní komory, národního institutu pro rozvoj turismu „Schweiz Tourismus“ a různých švýcarských firem zastoupených v České republice. I když celá akce byla připravovaná v poměrně krátkém časovém úseku a od švýcarských úřadů byla finančně pouze „symbolicky“ podpořená, patří poděkování za iniciativu hlavně švýcarskému vyslanectví v Praze v čele s panem dr. Walterem Fetscherinem, Ministerstvu kultury v Praze, úřadům hl. M. Prahy a hlavním sponzorům Švýcarského týdne, firmám Ascom, Čokoládovny Gondrand, Mövenpick, Nestlé, Ringier, SPT Telekom, Swissair a Winterthur, a celé řadě dalších institucí, firem a jednotlivců, kteří s velkým pracovním úsilím umožnili realizování více než dvaceti různých pořadů. Tak například mladí fotografové ze Švýcarska vystavovali své práce v Novoměstské radnici, rádio Vltava a ČTI vysílala pořady věnované švýcarské kultuře, hudebníci obou zemí uspořádali společné koncerty, na Staroměstském náměstí „voněly“ švýcarské Raclette. Studenti diskutovali na aktuální témata v British International School v Praze v Podolí. V mnoha seminářích a přednáškách se v týdnu od 11. - 18. října diskutovaly důležité otázky s osobnostmi švýcarské a české politiky a hospodářství. Den otevřených dveří v pražských Čokoládovnách byl dobrým příkladem česko-švýcarské spolupráce s něj známějším výrobcem švýcarské čokolády - Nestlé. Samozřejmě, že nechyběla ani výstava známých švýcarských hodinek. K. H. Sedemnásty november je (opäť) tu, povzdychol by si možno Ludvík Vaculík, keby si podobným spôsobom za bývalého režimu nepovzdychoval nad príchodom jari. November je opäť tu a "deväť rokov po" sa možno zamýšľať, čo všetko priniesol (okrem VPN, KDH, DS, SNS, HZDS, MKDH, MOS, MK, SMK, V. M., bankomatov a devízových kurzov...) a čo všetko zobral (okrem ilúzií o tom, že pravda a láska zvíťazia nad lžou a nenávisťou - po prvé to trvá, po druhé je oveľa jednoduchšie, aby zvíťazila lož nad pravdou, po tretie je jednoduchšie, aby bola lož medzi porazenými, ako pravda medzi víťazmi...). Tým skôr, že pravda (o nás) je celok, aj lož a nenávisť... 16 [pageend18]zpravodaj 12/98________ Deväť rokov po novembrových udalostiach je ministrom spravodlivosti politik, ktorý bol v tom čase vo väzení... Vtedajší minister spravodlivosti je predsedom Ústavného súdu, ked už bol aj predsedom postkomunistickej vlády. A možno bude prezidentom... Vtedajší väzeň svedomia bol aj našim prezidentom, dnes je už len českým a jeho morálna autorita v českých luhoch sa začína približovať autorite Gorbačovovej (to je ten Rus, ktorého za glasnosť, pere- strojku a rozpad Sovietskeho zväzu viac uznávajú na Západe ako v Kremli). Viacerí vtedajší komunistickí pohlavári si slobodne podnikajú a niektorí z nich patria k tým tisícom, ktorí majú dokonca viac ako A. Režeš. Nezamestnaných je takmer štyristotisíc (ani jeden príživník, ako by to bolo vtedy), politických strán takmer deväťdesiat, v parlamente je ich šesť, v opozícii dve (o dve viac ako predtým). Televíznych programov má našinec niekoľko desiatok, z toho štyri slovenské, erotických ponúk neúrekom, víza do Británie sú rozčarovaním. Prezidentovho syna zrejme uniesla tajná služba, jej bývalý šéf je poslancom a má zatiaľ imunitu. Platy sú niekoľkonásobné, ceny tiež (cenám bežných výrobkov sa darí viac ako platom bežných občanov). Prieskumy verejnej mienky majú zmysel a informačnú hodnotu, denníky nepatria politickým stranám a spoločenským organizáciám (a nezačínajú sa čítať od športovej strany). A pre články na tejto strane nepôjde šéfredaktor na ÚV. Robert Kotian {SME 17.11.1998) Zprávy ze Švýcarska a ostatních států Lustrační zákon v Polsku podepsal prezident Kasniewski, když před tím tři jeho stížnosti proti novelizaci zákona polský Ústavní soud odmítl. Nový zákon, který se prezident snažil zablokovat, je prvním zásadním pokusem odhalit ty, kteří se zkompromitovali během 40 let totalitní vlády. Zákon vyžaduje, aby všichni soudci, ministři, poslanci a senátoři, vyšší funkcionáři státní správy a představitelé státních medií prohlásili, zda pracovali pro komunistický bezpečnostní aparát. Těm, kteří to přiznají nebude bráněno, aby zastávali svou funkci, jejich prohlášení však bude zveřejněno. Pokud někomu bude prokázáno, že lhal, bude mu udělena pokuta a po deset let nebude moc zastávat vyšší úřady. PDS, následnická strana dřívější komunistické Jednotné socialistické strany Německa, bude podle rozhodnutí ministrů vnitra zemí a spolkového ministra dále sledována německým Úřadem na ochranu ústavy. Důvodem je, že části strany stále projevují nedostatečnou věrnost ústavě. Při sledování se bude úřad opírat o všeobecně dostupné prameny, ne však zpravodajské prostředky. V jednotlivých zemích je sledování různé. V zemích, kde se PDS již podílí na vládě, tj. Brandenburg a Mecklenburg-Vorpommern se PDS nesleduje vůbec, zatím co v Bavorsku se sledování provádí i tajnými zpravodajskými metodami. Právo a bezpráví Restituce V č. 11 jme seznámili čtenáře se zněním návrhu poslanců Jiřího Karase a Pavla Toll- nera na změnu zákona ě. 87/1991 Sb. O mimosoudních rehabilitacích v tom smyslu, že se vypouští podmínka státního občanství ČR, zároveň s výzvou, aby krajané podpořili přípisy kompetentním činitelům tento návrh. V tomto čísle otiskujeme rezoluci Sněmovny reprezen17 [pageend19]zpravodaj 12/98 tantů Spojených Států, dopis předsednictva Svazu, petici účastníků vzpomínkového večera v Curychu v této záležitosti a část dopisu místopředsedy vlády P. Rychetského. V dalším uveřejňujeme podstatné z nálezu Ústavního soudu 153/98 Sb., který zavádí novou lhůtu pro přiznání nároků na poskytnutí finanční náhrady pro ty osoby, které nemohly nárok uplatnit, protože neměly trvalé bydliště na území ČR. Rezoluce č. 562 Sněmovny reprezentantů Spojených Států o majetcích neprávem vyvlastnených bývalými totalitními státy, přijatá 13. října 1998 Vzhledem k tomu, že: totalitní režimy, včetně fašistických a komunistických diktatur, způsobily nesmírné lidské utrpení a ztráty a zneuctily nejen všemožná lidská práva ale i samotné lidství, zločinnost komunismu se soustředila zejména na to, aby organizovaně a záměrně zničila vlastnictví majetku osobního, nemovitého, obchodního i finančního v držení osob i společnosti, konfiskace majetků bez náhrady, prováděné totalitními režimy, měly často za účel postihnout lidi pro jejich náboženství, národnost nebo sociální původ nebo pro jejich odpor proti režimům, některé osoby i společnosti byly dvakrát postiženy zabavením majetku bez náhrady, nejdříve nacisty a jejich kolaboranty a pak komunistickými režimy, kostely, synagógy, mešity a jiné církevní majetky, nemocnice, školy a sirotčince patřící církvím byly zabaveny nebo zničeny proto, aby se zlomila duchovní víra a oddanost věřících a aby se zrušila církevní společenství, lidé, kteří uprchli před komunismem, nejen že byli protiprávně zbaveni svého majetku, ale byli často nuceni vzdát se svého občanství, aby uchránili sebe a své rodiny před pronásledováním komunisty, kteří vládli jejich zemím, členské státy Organizace pro bezpečnost a spolupráci v Evropě se shodly, že budou plně respektovat a ochraňovat majetek všeho druhu, včetně majetku soukromého, jakož i právo na včasnou, spravedlivou a hotovou náhradu za soukromý majetek vyvlastněný pro veřejný účel, v zemích Střední a Východní Evropy, Kavkazu a Střední Asie nastalo postkomunistické období přechodu a vývoje demokracie, kdy mnohé země začaly nesnadný a obtížný pokus o nápravu bezpráví bývalých totalitních režimů, mnohé země Střední a Východní Evropy přijaly zákony k navrácení majetků, které byly protiprávně a nespravedlivě zabaveny, znárodněny nebo jinak vyvlastněny totalitními režimy, uzákoněná a administrativní omezení, která vyžadují, aby žadatelé měli trvalý pobyt v zemi nebo občanství země, od které žádají navrácení neprávem vyvlastněného majetku nebo náhradu za něj, jsou svévolná, diskriminující a porušují mezinárodní právo, uplatnění práva a demokratických norem vyžaduje, aby činnost vlád a jejich administrativ se řídila zákony, které schválily jejich parlamenty nebo zákonodárné orgány, a že tyto zákony musí být v souladu s mezinárodně uznanými lidskými právy. Budiž tedy rozhodnuto, že Sněmovna reprezentantů 1. Vítá úsilí mnohých, dříve totalitních zemí, zabývat se složitou a obtížnou otázkou stavu neprávem vyvlastněných majetků. 18 [pageend20]zpravodaj 12/98_______ 2. Vyzývá země, které tak dosud neučinily, aby navrátily neprávem vyvlastnené majetky jejich oprávněným majitelům nebo, pokud to není možné, aby jim vyplatily včasnou, správnou a hotovou náhradu podle zásad a metod, které jsou správné, jasné a spravedlivé. 3. Vyzývá k navrácení neprávem zabavených majetků církví. 4. Vyzývá Chorvatsko, Českou republiku, Litvu, Lotyšsko, Rumunsko, Slovensko a všechny ostatní země, jejichž zákony a nařízení omezují restituce a odškodnění ze neprávem vyvlastněný majetek na osoby, které mají trvalý pobyt na území země nebo občanství země, od které žádají restituci nebo odškodnění, aby odstranily taková omezení. 5. Vyzývá bývalé totalitní země, aby přijaly a uplatnily zákony, které se postarají o restituci nebo odškodnění za neprávem vyvlastněné majetky. Přeložil Jan Sammer, Kanada Dopis Svazu spolků Čechů a Slováků ve Švýcarsku předsedovi vlády ČR M. Zemanovi, předsedovi Poslanecké sněmovny V. Klausovi a předsedovi Senátu P. Pithartovi: Byli jsme informováni o tom, že začátkem prosince t.r. má dojít ve sněmovně ČR k prvnímu čtení o změně resp. doplnění zákona ě. 87/1991 o mimosoudních rehabilitacích. Aniž bychom se pouštěli do složitých právnických rozborů (které již byly podány, viz např. návrh poslance J. Karase na změnu tohoto zákona ze září 1997, soudkyně JUDr. I. Brožové v odpovědi na nález Ústavního soudu, podání JUDr. J. Anděla z r. 1996, navíc i rezoluce 562 sněmovny reprezentantů USA z 13. 10. 1998 atd.), ke kterým nemáme patřiční odborné předpoklady, domníváme se zcela prostě a, podle našeho názoru i logicky, že pokud někomu byl komunistickým terorem a právní zvůlí (viz zákon č. 198/1993 o protiprávnosti komunistického režimu) jeho majetek protiprávně odebrán, je povinností každého demokratického státu postarat se právně a fakticky o to, aby mu byl jeho majetek vrácen nebo patřičně nahrazen. Jen tímto způsobem bude možné uvést do souladu zákon 119/1990 o soudní rehabilitaci a čl. 1 ödst. 1 Evropské rady, který je přece již dnes v ČR závaznou právní normou. Žádáme Vás proto velmi důrazně, abyste v tomto smyslu změnu zákona č. 87/1991 podpořili a tím přispěli k odstranění jedné z největších překážek, které zatím stojí v cestě zlepšení vztahů mezi domovem a exilem. Pokud tak neučiníte, vystavíte se nebezpečí, že i Vy jednou budete zbaveni Vašeho majetku na základě stejně za vlasy přitaženého zákonodárství. Precedens již bude učiněn. Se srdečnými pozdravy Z. Bidlo, předseda, L. Král, jednatel Petice účastníků vzpomínkového večera odeslaná předsedovi vlády, předsedovi poslanecké sněmovny a předsedovi Senátu, poslaneckým klubům ČSSD, ODS, KDU-ČSL a US Na dnešním, již tradičním vzpomínkovém večeru k 80. výročí založení Československa jsme se mimo jiné seznámili s návrhem poslanců Jiřího Krause a Pavla Tollnera na vydání zákona, kterým se mění a doplňuje zákon c. 87/1191 Sb. O mimosoudních rehabilitacích. Schválením tohoto návrhu dojde k odstranění podmínky, která nás doposud degradovala na občany druhé kategorie a to především tím, že: nám nepřiznávala práva svobody, zakotvené v č. 1 Ústavy, nám nepřiznávala práva rovnosti, zakotvená v čl. 3 Listiny práv a svobod 19 [pageend21]zpravodaj 12/98 nám nepriznávala právo na vlastnictví majetku, zakotveném v čl. 11 ödst. 1 Listiny základních práv a svobod. Současně si dovolujeme Vás upozornit na rezoluci č. 562 Sněmovny reprezentantů Spojených států o majetcích neprávem vyvlastnených bývalými totalitními státy, jaká byla přijata dne 13. října 1998. Navíc je nutno konstatovat, že stávající zákon ě. 87/1991 Sb. Je v rozporu s jurisdikcí Výboru OSN pro lidská práva. My, účastníci vzpomínkového večera, jsme toho názoru, že cesta naší vlasti do kultivované Evropy nemůže být cestou diskriminace jedné větvě národa, žijící za hranicemi vlasti. Záleží tedy také na Vás, pane předsedo, zda naše vlast se stane v blízké budoucnosti právním státem či nikoliv. Z tohoto důvodu Vás žádáme, abyste nejen v zájmu nás krajanů ze zahraničí, ale také naší společné vlasti, učinili vše pro schválení výše uvedeného návrhu zákona. Děkujeme předem za Vaše pochopení. S krajanským pozdravem J. Kraus, předseda J Nápravník, tajemník Místopředseda vlády JUDr. Pavel Rychetský reaguje dopisem ze 6. října 1998 na dopis poslance Dr. Zd. Koudelky, který přiložil k dopisu memorandum prof. M. Povolného z USA. V memorandu jsou uvedeny 3 otázky: obnovení českého občanství pro ty, kteří ho ztratili nabytím cizího občanství, právo volit mimo území republiky a navrácení protiprávně konfiskovaného majetku. Z dopisu vyjímáme: Vláda nezamýšlí zrušit nebo rozvolnit podmínky státního občanství pro restituci osobního majetku. Patrně však hodlá umožnit českým občanům žijícím v zahraničí výkon volebního práva i mimo území ČR, ale o tomto problému dosud nejednala. Konečně programové prohlášení vlády počítá s tím, že bude vláda vážně zvažovat i zákonné vytvoření možnosti získat státní občanství pro ty občany, kteří v exilu získali novou státní příslušnost, která se stala po r. 1992 překážkou pro znovunabytí českého občanství. Podle ČTK řekl místopředseda vlády členům petičního výboru sněmovny: Uvažujeme o tom, že v rámci novely zákona o nabývání státního občanství prolomíme zásadu zákazu dvojího občanství a umožníme jim, aby po prokázání, že jde o bývalé československé eventuálně české občany, získali české státní občanství. Zdůraznil, že tato změna nebude mít právní dopad na platnou legislativu v oblasti restitucí. Připomínáme, že návrh na novelu zákona č. 40/93 o nabývání a pozbývání občanství připravuje také Stálá komise Senátu pro krajany žijící v zahraničí, o tom jsme informovali v č. 7-8/98, str. 17. Je jen žádoucí, aby obě složky na přípravě spolupracovaly a nedocházelo ke tříštění sil nebo k rivalitám. Trnitá je cesta k nápravě křivd a mnoho balvanů na ní překáží, které je ještě nutno odstranit. Dlouhý dech to vyžaduje. Nález Ústavního soudu ČR č. 153/1998 Sb. Dnem vyhlášení tohoto nálezu ve Sbírce zákonů se zrušuje část ustanovení §13 odst. 3 zákona č. 87/1991 Sb., o mimosoudních rehabilitacích, ve slovech "ode dne účinnosti tohoto zákona". Lhůta k podání žádosti o finanční odškodnění běží nyní od 8. července 1998 do 8. července 1999. Týká se všech českých občanů, kteří byli rehabilitováni, nemají trvalé bydliště v ČR a z toho důvodu nemohli dříve žádost podat, nebo jim byla dříve zamítnuta. Žádosti se podávají na Ministerstvo financí ČR, odbor 22, Letenská 15, 118 00 Praha 1, na formulářích, které ministerstvo pro tento účel vydalo. 20 [pageend22]zpravodaj 12/98 Prišli o funkcie, nie o zodpovednosť. Vláda Mikuláša Dzurindu sfúbila Slovensku zmenu. Málokto však čakal, že sa po jej nástupe ako prví stihnú zmeniť Mečiarovi splnomocnenci v oblasti mediálnej, eštebácko- siskárskej a privatizačnej... Bývalý ústredný riaditeľ verejnoprávnej STV sa preslávil tým, že okázalo ignoroval každého, kto sa ho na niečo pýtal. Dokonca aj príslušný parlamentný výbor navštevoval iba zriedkavo a pri vybraných príležitostiach. Na otázky novinárov si zvykol odpovedať protio- tázkou: "A čo vás je do toho?" Televíziu Markíza vôbec nebral na vedomie - nanajvýš len jej redaktorku, ak bola pekne opálená. Ked však Kubiš prišiel o svoju funkciu, stal sa z neho úplne iný človek - rozdáva rozhovory na všetky strany, aby každému povedal, aké nespravodlivé je jeho odvolanie. Ked mal čo vysvetľovať, napríklad svoju "pôžičku" od firmy UPRAKO, svoje diletantstvo a svoju závislosť od HZDS, vtedy mlčal. Rozpráva až teraz, ked už nemá o čom. Podobne aj bývalý riaditeľ SIS: ked sa zvolávali mimoriadne schôdze parlamentu, aby Ivan Lexa mohol objasniť svoje konanie, šéf tajnej služby sa v NR SR ani neukázal. Dokonca ani vtedy, ked mu zákon priamo prikazoval, aby pred poslancami predniesol správu o stave a činnosti SIS. Teraz však vystupuje často a rád - predovšetkým v úlohe nevinného. Volanie po spravodlivosti, teda po vyšetrení a potrestaní kriminálnych činov, vydáva za snahu zorganizovať "politické procesy, ktorých účelom je kriminalizácia politických oponentov". Kým bol Lexa šéfom SIS, vyhlásenia, že je kriminálnik, mu neprekážali. Teraz je zrazu na ne citlivý. A napokon Mečiarov privatizačný námestník Rehák - celé roky riadil štátom organizované rozkrádanie štátneho majetku tak, že ani raz neukázal svoju tvár v televízii. Po celý čas, ked prebiehali privatizačné lúpeže storočia, po ktorých z vyše 130-miliardového majetku zostali na účte FNM len dlhy, ani raz nepredstúpil pred novinárov, aby im a premiérovi oznámil, kto vlastne sprivatizoval Naftu Gbely a dalšie lukratívne podniky. Teraz však do Krokov bežal hned, lebo vytunelovaný FNM prevzal už niekto iný... Páni Kubiš, Lexa a Rehák prišli iba o funkcie - nie o zodpovednosť za to, čo spáchali, kým boli splnomocnencami predsedu HZDS. Marián Leško (SME, 17.11.1998) Týden zahraničních Čechů Pokračujeme v uveřejňování projevů a článků z Týdne zahraničních Čechů. Československé Soko/stvo v zahraničí Jan Waldauf Již rok po založení Sokola v Praze, byla v Lublani založena první sokolská jednota v zahraničí a Sokol se postupně rozšířil do dalších slovanských zemí, v nichž vznikly samostatné sokolské organizace, které, podobně jako sokolské organizace v Americe, kde vznikla první sokolská jednota v roce 1865, nejsou zahrnuty do pojmu "českého" nebo "československého" sokolstva v zahraničí, obdobně v něm není zahrnut ani lužickosrbský Sokol. České, později československé sokolstvo v zahraničí, vznikalo zakládáním sokolských jednot českými a slovenskými vystěhovalci, první vznikla r. 1866 ve Vídni. Vzhledem k malému počtu jednot a jejich rozptýlenosti na několika světadílech, nebylo možné, aby vytvořily svou vlastní zahraniční organizaci a zůstaly proto ve spojení se sokolstvem v his21 [pageend23]zpravodaj 12/98 torických českých zemích. Po ustavení "České", později "Československé" obce sokolské (ČOS), byly její součástí, zpočátku jednotlivě, později tvořily dvě župy ČOS - Rakouskou a Zahraniční - v roce 1938 bylo v zahraničí celkem 50 sokolských jednot s 6 700 příslušníky. Za druhé světové války pokračovala činnost Čs. zahraničního sokolstva samostatně ve zbylých jednotách Zahraniční župy která, doplněna sokolskými jednotami ustavenými při ěs. zahraniční armádě, zastupovala Sokol rozpuštěný nacisty v okupované vlasti - některé jednoty byly přímo činné v odboji, Sokol v Paříži spolupracoval také s odbojem francouzským, ostatní podporovaly čs. exilovou vládu a pořádaly podniky ve prospěch čs. zahraničního vojska, do kterého se četní sokolové také dobrovolně přihlásili. V poválečném období 1945- 48 byly zahraniční jednoty opět sdruženy ve dvou župách ČOS - jejich počet se však snížil na dvacet, neboť v Německu, Bulharsku, Polsku a Rumunsku Sokol po válce nebyl obnoven. Po únoru 1948 byly v uprchlických táborech v západním Německu a v Itálii zakládány sokolské jednoty, které ve velmi obtížných poměrech uprchlických táborů vykazovaly obdivuhodně bohatou tělocvičnou a sportovní, vzdělávací, sociální, kulturní a společenskou činnost. Celkem bylo v uprchlických táborech ustaveno 26 jednot - 17 v Německu, 9 v Itálii, které se sdružily v "Sokolské župě v exilu dr. E. Beneše". Tato župa pak, společně se stávajícími zahraničními jednotami, ustavila ústřední spolek sokolských jednot, "Ústředí československého sokolstva v zahraničí", které mělo pět žup: Australskou, Kanadskou, Švýcarskou, Vídeňskou a Západoevropskou a sdružovalo v 30 jednotách, působících vil zemích pěti světadílů, přes 3 000 příslušníků. Kromě obvyklé tělocvičné, sportovní, kulturní a společenské činnosti, provádělo Ústředí školení cvičitelstva a dalších činovníků, pořádalo letní tábory pro mládež a dospělé, vydávalo měsíčník "Československý Sokol v zahraničí", cvičitelské a vzdělávací příručky a jiné publikace. Ústředí také uspořádalo sedm sletů spojených s tělocvičnými a sportovními závody a soutěžemi a s kulturními a společenskými podniky. Slety pořádané ve Vídni (1962, 1972,1982), v Curychu (1976, 1986), v Montrealu (1967) a v Paříži (1990) za účasti amerického sokolstva, Jugoslávského Sokola ve svobodném světě a Ruského Sokola v zahraničí, byly také manifestacemi čs. demokratického exilu a krajanů v zahraničí, jejichž organizace pořádaly při sletech své vlastní sjezdy, kongresy, sympozia, porady a jiné podniky. Ústředí spolupracovalo úzce s americkým sokolstvem a s Jugoslávským Sokolem ve svobodném světě - s nimi, jakož ve spolupráci s dalšími organizacemi a spolky, zejména s Čs. obcí legionářskou v zahraničí a s Čs. Národní radou americkou, vyvíjelo také činnost veřejně- politickou. Ve své činnosti muselo po celou dobu neustále čelit pokusům čs. komunistického režimu o rozvrácení a zničení Sokola. Po zhroucení se komunistického režimu v Československu ustavilo Ústředí "Fond obnovy ČOS", provedlo sbírku na pomoc obnovenému Sokolu a poskytlo mu značnou morální a hmotnou podporu při budování nové organizace sokolstva ve vlasti. Zahraniční sokolové se v červenci 1990 po sletu v Paříži zúčastnili v Praze v značném počtu "Sokolského setkání" a v roce 1994 pak prvního sletu obnoveného Sokola, XII. všesokolského sletu v Praze. Ústředí československého sokolstva v zahraničí, vědomě založeno jako dočasný nástupce a zástupce komunisty zničené ČOS, jehož hlavním úkolem bylo zachování sokolské myšlenky a činnosti až do obnovy svobody a demokracie v Československu, považovalo v roce 1994 svůj úkol za splněný a usneslo proto ukončení své činnosti dnem 31. prosince 1995. 22 [pageend24]zpravodaj 12/98 Současná činnost sokolských zahraničních jednot je soustředěna v Evropě v "Zahraniční obci sokolské", kterou tvoří jednoty župy Rakouské (sedm jednot ve Vídni), župy Švýcarské (Aarau, Baden, Basilej, Bern, Curych, Lucem, Solothurn, St. Gallen, Winterthur) a bývalé župy Západoevropské (Göteborg, Londýn, Mnichov, Paříž, Stockholm) - sokolské jednoty župy Australské (v Austrálii a Jižní Africe) a Kanadské (v Kanadě a Argentině) pokračují ve své činnosti dále samostatně. Tato všechna čísla jsou velice zajímavá a svědčí o velké sokolské aktivitě. Byl to právě Sokol v zahraničí, který dál udržoval tradice, když to ve vlasti pod komunistickou diktaturou nebylo možné. Čekali jsme toužebně na návrat svobody do vlasti, abychom udržované sokolské hodnoty a tradice předali do obnovené české Obce sokolské. Ráda bych se vám dámy a pánové, milí přátelé, drahé sestry, drazí bratři svěřila se svou úvahou: je to prosba, je to výzva, je to vise (vise budoucnosti). Stojíme na předělu tisíciletí a patříme ke generaci, která spolurozhoduje, na kterou stranu se nakloní misky vah, nejen České republiky, nejen Evropy, nebo jiného kontinentu, ale celého lidstva. Velmi na mne zapůsobilo prohlášení Akademické obce Karlovy univerzity, že již nikdy nedovolí, aby v jejich přednáškových síních pohaslo světlo pravdy a aby odtud vyvanuly myšlenky svobody a lidství. Přátelé, v těchto slovech je tolik hloubky a upřímnosti, že i my se chceme za ně plně postavit a pomoci všude tam, kde nás bude zapotřebí. Nechrne se vésti heslem našich zakladatelů Dr. Miroslava Tyrše a Jindřicha Fügnera: Ni zisk ni slávu! Přečteno dne 2. 7. 1998 v Černínském paláci při prezentaci českých spolků a organizací v zahraničí. Jiřina Kalivodová, St. Gallen Kultura Vánoční zamyšlení Věra Ludíková Odpovídám na otázku, co z literatury je pro mne spjato s Vánocemi. Vstupovala jsem do dospívání s knížkami dospělých. Ušlechtilá duše, tenkrát ještě osamělá, mě možná chtěla varovat před samotou, když mi půjčila Baarovy vzpomínky Štědrého večera. Drobnou knížku, úryvky z deníku kněze, zachycující jeho štědrovečerní pocity, jsem přečetla s poznáním, že osamělý člověk prožívá hůře posvátný křesťanský večer uprostřed rodinného štěstí přátel, přesto cizích lidí, i kdyby se sebevíc snažili ho potěšit, než kdyby byl v ústraní sám. Bez lásky je život poušť, řekla mi vzácná nevidomá žena, když jsem jí knížku vracela. Tolikrát jsem si vzpomněla na mladého muže s velkým citem, který nemá adresáta, jako na oběť celibátu. Domnívala jsem se, že jeho velký stesk byl popsán zvláště v několika řádcích na konci knížky a bolestivý osten bych našla hned, kdybych ji znovu četla. Nikdo ze známých Baarovy zápisky neměl. Znovu jsem mohla jen nahlédnout do Vzpomínek v Univerzitní knihovně. Porovnala jsem silnou vzpomínku s napsaných textem a zjišťuji, že mladý člověk chápe věci sice zjednodušeně, přitom však citově silně a vcelku správně. Svědectví o osamění prostupuje celou knížkou, obzvláště působivé je vyjádření metaforou. Dívám se na Baarovu zpověcf jinýma očima, dnes dává víc otázek. Kdy si je člověk jistý, že volil 23 [pageend25]zpravodaj 12/98 správně, rozhodne-li se dobrovolně něčemu život obětovat? Kolik je takových, kdo jsou sami mezi nejbližšími s neopětovaným citem a se slovy, jimž nikdo nerozumí... Člověk bývá se svým vnitřním hlasem a s myšlenkami v podstatě sám. Jak může nevnímat lidskou touhu být Bohu blíž, vyjádřenou směřováním od výchozího bodu alfa až k bodu omega, přitom dostávat duchovní sílu a tu dávat dál. Potom je užaslý nad stvořením člověka a s pokornou radostí vzpomíná na děťátko v jesličkách, které pohnulo svědomím Země. Narodilo se z lásky pro oběť, slibuje pokoj v duši, veliký dar. Vítáme Tě mezi námi, symbole zrození duchovních lidí, šiřitelů nového věku Vodnáře. Pro závist by nemělo být na Zemi místo. To znamená nerušit šťastné lidi svou přítomností, protože i dobré oči mohou být uhrančivé, jak píše Baar v odmítavém dopise na pozvání přátel ke štědrovečernímu stolu, jímž knížka začíná, ale proto, aby se štěstí mohlo svobodně projevit a neostýchalo se hladit vlásky i šediny před svědky. Patříme k sobě, blízké duše, opakovaně spolu rozmlouváme. Děj se, Pane, vůle Tvá, jsou ta šeptaná slova, při nichž se dějí i zázraky. Nemám právo hodnotit pocity J. Š. Baara, přesto mu píšu: Být světlonošem pro ty, kteří čekají v chrámu na Boží slovo, aniž si uvědomují, že pod ornátem tepe srdce člověka, a umět lidem vroucně vyprávět, by mohlo vysoko povznášet. Být přitom sám, uprostřed blízkých hvězd a s vločkami sněhu být sám, mezi blízkými být úplně sám. Sám s radostí z nového zrození uslyšet celý Vesmír. (Psáno pro vánoční číslo Obce spisovatelů) Řekni duše s kým jsi žila, že jsi tenkrát nemířila, směrem zvoleným. * Řekni, duše, kde jsi byla, kam ses tenkrát probloudila s citem hledaným. * Řekni, duše, jak jsi žila, že jsi hlas svůj oprostila od slov falešných. Řekni duše, kde jsi byla, když se ruka podávala lidem tonoucím. Dozví se tvá duše zbylá, že mou tak zvláštně prozářila světlem skutečným? Jak dozví se tvá duše zbylá, že má se pro ni narodila časem míjivým? Jak dozví se má duše zbylá, že tvá se kolem nakroužila vírem zbytečným? Báseň ze sbírky Věry Ludíkové Uslyšet duši, naklad. Chronos 1997. (Básně vyšly znovu česky a v esperantu) A ještě jedna vánoční.. "Letos Vánoce neslavíme, nemám čas péct vánoční cukroví, už si nedáváme žádné dárky...", jistě znáte, přesvědčivé výroky, které si každým rokem v předvánoční čas říkáme. Sotva jsme uklidili plavky a shrabali listí na zahradě, již se začínají objevovat první lákavé reklamy vánočního zboží. Rok od roku dříve, ale proč? Vždyť na materiálním nikomu z nás nechybí.... Těšíme se na Vánoce nebo ne? Musím se Vám přiznat, že já se na ně stejně těším. I když bezstarostné Vánoce z dětství to již dávno nejsou, přesto s tajuplným pocitem objevuji první vánoční dekorace v obchodech a nenápadně nakupuji mandle a oříšky a doufám na chvilku volného času, abych začala konečně péct alespoň "vanilkové rohlíčky". "Šťastné a veselé..." píšeme ve vánočních přáních našim známým, každým rokem odešleme sice o jedno méně, ale přesto... Jsou i Vánoce smutné, plné vzpomínek na ty, kteří s námi na Štědrý večer nebudou sedět u jednoho stolu, i v těchto chvílích přijímáme pokorně pravidla přírody a života. Ale i smutné Vánoce mají v sobě kousek poezie. Naše myšlenky se vrací do dětství, oživují se 24 [pageend26]zpravodaj 12/98 nám vzpomínky na první světýlka vánočních stromků v sousedství, na tatínka, který neměl to srdce zabít vánočního kapra, na pečlivě zabalené balíčky "neznámého" obsahu za skříní v ložnici, které jsme jako děti s neúnavnou pilností celý prosinec hledaly. A kde jsou voňavé krabice s vánočním cukrovím, co maminka tak pilně schovávala a stejně neuhlídala... Těším se i na letošní Vánoce, na radost mých dětí, s kterými ozdobíme vánoční strom na zahradě a na jejich zvědavé otázky, co jim asi letos Ježíšek nadělí? I když jsme měli tolik předsevzetí a představ o neslavení letošních Vánoc, zvládneme na poslední chvíli i nemožné,... aby hřejivý pocit soudržnosti s našimi nejbližšími byl opravdový. Přeji Vám všem z celého srdce, aby to "tajemné kouzlo Vánoc" vklouzlo i do vašich domovů. K. H. Abychom nezapomněli Vzpomínkový večer v Bernu 30 let od okupace Československa 25. listopadu uspořádalo velvyslanectví ČR spolu se Svazem spolků Čechů a Slováků ve Švýcarsku a se švýcarskou pobočkou Společnosti pro vědy a umění vzpomínkový večer v hotelu Bellevue v Bernu. Velký sál byl zaplněn asi 400 účastníky, kteří se sjeli téměř z celého Švýcarska. Čestným hostem byl Bundesrat p. Pascal Couchepin. Program uváděl Dr. Dušan Šimko, místopředseda SVU, který úvodem oslovil shromážděné: Sovětský Svaz dal okupací v srpnu 68 jasně najevo, že netrpí u satelitů žádné "uvolnění napětí". Ztroskotal nejen pokus o reformu, Češi a Slováci potom prožili bezútěš- nou periodu "normalizace". Tento večer má připomenout tehdejší projevy sympatie a velkorysé pomoci Švýcarů českým a slovenským uprchlíkům. Mezi hosty přivítal i švýcarské zástupce úřadů, církví, hospodářství a kultury. Pozdravné projevy pronesli velvyslanec ČR v Bernu p. Dr. Richard Belcredi a spolkový rada Švýcarské konfederace p. Pascal Couchepin. Hlavní projev přednesl Prof. Dr. Jan Milič Lochman. V umělecké části pořadu vystoupil světoznámý houslista Josef Suk, kterého na klavír doprovázel Robert Kolinsky. Z projevu velvyslance ČR p. Dr. Richarda Belcrediho Pan velvyslanec vyslovil úvodem švýcarské vládě i švýcarskému lidu dík za přijetí uprchlíků z tehdejšího Československa s otevřenou náruěí. Většina Čechů a Slováků se v této zemi dobře uplatnila, zapustila zde kořeny a stala se nezbytnou součástí švýcarské společnosti - nejen umělci a sportovci! Zamysleme se nad tím, jaká je to země, z níž se musí vždy znovu utíkat?! Je to jen náhodná událost v dějinách, nebo zeměpisná poloha? Bismarck kdysi řekl: "Čechy jsou pevností Evropy". Tím myslel, že kdo vládne v Čechách, ovládá střední Evropu. Je to důvod, proč po dlouhou dobu chtěly cizí mocnosti ovládat tuto zemi, utlačovat lid a tím nutit lidi, aby opustili svou vlast? 25 [pageend27]zpravodaj 12/98 Marxisticko-leninský český historik předpovídal v 60. letech agresivní buržoasní poúnorové emigraci: cíl reakce zvrátit běh společenského pokroku ji staví před perspektivu každé reakční emigrace - odumření a nakonec beznadějná perspektiva zániku a asimilace. Exil jako společensko-politický jev je v podstatě morální protest, vzepření se proti nespravedlnosti hrubého násilí, proti uloupení svobody a ponížení lidské důstojnosti. To se týká všech uprchlíků, kteří uprchli před komunistickým barbarstvím. Odhaduje se, že mezi r. 1948 - 67 uprchlo z tehdejšího Československa asi 250.000 lidí. Po obsazení Československa armádami Varšavského paktu v r. 1968 nastala velká emigrační vlna, která všechny dosavadní překonala. V období od srpna 1968 do konce r. 1969 uprchlo cca 104.000 lidí, kteří byli převážně dobře kvalifikovaní. Až do zhroucení komunismu vr. 1989 uprchlo asi 250.000 Čechů a Slováků. Většina z nich žije ve Spojených Státech (celkem cca 2 milióny), zbytek převážně v západní Evropě, z toho asi 20.000 ve Švýcarsku. Exil nikdy neztratil kontakt s vlastí. Proroctví zmíněného historika o tzv. "odloučení" nebo "odumření" exilu od živého národního organismu se nedostavilo. Naopak, všemocný komunistický mocenský systém neodolal touze lidí po svobodě a pro Čechy a Slováky se v r. 1989 zhroutil. Tato dějinná událost nenastala samozřejmě sama sebou. Přispěli k ní stateční disidenti se silnou podporu četných emigrantů a odvážných švýcarských občanů. Život a zdravý lidský rozum zvítězily nad hrozivou dogmatickou ideologií. Význam našeho exilu není jen v tzv. společensko-politické oblasti, ale také v kulturní. V 75 exilových nakladatelství vyšlo na 1.400 titulů, nejen exilových spisovatelů ale také zakázaných autorů z Československa. Píše o tom literární historik František Knopp v knize Česká literatura v exilu 1948 - 89 a Aleš Zach v publikaci Kniha a český exil 1949 - 90. Podle jeho přesvědčení je rozhodujícím znakem exilu stálý, obnovující se a zároveň ohraničující se vztah k vlast svého původu, doprovázený úmyslem vytvořit předpoklady a podmínky, které by umožnily návrat. Literární tvorba v Československu a v exilu probíhala paralelně, teprve později byla svázaná s domácí tvorbou a nakonec byla na sobě vzájemně závislá. Knihy a publikace z exilu byly různými cestami pašovány do Československa. To bylo trnem v oku totalitního komunistického režimu. Sám se osobně podílel na založení nakladatelství CCC Books v r. 1971, v němž v následujícím roce vyšlo 19 titulů. Později byl vedoucím katolické laické organizace Opus Bonum, která vydala na 30 titulů. Tato činnost nebyla vždy jednoduchá a bez nebezpečí, nemluvě o nějakém praktickém užitku. Vlastní význam této činnosti spočíval v zásobování zakázanou literaturou za železnou oponou. Vyzdvihl význam Rádia Svobodná Evropa a Hlasu Ameriky. Tyto a jiné radiové vysílače zprostředkovávaly objektivní zprávy a komentáře k aktuálním událostem a tím pomáhaly informovat o současném dění lidi doma i v exilu. V r. 1959 vyšel v nakladatelství Universum Press v New Yorku Demokratický manifest slavného žurnalisty Ferdinanda Peroutky, z něho byla později v rádiu Svobodná Evropa častěji citována následující pasáž: Člověk je tehdy svobodný, kdy je uchráněn pokořeni, které mu způsobuje nesmiřitelná a arogantní politika. Když může bez zbytečných zásahů vlády uspokojit svoji potřebu štěstí tak, jak on tomu rozumí. Když je jeho rozum svobodný a nemusí denně kapitulovat před rozumem někoho jiného. Když jsou jeho zájmy dostatečně chráněny nestrannými zákony. Když má pocit, že má možnost plně žít svým životem. Jen tehdy je člověk svobodný pro všechny praktické úkoly. Co v tomto citátu stojí, toho se našim krajanům dostalo v této krásné alpské zemi. Podle projevu, kráceno -rk- 26 [pageend28]zpravodaj 12/98 Bundesrat p. Pascal Couchepin vzpomněl ve svém pozdravném projevu sympatie, kterých se dostalo Čechům a Slovákům ve Švýcarsku, zejména po okupaci vr. 1968. Mnoho z nich zde našlo nový domov. Když byly v r. 1989 otevřeny hranice, pomáhali posílit hospodářské a kulturní styky mezi oběma zeměmi, které se zlepšily nejen kvantitativně, ale také kvalitativně. Dík všem, kteří tak pomáhali vytvářet síť vzájemných vztahů. Z projevu Prof. J. M. Lochmana Vlna sympatií švýcarské veřejnosti vůči Čechům a Slovákům po 21. srpnu 1968 se odrazila i v rozhodnutí švýcarské vlády poskytnout "každému československému občanu útočiště nezávisle na tom, zda zde požádá o azyl či nikoli". Brána Švýcarska se tak v této pro nás kritické hodině dokořán otevřela. Byli jsme přijati tak, že je to dnes už sotva představitelné. Naše osobní osudy, poznamenané hořkou zkušeností invaze a okupace, mohly zde najít svůj nový začátek. Dnes, po třiceti letech na to s vděčností vzpomínáme a chceme švýcarskému lidu i jeho vládě vyjádřit svůj dík. Bylo mnoho důvodů, pro které si mnozí z velkého proudu exulantů zvolili za své útoěiště právě Švýcarsko. Tato země byla jistě atraktivní už svým vysokým životním standardem; imponovala i svou jazykovou a kulturní pestrostí. Ale byl tu i hlubší důvod pro tuto volbu: mezi Švýcarskem a našimi zeměmi se během staletí vyvinuly i úzké kulturní vztahy. Už v 16. století studovalo na univerzitách v Basileji a Ženevě na 160 ěeských a moravských studentů. A ne náhodou zahájil zakladatel Československé republiky T. G. Masaryk svůj boj za nezávislost u příležitosti 500. výroěí smrti Jana Husa právě v Ženevě. Proto také Masaryk jako prezident nového státu usiloval o to, aby jeho první ústava byla koncipována podle modelu a zásad švýcarské ústavy z r. 1948, což mohlo snížit napětí, jež později ztěžovalo soužití různých národů a etnik. Rozhodující politické strany však daly přednost centralistickému modelu francouzskému. Přesto zůstalo Švýcarsko pro mnohé příkladem demokratické státnosti. A toto duchovní spříznění ovlivnilo i některé z nás, že před 30 lety jsme si zvolili právě Švýcarsko za své útočiště. Po hořkých zkušenostech dvojího totalitarismu - nacistického a komunistického - jsme právě zde mohli navázat na demokratický odkaz I. Československé republiky. Nebyli jsme zklamáni - i když všední švýcarský život jistě neodpovídal vždy původnímu ideálu. Byl nám však nabídnut rámec, v němž jsme se mohli -as námi i naše děti - svobodně rozvíjet. Náš život nebyl už omezován pseudopolitickými podmínkami a manipulací. A za to můžeme být jen vděčni. Prof. Lochman však nemluvil jen o tom, čeho se nám ve Švýcarsku dostalo, nýbrž poukázal i na to, že i my jsme byli pro Švýcarsko v mnohém ohledu přínosem. I když jsme při27 [pageend29]zpravodaj 12/98 cházeli většinou s prázdnýma rukama, naše hlavy nebyly prázdné. Úroveň vzdělání i dovednosti českých a slovenských exulantů byla nadprůměrná - nyní byla příležitost tuto výbavu uplatnit a plně rozvinout. To platilo pro akademický život stejně jako pro oblast hospodářství, obchodu nebo řemesla. Ale ovlivnili jsme i kulturně politickou atmosféru země v době, kdy zejména mládež Západu byla v pohybu a v mnohých intelektuálních "salónech" zaznívaly módní revoluční tóny. V této situaci přispívala naše přítomnost i naše zkušenosti k vystřízlivění, upozorňovala na odlidšťující charakter všech totalitních "-ismů" a byla tak pádnou obhajobou smysuplných možností švýcarské demokracie. V závěru se dotkl prof. Lochman evropského horizontu naší emigrace. V období studené války končila Evropa pro mnohé Západoevropany na řece Labi - země na východ odtud nebyly pro ně plnohodnotně evropské. Proto právem tehdy prohlásil papež Jan Pavel II. za "patrony Evropy" nejen svátého Benedikta, ale i slovanské apoštoly Cyrila a Metoděje. Neboť duchovní a kulturní bohatství Evropy by bylo bez středo- a východoevropských států chudší. Češi a Slováci - stejně jako před tím již Poláci a Madaři - toto celoevropské vědomí ve Švýcarsku rozšiřovali. Většina z nás se stala švýcarskými občany z přesvědčení. Jen málo bláhových se při tom snažilo zapomenout rychle dědictví domova. To bylo - viděno evropsky - velmi krátkozraké a Švýcaři si takového postoje ani nevážili. Daleko prozíravější se jeví i po třiceti letech hlásit se k tomu, čím jsme: nezaměnitelně čeští a slovenští Švýcaři - švýcarští Češi a Slováci, kteří jsou vděčni za to, že tu je švýcarská konfederace, k níž smíme ve své specifické identitě v evropském horizontu náležet. Podle projevu, kráceno -Hy- Houslista Josef Suk zahrál Sonatínu G-dur a Romantické skldby od Antonína Dvořáka, Pět madrigalských tanců Bohuslava Martinů a Z domoviny od Bedřicha Smetany, na klavír doprovázel Robert Kolinsky. Dlouhotrvajícím potleskem ocenilo obecenstvo mistrovské přednesení náročných skladeb. Bylo za to odměněno ještě přidáním dvou populárních skladeb Humoreska a Ave Maria. Foto L. Křivánek Poslední pocta Kurt Laube 19.3.1918 -13.11.1998 Zemřel aktivní exilový pracovník, který vytrvale, obětavě a účinně působil v řadě míst naší krajanské obce. Od r. 1971 byl předsedou spolku Masaryk v Solothumu, zastupoval spolek ve výboru Svazu, byl členem výboru Západoevropské pobočky Konfederace politických vězňů, v minulém období byl členem předsednictva Svazu. Všude se snažil přispět k udržení české kultury a k obnovení demokracie v Československu. V katolickém kostele a na hřbitově v Bellachu, obci jeho prvního bydliště, se s Kurtem Laube rozloučili spolu s rodinou četní přátelé, kamarádi a známí. 28 [pageend30]zpravodaj 12/98 Za rodinu vylíčil podstatné z jeho života syn Pavel: Kurt František Laube se narodil ve Vídni v rodině důstojníka z povolám v tehdejší monarchii. Obecnou školu navštěvoval v Komárně do r. 1927 a potom začal studovat na gymnáziu v Bratislavě. Za rok se rodina přestěhovala do Kroměříže, kde v r. 1937 maturoval. Nastoupil vojenskou službu a po mobilizaci v r. 1938 sloužil u ženistú. Mobilizace zabránila jeho nástupu na vojenskou akademii, v tradicích rodiny by se stal důstojníkem z povolání. Po okupaci zbytku Československa německou armádou v r. 1939 byla československá armáda rozpuštěna a Kurt byl propuštěn. Pracoval v Olomouci a ve Vídni. V r. 1945 po 2. světové válce nastoupil znovu vojenskou službu v obnovené československé armádě, sloužil do r. 1947. Do té doby spadá začátek studené války. Sovětský Svaz posiloval svůj vliv v Evropě s cílem ovládnut svět. Na tuto úlohu byl připravováno i Československo sub- versivními metodami. Kurt spolu s mnoha dalšími připravoval odboj proti násilnickému režimu. Po komunistickém puči byl Kurt v r. 1949 zatčen, brutálně vyslýchán a v inscenovaném procesu odsouzen k smrti. Později byl rozsudek byl změněn na doživotí. Spolu s desítkami tisíc politických vězňů byl přidělen na nucené práce v uranových dolech. Propuštěn byl v r. 1960. V tom roce poznal svou budoucí manželku Jarmilu Ečerovou, která byla také vězněna, ještě týž rok se vzali. O rok později se jim narodil syn Pavel. Po srpnové okupaci 1968 uprchl s rodinou do Švýcarska, usadil se v Bellachu a pracoval ve státním archivu v Solo- thumu. V r. 1978 zemřela jeho manželka Jarmila. Až do svého penzionování pracoval Kurt v archivu, potom se věnoval svému zájmu - genealogii - pátrání po předcích. Pro mnoho rodin z celého světa sestavoval na požádání rodokmeny. Dočkal se splnění nadějí na návrat demokracie v Československu, po listopadu ji vydatně pomáhal upevnit. Zemřel po krátké nemoci v 81. roce. Každý konec je také začátek ... Za politické vězně se rozloučil Jiří Sochor, předseda Západoevropské pobočky KPV: Milí přátelé, je tomu pár měsíců, kdy jsme při letošním setkání zahraničních muklů v Čechách navštívili též smutně proslulé tábory Bytíz a Vojna u Příbrami. Většina účastníků ve zdejších uranových dolech těžce mnoho let pracovala, mezi nimi též bratr Laube. Mnoho se vzpomínalo na tuto těžkou dobu, kterou bohužel mnozí nepřežili. A přestože to byly vzpomínky neradostné, bylo nám při tom dobře, že je to věc minulosti a že jsme zase všichni pospolu. Nikdo z nás netušil, že bratr Laube je s námi zde naposledy. Dnes se s bratrem Laubem opět shledáváme, ale je to setkání smutné, poslední. V našich vzpomínkách ale bude žít dále jako opravdový bratr - mukl, neúnavný pracovník pro národní a muklovskou věc, vždy připravený pomoci radou a činem, aby myšlenky pro které jsme byli žalářováni, nakonec zvítězily. Bratře Kurte, loučíme se s Tebou a nezapomeneme. Čest tvojí památce. Čechy se spojily s Rakouskem a Uhrami teprve roku 1526, od 7. Do 16 století, tedy tisíc let tvořily samostatný stát; k spojení s Rakouskem a Uhrami došlo z obavy před tureckým nebezpečím; všecky tři státy měly společnou dynastii, jinak zůstaly samostatné. Třeba zdůraznit, že 1526 byly již Uhry turecké, jen Slovensko zůstalo volné a bylo pojato v unii; teprve spojeným úsilím Čech, Rakouska a Slovenska bylo Uhersko Turecku odňato, což se podařilo po boji, který trval téměř dvě stě let. Z knihy T. G. Masaryk Nová Evropa 29 [pageend31]zpravodaj 12/98 Činnost Svazu spolků a ostatních organizací_______ Svaz spolků Čechů a Slováků ve Švýcarsku převzal cenu Gratias agitna MZV Jako člen předsednictva Svazu spolků jsem v zastoupení onemocnělého předsedy Dr. Zd. Bidlo měl tu cest převzít 30. června v Černínském paláci z rukou ministra zahraničních věcí Jaroslava Šedivého cenu Gratias agit, jež byla udělena Svazu spolků Za šíření dobrého jména české republiky v zahraničí. Křišťálová plastika, vážící 3 kg, je dílem akad. malíře Zdeňka Petra a byla zhotovena ve sklářské huti v Železném Brodě. Pan ministr pobesedoval se všemi 19 laureáty z celého světa v salónu Černínského paláce a požádal mě tlumočit srdečné pozdravy všem krajanům ve Švýcarsku, kam přijde brzy jako velvyslanec ČR v Bernu. MUDr. Fr. Chládek, místopředseda Svazu spolků Oslavy 80. výročí vzniku Československé republiky v Ženevě a v Curychu Ženeva: Dne 24. října 1998 pořádaly spolky Beseda Slovan v Ženeve, Amitié Lausanne, Lvíčata Lausanne a Asociace Olgy Havlové, švýcarská větev pod patronátem Svazu spolků Čechů a Slováků ve Švýcarsku slavnostní večer k 801etému výročí vzniku Československa v Palais de ľAthénée v Ženevě. Návštěva byla velká, krásný sál o 190 místech byl zaplněn. Kromě krajanů hlavně ze Ženevy, ale též z Lausanne a ostatních kantonů románského Švýcarska a zástupců předsednictva a výboru Svazu spolků přišlo též mnoho švýcarských přítel a zástupců ženevského veřejného života. Po uvítání švýcarských hostů paní Helenou Leimgruberovou - Hájkovou, předsedkyní Asociace Olgy Havlové a krátkém proslovu MUDr. F. Chládka, předsedy Besedy Slovan pozdravil účastníky jménem stálé mise ČR při OSN velvyslanec p. JUDr. Miroslav Somol. Paní Helena Volet, historička, promluvila francouzský na téma: Les mythes romantique de ľidentité national tschéque. Po hudební vložce promluvil PhDr. Radim Palouš, rektor emeritus Univerzity Karlovy o vzniku Československa a o dalších 80 letech. Hudební program byl bohatý. Z Prahy přijelo klavírní Academia Trio a zahrálo nám tři skvosty z repertoáru české salonní hudby: Trio quasi une ballata, op. 27 od Vítězslava Nezvala, Elégii op. 23 od Josefa Suka a Dumky op. 90 od Antonína Dvořáka Po tomto bohatém dvouhodinovém programu byli všichni účastníci pozváni p. velvyslancem M. Somolem na recepci do salónků nové rezidence České mise při OSN. Byla to krásná a důstojná oslava tohoto kulatého výročí našeho státu. Úspěch večera a spokojenost všech účastníků byla nejlepší odměnou organizátorům tohoto soirée. F. Chládek Curych: K 28. říjnu uspořádala Beseda Svatopluk Čech 30. října vzpomínkovou slavnost. Hlavním řečníkem byl prof. dr. Jan Tichý, který ve svém projevu připomněl význam 28. října a promluvil o politické situaci ve vlasti a vztahu domova a exilu. O situaci na Slovensku mluvil dr. Kelemen, který zároveň uvedl kulturní část oslavy. On a paní Bílková tím, že vyzvali obecenstvo ke spoluúčinkování, navodili překrásnou srdečnou atmosféru, která se 30 [pageend32]zpravodaj 12/98 udržela po celý večer. S dr. Kelemenem jsme zpívali slovenské písně, s paní Bílkovou "Teče voda teče..." Paní Daniela van Limburg nás uvedla do nadšení skladbami od Rachmaninova (Rapsodie Cis mol) a Suka (z cyklu Jaro). Její koncertní přednes všichni známe a jsme jí vděčni, že nás stále obohacuje uměleckými zážitky. Po přestávce, ve které měli všichni možnost pozdravit a pohovořit s přáteli a známými, se ujala paní Bílková role moderátorky. Síň v Lavaterhausu se rozezvučela českými a slovenskými písničkami jako nikdy před tím. Paní Bílková šikovně vkládala mezi písniěky humorné vzpomínky nebo četbu. U klavíru Jiří Nápravník vyvolával atmosféru kouzla domova. Vzpomínkové soirée bylo ukončeno oběma hymnami a domů jsme šli obohaceni o srdečný a přátelský večer, jaký jsme už dlouho nezažili. Přes nepřízeň počasí byla účast velmi dobrá a přáli bychom si, aby se takovýto večer opakoval několikrát za rok. Eva Kraus Teichman Za Slovenský klub prehovoril v Curychu MUDr. Miloš Kelemen. Vážene dámy a pani, milí krajania! Osemdesiate výročie založenia ČSR si nepripomíname z nostalgie alebo z povinnosti. A pokiaľ ide o nás, Slovákov bez ľudáckeho zázemia, nerobíme to ani z dôvodu nejakého geneticky zakódovaného "čechoslovakizmu", čo nám tak radi podsúvajú naši krajania hej- slováci. Tým ozajstným a podstatným dôvodom je nesmierny význam tohto historického faktu, ktorý nezmenšuje ani tá skutočnosť, že Československo ako spoločný štát Čechov a Slovákov už šesť rokov neexistuje. Význam tejto udalosti v moderných dejinách našich národov nespochybňuje žiadny seriózny historik, hoci treba priznať, že jestvujú aj takí, ktorí sa pokúšajú znížiť alebo skresliť hodnotu prvého spoločného štátu Čechov a Slovákov a sústreďujú sa najmä na problémy a väčšie či menšie chyby sprevádzajúce najmä prvých dvadsať rokov naše spolužitie. O stupni serióznosti a objektívnosti týchto historikov - ide najmä o prof. Ďuricu a prof. Vnuka - svedčí okrem iného aj to, že obaja sa zaoberajú najmä obdobím vojnového Slovenského štátu z rokov 1939 - 1945, s úmyslom rehabilitovať tento Hitlerom vytvorený značne oklieštený štátny útvar. Profesor Vnuk v jednom zo svojich oslavných článkov napríklad tvrdí, že "Slovenský štát vznikol prirodzeným spôsobom, vonkoncom legálnym procesom, pričom fakt, že pri jeho zrode bol Hitler a Nemecká ríša je náhoda, ktorá mu nič neuberá na hodnote." Profesor Ďurica sa výrazne angažuje za rehabilitáciu prezidenta vojnového Slovenského štátu, kňaza Jozefa Tisu. Zdôrazňuje, že Tiso udelil až 9.000 výnimiek a zachránil tak asi 30.000 na deportáciu do vyhladzovacích táborov určených slovenských Židov. Spochybňuje skutočný počet obetí zo Slovenska a zamlčuje, akými metódami a za akých neľudských podmienok sa deportácie uskutočňovali. Títo a im podobní pseudohisto- rici dostali na Slovensku po "zamatovej" revolúcii nekontrolovanú možnosť publikovať svoje falošné historické úvahy. Za poslednej vlády V. Mečiara vydalo samotné Ministerstvo školstva SR (ministerka E. Slavkovská) tzv. Dejiny Slovenska a Slovákov z pera prof. Ďuricu a túto publikáciu dokonca schválilo ako doplnkovú učebnicu pre stredné školy. Znie priam neuveriteľné, že na jej vydanie boli použité prostriedky pridelené SR z medzinárodného fondu Phare! Až po čase, po velkých protestoch zo zahraničia i z radov slovenských historikov, bola kniha kvôli nepravdivým tvrdeniam, antisemitským a pseudovedeckým postojom zo škôl vyradená, ale na knižnom trhuje voľne dostupná dodnes. Takíto "historici" výrazne prispeli i k zhoršeniu vzťahov medzi českým a slovenským národom, čo nakoniec viedlo 31 [pageend33]zpravodaj 12/98 k rozpadu ČSFR. Pohrobkovia ľudákov zo zahraničia podpichovali neinformovaných ľudí na Slovensku proti Čechom a kládli tak základy epidémie nenávisti, ktorá sa dnes šíri Slovenskom a polarizuje celú spoločnosť na "mečiarovcov" a "antimečiarovcov". Čo sa vlastne skrýva za touto averziou časti Slovákov k Prvej republike a vo všeobecnosti k Čechom a našej spoločnej histórii, ked pri skutočne objektívnom hodnotení nášho štátneho a spoločenského i osobného spolunažívania v dávnej i nie tak dávnej histórii jasne prevažujú pozitívne stránky? Odpovecf vyplýva z toho, že spoločným menovateľom protičeských, protižidovských, protimadarských či protirómskych emócií je tá istá iracionálna nenávisť, ktorá sa opiera o síce bohaté, ale vari z deväťdesiatich percent nepodložené či silne skreslené udalosti a skutočnosti. Určitá časť obyvateľstva v každom národe podlieha viac alebo menej xenofóbii, má strach pred neznámym či novým a stratené istoty hlavne v období sociálnych a politických zvratov hľadá v stotožnení sa s nejakou väčšou etnickou alebo náboženskou skupinou. Takíto ľudia sa stávajú ľahko rukojemníkmi mocichtivých jedincov, ktorí populistickými polopravdami a účelovými klamstvami dokážu zmanipulovať niekedy aj celé národy. V extrémnej podobe ponúka história takéto postavy v osobách Hitlera, Mus- soliniho, Lenina, Stalina, alebo súčasných Miloševiča či Lukašenka. Aj v našej slovenskej minulosti, ba i prítomnosti narážame na podobné prípady, našťastie nie až v natoľko extrémnej vyhranenosti. V prvej polovici tohto storočia na Slovensku dominovala charizmatická osobnosť Andreja Hlinku. S trojnásobným predsedom slovenskej vlády Vladimírom Mečiarom má Hlinka spoločné jednak to, že sa tiež už za svojho života cieľavedome staral o mytologizovanie vlastnej osoby (kult osobnosti?) čo vrcholí v titule "otec vlasti", a jednak to, že v snahe dostať sa k moci neváhali obaja bez zábran prispôsobiť sa zmenenej politickej situácii. Andrej Hlinka patril medzi tých 101 národovcov, ktorí sa 30. októbra 1918 v martinskej Deklarácii práv slovenského národa jednoznačne prihlásili k spoločnej československej štátnosti bez pomlčky. Bez námietok vtedy akceptoval už od dôb sporu medzi Havlíčkom Borovským a Ľudovítom Štúrom problematickú tézu o jednotnom československom národe s jazykovou vetvou českou a slovenskou. Vtedy však ešte nevedel, že tzv. Hlasisti na čele s Vavrom Šrobárom sa obávajú jeho charizmatického vplyvu na slovenskú katolícku majoritu, tým skôr, že 90 percent katolíckeho kléru bolo orientovaných promadarsky. Obávali sa, že Hlinka sa v prípade vyššieho mocenského postavenia podriadi skôr promadarsky orientovanej náboženskej väčšine a hierarchii, ako československému štátu. A tak Andrej Hlinka, ktorého zásluhy o národné prebúdzanie Slovákov nikto nespochybňoval, v novom štáte nedostal žiadnu vyššiu cirkevnú ani politickú hodnosť či funkciu. Značne urazený na takýto necitlivý prístup už o niekoľko týždňov reagoval radikálnou zmenou postoja k československému spojenectvu i štátnosti a stal sa hlavným protagonistom boja o slovenskú autonómiu. Stal sa vodcom nacionalistickej strany, ktorá ešte za jeho života začala niesť jeho meno - Hlinková slovenská ľudová strana (HSĽS). Pod jeho ochrannou rukou sa začal na Slovensku šíriť najmä proti Čechom (vraj neznabohom a antikristom) orientovaný agresívny nacionalizmus, ktorý vyvrcholil po jeho smrti v totalitnom Slovenskom štáte z rokov 1939 - 1945 a v genocíde slovenských občanov židovského a rómskeho pôvodu. Je zaujímavé, koľko spoločných črt má politický osud A. Hlinku so súčasnou chariz- matickou osobou slovenskej politiky Vladimírom Mečiarom. Aj ten patril na začiatku svojho boja o politickú moc medzi presvedčených federalistov a odmietal akékoľvek úvahy o slovenskej samostatnosti. Ked však v boji o kompetencie medzi federálnou a slovenskou 32 [pageend34]zpravodaj 12/98 vládou videl, že jeho mocenské ambície narážajú na zásadný odpor demokratických politikov (aj na slovenskej strane), okamžite začal hrať na nacionalistickú strunu a presadzovať konfederáciu, čo napokon viedlo k druhému rozbitiu Československa. Neobišlo sa to samozrejme bez populistického zmanipulovania značnej časti slovenského obyvateľstva kartami protičeskej, protižidovskej a protimacľarskej nenávisti. Ide stále o tie isté, poriadne ošúchané falošné karty, ktoré sa výborne uplatnili pri prvom i druhom rozbití československej štátnosti. Účel vraj svätí prostriedky - ale štátnosť, založená na populistickom klamstve a na obyvateľstve, ktoré je do značnej miery opantané nenávisťou, má veľmi zlé predpoklady pre budovanie demokracie. A tak napriek poslednému, pomerne výraznému volebnému víťazstvu opozičnej koalície, nevidím perspektívy novej slovenskej vlády veľmi ružovo. Mečiar ako predseda vlády síce padol, ale mečiarizmus, ako synonymum vulgárnosti, arogancie, klamstva a nenávisti voči oponentom zostáva súčasťou slovenskej politickej reality, čo sa tak ľahko zrejme nepodarí odstrániť. Podpora demokratických síl na Slovensku je preto dlhodobou povinnosťou našich spolkov, a tak záverom prosím prítomných, aby podporili našu žiadosť adresovanú novému slovenskému parlamentu, aby 28. október 1918, deň založenia prvého demokratického štátu Čechov a Slovákov, bol znovu uzákonený ako štátny sviatok Slovenskej republiky, {krátené) Výzva Slovenskému parlamentu My, účastníci spomienkového večera k 80. výročiu založenia Československa poria- daného v Zíirichu Besedou Sv. Čech za spolupráce so Slovenským klubom so sídlom v Züri- chu, obraciame sa na Vás, poslancov nového slovenského parlamentu, aby ste prehodnotili negatívny postoj bývalej vládnej koalície (HZDS, SNS a ZRS) ku dňu založenia samostatnej Československej republiky. Zostane trvalou hanbou bývalej vlády a jej parlamentnej väčšiny, že 28. október 1918 nebol vyhlásený ani len za pamätný deň Slovenskej republiky. Každý čo len minimálne orientovaný občan bývalého Československa vie, aký nesmierny význam mal tento deň pre oba naše národy a ignorovanie tejto skutočnosti bývalou vládnou väčšinou v NR SR znamená hrubé znehodnotenie histórie slovenského národa. Žiadame Vás, aby ste presadili zmenu pôvodného rozhodnutia a 28. október vyhlásili v Slovenskej republike za štátny sviatok, podobne ako je to v Českej republike. Za výbor Slovenského klubu Ing. E. Juríček MUDr. M. Kelemen (Po signovaní účastníkmi spomienkového večera bola výzva zaslaná NR SR) Pripomeňme ještě, že když vypukla válka, bylo jen logické a přirozené, že v Masarykove programu bylo hned na samém začátku navrženo "Obnoviti historické Čechy, Moravu a Slezsko a připojiti k nim slovenské kraje uherské (Slovensko)", jak to dokládá Memorandum Setona-Watsona z listopadu 1914 koncipované na základe jeho rozhovoru s Masarykem v polovine října v Rotterdamu, tedy ještě před definitivním Masarykovým odjezdem do ciziny. V Masarykově důvěrném memorandu z května 1915, určeném britskému ministerskému předsedovi E. Greyovi se praví na adresu samostatného státu: "Český stát by se skládal z tak zvaných českých zemí, totiž Čech, Moravy a Slezka, k nim by byly připojeny slovenské kraje v severních Uhrách, od Užhorodu přes Košice podle národopisné hranice dolů po řece Ipole k Dunaji, zahrnujíc v to Prešpurk a celý slovenský sever až k pohraniční čáře uherské. Ze souboru statí T.G. Masaryk a Slovensko, vydala Masarykova společnost 1992. 33 [pageend35]zpravodaj 12/98 Volleyball - 8. mezinárodní sokolský Luzern V neděli 18. října jsme se opět "slétli", tentokrát v hale Meiersmatt v Kriensu. Poprvé jsme mezi námi uvítali SOKOL Mnichov a hosty ze Slovenské republiky - CHEMLON Humenné. Letošní novinka - hrálo se jen v jedné hale a ubytování bylo přímo u haly. Počasí ideální, což umožnilo našim hostům plně obdivovat krásy Luzemu a švýcarských Alp. Obdivuhodné výkony byly podávány nejenom při nedělním turnaji, ale i při četných alpských výstupech a každodenním zpívání za doprovodu mnoha kytar až do časných ranních hodin. Tento rok jsme neměli žádné "velké" sponzory, o to větší dík všem českým a slovenským krajanům a spolkům, kteří nám finančně velice pomohli. Náš dík patří i obci Kriens, která nám již po léta poskytuje výhodné ubytování. Díky i všem sokolkám a sokolům, kteří vše tak vzorně uklidili. Poděkujme i Sokolu Luzern za výbornou organizaci a jeho sestrám, které letos připravily opět vynikající a pestré občerstvení! Moc nás potěšil i dárek od sester Sokola Blatná - nádherně upravený podnos s pozdravem jihočeských rybníků, dobře vyuzeným. Potěšila nás i návštěva vedoucí konzulárního oddělení velvyslanectví ČR v Bernu, paní JUDr. M. Šimečkové s rodinou. Novinka letošního ročníku - možnost vyjádření názorů na turnaj na veřejné nástěnce se osvědčila. Těší nás pochvaly, ale i připomínky a návrhy, které nám umožní náš turnaj pořádat ještě lépe. Výsledky turnaje: Muži: 1. SOKOL Slavkov "A" 2. SOKOL Prostějov 3. SOKOL Slavkov "B" 4. SOKOL Paris Ženy: 1. SOKOL Předkláštěří 2. SOKOL Brno - Komárov 3. SOKOL Basel 4. SOKOL Blatná Senioři: 1. SOKOL Předkláštěří 2. SOKOL Basel 3. SOKOL Jinonice 4. SOKOL Zürich 5. SOKOL München 6. CHEMLON Humenné Čtyřnásobný vítěz soutěže mužů SOKOL Slavkov obdržel pohár do trvalého vlastnictví. S pozdravem NAZDAR 9. ročníku v roce 1999 Jan Šinágl náčelník Sokola Luzern Sokolové třicet let ve Švýcarsku Sokolové jednoty Baden uspořádali ve spolupráci s kulturní komisí obce Windisch 13. listopadu 1998 kulturní večer v prostorech Bossartschüür. Petr Horváth, vedoucí taneční skupiny, představil obecenstvu jednotlivé kroje ze Slovenska a Moravy a po té zatančila krojovaná skupina Sokola Baden-Curych- Winterthur slovenskou besedu a lidové tance z moravsko-slovenského pomezí. Pod názvem "Krásy domova" obdivovali přítomní Karlem Skálou profesionálně provedené diapozitivy z Prahy, jižních Čech a přírodní kouzlo krápníkových jeskyní Moravského krasu u Blanska. 34 [pageend36]zpravodaj 12/98 Kde jsou Češi a Slováci, tam nechybí zpěv našich lidových písní. Za kytarového doprovodu zpívaly dvě Mařenky z Basileje a k nim se připojili přítomní krajané, což byla pro švýcarské obecenstvo překvapující premiéra ve stereo-provedení písní zpívaných z podia i z obecenstva zleva, zprava, zezadu. Dobrou noc, má milá ... byla poslední písní, domů se však nikomu nechtělo jít. České koláče a slané pečivo našich hospodyněk a plzeňský Urquell servírovaly báden- ské sokolky před představením, o přestávce a po představení, což ocenili všichni přítomní bez rozdílu národností. Přítomný host Ing. Jaroslav Hulvej z Košic na závěr pravil: "...až to, co jsem tu viděl, budu vyprávět u nás doma, tak tomu nebudou věřit...". Proč to všechno? Malé poděkování Sokola Baden občanům Windische za tělocvičnu, kde členstvo každý týden po téměř třicet let zdarma cvičí, ocenění vzájemného dlouholetého přátelství. Josef Dvořáček Zdravice k 110. výročí založení tělocvičné jednoty "Tyrš" Sokol Vídeň XII./XV. Milé sestry a bratři, na schůzi naší švýcarské župy jsem byla pověřena úlohou napsat Vám několik řádků k Vašemu 110. výročí. Potěšilo mě to hned z několika důvodů. S dnešní uspěchané době je pro nás, příslušníky světové obce sokolské radostným zjištěním, že se našim předkům, nám a našim dětem dařilo a nadále daří překonávat překážky vnější i osobní a prokázat tak potřebnost a životaschopnost sokolské myšlenky. S Vídní mě pojí mnohé: Vídeň byla tradičně zázemím Čech a Moravy - nebo naopak, moji předkové tam jezdili za prací, obchodem i kulturou a není to náhoda, že tam dodnes potkáváme tolik českých jmen. Vídeň to také byla, kde jsme v r. 1968 nalezli první, velmi srdečné přijetí ve svobodném světě. Vzniklo tak přátelství, které se prohlubovalo a upevňovalo společnými vystoupeními na sletě v r. 1972 a na pozdějších sletech, s vyvrcholením účasti na XII. sletě v Praze 1994. Také setkání v Oetzu, na různých táborech a na plesech patří k milým vzpomínkám. Nechce se věřit, že jste "tak staří" - vždyť stále překypujete energií a aktivně hledíte vstříc budoucnosti. Co bychom Vám tedy měli k Vašemu výročí měli přát, co si již sami nesplňujete svou činností? Snad Vás ujistit, že na Vás často myslíme a jsme Vám vděčni za sokolskou pomoc v době začátků našeho nového působení zde ve Švýcarsku a že bychom byli rádi, kdyby se naše spolupráce udržela a prohloubila. Se sokolským pozdravem NAZDAR! Listopad 1998. Helena Springisfeld, místostarostka Sokolské župy Švýcarské. Masaryktown 50 let českého a slovenského národního parku v Kanadě K 501etému výročí vydal Masaryk Memorial Institute česko-anglicky psanou brožurku, v níž seznamuje s historií vzniku a existence této významné krajanské instituce. Někteří z nás měli možnost se s tímto areálem seznámit při své návštěvě v Torontu. Činnost všech, kteří se na vybudování a udržení podíleli a podílejí, si zaslouží, abychom o ní informovali. Symbolem demokracie a humanismu se pro krajany stal a stále je president Tomáš Gar- rigue Masaryk. Proto i zde v Kanadě nikdo z krajanů neváhal při pojmenování první společné haly, organizace či národního parku. 35 [pageend37]zpravodaj 12/98 Jako první se dostali do severních končin Kanady misionáři Moravští bratři v 18. století. Výraznější emigrační vlna převážně chudých lidí z vesnic se datuje od r. 1860. Největší příliv nastal po r. 1920. Z Československa se stěhovaly celé rodiny i rody, zvláště z Moravy a Slovenska. Během 10 let se počet krajanů ztrojnásobil až na 30 tisíc. Byly zakládány spolky, otevřena škola pro děti a zahájen provoz divadla. Po Mnichovu a okupaci zbytku republiky v r. 1939 nastal nový příliv emigrantů. Tato doba znamenala také opadnutí horlivosti slovenské části po vzniku Slovenského státu, konec společné fronty v Kanadě. Národní aliance byla přejmenována na Československé národní sdružení. Přesto byla komunita velmi aktivní v pomoci odboji, pořádala sbírky a posílala balíčky vojákům na frontě. Pomoc pokračovala i po válce a také činnost sdružení. Po fašismu se objevilo nové nebezpěčí pro demokracii v Evropě - komunismus. Po komunistickém puči v r. 1948 přichází do Kanady mnoho nových uprchlíků, převážně politických emigrantů, mnoho mladých, vzdělaných lidí. Koncem r. 1944 byla zakoupena hala, aby měli krajané vlastní objekt, díky darům mohly být zaplaceny první splátky na Masarykovu halu, jak byla nazvána. Většinu prací na úpravě dělali dobrovolníci. Do haly se nastěhovala škola, Sokol, byla zřízena restaurace a divadelní sál s jevištěm, Po zabydlení v hale se začal uskutečňovat druhý sen krajanů, aby měli kam jezdit s dětmi na víkendy. Po delším hledání byla v červnu 1948 zakoupena farma ve Scarborough na Highland Creek. Původní název inkorporace - Masaryk memorial hall - byl v r. 1960 změněn na Masaryk Memorial Institute lne., česky Masarykův ústav. Tento název zůstal dodnes. Úloha Masarykova ústavu byla dána memo- randem, které provázelo inkorporaci - zajistit: kulturní a výchovné centrum k všeobecnému prospěchu občanů československého původu - výuku anglického jazyka - umění a řemesla - Hlavni budova s restaurací PRAHA seznámení s povinnostmi kanadského občanství - shromažďování a rozšiřování toho nejlepšího z kanadské a československé literatury a uměni - podpora a pomoc - fyzický trénink - společenské středisko kulturní rekreace a zábavy pro město Toronto. Masarykův ústav byl vždy řízen ředitelskou radou, volenou na 3 roky. Počet členů je v současné době 18. Za dobu existence ústavu působilo ve vedení 8 předsedů, současným 9. předsedou je od r. 1983 Jan J. Trávníček. Výdaje na údržbu parku a budovy, správu majetku a dotování jeho činnosti (knihovna, noviny Nový Domov, škola pro děti, dětský tábor, letní bazén atd.) daleko převyšují skromné příjmy. Proto je Masarykův ústav vděčný za každý dar, který pomáhá činnost udržovat. Každým rokem organizuje vzpomínkové oslavy narozenin T. G. Masaryka, M. R. Štefánika a výročí 28. října. Koncem června se koná krajanská neděle, pokračování Československých dní. Čtrnáctideník Nový domov, který oslaví brzy také 50 let, měl svého předchůdce Novou vlast od r. 1934 do r. 1948, kdy bylo vydávání přerušeno. Noviny řídí 9ti-ělenná redakční rada, redaktorkou je od r. 1990 Věra Rollerová. Mezi dopisovateli je řada v exilu známých jmen. V lednu 1930 se podařilo zahájit české vyučování v jedné třídě, v únoru pak slovenské vyučování. V době krize musela být škola na čas zavřená, potom začala fungovat v rámci 36 [pageend38]zpravodaj 12/98 sokolské jednoty, později ji vzal pod patronát Masarykův ústav. Během 70 a 80 let navštěvovalo školu kolem sta dětí. Po r. 1989 byly pořádádány kurzy češtiny pro dospělé i pro anglicky mluvící zájemce. Už v Masarykově hale byla otevřena knihovna, knihy pocházely z darů, ze škol i spolků. Od r. 1991 využívá knihovna prostory v nově postaveném domě na Masaryktownu, je profesionálně vedena, má na 7000 svazků, české a slovenské noviny a časopisy, audiokasety a na 500 videokaset s českými filmy. Podle brožurky Masaryktown Toronto 1948 - 1998 -rk-(dokončenípříště) Pro naše zdraví Nový lék proti otylosti Dr. med. Paul Jerie Na podzim tohoto roku byl uveden na trh nový preparát k léčbě otylosti, který se svým mechanizmem účinku liší od léků dosud užívaných. Jde o xenical (Orlistat Roche), který brání vstřebávání tuků ve střevě (respektive je omezuje). Tím příznivě ovlivňuje tukový metabolizmus a snižuje kalorickou hodnotu stravy. Výsledkem je jednak pokles váhy a též snížení hladiny cholesterolu. Na ostatní mechanizmy tloustnutí xenical vliv nemá. Nesnižuje chuť k jídlu, jako většina dosud užívaných léků - anorektik. Přímým nežádoucím důsledkem této léčby je snížený přísun vitaminů rozpustných v tucích, tedy A, D, E a K, jež jsou pro organizmus nepostradatelné. Při relativně omezené "léčebné kůře" by nemělo u jinak zdravých osob dojít k žádným závažným poruchám, jak též ukazují dosažitelné informace. Pokud by však pacienti o své vůli užívali lék déle, než je povoleno, či u nemocných, u nichž z jiných důvodů přísun vitaminů bud vázne, nebo při jejichž přidružené chorobě je jich více zapotřebí, může být riziko zvýšeno. Pacient musí tedy ve vlastním zájmu informovat předpisujícího lékaře o všech obtížích i o lécích, které užívá. Xenicalu byla již před jeho registrací věnována veliká pozornost, protože jde o inova- tivní způsob léčby. Při jeho propagaci se zejména zdůrazňovalo, že pacienti nemusí příliš omezovat oblíbená tučná jídla - při čemž nebylo též zamlčeno, že musí i nadále omezit přísun kalorií, tj. dodržovat redukční dietu. Předpis léku je dokonce vázán na podmínku, že pacient musí již před zahájením léčby vykázat úbytek alespoň 2,5 kg za 4-6 týdnů. Při dalším dodržování diety a podávání léku se počítá s váhovým úbytkem v průměru o 10% po jednoročním užívání, a to asi u jedné pětiny léčených. Ve druhém roce léčby byl účinek poněkud menší - delší zkušenosti zatím nejsou. Nejlépe zabírá xenical u otylých s cukrovkou II. typu (ve stáří). Již tato čísla ukazují, že léčba není zvlášť efektivní, ani efektní: poměrně mnoho léčených trpí vedlejšími účinky, které - vzhledem k mechanismu působení léku - pocházejí především z poruch zažívání. Tak je u 25% užívajících zaznamenána zvýšená plynatost se spontánním odchodem stolice, nutkání na stolici a bolesti břicha. Tyto obtíže jsou nepříjemné. Vzhledem k tomu, že lék je vázán na lékařský předpis, že není hrazen pojišťovnou a že vedlejší účinky nutně zvýší náklady na udržování osobní hygieny, nebude asi o tuto léčbu očekávaný zájem. Jistá zdrženlivost pramení i z toho, že v USA Orlistat dosud registrován nebyl, protože v několika studiích byl zaznamenán zvýšený výskyt rakoviny prsu oproti kontrolní skupině (s placebem). Zpráva o tom pronikla i do medií švýcarských (18. 9. 1997 v DRS a 19. 9. 1997 v Basler Zeitung) a při této příležitosti bylo poukázáno i na vážné riziko při kombinované léčbě fenfluraminem a phenterminem, nejrozšířenějších léků k potia- 37 [pageend39]zpravodaj 12/98 četli chuti k jídlu, hojně předpisovaných. Patří do skupiny amfetaminů, jako psychoton a pervitin, a ve Švýcarsku byly již staženy z trhu. Vedle onemocnění plicních cév (pulmonální hypertenze), byly nalezeny i změny na srdečních chlopních. Ve Spojených státech bylo tou dobou postiženo několik set tisíc lidí (většinou žen), v Německu se počet nemocných s komplikacemi po těchto lécích odhadoval na 7.000. Byly podány též první žaloby. Při této příležitosti bylo vzpomenuto i zkušeností ze začátku 70. let s Menocilem (aminorex), při jehož užívání došlo v Německu, Rakousku a Švýcarsku k téměř epidemickému onemocnění primární plieni hypertenzí se smrtelným průběhem. Tyto negativní zkušenosti s anorektiky byly hlavním podnětem k hledání léku proti otylosti, který by byl bez rizika. Obezita vysokého stupně je predispozicí chorob srdce a cév, onemocnění pohybového aparátu i cukrovky: výskyt zmíněných chorob stoupá a zvyšují se náklady na léčbu. Dosavadní zkušenosti s léčbou otylých ukazují, že kromě přísného dodržování diety a zvýšeného pohybu nepomáhá prakticky nic. To je pochopitelné: obyvatelstvo tzv, vyspělých zemí přijímá nadměrné množství kalorií v potravě a nápojích. Řídí se chutí a pocitem sytosti, které nemají s hladem nic společného. Regulační centra pro pocit hladu, sytosti a chuti (apetence) jsou samostatná, chuť k jídlu a pocit sytosti jsou následkem návyku. Tloušťka sama není dědičná - s výjimkou nepatrného zlomku endokrinních poruch. Dědičná je rodinná kuchařská kniha a recepty. Ukazatelem správné hmotnosti je jednoduchý vzorek, že maximální váha nemá přesahovat počet kg, o kolik přesahuje v cm tělesná výška lm (při 170 cm tedy 70 kg). Přesnější (a přísnější) je index tělesné hmotnosti - BMI (Body Mass Index), tj. hmotnost dělená výškou v m2 (příklad: hmotnost 75 kg, výška 1.70 m, 75 : 1.7 2 = 75 : 2.89 = 25.95). Normální hodnoty jsou do 25, léčba je nutná od 30, v přítomnosti dalšího rizikového faktoru (např. vysoký krevní tlak) od 28. V přístupu k léčbě je třeba pamatovat i na to, že zvýšený příjem potravy (a alkoholu) je často následkem stresu, starostí, deprese - tedy psychických negativních faktorů. Též na ně musí být léčba zaměřena. Souhrnem lze říci, že vzhledem ke stoupajícímu výskytu nadváhy a těžké otylosti, a to i u dětí, je třeba věnovat stravovacím návykům a složení stravy více pozornosti. Nebezpečí tloustnutí je zejména při tradičním způsobu vaření podle českých a moravských receptů větší. Kontrola ideální hmotnosti (tělesné váhy) je možná i podle rozměrů šatů a prádla. Jakmile je nutno "povolovat", začíná být situace vážná. Pokud ani to nestačí jako argument, měli bychom si včas uvědomit, že později následky otylosti velmi znesnadňují každodenní život a navíc bolí. Poznámka: Lékárny mají k dispozici "Produktinformation" firmy Roche o Xenicalu, vydané v srpnu 1998pod č. 24774. Přijde k řediteli cirkusu človíček, v jedné ruce malý, v druhé velký kufr. "Chtěl bych u vás angažmá, pane řediteli!" "Dobrá, a co umíte?" "Nechám se od jednoho z diváků zatlouct do manéže." "Prima, beru, ale co máte v těch kufrech?" "V tom malým mám palici na zatloukání..." "A v tom velkým?" "Prášky na bolení hlavy!!!" Vtipy do kapsy -1, naklad, Akcent Třebíč, 1998 38 [pageend40]zpravodaj 12/98 Když anglická a francouzská vláda vypsaly konkurs na prokopání tunelu Lamanšským průlivem, přicházely nabídky z celého světa. Nejlevnější projekt zaslala firma Korec a syn. Přátelé Korcovi blahopřáli. "To je , panečku, něco! Jak chceš ten tunel vybudovat?" "Jednoduše," řekl Korec. "Já začnu kopat na anglické straně a můj syn na francouzské. A budem kopat a kopat, dokud se nesetkáme." "Ale Korci," protestoval jeden inženýr, "uvědomuješ si, že hlavní problém stavebnictví, se kterým si neporadili ani naši nejlepší stavitelé, spočívá v tom, aby se dva tunely uprostřed spojily?" "Co tím chceš říct - jak - 'spojily'?" "Chci říct, že tunel, který se začneš kopat v Anglii, a tunel, který začne tvůj syn kopat ve Francii - jsou od sebe vzdáleny dlouhé kilometry a musí přesně zapadnout jeden do druhého. Co když se to cholile (Bože, chraň) nepovede?" Korec pokrčil rameny: "Tak bude mít klient dva tunely za stejnou cenu." Velký král, k stáru výstřední, si dal předvést vrchního rabína své říše: "Než umřu, rabíne, chci abys pro mne něco udělal. Naučíš mou opici mluvit." "Co, prosím?" "Je to rozkaz. Nauč mou opici do roka a do dne mluvit, nebo budeš o hlavu kratší." Ale, Vaše Veličenstvo, na takový úkol potřebuji víc než rok. Nejméně 10 let." "Povoluji ti pět let, ani o den víc!" Rabín se vrátil mezi své a pověděl jim, co ho potkalo. Všichni s ním hluboce soucítili. "Co budeš dělat, rebe?" "Nu, víte," řekl rebe, "za pět let se leccos může stát. Tak například: král třeba umře. Nebo umřu já. Nebo umře opice. A kromě toho - za pět let - kdoví - možná, že tu opici opravdu naučím mluvit!" Z knihy Leo Rosten Jidišpro radost, překlad Ota Omést, naklad. Academia, Praha 1998 Čtení na volnou chvíli Nairobi Susanne Kubešová - Merz (Vlil. pokračování z cesty napříč Afrikou) Nairobi, hlavní město Kenyi, důležité obchodní centrum a pro cestovatele, přicházející ze severní Afriky, město odpočinku. Zde je možné obnovit a doplnit zásoby, najít si hotel podle své kapsy a vysprchovat se a vyspat na dobré posteli. Po dlouhé cestě a hladovění v Etiopii oceňujeme dobré jídlo a dáváme se rozmazlovat pochoutkami čínské restaurace. O orientaci ve městě se stará nejvyšší budova zesnulého presidenta Kenyatty. K uctění jeho památky se nestaví nic, co by ji převyšovalo. Jezdí se vlevo, ale nám připadá, že se jezdí všude a především, že jezdí všechno, co má kola. Kenya je země "matatu". Těmto životu nebezpečným minibusům většinou chybí přední sklo a světla a místo brzd používají houkačku. Matatu nemají pevný jízdní řád, ale jsou nejlevnější, a proto i velice oblíbené lidové dopravní prostředky. Jako takové jsou neustále přeplněné, ale nestane se, že by vás řidič ještě "nepřibalil". Není-li místo, tak se prostě udělá, i kdyby se mělo sedět někomu na klíně nebo stát jednou nohou venku. Samozřejmě, že matatus většinou pomíjejí jakákoli pravidla a navíc jezdí vražednou rychlostí, ale z toho si řidiči nic nedělají. A policisté - ti prostě jen 39 [pageend41]zpravodaj 12/98 číhají a vybírají pokuty, resp. dalších pár šilinků jako úplatek do své kapsy. Zejména před vánoci je dopravních prostředků stále nedostatek a cena jízdného závratně stoupá. Tak tomu bylo i letos. Všichni cestující už řádně zaplatili, když jim řidič oznámil, že neodjede bez příplatku. Někteří s huhláním vytáhli dalších pár drobných, jiní neměli připlatit z čeho a byli nuceni vystoupit, aniž by dostali jízdné zpět. V polovině cesty zůstal řidič stát a vydírání opakoval. Lidé přivolali policii, ale ta se domluvila s řidičem a zase odešla. Ted toho měli všichni tak právě dost. Vyložili svoje tašky, slepice, pytle s brambory, bedýnky se zeleninou a ovocem a minibusek zapálili. Teprve pak se odloudali pryč, aby hledali další a slušnější dopravní prostředek. I taková samojustice patří do obrázku Kenyi. Gitongu, se kterým jsme se seznámili před rokem, když nám pomáhal zařizovat a shánět nosiče na naší pěší túru na Kilimanjaro, jsme našli v jeho staré úřadovně, na ulici před hotelem Hilton. "Ulice je nejlevnější kancelář na světě", směje se. "Tady neplatím činži, telefon ani elektriku." Tento rok je pro všechny, kteří jsou živi z turismu, řádně hubený a sezóna po politické a hospodářské nejistotě ne a ne se řádně rozběhnout. Přijeli jsme krátce po volbách a nespokojenost visí ještě ve vzduchu. Stávkují i bankovní úředníci, trvá nám to celý týden, než se nám podaří vyměnit si peníze. Chudoba obyvatel, žebráci a děti se stále nastavenou dlaní, povaleči, čekající na turisty a příležitost, na nás letos zvlášť těžce doléhají. S chudobou jako by přibyla i špína a rozmnožily se přepady. Z okna dvacetidolarového hotýlku jsme svědky přepadení kolečkáře, ale samojustice je neúprosná. Chodci, kteří chodí povětšinou ozbrojeni těžkými holemi, zloděje zmlátili a zkopali tak, že si to bude ještě dlouho pamatovat. Trochu téhle tvrdosti by neškodilo uplatnit ani na evropské zloděje. Jako každoročně i letos se pořádají horečné přípravy na Safari Ralley Kenya 98. Tady mají motorky ideální podmínky. Široké, divoké cesty savanou, pouští i horami, tedy všechno, aby byl závod pořádně napínavý. Letos to není prach, který závodníkům ztěžuje cestu. El Nino "spousta vody" už dávno proměnil červenou půdu v těžké bahno, kterému musela být přizpůsobena pravidla závodu a zkrácena závodní dráha. Ani já s Emilem nesmíme chybět, a když to nejde jinak, tak aspoň mezi diváky. V Nairobi zůstáváme dva týdny. Není to dlouho, chceme-li se ozvat všem přátelům, dát do pořádku auto, brzdy a kola, doplnit zásoby a obstarat všechna víza pro další cestu. Zbytek času využíváme k lenošení, vychutnáváme atmosféru města a hektiku ulic. S rodiči, kteří nás přijeli navštívit, si na oslavu dopřáváme večeři v Carnevoire restauraci za městem. Tady ochutnáváme opravdové speciality Afriky - maso zebry, buvola, gazely i žiraíy i jemné maso krokodýla peěené na rožni. Samozřejmě chodíme i do nepříliš bezpečných čtvrtí a musíme mít všechny smysly stále v pohotovosti. To platí hlavně na Emila. Okázale dává na odiv své svaly, a když se jednomu domorodci zalíbí moje hodinky, jednoduše vystřelí pravačkou. Tohle není vždycky tak jednoduché, oblíbené se staly tzv. stojky, při nichž cizince obrátí prostě vzhůru nohama a oberou. Nebezpečnější jsou injekční stříkačky. Turistovi se dá na vybranou: bud odevzdá peníze dobrovolně nebo dostane dávku do žil. Dalším problémem jsou drogy. Tady jsou na nich i šesti, sedmileté děti. Asi nejrozšířenější a cenově nejpřístupnější jsou lepidla, která inhalují za chůze i vleže na ulici, dokonce i když žebrají. Chudoba i kriminalita je obrovská a je to spletitý řetěz, jehož články zapadají jeden do druhého. (Pokračování) 40 [pageend42]zpravodaj 12/98 Oznámení Výzva Na konzulární oddělení Velvyslanectví v Bernu se obrátila paní Jana Blahová z Brna se žádostí o pomoc při pátrání po své sestře Haně Kulhánkové, provdané Sticherové, narozené 7. 6. 1976. Paní Kulhánková - Sticherová (sňatek v lednu 1997, manžel Otmar Sticher) pobývala v Curychu resp. v Affoltemu (Berackerstr. 28). Na jaře t.r. přestala podávat o sobě zprávy jak rodičům, tak i sestře, nereaguje na dopisy a nezvedá svůj mobilní telefon. Protože se její rodina v ČR o ni obává, požádala její sestra o zprostředkování jakékoli zprávy o ní. Konzulární oddělení proto prosí všechny, kteří paní Kulhánkovou - Sticherocou znají a mohli by o ní podat rodině jakoukoli zprávu, aby tak učinili. Adresa i spojení je k dispozici na konzulárním oddělení velvyslanectví v Bernu - tel. č. : 031 / 352 56 78. Za konzulární oddělení JUDr. Milena Šimečková. Klub Jan Palach Zürich oznamuje, že pietni večer k třicátému výročí upálení Jana Palacha a Jana Zajíce se bude konat v pátek, 22. ledna 1999 v 17 hod v Lavaterhausu, St. Peterhofstatt 6, Zürich. ___________________ Podrobnosti v příštím čísle.___________________ Masarykův fond Masarykův fond (MF) byl založen v Curychu v roce 1930 k uctění osmdesátých narozenin zakladatele a prvního prezidenta Československé republiky. Hlavním účelem MF byla charitativní činnost ve prospěch Čechů a Slováků ve Švýcarsku. V roce 1968, po obsazení Československa armádami Varšavské smlouvy s příchodem tisíců československých uprchlíků do Švýcarska vzniká potřeba sociálního fondu, což vedlo k znovuobnovení Masarykova fondu. Jeho první čestnou předsedkyní byla paní Olga Masaryková-Revilliod, předsedou se stal dr. Přemysl Pitter. Správní výbor se skládá celkem z 12 členů, kteří jsou voleni na sjezdu delegátů Svazu spolků Čechů a Slováků ve Švýcarsku. Všichni členové Správního výboru MF pracují zdarma. Každoročně v březnu, t.j. k výročí narozenin T.G. Masaryka vyzýváme krajany k finanční podpoře naši sociální práce. Díky solidaritě našich krajanů můžeme podpořit celou řadu Čechů a Slováků ve Švýcarsku, kteří se bez vlastní viny dostali do existenčních potíží. Nastává to v případě nemoci, úmrtí, nezaměstnanosti, bytových potíží a stáří. Masarykův fond nemá žádné jiné příjmy, než dobrovolné dary krajanů. Obracíme se na Vás s prosbou o sebemenší příspěvek na naši sociální činnost a předem děkujeme za Vaši krajanskou solidaritu. Masarykův fond, Postfach 111, 4125 Riehen Postcheck-Konto: 30 - 38200 -6 Etika není jen pro psací stůl, náboženství není jen pro kostel. Všecko jednání podléhá etickým normám. Jednání a myšlení všech, a to stejně. Demokracie není jen politická soustava, ale také především mravní. TGM, Otázka sociální 1898 41 [pageend43]zpravodaj 12/98 Kalendář sokolských akcí je sestaven podle údajů, které došly do uzávěrky 4. čísla Župních zpráv. 23.1.99 SOKOL Baden 30.1. župa Švýcarská 6. 2. SOKOL Solothurn 25. 4. SOKOL Basel 22. - 24. 5. župa Švýcarská 23. sokolský ples (Tägerhard Wettingen Župní lyžařské závody v Melchsee Frutt ples (hotel Krone, Soloturn) volejbalový turnaj (Spiegelfeld, Binningen) sokolský OETZ Sokolská župa Švýcarská pořádá v sobotu 30. ledna na Melchsee-Frutt (kantón OW) Župní lyžařské závody. Start je ve 13.00 hod. Na závodní trati Erzegg II. Štartovné 5/10/15 SFr. Bližší informace a přihlášky: Beatrice Jordan, tel/fax 041 / 260 98 58._______ Husův sbor Čechů a Slováků v Curychu pořádá vánoční bohoslužby se zpěvem koled v neděli 27. prosince 1998 v 18 hodin večer. Srdečně jste zváni i na další bohoslužebná setkání, jež se konají každou neděli v 18 hod večer v "Lavaterhaus", St. Peterhofstatt 6 Těšíme se na setkání. Přejeme všem radostné a spokojené prožití vánočních svátků a požehnaný nový rok 1999. Výbor Husova sboru, D. Rajmonová, farářka Vánoční bohoslužby české katolické misie 24. prosinec středa Štědrý den - Půlnoční Winterthur 21,00 hod, v kapli kostela sv. Ulricha, Seuzacherstr. 1 Curvch 23.00 hod, v kryptě kostela Božského srdce, Aemtlerstr. 49 25. prosinec - Slavnost Narození Páně Solothurn 9.45 hod. - Spitalkirche Hl. Geist Bern 15.00 hod, v kryptě kostela bratra Klause, Segantinistr. 26 Růti-Tann 18.00 hod, v kapli u katol. kostela, pak vánoční posezení. 26. prosinec - Druhý svátek vánoční Aarau 10.00 hod, v kryptě kostela sv. Petra a Pavla Winterthur 18.00 hod. / Vánoční posezení v klubovně 27. prosinec - svátek svaté Rodiny Lucem 10.00 hod. - v kryptě kostela sv. Karla Curvch 19.00 hod. 31. prosinec - poslední den v roce 1998 Curvch 16.00 hod. děkovná bohoslužba Winterthur 18.00 hod, novoroční mše svátá 1. leden 1999 - Slavnost Matky Boží Panny Marie Curvch 19.00 hod. Zahajujeme Nový rok 2. leden 1999 - sobota - Winterthur 18.00 hod, slavíme Sv. Tři Krále 3. leden - neděle - slavnost Sv. Tří králů Růti-Tann 10.00 hod. Curvch 19.00 hod. 9. leden - sobota - Winterthur 18.00 hod, oslavíme křest Páně 10. leden - Svátek Křtu Páně Bern 9.00 hod. Curvch 19.00 hod. Končí vánoční doba. P. Josef Šimčík 42 [pageend44]zpravodaj 12/98 Předplatné 1999 Vážení předplatitelé Zpravodaje, v čísle 11 jsme přiložili složenky na předplatné 1999. Výše předplatného je nezměněná: Švýcarsko 42.— Fr., Evropa 45.— Fr., zámoří letecky 50.— Fr. Předplatné jsme nezvýšili pro Evropu a zámoří od r. 1992, ve Švýcarsku jsme zvýšili předplatné teprve loni po 6 letech o 2 Fr. Bereme ohled na to, že pro mnohé naše dlouhodobé věrné předplatitele hraje i tato výše předplatného roli. Děkujeme předplatitelům, kteří přispěli dobrovolným příspěvkem navíc a budeme vděčni, jestliže se přidají i další a podpoří tak naší snahu nezvyšovat předplatné. Složenky jsme vložili pro předplatitele ve Švýcarsku a pro předplatitele v okolních zemích, kteří mají pravděpodobně možnost platit na území Švýcarska. Ostatní předplatitele prosíme, aby platili bankovkou v obyčejném dopise nebo EU-šekem ve SFr. Za šeky v jiné měně strhuje banka 10 Fr., ty by bylo nutné připočítat a také počítat správný kurs, zejména, když se kurzy dost mění. V tomto čísle přikládáme složenky České spořitelny pro čtenáře z České republiky, výše předplatného jako dosud. Tomu, kdy by chtěl přispět více, předem děkujeme. ______________________________________________________________ Administrace Zpravodaje Inzerce Máte zájem koupit penzión v ČR za cenu bytu ve Švýcarsku? Penzión v centru Mariánských Lázni. Samostatný byt 4+1 (100 m2), 6 dvoulůžkových pokojů (každý s vlastním soc. zařízením), restaurace formanka, vinárna, výčep, kuchyně (nerez) - alternat. plyn n. elektřina. Dokonalé a nezávislé techn. zázemí. Vše po celkové rekonstrukci plně a nově zařízeno. Po koupi celý objekt ihned volný. Cena včetně kompletního zařízení 450.000 SFr. Při rychlé dohodě o koupi sleva možná. Kontakt Ing. Kotková, 00420 2276963 n. 00420 27651561 po 20 hod. Luxusní Parcely o rozloze 1.000 až 2.300 m2 a výhledem na Ještěd a panoráma Jizerských hor. Výjimečná příležitost v okrajové lokalitě Mladé Boleslavi. Proč jezdit za vzduchem a krásou přírody ven z města, když je možno v takovém prostředí bydlet? Veškerá infrastruktura ve vzdálenosti cca 5 minut. Vzdálenost do Prahy cca 15 minut po dálnici. Celková rozloha cca 23.000 m2, územní rozhodnutí a kompletní projektová dokumentace v ceně 435 KČ / m2 (ca 20,— SFr.) Prodej stavební firmě upřednostněn. AGENTUR PAZDERA Kreuzplatz 20, 8008 Zürich Tel. 01 - 932 32 22 Fax 01 - 932 52 03 43 [pageend45]zpravodaj 12/98 Po úspěšném vydání Českého kalendáře 1996,1997,1998 vyjde již čtvrtý ročník této oblíbené publikace. Jeho obsah bude podobný, tj. kalendář jmen, výročí, pranostiky, lidové moudrosti, články z dějin, básně, pisničky, recepty, křížovky, zajímavosti o českých hradech, obrázky, fotografie aj. Obálka bude barevná, uvnitř černobílý tisk. 192 stran, cena 99 Kč (+ poštovné při využití naší zasilatelské služby v ČR). Objednávky zašlete na adresu: Český dialog, Národní 11, CZ 110 00 Praha 1. Tel. 02 / 22 075 607. Sokol Baden zve srdečně na 23. sokolský ples, který se koná v sobotu 23. ledna 1999 od 20.00 hod. ve sportovním středisku Tägerhard ve Wettingen. K tanci hraje orchestr pana V. Pelce. Vstupné Fr. 35.—, důchodci a studenti Fr. 15.—. Pro mládež společné stoly. Informace J. Hronková, tel. 056 / 441 72 05 pouze od 18 do 20 hod. Vstupenky možno předplatit na Postcheck konto 60 - 744765 - 2, Jana Hronek, Windisch. Vdovec, Čechošvýcar v důchodovém věku, by se rád seznámil s pohlednou vdovou, nekuřačkou bez závazků. Zn. "Společné cestováni 12/98" do adm. Zpr.____________ Kožešník Král likviduje svůj sklad kožešin. Hotové i různé materiály včetně stroj, vybaveni. 80% rabat. Král Jiří, Feldstr. 17, 8904 Aesch, tel. 01 / 737 35 73 (večer), 50 - letá (174) všestranných zájmů hledá partnera od 45 - 56 let. Zn. "Již se těším 12/98" do adm. Zpr.____________________ Atraktivní, štíhlá blondýna (41/170) hledá atraktivního, vzdělaného Čecha. Zn. "Přátelství 12/98" do adm. Zpr._______ Prodej: Ren. Bungalov 5+1 - "L", 3 x WC + koupelna, 2 x krb, kuchyň nová, parkety, garáž, zahrada: Český ráj. Tel. 00420 2 377 432.__________________ Chtěla bych se seznámit s krajankou - důchodkyní, která postrádá upřímnou partnerku nejen pro společné procházky. Zn. "Město Zürich a okolí 12/98" do adm. Zor. Praha - kvalitní ubytování - M. Libichová. Tel/Fax:00420/2/ 74 92 57 nebo 994 23 95 Ráda bych poznala kamaráda/ku ke trávení volného času. nejraději z Zürichu a okolí. Zn "Věk nerozhoduje 12/98" do adm Zpr.______ Trutnov (Krkonoše) 2-pokojový byt s přísl. (max. 5 osob, samostatný vchod, zahrada). 1 osoba / noc 15 DM (280 Kč) bez snídaně. CZ tel. 00420 439 5246. Zajistíme pečlivé ošetřování hrobů Vašich drahých zesnulých na kterémkoliv hřbitově v Praze. Pište prosím na uvedenou adresu: Pohoda, společnost pro normální život lidí s postižením, Ke Karlovu 8, CZ-120 00 Praha 2. Tel. Praha 96 18 96 96 nebo ve- čer 692 18 92 (pí. Hrabánková).__________ Vánoce s českou televizí Česká televize na satelitu Kopernikus II, ČT1, ČT2, kabel, Televize Prima, Rádio Vltava, Radiožurnál, Rádio Svobodná Evropa. Informace o možnosti příjmu včetně montá- že: tel. 052 - 366 02 00, 079 - 430 31 84 Redakce a administrace přeje všem odběratelům Zpravodaje a jejich rodinám pokojné svátky vánoční a všechno dobré v posledním roce tohoto století a tisíciletí. 44 [pageend46]Byty v secesním domě v Praze na prodej - velkolepá stavba z přelomu století v památkové zóně nedaleko Náměstí Míru - ideální poloha v blízkosti parku - byty od 1+1 až 6+1, 38 až 208 m2 - byty s arkýři nebo balkóny - cena od 1.690.000,-- Kč - některé byty již po rekonstrukci a ihned k nastěhování - garáž možná Další informace: * Tel.: 00420 / 2 / 67 200 666 Fax: 00420 / 2 / 67 200 604 ŠPANĚLSKO - DENIA začínáme s výstavbou II. vesničky klubového rázu "KOROUHVIČKA" (La Giralda) Charakteristické znaky: rozloha pozemku 50.000 m2, 500 m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným výhledem. Vhodné jak na rekreaci tak k dlouhodobému pobytu. Na výběr jsou: letní byty, řadové domky, rodinné vilky. (Poznámka: I. vesnička s českým zázemím "La Pedrera II" byla realizována v letech 1986 -1988). Informace o této a dalších možnostech podá: Věra Divoká C./Cop 14, E-03700 Denia (Alicante) Tel. a fax kancelář: +34-96 578 58 36 Fax a telefon: +34 - 96 642 22 78 Mobilní telefon: +34 - 919 41 31 56 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7, 8055 Zürich telefon 01 /463 96 10 Výhodné ubytování ve Vídni Vám poskytne Miroslav Seďa A -1070 Wien, Westbahnhofstrasse 18 Telefon ze Švýcarska: 0043-1-524 38 73 nebo 617 27 06 AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026/402 74 10 [pageend47]AZB 8048 ZÜRICH PP / Journal CH - 8048 ZÜRICH zpravodaj Postretouren an: ZPRAVODAJ, Postfach 12, CH - 5233 STILLI, Switzerland Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Zeitschrift der Tschechen und Slowaken in der Schweiz. Monatszeitschrift. Vydavatel: W- Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce a administrace: Adresa: Zpravodaj, Postfach 12, CH-5233 Stilli Telefon: 056/284 2515 E-mail: zpravodaj@pop.agri.ch Redaktor: Rudolf Němeček Administrátor: Jarmila Schifferle-Bačová Tiskárna: Druckerei Milan Cimburek Badenerstrasse 698, CH - 8048 Zürich telefon 01 / 43168 78, fax 01 /432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň placení z ciziny příbuzným, známým v ČR, SR Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana SFr. 380.-- 1/2 strany SFr. 190.-- 1/3 strany SFr. 130.— 1/4strany SFr. 100.-- 1/6 strany SFr. 70.-- 1/8 strany SFr. 55.- Malý oznamovatel 1 řádek SFr. 7.— Texty inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte na adresu: Zpravodaj, Postfach 12, CH 5233 Stilli raaaara Naše firma je Vám denně k dispozici již po dvě desetiletí na adrese: Kreuzplatz 20. 8008Zürich. Schweiz, © 01 - 932 32 22, Fax 01 - 932 52 03 ad&sscladDQjS aajfi Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišfovny [pageend48]