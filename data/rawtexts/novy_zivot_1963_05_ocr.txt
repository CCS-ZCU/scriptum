[pageend1]MĚSÍČNÍK CYRILOMETODĚJSKÉ LIG Y PRO KULTURU A ŽIVOT Z V ÍR Y • VYDÁVÁ KŘESŤAN SKÁ AKADEM IE V ŘÍMĚ • ADRESA REDAKCE A ADMIN ISTR A CE: N O V Ý ŽIVOT, VIA DELLA CONCILIAZIONE, I. ROMA-ITALIA. Řídl redakční kruh. Vychází 20. s označením následujícího měsíce. • Předplatní na rok 1963: V Itálii 1800 lir (podpůrné '2500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášf a třeba je platit předem. Předplácí se v Itálii: pošt. slož. : C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1963. • Z jiných evropských zemí (Belgiei Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadi _ _ 1800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. 1‘rancesco Planner), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W . 1. Francie: zasláním 15,— NF poštovní složenkou na adresu: Jaroslav Jáchym, 4, rue General Chappuis, Belfort; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montrealu (Rev. A. Pelikán S. J.), 4605 W est Broadway, Montreal 26, Que. — USA : Rev. Jaroslav Tománek, Veseleyville, P. O. Grafton, No. Dakota. Vila Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Diretlore respon- sabile : P. Vincenzo Insoleha S. J. n?vj) život JAROSLAV POLC VÁCLAV IV. A JAN Z JENŠTEJNA V posledních měsících se objevily v některých časopisech na Západě články týkající se našeho sv. Jana Nepomuckého. Autoři se v nich vraceli k námitkám proti úctě k tomuto světci, na které v Čechách byla dána odpověď už v dvacátých letech. Tyto hlasy došly až do ČSSR. Tak jsme v jednom evangelickém časopise mohli číst článek nadepsaný » Soumrak Jana Nepomuckého « ; tvrdilo se v něm, že na pokyn z Říma byl svátek sv. Jana vyloučen z všeobecného církevního kalendáře a jeho úcta zakázána. Ke všem těmto pověstem došlo takto : Při reformě liturgických předpisů r. 1960 kongregace obřadů vyzvala ordináře, aby přehlédli svůj místní liturgický kalendář a vyloučili svátky světců méně známých a těch, kteří nemají přímý vztah k diecézím. Tak některé diecéze a řeholní společnosti, jak na to měly právo, do svých kalendářů na rok 1961 už svátého Jana Nepomuckého nepojaly; pro celou Církev sv. Jan nikdy zaveden nebyl — v Římském misálu je na 16. květen uveden svátý Ubald, italský biskup a vyznavač. Svatý Jan zůstává uctíván » na některých místech« — v Římském misálu je jeho mše svátá uvedena v oddílu, který nese právě tento název. Je tedy jistě upřílišené uzavírat, že » Církev« začíná pochybovat o historické existenci sv. Jana, protože některé diecéze už jeho svátek nesvětí. Náš článek podává spíše historické ovzduší doby sv. Jana a ukazuje, jak oprávněné je přesvědčení, že byl mučedníkem za církevní práva a za zpovědní tajemství. Red. V boji, který se rozpoutal proti Církvi v Čechách koncem 14. století, hrály nejdůležitější úlohu dvě postavy: král Václav IV. a arcibiskup Jan z Jenštejna. Václav, korunovaný na přání svého otce jako tříleté nemluvně přes varování pražského arcibiskupa Arnošta z Pardubic, byl od malička vychováván jako budoucí král. V patnácti letech, opět na přání císaře Karla IV., byl zvolen králem římským, a tak mu byla otevřena cesta k císařské koruně. Za dva roky potom stál nad otcovou rakví. V prvních nesnadných letech samostatné vlády nacházel mladý král oporu v členech rady svého otce, mužích zkušených a vybraných. Z nich však brzy někteří zemřeli, jiní byli zneschopněni stářím nebo časem oddáleni od dvora. Na jejich místo si mladý král vybíral úředníky, často prostého původu, a ponechával jim rozsáhlou pravomoc ve vyřizování svých záležitostí. Jednou z osob, v které skládal Karel IV. veliké naděje, byl mladý a vzdělaný pražský arcibiskup Jan z Jenštejna, jehož ještě před svou smrtí jmenoval kancléřem svého syna. Schisma, jež vypuklo r. 1378 — a dvojice papežská — nesmírně ztížily situaci. Jenštejnovi se podařilo s pomocí některých rádců udržet Čechy a krále, spřízněného s francouzským dvorem, při římském papeži Urbanu VI., o jehož pravosti byl osobně zcela přesvědčen. Jeho přímočarý postup proti českým rozkolníkům, kteří se snažili zvrátit jeho plány, způsobil už r. 1381 roztržku s královým bratrancem, asi jednadvacetiletým moravským markrabětem Prokopem, který okázale přechovával sesazeného děkana Konráda z Veselé, stoupence vzdoropapeže Klimenta VII. 98 [pageend2]Když se schylovalo k násilnému zákroku proti arcibiskupovi, Jenštejnovi úředníci Í s generálním vikářem uprchli z Prahy. Snad jim nahnaly strach násilnosti popudlivého krále proti vratislavské kapitule dva měsíce předtím. Spor byl urovnán, ale rozdělení mezi králem a arcibiskupem vzrůstalo. Začátky boje Arcibiskup Jan se po těžké nemoci r. 1380 věnoval ještě horlivěji duchovnímu životu a na mnoho věcí pohlížel jinak než světácký král ; ten se právě tehdy začal obklopovat novými rádci, kteří mu ze ziskuchtivosti více lichotili. Jasný postoj ohnivého arcibiskupa, až vášnivě oddaného římskému papeži a Církvi, vzbuzoval mu záští mnoha nepřátel v Německu, protože stál v cestě jejich osobních, ne vždy upřímně myšlených zájmů. A brzy se stal stejně nepohodlný královským oblíbencům, mezi nimiž nechyběli ani duchovní toužící po bohatých obrocích. Arcibiskup byl tedy z rady a od krále oddalován a konečně r. 1384 zbaven kancléřství. Tím se však napjatá situace nezlepšila. Byl sice zbaven vlivu politického, ale jeho vážnost a moc jako hlavního představitele Církve v Čechách zůstávala. Církev totiž byla za doby Karla IV. obohacena zbožnými nadáními a odkazy, které jí dodaly nového lesku a vážnosti. A právě po jejích pokladech prahnul král i jeho milci. Již za sporu s vratislavskou kapitulou spojil dobré s užitečným a zabavením statků chtěl ochromit také její moc. Podobným způsobem si počínal i v Čechách. Byl v tom napodobován svými milci, kteří s jeho podporou páchali podobné krádeže a násilí. Tak se stává dlouhý zápas bojem krále a jeho okolí proti arcibiskupovi, který se snažil hájit jak svobody Církve, tak i její statky. V červnu 1383 povolal král Václav Jana z Jenštejna na hrad Karlštejn, tam ho uvěznil a dal plenit církevní majetky. Příčinu k tomu zavdal spor jednoho králova milce s arcibiskupem. Tím dal příklad ostatním, aby podobným způsobem okrádali kostely, kláštery a nemocnice a nepohodlné faráře vyháněli a nahrazovali povolnými. Dovolával-li se arcibiskup u krále spravedlnosti, nedosáhl ničeho. Ani sám se už necítil bezpečný: bylo mu vyhrožováno smrtí, nutili ho k složení úřadu, a když odmítal, dály se pokusy ho otrávit. SV A TÝ JAN NEPOMUCKÁ nesl slávu českého jména až do nejzazších zemi. Zde vidíme jeho sochu v zříceninách kdysi slavného kláštera P. Marie Karmelské v Lisabonu v Portugalsku. Socha pochází z šedesátých let 18. století. Klášter byl zničen za zemětřesení r. 1755. V těchto těžkých letech měl málo úspěchů při zajišťování bezpečnosti své diecéze. Když se násilnosti proti duchovenstvu množily, vyhlásil na pachatele církevní tresty, klérus se však ze strachu zdráhal je provádět. Pro svou osobní bezpečnost a k ochraně arcibiskupských statků byl nucen opevnit tvrze a hrady a najímat žoldnéře k jejich obraně, čím ž upadl do velkých dluhů. Pražské katedrální kapitule, stěžující si na násilné zabrání statků s vědomím královým a na jiná příkoří, mohl jen přislíbit svou přímluvu u krále a připomenout, že utrpení tohoto času nejsou nic ve srovnání s budoucí odplatou, kterou Spasitel svým věrným jednou dá. » Sluší se snášet příkoří raději než úspěchy ve světě plném utrpení, a je třeba, hledíme-li na proměnlivost světa, v němž není nic jistého ani stálého, abyste snášeli dočasně křivdu, jež se na vás páše, než se Všemohoucí postará o nápravu. « Postoj arcibiskupův A č se Jan z Jenštejna stával občas pod tíhou dlouhého utrpení netrpělivým, přece se naučil snášet stálá nebezpečí s duševní vyrovnaností. Když se mu 99 [pageend3]r. 1382 podařilo uniknout útoku a jen tak si zachránil život, potěšil ho jeho důvěrník a zpovědník roudnický augustinián Petr Klarifikátor dopisem, v němž mu psal: » Běda, Otče, udeřila poslední hodina, nastaly zlé časy, v nichž pravda vymizela na zemi a spravedlnost se ukrývá v n ebi! ... Nesčetné obludy obcházejí touto tmavou nocí a hledají si pokrm. Ovečky tvé pastvy se proměnily ve vlky, beránci v temné dravce .... Dobrý pastýři, co si počneš s tou zvěří ? Řeknu-li: utečte, svedu vás k nedbalosti; poradím-li vám opak, abyste se proti nim postavil, vydám vás na pospas krutým šelmám, které vztekle na svého pastýře cení zuby. (i Nakonec mu pouze doporučuje, aby si vybral dobré rádce, důvěřoval jim a po příkladu starozákonního kněze Jetra jim ponechal v jednání volnou ruku, zvláště běží-li o záležitosti správní, a sám aby ustoupil do pozadí. V odpovědi si však arcibiskup postěžoval: » Jakpak budu jen moci snášet nářek chuďasů, pláč vdov a stížnosti sirotků horšících se nad mým jednáním ? Mám snad já, který nakonec musím vydávat počet ze svého správcovství, považovat za nedůstojné skládat účty se svými spoluslužebníky ? « Jíž po prvních těžkých zkušenostech byl přesvědčen, že jeho nerovný zápas o uhájení církevních svobod neskončí jinak než násilnou sm rtí; často však prohlašoval, že se nevzdá a že bude pro svobodu Církve a k dosažení její jednoty bojovat až k smrti. Myšlenka mučednictví se v jeho spisech skutečně často objevuje. Na ně se připravoval a po něm toužil; obával se jen, aby k němu měl dosti síly. Papeže Urbana V I., když se k němu dosti nešetrně neprávem zachoval, ujišťoval v březnu 1387, že nechce ze strachu od svého stáda utíkat, nýbrž že mu zůstane věren až do smrti. Obavy a strach arcibiskupova okolí V dobách tak pohnutých nebylo snadné najít oddané spolupracovníky a úředníky, a Jan z Jen- štejna se nechtěl spokojit s lidmi průměrnými, třebas mu to navrhoval Petr Klarifikátor. Brzy po svém nastoupení, v roce 1380, přinutil svými prosbami starého, zkušeného a ctnostného bývalého generálního vikáře mistra Borše z Mrá- kotic, aby se stal jeho oficiálem (nejvyšším soudcem v diecézi). Při té příležitosti mu však jasně naznačil, že od něho očekává vykonávání spravedlnosti přes všechny překážky. Boreš ho ujistil, že s ním rád půjde i na smrt, bude-li toho třeba. Když však došlo k prvnímu výbuchu pronásledování, i on od arcibiskupa utekl a nechal ho v rukou krále jako ostatní úředníci. Arcibiskup mu psal, když se bouře uklidnila: » Neuvědomuješ si, že jsi už sužován stářím a denně očekáváš záchvat horečky ... nebo nějaké jiné choroby, která může lehce učinit konec lidskému životu, a přece se bojíš podlehnout meči, který zasloužil mučedníkům věčné koruny? Dvojí totiž je smrt: jedna, co skličuje duši všelijakým trápením, jiná, kdy člověk podléhá meči, a ta, je-li dobrovolná a pro spravedlnost, činí z něho mučedníka .... Ta je záslužná. « Ale nejen stálé nebezpečí života, nýbrž i strach o pozemský majetek odradil arcibiskupovi většinu prelátů a přátel: nabádali ho a zapřísahali, aby pro zachování osobní bezpečnosti a statků přecházel všechny zločiny a násilnosti mlčením. Byla jen hrstka těch, kteří jej povzbuzovali, aby započatý boj statečně dokončil; ale ti, jak si sám stěžuje, jej v hodině zkoušky sledovali pouze z povzdálí, protože nepatřili k jeho dvoru. Veřejnost však, jak se zdá, prostý lid a ti, kteří neměli na boji osobní zájmy, sympatizovali s arcibiskupem, snad kromě značné části bázlivého nebo nepoddajného kléru. Když drama vrcholilo, vyzýval neméně výmluvně arcibiskupa, v anonymním ovšem letáku, mistr Štěpán z Kolína z pražské university: » Kdo o tom pochybuje, že budeš připojen ke sboru svátých, podstoupíš-li pro obranu duchovního stavu a svobody Církve časnou smrt ? Co jiného přidružilo k nebeským zástupům onoho svátého arcibiskupa Tomáše canterburského, ne-li vztek tyranů ?« Jan z Pomuku generálním vikářem Na podzim r. 1389 se objevuje po boku arcibiskupově nový generální vikář : Jan z Pomuku. Začínal již před lety svou práci na pražské konsistoři jako notář, písař generálních vikářů a konečně po svém návratu z několikaletého studia z Padovy, odkud si přinesl doktorát církevního práva, byl ustanoven na místo starého osvědčeného vikáře mistra Kunše z Třebovle. Nezdá se, že to byl muž průměrný, jak se snaží z předpojatosti dokazovat někteří historici, kněz poskvrněný lakomstvím. U ž ta okolnost, že býval tajemníkem asketického Jana z Jenštejna a že ten ho ustanovil i svým prokurátorem, svědčí o důvěře, jaké u něho požíval. Tím méně je pravděpodobné, že tak zbožný muž, který si vybíral své hlavní úředníky velmi opatrně a který po léta horlil proti lakomým kněžím a mnohoobročnictví ve svých kázáních, by byl strpěl vedle sebe hrabivce a dokonce ho jmenoval svým generálním vikářem. O schopnostech Janových svědčí ostatně i to, že za studií v Padově byl na rok 1386 zvolen rektorem zaalpských studentů a že ho arcibiskup považo100 [pageend4]val za schopného k úřadu generálního vikáře právě v době, kdy se chystal na pouť milostivého léta 1390 do Říma a kdy jeho nepřítomnosti v diecézi mohlo- být zneužito k dalším násilnostem. Pěkně a jasně vysvětlil Jan z Jenštejna v svém kázání o dobrém pastýři., jak si představoval svého generálního vikáře : » Dobrý pastýř má také mít dva až tři psy: neodvažuje-li se zasáhnout sám proti vlkům, lépe se mu to daří se psy a bezpečněji se brání. Když musí od stáda poodejít a vlk snad by chtěl stádo napadnout, psi štěkáním vlka odženou nebo aspoň přivolají pastýře. Stejně i Kristus, dobrý pastýř, pravil v evangeliu, že každá věc je pojištěna výpovědí dvou nebo tří svědků; z toha vyplývá, že biskup má mít dva nebo tři psy, totiž úředníky, aby spolu s ním střežili stádo, a kde by sám na vlky nestačil, aby měl na pomoc ony psy ..., aby pro něho svědčili a mohli dokázat jeho nevinu.« Jan z Pomuku se stal generálním vikářem v době, když arcibiskup neměl skutečných přátel, poněvadž prý bylo lepší raději výt s vlky. V jednom kázání si na to trpce stěžoval, že ti, které kdysi míval rád a byli jeho přáteli, pomlouvali ho a vykládali jeho upřímné snahy ve zlém, a ti, kteří se zavázali přísahou věrnosti, vymlouvali se na zlou dobu. Na. cestě k mučednictví Na podzim 1392 se situace začala přiostřovat. Bezpráví páchaná na knězích, vykonavatelích arcibiskupských příkazů a papežských bul, a zabírání majetků, pohnulo arcibiskupa k ostrému zásahu. Nejprve krále soukromě napomenul, snad již dříve, ale když se Václav dále nechával ovlivňovat svými rádci, napomenul ho veřejně v přítomnosti dvora, a se souhlasem a jménem svého kléru mu písemně odevzdal všechny stížnosti, aby zjednal nápravu. Odpovědí snad bylo násilné usmrcení tří duchovních % rozkazu královského podkomořího Zikmunda Hulera, zapřisáhlého arcibiskupova nepřítele. Na jaře 1393 král chtěl na radu svých milců provést svůj plán na odtržení části pražské arci- diecéze a zřízení diecéze nové. Chtěl tak omezit vliv arcibiskupův a současně dát papežem jmenovat novým biskupem patrně jednoho ze svých oblíbených duchovních Václava Králíka z Bu- řenic. Novou diecézi chtěl nadat statky benediktinského kláštera v Kladrubech. Vhodnou příležitost k tomu poskytla smrt stařičkého opata Racka. Benediktini si však zvolili nového opata Olena, jehož volba byla řádně vyhlášena, a když do stanoveného termínu se nepřihlásil nikdo, kdo by odporoval, generální vikář Jan z Pomuku ji potvrdil 7. března. V téže době předvolal také k arcibiskupskému soudu Zikmunda Hulera, aby se odpovídal ze svých kacířských výroků a rouhání. Když se nedostavil, exkomunikoval ho. Zikmund o tom zpravil krále a vyložil mu celou záležitost jako schválnost arcibiskupa a jeho úředníků. Král vzplanul svým obvyklým hněvem. Chtěl bez milosti utratit jak arcibiskupa, tak i jeho vikáře. Ti utekli do Roudnice, kde obyčejně arcibiskup pobýval během postu, když viděli, k čemu se schyluje. Objevili se tam však zakrátko i dva královi milci jako vyslanci — jedním z nich byl králův zpovědník —■ kteří ujišťovali královou dobrou vůlí a touhou po narovnání. Měl tedy Jenštejn přijít do Prahy, Současně však se dostal arcibiskupovi do ruky i lístek od krále, v němž ho žádal o vydání všech arcibiskupských hradů a aby odešel z Čech ; byla připojena vyhrůžka, že bude utopen, pokusili se o něco proti králi. . Na radu generálního vikáře a oficiála, ale s obavami, arcibiskup přece jen do Prahy přijel. Druhého dne se sešel s králem. Byli přítomni i generální vikář, oficiál Mikuláš Puchník a kanovník Václav Knobloch. Hned při setkání dal král Václav v hněvu všechny zatknout, vyslýchat a mučit. Stařičkého děkana katedrální kapituly Bohuslava z Krnova zranil na hlavě svým mečem. Nejkrutěji v mučírně týral generálního vikáře Jana z Pomuku s oficiálem, jež osobně pálil pochodněmi, až omdlévali. Mikuláš Puchník však nakonec byl s ostatními propuštěn, když zastrašeni slíbili, že nebudou o mučení mluvit. Mikuláš Puchník se za několik dní opět objevil ve svém úřadě. Jan z Pomuku, poněvadž byl tak zřízen, že měl propálené boky a nemohl zůstat naživu, byl svázán, na rozkaz králův vláčen ulicemi a kolem deváté hodiny večer 20. března shozen s mostu do Vltavy. Arcibiskup sám hned na počátku jednání se králi vymkl z rukou, setrval tajně několik dní v Praze a pak z města uprchl. Jednání bylo obnoveno, ale opět ztroskotalo, když si král přál, aby arcibiskup dal dovolení k zcizení některých církevních statků, co násilně držel moravský markrabě Prokop, a když chtěl, aby jemu samému přiřkl patronátní práva, která králi předtím nikdy nepatřila — tím chtěl zřejmě 101 [pageend5]P A X VOBIS Z velikonočního rozhlasového poselství sv. Otce Jana XXIII. Velkou událostí těchto dní je nová encyklika » Pacem in terris — M ír na zem i« ; je věnována otázce, jak uspořádat správným způsobem sociální život, abychom dosáhli drahocenného pokladu, jím ž je mír. Okružní list vykládá učení Církve v této věci a podle nauky evangelia podává souhrn prvků, které vedou k pravému pokoji v životě jednotlivců, rodin, společenství lidí i států. M ír není jen rovnováha vnějších s il; je to v první řadě B oží dar a znamení Kristovy lásky. Vnitřní řád, zakládající se na dobré vůli, zajíš tuje pořádek a řád vnější ; neexistuje-li napřed řád vnitřní, pak i ten vnější slábne, protože je svěřen toliko výpočtům lidské opatrnosti. Víc a více lidí si uvědomuje nejen svá práva, nýbrž též své povinnosti. Vzdáváme hold světovým organizacím, které na poli politickém, kulturním a dobročinném hledí sloužit potřebným lidem : i ti jsou ozdobeni důstojností lidské osoby, jsou to naši bratři, dítky Boží. Do tohoto šlechetného zápolení se aktivně zapojili i katolíci; a jsme přesvědčeni, že neustále poroste počet těch, kdo tuto službu na sebe vezmou jako apoštolát. Encyklika » Pacem in terris « je náš dar k letošním velikonocům ; je to výraz oné vroucí touhy, jíž plane Naše srdce. Jaká to nebeská podívaná! Pokoj s Bohem, když plníme jeho v ů li; pokoj s lidmi, když máme v úctě práva jeden druhého, protože nad každým z nás zazářila líc Nejvyššího (Z 4, 7) ; pokoj v rodinách, v nichž rodiče ve spolupráci s Bohem pokračují v díle stvoření nového života a v nichž děti jsou jako ratolesti oliv dokola u stolu (viz Ž 127, 3). dodat zákonitosti násilným dosazováním svých oblíbenců na církevní obročí. Jan z Jenštejna jasně poznal, že veškeré jeho snahy jsou marné a že nemůže dále vykonávat svůj úřad. Odešel tedy tajně v den sv. Vojtěcha k papeži Bonifáci IX. do Perugie, kde mu písemně odevzdal stížnosti a žádal o nápravu, o vyhlášení církevních trestů proti králi a jeho na- šeptávačům a o zajištění svobodného vykonávání svých práv a povinností. Málo však pořídil. (.Příště dokončení) M ír uvnitř států ; ty musí ze všech sil napomáhat k rovnoměrnému rozvoji života občanů. M ír, konečně, ve vzájemných vztazích mezi státy, když poctivě hledí odstranit všechny příčiny k podezírání, nepochopení a k strachu z ohrožování. Obě encykliky » Matka a učitelka « a » M ír na zem i« poskytují novou příležitost zamyslit se nad hospodářskými, sociálními a politickými otázkami a přispět k jejich vyřešení ; musí se tak stát v úctě a k lásce k oněm nezměnitelným zákonům, které jsou vryty v srdci každého člověka. Jistě, není vše snadně, a nezakrýváme si to ; ale s pomocí B oží a v upřímné poslušnosti jeho zákonům je možný opravdový pokrok v dosažení bratrství a pokoje. Byl už vykonán velký kus cesty ; a to nás povzbuzuje, abychom šli dál, abychom měli pevnou důvěru. Slavnost velikonoc je největší svátek. Je to střed lidských dějin, a tedy i života národů a všech lidí, vykoupených Kristovou obětí. Pax vobís, Pokoj vám! Nechť Kristův pokoj je s vámi vždycky. V srdci každého jednotlivce, v domech, na pracovištích, uvnitř států i v celém světě. Opakujeme vám všem svůj velikonoční pozdrav. Naše mysl se nese k té nesmírné rodině, kterou nám svěřil dobrotivý Pán. V této chvíli zbožného usebrání jsme při vás všech svou modlitbou a svou otcovskou láskou. Jsme v duchu se svými ctihodnými bratry v biskupském úřadě a s kněžími, kteří po celém světě šíří B oží království s obdivuhodnou velkomyslností a statečností; jsme při vás, řeholní sestry, které v tichu rozjímání a skutky milosrdenství podáváte svědectví života velkodušně obětovaného Bohu a duším. Je přirozené, že Naše srdce chová zvláštní projev lásky a pochopení pro všechny, kdo trpí, kdo nemají jistou práci a jim ž potřeby jejich rodiny působí bolest a starost — dovede je zmírnit jen důvěra v B oží prozřetelnost; posíláme svůj pozdrav a svou vzpomínku všem, kdo hrdinně vytr- vávají za nepříznivé situace, jsou vystaveni utrpení a protivenství, jež zná jen Bůh ; všem, kdo trpí 102 [pageend6]na těle a na duši, v nemocničních sálech i doma. Jak rádi bychom osobně šli ke každému z nich, abychom je povzbudili k důvěře a abychom s pomocí Boží jim dodali statečnosti a radosti. Ó zmrtvýchvstalý Ježíši, Kníže pokoje, shlédni milostivě na celé lidstvo! Dej, ať všichni tě v zývají a najdou, aby v tobě měli cestu, pravdu a život. Uchovej nám svůj mír, Beránku, který jsi byl obětován za naši spásu. Beránku Boží, který snímáš hříchy světa, daruj nám mír! To je, Pane Ježíši, naše modlitba. Vzdal ze srdcí lidí vše, co může uvést v nebezpečí m ír; utvrd je v pravdě, spravedlnosti a v lásce k jejich bratřím. Osvěť vládce národů, aby se starali o blahobyt svých bratří a zaručili a bránili velký poklad, jím ž je mír. Zažehni vůli všech, aby překonali rozdíly, jež je dělí, a upevnili svazky vzájemné lásky; aby ochotně dovedli mít pochopení pro druhé, mít soucit s nimi, odpouštět jim, tak aby v tvém jménu se národy sjednotily a aby v srdcích jednotlivců, v rodinách, ve světě vládl mír, Tvůj mír. ZÁVIŠ ZUPSKÝ HROB SVATÉHO PETRA V ŘÍMĚ Vatikán etruský a římský Území, na kterém dnes stojí bazilika sv. Petra, Vatikánský pahorek a Vatikánská rovina, patřilo v době, kam až sahá naše historická paměť, do oblasti zájmů mocného etruského města Veio. Řeka Tibera tvořila hranice s malým ještě Římem. Ale římská moc vůčihledě rostla. R. 396 př. Kr. Římané dobyli Veia a připojili Vatikán k území Města. Za Augusta se dostal do XIV. správní části, »Trans Tiberim«, Zá- tibeří. S jménem křesťanským je poprvé, aspoň nepřímo, spojuje Tacitus v Análech, když vzpomíná, že Nero ve svých zahradách za Tiberou uspořádal pro vyhořelé Římany, ale i pro ostatní obyvatele města ukrutnou podívanou, při níž jako živých pochodní bylo použito nenáviděných následovníků Chřestových. Nero, jak známo, potřeboval odvrátit od sebe podezření z účasti na velkém požáru Říma, vzniklém 19. července r. 64. Proto také usadil vyhořelé obyvatele ve svých vatikánských zahradách za Tiberou. Tacitova zprává se ozývá z několika poznámek prvního (pravého) listu sv. Klementa Římského K o- rinťanům, stejně jako z apokryfní literatury. Apokalypse sv. Petra se zmiňuje o mučednictví tohoto apoštola za vlády vraha vlastní matky (Nerona), a to ve středisku ohavností (v pohanském Římě). Když přejdeme od století prvního k druhému, najdeme zase korintského biskupa Dionysia, jak píše Římanům á připomíná jim příchod a mučednictví apoštolů Petra a Pavla v Římě. Podobně mluví i Irenej a Tertulián. Zdlouha a široka to všechno líčí podvržená Acta Petři. Podle nich apoštola ukřižovali, ale po smrti ho pohřbil jeho učedník, senátor Marcel, ve svém hrobě. Ozvěnu tradice, že sv. Petr byl ukřižován, najdeme už v prvním století v Tacitových slovech, že křesťané umírali » crucibus affixi« (Annales 15,44,7). V třetím století pak palestinský filosof Porfyrios sice různým způsobem útočí na křesťany, ale o tom,že Petr »crucifixus ad palum alligatur — byl ukřižován tím, že ho přivázali ke kůlu«, se neodvažuje pochybovat. Z tradice víme, že Petr ze skromnosti a pokory chtěl být ukřižován hlavou dolů. Tůto zprávu nám z pera alexandrijského exegety Origena zachoval Konstantinův dvorní biskup Eusebius z Césareje ve svých Církevních dějinách. Co se týče místa, kde sv. Petr podstoupil strašnou smrt, existuje dvojí podání. Podle jednoho to bylo na pahorku Janiculu (Giani- colo), tam, kde dnes stojí chrám S. Pietro in Montorio (Monte Aureo, na Zlaté hoře). Byl-li však ukřižován za Neronova prvního pronásledování, mnohem pravděpodobněji se tak stalo v Neronových zahradách, rozložených mezi Vatikánským pahorkem a Tiberou, které Nero zdědil po své tetě Domicii Lepidě r. 59, když jí sám připravil smrtelný jed. Právě cirkus byl nej významnější ozdobou těchto zahrad. Písemné doklady se o cirku zmiňují. V tom případě by byl Ne- ronův cirkus jediný, který mohl přijít v úvahu. Cirkus maximus totiž byl poškozen požárem ; na místě, kde mělo později stát Koloseum, se ještě proháněly ryby v umělém jezírku Neronova Zlatého domu ; Flaviá- nův cirkus byl pro Neronovy účely příliš malý. Ostatně Martyrium Petři, písemná památka sestavená v Římě před IV. stoletím, to výslovně potvrzuje, že sv. Petr byl ukřižován u obelisku Neronova u hory. Sv. Jeroným o několik let později píše, že to bylo ve Vatikáně u Triumfální cesty (via Triumpha- lis). Také Liber pontificalis, pocházející ze VI. století, 103 [pageend7]tvrdí, že sv. Petr byl , pohřben blízko místa, kde byl ukřižován, u Neronova paláce ve Vatikáne na území Triumfálním. Středověk za Neroňův palác považoval jeho stavbu, cirkus, a triumfální území se rozkládalo kolem cesty Triumfální. Tolik o místě umučení. Místo pohřbení Julián Odpadlík má ve spise Proti Galilejským, že místo, kde sv. Petr a Pavel byli pohřbeni, bylo v úctě u křesťanů už za života sv. Jana Evangelisty. Jasněji o této úctě mluví římský kněz Gájus, který žil za vlády papeže Zefyrýna (198-217). Gájus odpovídá na spisy Prokla, stoupence sekty montanistů. Proklus se totiž chlubil, že se jeho náboženská obec honosí v Malé Asii hroby jáhna a apoštolského pracovníka Filipa a jeho čtyř dcer prorokyň. Proto Gájus hned zdůrazňuje, že on v Římě může ukázat trofeje (trópaia) apoštolů ; stačí se odebrat do Vatikánu nebo na Ostijskou cestu, a najdeš tam »trópaja« těch, kdo založili tuto církev. Gájova výpověď nepochybně zrcadlí stav doby dřívější, asi z doby pontifikátu Viktora I. (186-197). Písemný záznam v Historia ecclesiastica Eusebia z Césareje (312315) je však asi o 150 let mladší. Mnoho se psalo o významu slova trópaion. Etymo- logicky vzato to byl památník, který připomínal útěk (tropé) nepřátel, a tím slávu vítězů. Mnozí ho berou ve smyslu velmi širokém, jako by šlo o jakýkoli památník, jiní zase připouštějí, že se tím míní skutečné a opravdové hroby. I hrob je ovšem trofej, trópaion mučedníka. Kromě toho ze souvislosti vysvítá, že tomu ani jinak nemůže být. Proklus se chlubí, že zná hroby Filipa a jeho prorockých dcer ; Gáius proto nemůže poukazovat na nějaký obyčejný památník, protože tím by Proklův důkaz nevyváži] ; musí tedy být řeč o hrobech. Z toho můžeme najisto usoudit, že v druhé polovině II. století v Římě uctívali hroby apoštolů ; sv. Petra ve Vatikáně, sv. Pavla na Ostij- ské cestě. Ze čtvrtého století, kdy Eusebius psal své Církevní dějiny, pochází i Mučednictví sv. apoštolů Petra a Pavla, připisované neprávem onomu senátoru Marcelovi, který podle Acta Petři pohřbil apoštola ve své hrobce. Čteme tam, že Marcel, jemuž přitom pomáhali nějací cizinci z Východu, tajně sňal tělo sv. Apoštola s kříže a položil je » pod terebintem při Naumachii, na místě zvaném Vatikán «. Ze starobylých popisů Říma Naumachii známe. Bylo to místo na Vatikánské rovině, kde se sváděly námořní bitvy pro diváky. Zmínka o terebintu na sebe zvlášť upozorňuje. Sv. Petr mohl být pohřben pod tímto statným stromem, který obyčejně vyžaduje suchou půdu a náleží k řídkým skvostům scenérie středozemských krajin ; ale je zvláštní, že na téže Vatikánské rovině byla ve středověku známa hrobka nazývaná také Terebintus, ne podle nějakého stromu, nýbrž podle stavebního materiálu, z něhož byla postavena, z kamene přivezeného z Tivoli : tiburtinus, nyní travertinus. Jak jsme se už zmínili, Liber pontificalis ze 6. století připomíná, že sv. Petr byl pohřben na via Aurelia, blízko chrámu Apollónova, a to nedaleko od místa, kde byl ukřižován, totiž u paláce Neronova ve Vatikáně, na Triumfálním území. Tak hlavní písemné doklady potvrzují staletou místní tradici, že totiž sv. Petr přišel do Říma a podstoupil tam mučednickou smrt v době Neronově. Tyto doklady tedy ukazují místo posledního Petrova odpočinku tam, kde ho po staletí zbožnost věřících uctívá. Něco více nám o tom může povědět ještě zeměpis a archeologie. Vatikán ve starověku Vatikánský pahorek a rovina, jak jsme viděli, patřily nejprve pod svrchovanost etruskou, ale už za Augusta se také na ně vztahovala městská správa římská. Spisovatelé tento kousek území příliš nechválí. Vatikánská rovina byla nezdravá a plná velkých hadů. Na pahorku nic nerostlo. Víno tam dozrávalo špatné, učiněný ocet, » skoro jed « (básník Marciál). Jen na několika místech se tam kopala hlína a kolem těchto míst vzniklo několik pecí. Ale i misky, cihly a tašky, které se tam pálily, byly velmi křehké a neuspokojovaly. Teprve v první polovině I. století dvě bohaté římské dámy, Agripina, žena Germanikova a matka císaře Caliguly, a pak Domicia Lepida, teta Neronova, tam založily zahrady, jež pak připadly Neronovi. Někde opodál se připomínají ještě i zahrady M. Aquilia Regula. Podél těchto zahrad vedlo na vatikánském území několik cest, Cornelia Aurelia, Triumphalis. Všechny začínaly od mostu Neronova, tj. přibližně z toho místa, kde ted stojí most Vittorio Emmanuele. Zbytky mostu Neronova jsou ještě dnes patrny. Zdá se, že před Neronem na témže místě stával jiný, dřevěný most. Most Eliův, který vedl k Ha- driánovu mauzoleu, byl postaven až r. 134. Nej významnější stavbou na Vatikánské rovině byl cirkus, postavený od císaře Gája Caliguly (37-41) a obnovený Neronem (54-68). Proto ho také Římané nazývali Circus Gaii et Neronis. 104 [pageend8]V tomto cirku Nero stavěl na odiv své vozatajské umění a tam také pořádal ukrutné hry, kterým padlo za oběť mnoho křesťanů a sám sv. Petr. Hlavní ozdobou cirku byl obelisk, který dal Caligula schválně přivézt až z Egypta. Slavnostní nápis připisoval obelisk památce zemřelých císařů Augusta a Tiberia. Tento obelisk ještě dnes obdivujeme uprostřed náměstí sv. Petra, kam ho přenesl na přání Sixta V. architekt Domenico Fontana. Původní místo obelisku, vedle sakristie Sv. Petra, je pro nás jediným orientačním bodem pro správné umístění Neronova cirku. Stál-li obelisk uprostřed cirku, jak se dá předpokládat, souběžné závodní dráhy vedly pravděpodobně podél dnešní hlavní lodi baziliky sv. Petra. Vatikánský pahorek v pozadí ho velmi vhodně uzavíral přirozeným amfiteátrem. Kromě těchto náznaků však z cirku nezůstaly žádné jiné kamene ani cihlové stavby. Z toho usuzujeme, že postranní galerie byly bud ze dřeva, anebo z navršené země. Ale o existenci cirku se nedá rozumně pochybovat. Viděli jsme už několik narážek v písemných památkách. Našel se však i kamenný zápis. Je to nápis na hrobce C. Popilia Herakly z první poloviny druhého století, jenž vyslovuje přání, aby ho pohřbili » in Vaticano ad circum «. A skutečně tento nápis se ještě dosud skvěje na jedné z hrobek v nově objevené nekropoli pod Vatikánskou bazilikou. Z toho je jasné, že se cirku neužívalo v druhé polovině II. století, kdy už pohřbívali v samé blízkosti obelisku. Z téže doby, z vlády Marka Aurelia (161-180), pocházela také náhrobní rotunda, později kostel sv. Ondřeje, který se na vyobrazeních staré baziliky rozkládá ve stínu obelisku. Cirkus nebylo jediné místo, určené pro hry na vatikánském území. Existovaly ještě i dostihové ohrady, známé pod jménem Gaianum, zase podle císaře Gaia Caliguly. Přesné umístění Gaiana však není známo. Z psaných dokladů známe tedy Naumachii, určenou pro námořní válečné hry, ale nevíme, kde vlastně přesně stála. Můžeme ji jen uvést v souvislosti se středověkým kostelíkem sv. Pelegrina v Naumachii, přitisklým k městským vatikánským hradbám. Ve starověku se na vatikánské rovině připomínala ještě jedna pohanská svatyně, Phrygia- num. Svědčí o ní nápis z r. 160, dosud zachovaný. Zdá se, že stál u samého vchodu do dnešní baziliky. Liber pontificalis se zmiňuje, že sv. Petr byl pohřben u chrámu Apollónova. Archeologové však po něm nenašli ani stopy. Existoval-li kdy vůbec, stál někde na území nynější baziliky, snad na horním svahu, který bylo nutno snést a urovnat. Snad nás zarazí takový velký počet hrobek v elegantních zahradách a na místech, která měla sloužit zábavám, ale starověcí lidé byli v tomto smyslu méně citliví, než jsme my dnes. Památky z prvního století \še, co jsme dosud popisovali, byly většinou památky z pozdějších století. Z I. století archeologie nenašla nic než jen nějaké náznaky. Tak teprve minulého, roku se našel na bývalém pohřebišti podél Triumfální cesty náhrobek nějakého Nunnia, jeho manželky Ma a syna Krescence z prvního století. Nunnius sloužil na Neronově dvoře. . Jiná řada hrobek stála podél via Cornelia. K ní náležely především hrobky pod bazilikou a pak pravděpodobně také tzv. Meta Romuli a Terebintus. Meta Romuli měla tvar pyramidy a byla obložena mramorem. Lidová fantazie z ní udělala Romulův hrob. Jejího mramoru se užilo v 7. století k dláždění atria Konstantinovy baziliky. Terebintus podle jména byl z travertinu a měl okrouhlý tvar. Obě tyto stavby spolu s mauzoleem Hadriánovým jsou zobrazeny na jednom obdélníku ve výplni bronzové brány baziliky sv. Petra, vymodelovaném Petrem da Antonio Aver- lino, řečeným Filarete, a to v době 1433-1445. Pohřebiště pod bazilikou pocházejí sice z druhého století, nejstarší z r. 130 ; zdá se však, že Meta Romuli stála už v I. století. Tvar pyramidy odpovídá vkusu tehdejších císařů a zájmu o egyptské památky. Také za bazilikou se našel náhrobní nápis libertu, propuštěnců císaře Domiciána (83-86), a jiné doklady z doby Fláviů (69-96). V nově objevené nekropoli máme některé — byť i jen ojedinělé — památky z I. století. Tak vzbudila pozornost archeologů cihla s výrobní značkou z doby Vespasiánovy (69-79) a blízko ní lucernička s podobnou značkou. Z toho, co jsme řekli, můžeme usoudit, že na vatikánském území existovaly už v prvním století náhrobky, i když snad jen ojediněle a sporadicky, náhrobky většinou snad chudé a skrovné. Nekropole pod bazilikou Konstantinova bazilika stála v podstatě nezměněná více než tisíc let. Teprve v XV. století, 105 [pageend9]za Mikuláše I., se jednalo o to, zaměnit starou apsidu za nějakou novou, velkolepější. Na začátku X V I. století však obecné mínění vlivem obnoveného zájmu o klasické umění se stalo tak náročným, že humanistický papež Julius II. se rozhodl ke kroku radikálnímu. Poručil r. 1506 architektu Bramantovi, aby zbořil starou budovu a postavil novou, vznešenější. Práce se protáhly na více než sto let, takže teprve 16. listopadu 1626 Urban V III. mohl baziliku konsekrovat v době, kdy se už pracovalo na vzletném baldachýnu Gianlorenza Berniniho, který dnes obdivujeme nad hlavním oltářem. Při pracích na přestavbě baziliky se občas narazilo na památky v podzemí. Tak r. 1574 za Řehoře X III. se sondovala půda před samým papežským oltářem a našla se hrobka, malá sice, ale celá vyzdobená mozaikami. K podobnému nálezu došlo r. 1615, když se zřizovala dnešní konfese (papežský oltář). Poněvadž se odedávna tvrdilo, že kolem sv. Petra jsou pohřbeni jeho nástupci, myslilo se, že se přišlo na náhrobní nápis sv. papeže Lína. Nápis se nám však nezachoval, takže se o výsledku oněch vykopávek nedá říci nic určitého. Zdá se vsak, že se nekopalo dosti hluboko a nedospělo se k pohanským hrobkám. Hlouběji se muselo jít r. 1626 při kopání základů velmi těžkého baldachýnu Berniniho, Vykopávkám padly za oběť některé pohanské hrobky. Zvláště jeden sarkofág způsobil tehdy velký rozruch. Na víku náhrobku byl znázorněn Říman, jak leží při hostině s pohárem v ruce. Ve hlavách byl vytesán nápis, na kterém zemřelý, nějaký Flavius Agricola z Tiburu (Tivoli), hlásal své epikurejské názory. Zato jeho manželka, podle téhož nápisu, byla zbožná, a dala se zasvětit do mystérií egyptské bohyně Isidy. Náhrobek sice vzbudil pohoršení a hodili ho do Tibery, ale nápis přece jen opsali a tak zachránili pro budoucnost. Rozsah těchto vykopávek byl ovšem dosti omezený. Teprve za pontifikátu Pia X II. se práce rozrostly do té míry, že nám dávají úplnější pojem o celkovém stavu podzemí Svatopetrské baziliky. Příležitost poskytlo zkoumání půdy pro náhrobek Pia X I. Zkušební vývrty se děly 10, a 20. února 1939, ale teprve Pius X II. jako papež, a to hned na začátku svého pontifikátu, dal dovolení k pracím, s nimiž se začalo 28. června 1939. Práce se děla ve dvou etapách. První trvala od 1939 do 1949 a skončila ve svátém roce 1950. Druhá začala r. 1953 a pokračuje ještě dnes. (Příště dokončení) F. M IC H A L Č ÍK MATKA A UČITELKA MODLITBY Y měsíci květnu je příroda už skoro všude probuzená a oděná do překrásného šatu barevných květů. Její krása vybízí lidi k duchovnímu zamyšlení, a hlavně nad Marií, matkou Boží i naší. Maria a modlitba náleží k sobě. Marii si skoro ani nemůžeme bez modlitby představit. První, co nám Písmo o Marii sděluje, zvěstování, ukazuje na modlitbu. Velcí umělci, kteří chtěli zachytit tuto scénu, vytvořili obraz klečící Marie, ponořené do modlitby. Andělovo pozdravení vytrhuje ji z hlubokého pohroužení v Boha. A rovněž poslední obraz Písma svátého ukazuje Marii, jak se modlí v kruhu apoštolů ve večeřadle po nanebevstoupení Páně. » T i všichni se ve svornosti vytrvale věnovali modlitbě spolu se ženami, Ježíšovou matkou Marií a s jeho bratry « (Skt 1,14). První i poslední, co nám Písmo svaté říká o Marii, ukazuje: Maria se modlí. Proč se modlí ? Protože dobře ví, jak je modlitba důležitá. Maria byla jistě od svého nej útlejšího mládí pod vedením Ducha svátého. Dobře proto věděla, co znamená milost a že se jako největší a nejcennější poklad musí vyprosit. A konečně Syn Boží, jenž s Marií žil v Nazaretě pod jednou střechou, byl pro ni nejvýmluvnějším učitelem modlitby. Byl pro ni za svého pozemského života největším příkladem usilovné modlitby. — » Po celou noc trval na modlitbě k Bohu« (Lk 6,12). Od sv. Lukáše také víme, že se Ježíš rád po celé noci modlil na osamělých místech (Lk 22,39). Zdali Syn Boží to tak dělal už za svého mládí v nazaretském domku, nevíme. Je to však více než pravděpodobné. Modlitba byla pro něho velká potřeba mluvit se svým nebeským Otcem. A Ježíš také jistě často v milých hodinách se svou matkou se rozhovořil o modlitbě. A Maria byla v tom jeho nejpilnější žákyní. Nedá se ani pomyslit, jak neutěšený by byl 106 [pageend10]život Mariin bez modlitby. Dovedeme si představit noční útěk Svaté rodiny do Egypta, nebezpečí v poušti, později tři plné dny hledání dvanáctiletého chlapce bez oddané Mariiny modlitby ? A konečně ty nejtěžší hodiny pod křížem na Kalvárii. Jak by býval mohl svaty Jan jednou napsat slova: » Stála u Ježíšova kříže jeho matka «? (Jan 19,25.) Ano, zůstala pevně stát; ani tento nejtěžší okamžik ji nezlomil, poněvadž vytrvala v tiché vroucí modlitbě, spojená s Bohem. Vpravdě Maria byla a je modlící se matka a i zbožná učitelka, která učí také svoje děti se modlit. Starostlivá matka zakusila sama v přetěžkých chvílích, jak je nutná modlitba, protože přináší útěchu a pomoc z výše, spojuje lidské srdce s Bohem a připoutává je k němu. Taková zkušená matka cítí sama naléhavou potřebu, aby se i její děti naučily modlit. Jako rozumná matka ví dobře, že modlitba není vždy lehká. Ví, že modlitba nezáleží jen ve zbožném odříkání slov, ale že to znamená uctivě rozmlouvat s Bohem, nekonečným, přelaskavým, dobrotivým a nebeským Otcem. Modlitba nesmí vyplývat jen z nálady. Dnes mě těší, zítra nikoliv ; proto se zítra nemodlím. Ne, tak tomu nesmí b ýt! Dítě si musí navyknout věrně a pravidelně pozvedat své srdce k Bohu. Každé ráno a večer před jídlem i po něm. ■ Modlitba není ani nějaká zábava duše, avšak kon rozumu a lásky. Modlitba je úctyplná služba člověka Bohu. Bůh Otec hledí na tebe, miluje tě, dává ti denně jídlo, oblečení, dal ti dobré rodiče. Jak tě miloval dobrý Ježíš, který pro tebe zemřel na kříži; proto mu musíš i ty rovněž ukázat velkou lásku v časté a dobré modlitbě. Bůh mě vidí, proto chci být a zůstat vždy dobrý. Pak i dítě pod vedením takové zbožné matky bude vychováno v dobrého a zbožného člověka. Proto dobrá matka se nikdy nepřestane starat, zdali její děti se dobře m odlí; zda hodně a důstojně přijímají svátosti; zda budou z nich jednou hluboce náboženští lidé. V každé době, ale hlavně v dnešní, by se to mělo vzít vážně, poněvadž mnoho matek opravdu zklamalo. Svět potřebuje hluboce v Bohu zakotvenou matku, která není jen dětem pouhou živitelkou, ale především odpovědnou vychovatelkou a vůdkyní k Bohu. Svět potřebuje modlící se matky. MADONA SVOJŠÍNSKÁ patři k řadě důležitých objevů malířských děl, učiněných v posledních letech v Čechách a na Moravě (objevená kolekce z Hradu, Veronese v zámku u Kroměříže, madona Šebestiána del Piombo z olomoucké rezidence atd.). Deska madony byla původně umístěna na hlavním oltáři farního kostela ve Svojšíně u Stříbra a podle zápisu ve farní pamětní knize byla věnována kostelu 6. června 1769 Janem Václavem hrabětem Příchovským; předtím byla v majetku rodiny Příchovských více než sto let. . Je to typická madona » krásného« slohu v Cechách. Její rozměry s rámem jsou 61 cm krát 49,5 cm. Náleží k vzoru madony Svatovítské (kolem r. 1400), ale co do stylu a zvláště techniky (inkarnát a rám) je příbuzná s madonou z Vyššího Brodu (kolem r. 1420). Je tedy nejen časově, nýbrž i stylově článkem mezi oběma madonami. Rám se světci slohově připomíná českou madonu anglické královny z Buckinghamského paláce. Madona ze Svojšína byla značně přemalována a po odborné, zdařilé restauraci hlavním restaurátorem Národní galerie v Praze M. Hamsíkem umístěna, prý na čas, ve sbírce středověkého umění v Národní galerii v Praze. Poněvadž o ní existuje pouze zmínka v Soupisu památek v okresu stříbrském z r. 1908, kde se autoři domnívali, že to je kopie ztraceného originálu z 16. století, uvádím pro zájemce nejnovější literaturu : J. Homolka : Madona ze Svojšína, časopis Národního muzea, oddíl společenský, č. 2 str. 133, 1959 ; J. Homolka : Madona ze Svojšína, Umění, roč. X , 1962, str. 425 ; M. H am sík: Malířská technika a restaurace Madony ze Svojšína, Umění, roč. X , 1962, str. 450, K. J. Volejme často v tomto měsíci, zasvěceném Marii, matce a učitelce, modlitbou, a ona vyprosí všem matkám i ostatním přehojné milosti víry a opravdovou křesťanskou zbožnost. 107 [pageend11]Naše povídka FRANTIŠEK LISTOPAD ADOPTOVANÉ MĚSTO Nenarodil jsem se ve městě, v němž žiju, ale na tři tisíce kilometrů odtud. Kdyby se to přihodilo na americkém kontinentě, jmenovitě ve Spojených státech brazilských, nebylo by to nic překvapujícího. Protože jsme však v Evropě, i když se píše neklidný letopočet, letopočet nového stěhování národů, není to přece docela běžné. Až běženec bude běžným, vše bude snadnější. Dostat se z oblasti odstředivé síly do zóny centripetální, nebude činit zvláštních psychologických obtíží. Město, v němž žiju, je ošklivé. Město, v němž žiju, jsem si zvolil z několika desítek či set možných. Mám je rád a jsem mu věrný, pokud sympatizující lhostejnost lze nazývat věrností. Dobrodružná řeka se tu vlévá do moře ; pradleny ji ochočují každé pondělí, když podél jejího koryta rozvěšují klidně prádlo jako vybledlé, potrhané vlajky. Není to město ani velké ani malé, to proto, že nemá přesný tvar a podobu. Zato je v něm mnoho a mnoho malých obchodů, studených kvelbů beze světla, kde se prodávají vodnice, kaštany, řeřicha, zrní pro drůbež a ptactvo, železné výrobky všeho druhu, svíčky, sušená treska, olivy, deštníky; sítě vyplétají samy ženské rybářů. Továrny na sardinky páchnou a konzervy nikdo nejí. Vyvážejí se právě tak jako speciální dezertní víno a staré železo. Lodě přijíždějí takřka až doprostřed města. Z cizích zejména německé, belgické, švédské. Angličtí námořníci hrají na foukací harmoniku, než jí podarují prvního kluka, který už ví, kde na ni čekat: před vchodem do bor- delu. Květin tu roste mnoho, ale i ty mají často špatný vkus. Smetáky se vyrábějí z rýžové slámy, a ta se pak barví na zeleno. Město voní a páchne praženou kávou, slitinou, koňskými houněmi, zatuchlou moukou, sépiemi v inkoustové omáčce, benzínem a nedovybudovanou kanalizační sítí. Není to hezké město, ale má své tajemství. Tajemství tak hluboké, že se ho ještě nikdo nedopátral. Nepochybně však existuje, tak spolehlivě jako dva visuté mosty nad dobrodružnou řekou, jako prety bankovních úředníků, odpočítávající balíčky bankovek, jako skvrnité slunce v pergole. Bydlí tu — nechci říci žije, neboť tato otázka se neklade — také mnoho básníků a tři spisovatelé. Nebydlí tu žádný hudební skladatel, ale nalézá se tu vždy mnoho výkonných hudebníků, dva stálí dirigenti a malá konzervatoř. Také je tu velmi moderní Výtvarná akademie, kde se maluje francouzský a sochaří anglicky a také realisticky vzhledem k pevným tvarům žuly, která prorůstá beztvarým městem. Vycházejí zde trojí ranní noviny a jeden večerník, tištěný velkým písmem, gar- mondem. Pečlivě vedenou rubrikou jsou ve všech třech ranících osobní zprávy, z nichž nejcennější jsou úmrtní oznámení. Když kráčí pohřební průvod, zřídka se naleznou mezi účastníky ženy. Chudý pohřeb jde pěšky přes celé město. Muži mají na hlavě černé klobouky i v mezidobí, kdy nenosí smutek. Palmy, pomerančové stromy, citroníky, zvlášť druh borovic a modřínů, olean- drovníky a ztepilé rododendrony zdobí městské sady, polosoukromé parčíky, přístupné až do odvolání, a zahrady. V jednom takovém sadu, mezi opuštěnou fakultou a živou márnicí, se vlní napuštěné jezírko. Jinde jsou zase hudební pavilónky s podzemními záchody. Ve čtvrtích krabicovitých, úsporných domků žije mnoho koček, živících se odpadky ryb. Ženské nosí košíky na hlavě a prodávají ryby od domu k domu. Často prodávají úlovek jiných rybářů, protože ovdověly. Občas zalehne město slunce a dusno. Ulice pak bývají ještě delší a domy v nich příslušně nižší. V těch dnech dochází k mnoha srážkám mezi automobily a elektrikami. Řidič tramvaje často zastaví provoz a zajde si na skleničku. Zmrzlináři mají vozíky na bicyklech. Když sjíždějí strmé ulice, zvoní, ale nebrzdí. Nemají brzdy. Když se jim vozík rozsype, kluci lížou vozovku až do setmění. Muži se neholí denně, ale i ti nejpotřebnější se nechávají holit u holiče. Bývá tam průvan. Vchod zaclání cidič bot. Kromě domorodců město také obývají Angličané a Němci, ale ne jako běženci, nýbrž jako usedlé rodiny s telefony. Švýcaři, Belgičané a Francouzi se tu zdrží obvykle rok, dva, dokud stavba nebo montáž nebo projekt nejsou dokončeny. Z cizinců, kdo není doktor, je inženýr. Jen Angličané a Němci jsou majitelé a kapitali- 108 [pageend12]rozhledy NAVŠTÍVÍ CHRUŠČOV PAPEŽE? Tuto otázku si dali mnozí novináři i prostí lidé, když 7. března papež Jan přijal v soukromé audienci ChruŠčovova zetě Alexeje Adžubeje, redaktora sovětského vládního listu Izvestija, spolu s jeho ženou Radou. Manželé Adžubejovi byli mezi novináři a osobnostmi, když předseda Mezinárodní Balzanovy nadace byv. italský president Gronchi oficiálně oznámil sv. Otci, že mu byla udělena cena míru. Sv. Otec odpověděl delším francouzským proslovem o nadnárodní neutralitě Církve, o neutralitě činné, ne pouze trpné. Při závěrečném papežském požehnání se Ad- žubej uklonil, Rada jako by chtěla pokleknout, říkali svědci. Po skončení této veřejné slavnosti Adžubej s manželkou byli uvedeni do soukromé knihovny papežovy a tam setrvali se sv. Otcem v rozhovoru 18 minut. Byl přítomen jen tlumočník, katolický kněz dp. Alexandr Kulik, rodem Rus. Rada byla oblečena v plyšovém kabátě, na hlavě měla černý paličkovaný závoj zlaté lemovaný (»Koupila jsem ho v Gumu,« řekla prý komusi, a tak naznačila, že se o audienci jednalo delší dobu). O Čem se v rozhovoru mluvilo, toho se novináři mohli jen dohadovat z několika náznaků Adžubejových. Adžubej prý sv. Otci ještě jednou blahopřál k udělení Balzanovy ceny, též jménem svého tchána Chruščova ; sv. Otec prý se zajímal o jejich děti. Manželé dostali na památku tři pamětní medaile na sněm — jedna je zřejmě pro Chruščova. Adžubej nesl s sebou z Vatikánu velkou zapečetěnou obálku — prý je to opis odpovědi sv. Otce na Chruščovovo blahopřání. Rada prý měla slzy v očích — ale její manžel na důvod těchto slzí pohotově odpověděl, že jeho žena nikdy nepláče. Ale bylo jasně vidět, že oba byli po audienci hluboce dojati a že si byli vědomi dějinného významu tohoto okamžiku. Kdežto Stalin, jehož desáté výročí smrti právě připadalo, se jen ptal, kolik divizí má ten papež, dnes člen ústředního výboru KSSS a zeť Stalinova nástupce žádá, aby ho papež přijal v audienci. A než projel Bronzovou branou do Vatikánu, Adžubej prý na náměstí před bazilikou nervózně kouřil cigaretu za cigaretou. sté. Angličané mívají psa, chodí pěšky, i když jsou majiteli vozidla, a volí si k bydlení ztracená sídla, menší venku než uvnitř, do jejichž oken bubnují větve. Řezníci nemají denně maso, je nutno je předem objednat. Oblíbené jídlo jsou také dršťky s fazolemi a uzeným ; uzené posílají příbuzní z jednoho pohraničního města, které také není hezké, ale nemá tajemství. (Z knihy próz » Z města do města «) Ve Vatikáně hleděli dát audienci co nejvíce soukromý a neoficiální ráz: vatikánský L/Osservatore Romano ji oznámil jen kratičkou větou, jistě mnohem kratší než tisk v komunistických zemích, Izvestija referovala o audienci až za dva dny a Lidová demokracie až za tři — že Adžubej o audienci žádal a že jeho žádost byla splněna ; z audience soukromé ani celé skupině novinářů a osobností nebyla udělána žádná fotografie a v papežově soukromé knihovně Adžubejovi neseděli u stolu, nýbrž na křeslech podél zdi. » Změna církevní politiky «? Celé stránky světového tisku byly věnovány ještě týž den a v následujících dnech audienci a dohadům, proč sv. Otec Adžubejovy přijal. Italské komunistické Časopisy přinesly zprávu na první stránce s palcovými tituly : Ve Vatikáně došlo ke změně politiky, a už toho využívaly pro svou předvolební propagandu : když papež si podává ruku s komunistou (» zarytým bezbožcem «, jak to o sobě několikrát Adžubej řekl), může být stižen exkomunikací, kdo je komunista nebo komunistům dá hlas ? Na druhé straně —■ a také např. ve vých, Německu — mluvili o kapitulaci Vatikánu, který se » zahazuje «. Tvrzení komunistů vyvrátil nebo uvedl na správnou míru sám Adžubej, když opětovně zdůrazňoval, že je skalní ateista a že mezi marxismem a náboženstvím je nesmiřitelné nepřátelství. Stále rozlišoval mezi papežem jako hlavou katolické Církve a panovníkem suverénního Vatikánského státu} který v poslední době mnohokrát vystoupil na obranu světového m íru; proto, pravil, ty projevy uznání ze strany jeho tchána. Bylo však vždycky vidět při tiskových konferencích, že Adžubej byl nějak nesvůj, když přišla řeč na papeže a audienci (»Papež je velký muž «, » Velká řeč velkého muže «, » Odnáším si hluboký dojem «). A vrcholu dosáhla asi nechtíc Rada Adžubejová, když srovnávala žehnající ruce papežovy s rukama svého otce — zbrocenýma krví miliónů nevinných, protože on tolik let spolupracoval se Stalinem a s násilným potlačením ukrajinské řeckokatolické Církve. A ti druzí zapomněli, že papež, panovník Vatikánu, je především hlava katolické Církve. Poslední smysl toho, čemu se říká vatikánská politika, je služba duším ; jediný cíl » vatikánské diplomacie « je zaručit svobodu Církve v zemích, s kterými Svatá stolice udržuje styky, a umožnit je tam, kde ještě navázány nebyly. Všechny spekulace stran Adžubejovy náv- štěyy jsou pokusy ztotožnit čin pastýřské lásky — služby duším — s jakýmsi zásadovým prohlášením politickým, úkon lásky se zpronevěrou pokladu víry. Odsouzení marxismu platí d á l; Jan XXIII. je opakuje v té jediné větě v encyklice » Matka a učitelka«, která se komunismu dotýká. Neutralita Církve, o níž sv. Otec mluvil v Adžubejově přítomnosti, je neutralita činná. V tomto světle správně viděla audienci většina světové veřejnosti. » Nikdo si nesmí namlouvat, že komunismus chce vyjednávat s katolickou Církví. Ale 109 [pageend13]je možné, že Chruščov a sovětská vláda si začínají uvědomovat trvající duchovní moc katolické Církve, která úspěšně přestála půlstoleté pronásledování « (Daily Express). Janu X X III. záleží na tom využít všech prostředků, které by mohly zlepšit situaci katolíků v zemích obsazených komunisty. Je to úkon zdvořilosti vůči příslušníku rodiny hlavy státu, projev vděčnosti za osvobození metropolity mons. Sli- pého a za ostatní přátelská gesta Chruščovova. Přijme papež Chruščova ? V r. 1961 byl v Moskvě na oficiální návštěvě italský ministerský předseda Fanfani. Podle mezinárodních zvyklostí by měl tuto návštěvu oplatit v Itálii sovětský ministerský předseda. Dosud k této návštěvě nedošlo ; podle italského konkordátu totiž osobnosti, které konají úřední návštěvu u italské vlády, vykonají ji i ve Vatikáně. Jedinou výjimkou dosud byl Hitler ; ve dnech jeho návštěvy v Římě papež Pius X I. byl v Castel Gandolfu. Co se stane, dojde-li k návštěvě Chruščovově v Římě ? Podle některých novinářů se dostalo Adžubejovi při audienci ujištění, že by sv. Otec Chruščova neodmítl, kdyby o audienci požádal. Je to jen dohad. Kdyby ale už jen myšlenka na setkání papeže s hlavou světového bezbožeckého komunismu pohoršila někoho z katolíků, pak bude »pohoršením« daleko většímu počtu komunistů. O audienci by musel požádat Chruščov — podobně jako o navázání diplomatických nebo konsulárních styků s Vatikánem žádají státy. A Chruščov by jistě nešel do Vatikánu s prázdnýma rukama. Přátelská gesta z posledních měsíců — a další, o kterých se jedná a která konec konců závisí na jeho vůli — mají být přípravou na audienci. Bude třeba notné dávky komunistické dialektiky, aby si komunisté srovnali v hlavě tyto ústupky ze strany Chruščova, i když jistě omezené. Bez- božecká propaganda tvrdí, že náboženství je odbytá věc, a najednou nejvyšší sovětský představitel světového komunismu by se ucházel o to, aby se setkal s nejvyšším představitelem katolické Církve, té » nej- reakčnější « ze všech náboženství. Padesát let komunisté mluví o bídáckém Vatikánu, o papežích jako válečných štváčích — a nyní Chruščov by šel k jednomu z nich ; malý význam tu má, že komunisté dělají rozdíl mezi papežem Janem a jeho předchůdci. Jan X X III. v přítomnosti Adžubejově řekl jasně, že » m íroví« byli všichni papežové, i jeho bezprostřední předchůdce Pius XII. Mluví-li tedy někdo o »změně církevní politiky«, musí se též zmínit o změně ve smýšlení — ať už upřímné, nebo jen takticky předstírané — ke které došlo v druhém táboře. Tak zvaná změna církevní politiky tedy může přinést mnoho dobrého a ulehčení i našim bratřím v ČSSR. Je pravda, že si tamější mocipáni vykládají sovětskou iniciativu ve stycích s Církví a papežem po svém — jako ústupek ze strany Vatikánu, který prý si uvědomuje nově vzniklou situaci — , že mluví ironicky i tam, kde Chruščov mluvil uctivě, a že jízlivých poznámek do nej poslednější doby nebyl ušetřen ani papež Jan. Než ani v ČSSR nebudou moci jít natrvalo úplně proti Kremlu. Při všech komentářích a dohadech, co Chruščov bude muset udělat, dřív než se dostane k papeži, novináři se zmiňovali o našem pražském primasu mons. Beranovi spolu s kard. Mindszentym ; bude nutné jim vrátit osobní svobodu. ■ Vše, o čem jsme právě mluvili, je jistě spojeno s rizikem. Ale toto riziko se opírá o přesvědčení, že moc živého křesťanství je silnější než si komunisté přiznávají. Křesťanství neodumírá na změny společenského a hospodářského pořádku, to vidí komunisté už nyní. Svatý Otec jistě chce využít i této příležitosti a věřícím dopřát chvíli oddechu. Naše riziko stojí však ještě na jednom pilíři. Je to sám Bůh, zakladatel Církve. V jeho rukou je všecko. On nedopustí, aby » brány pekelné přemohly Církev«, on používá všech událostí, i tzv. vatikánské politiky, k uskutečnění svých odvěkých záměrů. P. O. JEDNOTNÁ ŠKOLA V AMERICE? Nejnápadnější vlastnost amerických katolíků je jejich otevřenost modernímu životu. » Klerikální prostředí « je v USA neznámý pojem. Kněží a řeholnice jsou právě tak doma v kostele jako na sportovní tribuně a katolické nemocnice jsou vyhledávány lidmi všech vyznání. Avšak přes tento kladný postoj k soudobému životu národního společenství si katolická Amerika vyhradila svůj vlastní výchovný systém, vybudovaný na víře v Boha a desateru přikázání Božích. Z dolarů prostých lidí, z jejich moudrosti a obětavosti, vyrostla nej rozsáhlejší síť církevních škol v dějinách. Přes pět miliónů chlapců a děvčat navštěvuje obecné a vyšší školy ve svých farnostech a řeholní ústavy. Tento počet nezahrnuje studenty vysokých škol (colleges) a katolických universit. Protestanté mají také řadu vlastních škol, ač v menší míře, a v nich asi půl miliónu studentů. . Kříž a vlajka Ve všech katolických školách se děti před vyučováním nejdříve pomodlí a pak pronášejí slib věrnosti vlajce, jež visí na stěně vedle kříže. Náboženství a národní uvědomění jdou nenuceně ruku v ruce. Procházíte-li se po chodbě některé katolické vyšší školy, najdete tam vedle trofejí basketbalových turnajů a požehnání svátého Otce zarámován i seznam chlapců, bývalých studentů, kteří padli v druhé světové válce a v Koreji. * Kdo zná trochu americké poměry — a v Kanadě je tomu podobně nebude vytýkat katolickým školám, že odcizují své žáky veřejnému životu. Proto mě překvapil článek uveřejněný v prosinci m. r. v kanadských Našich hlasech, nadepsaný » Jednotné školy především «. Píše se v něm : » Jsme proti tomu, aby se lidská společnost tříštila podle ras, snažíme se překonat diskriminaci proti nebělochům a jistě nemáme příčiny přispívat k tříštění společnosti podle náboženství. Nemáme příčiny přispívat k zvyšování náboženské nesnášenlivosti, která si vyžádala již 110 [pageend14]dostatek obětí ve středověku a raném novověku, ať to byly války husitů s křižáky, třicetiletá válka v Německu a na našem území, nebo pořádání bartoloměj- ských nocí proti hugenotům ve Francii. « Pisatel článku tady dokazuje, že mu nejde jen o katolické školy. Napadá ve skutečnosti samo náboženské přesvědčení, jako by tříštilo společnost. Náboženství pro něj není láska k Bohu a k bližnímu, nýbrž krutá nesnášenlivost, jež vede k válkám a vraždám bartolomějských nocí. Je smutné, že i dnes jsou mezi námi lidé, kteří považují příslušnost k Církvi Kristově za totožnou s členstvím v nějaké straně. Není to vina Církve. Kdo chce najít pravdu, může se sám přesvědčit, co Církev je, místo aby se utíkal k obstarožným heslům, jež jsou už dávno překonána. Stevenson versus Zorin Ještě se pamatujeme na řeč velvyslance Stevensona před bezpečnostní radou Spojených národů za kubánské krize. Dokazoval sovětskému zástupci Zori- novi podstatný rozdíl mezi životem ve Spojených státech a komunistickým systémem. Jeho výklad se dá shrnout do několika vět : » Naše společenská nauka uznává mnohotvárnou společnost, složenou z lidí, kteří si často navzájem odporují svými názory. Nesnaží se to zastírat, naopak uplatňují své přesvědčení v denním životě a ve styku s jinými. Přesto však spolu žijí v míru a spolu pracují ve prospěch obecného blaha. Naproti tomu sovětský systém vyžaduje jednolitou společenskou soustavu. Lidé musí přijímat názory strany, ať se jim líbí, nebo ne, stát vychovává mládež i dospělé podle svého obrazu. Kdo se nepodrobí, ztrácí právo na existenci. V tom tkví podstatný rozdíl mezi svobodným světem a zeměmi za železnou oponou. « Soukromé školství, ať už katolické, protestantské nebo nenáboženské, vyplývá jako přímý závěr z politické nauky americké demokracie. Lze debatovat o tom, má-li stát finančně podporovat soukromé Školy, Či ne. Nelze však debatovat o jejich právu na existenci, neehceme-li zároveň narušit celou soustavu svobodné společnosti. Jisté je, že američtí katolíci vykonali obrovský kus práce ve prospěch své země. Jsou si vědomi, že platí školskou daň dvakrát : na veřejné škály jako všichni ostatní a po druhé na své vlastní školy. Největší pohroma pro veřejné školství v Americe by nastala, kdyby se Církev najednou rozhodla zrušit katolické školy. A to platí i pro Kanadu. Systém katolických škol by byl nemyslitelný bez obětavé práce řeholních sester a bratří. Tam, kde by laická učitelka dostávala 400 dolarů měsíčního platu, řeholní sestra se spokojí se 100 dolary. Tím si lze vysvětlit, proč katolické školy vystačí s mnohem nižším rozpočtem než veřejné školy, a přesto mohou dát svým žákům stejnou, ne-li akademicky vyšší úroveň. Pisatel článku v Našich hlasech si tato fakta zřejmě neuvědomoval. Píše: »Jak uvádějí biskupové, veřejné Školy měly v Ontariu k disposici 211 dolarů RÍM. — V sobotu postních suchých dnů, 9. března, byl v Žímě vysvěcen na kněze dp. Petr Esterka, bohoslovec z koleje Nepomucena, rodák z Dolních Bojanovic na moravském Slováčku. V neděli sloužil v kolejní kapli svou první slavnou mši svátou v kruhu římských českých i slovenských kněží a přátel. Přisel mu blahopřát též protektor koleje kard. Alfréd Otta- viani. Na obrázku vidíme závěr kněžských svecení : světitel kard. Traglia přijal slib poslušnosti jménem svěcencova ordináře a uděluje mu objetí pokoje. — I my blahopřejeme dalšímu knězi-uprchlíkovi k dosažení jeho životního cíle a přejeme, aby co nejdříve mohl pracovat pro blaho » věrných Moravanů « na líše svátých Cyrila a Metoděje. na žáka, kdežto soukromé jen 87. Už z toho je vidět, že soukromé školy nejsou s to poskytovat dětem to, co jim může poskytnout škola veřejná. « Závěry Kanadská situace se trochu liší od Spojených států. V USA jsou katolické školy plně vydržovány věřícími, kdežto v Kanadě jim stát vyplácí peněžní podporu. Způsob této subvence a její výše se liší v jednotlivých provinciích. Před Časem se snažili vyřešit tyto otázky v provincii Manitoba, a vláda jmenovala zvláštní komisi (Royal Commission on Education), která v rámci širšího šetření měla studovat i problémy katolického Školství a státní podpory pro soukromé 111 [pageend15]školy. Výsledek šetření vyzněl ve prospěch státní podpory. Předsedou komise byl Stephen Hanson, ředitel velké pojišťovny a vyznáním protestant. Po uveřejnění návrhu byla uspořádána rozprava s Petrem MacClintockem, členem redakce The Winnipeg Free Press, vysílaná televizní stanicí CBW -T ve Winni- pegu. Hanson vyslovil přesvědčení, že katolické školy byly jedním z hlavních prvků pro sjednocení Kanady. Dokazoval to tím, že katolické děti, zejména děti francouzský mluvící, našly v katolických školách prostředí, jež je pozvolna začlenilo do národního společenství, aniž jim vzalo jejich kulturní svébytnost. Kdyby nebylo bývalo katolických škol, bylo by to znamenalo dlouhé období nespokojenosti a pozvolného rozvratu. Hanson dále uvedl, že soukromé školství musí být zachováno, protože je to záruka svobody svědomí pro všechny složky národa. Stát si musí udržet právo dohledu na všechny školy, aby jich nikdo nemohl zneužívat k podvratné činnosti, ale ani stát tohoto svého práva nesmí zneužívat. Soukromé školství nestaví hradby mezi děti různých skupin. Děti se stýkají při hře, v klubech a v okolí svého domova bez ohledu na to, do jaké školy kdo chodí. Jejich dvojí prostředí, ve škole a v mimoškolním životě, jim napomáhá k plnějšímu chápání společnosti a k lepšímu začlenění do národního celku na všech stupních. Závěrem bych chtěl říci k článku v Našich hlasech : Každý má právo zvolit pro své děti druh výchovy a školu, které odpovídají jeho požadavkům. Američtí a kanadští katolíci se vždy přičiňovali o svobodu výchovy pro sebe i pro druhé. Jednali tak podle nejlepších tradic svých zemí. Viktor J. Drápelo, o lepši svět SOCIÁLNÍ APOŠTOLÁT / KATOLICKÁ AKCE MAJETEK A SOCIÁLNÍ APOŠTOLÁT (II) V minulé úvaze (NZ, květen 1962) jsme si objasnili první část sociální nauky Církve o majetku, totiž o jeho soukromém významu. V tomto smyslu právo na majetek patří tedy k základním přirozeným právům člověkovým, podobně jako právo na život, svobodu, práci, čest, a to pro svůj nerozlučný vztah k lidské osobnosti (srov. Pius XII., proslov 20.5.1948). Papež Jan v encyklice Mater et magistra se samozřejmě hlásí k nauce svých předchůdců a důrazně žádá, aby společenský řád umožnil » všem vrstvám obyvatelstva vvtvoření trvalého, byť i skrovného vlastnictví« (č. 101) (1). Podobně jako předchozí papežové vyzvědá však Jan X XIII, zároveň druhou stránku vlastnictví, totiž jeho společenské poslání, o němž tvrdí, že je vnitřně a nerozlučně spojeno s právem na soukromý majetek (106). 1. V čem záleží společenské poslání majetku ? Tato důležitá věta křesťanské sociální nauky bývá podávána pod různými názvy, jako : morálka soukromých majitelů, omezení práva na vlastnictví, křesťanské užívání hospodářských statků, sociální funkce majetku apod. Smysl této nauky je ukáznění práva na soukromé vlastnictví ve vztahu ke společnosti, jeho podřízení veřejnému blahu, nebo. jinými slovy : užívání vlastních statků ve prospěch společnosti, tak aby sloužily » nepopiratelným pořebám všech členů lidské společnosti « (Pius XII., 15.9.1947). » Bůh chce, aby majetek měl také sociální ráz, aby se majitel považoval za služebníka veřejného blaha; jinými slovy řečeno: chce, aby bezprostředním cílem majetku byla služba majiteli a jeho rodině, a vzdáleným cílem byla pomoc potřebným členům společnosti « (2). Touto naukou odmítá Církev výstřelky krajních směrů liberálního kapitalismu a socialistického kolek- tivismu. Kapitalismus si vytvořil absolutní pojem soukromého majetku, zcela egocentrický a izolovaný, který uzavírá právo na majetek do sféry soukromých zájmů a neuznává jeho závislost na zájmech společnosti. Kolektivismus ve snaze odstranit zlořády plynoucí ze špatného rozdělení nebo zneužití majetku, popírá samo právo na soukromé vlastnictví, žádá naprosté vy vlastnění majetku a jeho přenesení na společnost. Proti těmto omylům učí Církev : »Je třeba pečlivě se varovat nárazu na dvojí úskalí, protože jako se popřením nebo oslabením společenského a veřejného významu práva na majetek upadá do individualismu, tak se odmítáním nebo oslabením soukromé a individuální stránky tohoto práva nutně padá do kolek- tivismu « (Pius XL, Quadragesimo anno). Naukou o sociálním poslání majetku se Církev vyhýbá omylu obou těchto krajních směrů a zaručuje spravedlivější rozdělení majetku, a tím blaho jednotlivců i společnosti. 2. Důvody této nauky Prvním důkazem pravdivosti nauky o společenském poslání majetku je člověk sám, jeho povaha vnitrně společenská. Jeho potřeby, hluboké sklony i jeho vyšší duchovní schopnosti jeví zásadní a bytnostmi zaměření k životu ve společnosti. Jen životem ve společenství s jinými může dosáhnout své lidské dokonalosti. Proto je povolán k službě společnosti, a to spoluprací na veřejném blahu, a jen jeho prostřednictvím si zajišťuje a usnadňuje blaho soukromé. 112 [pageend16]Proto také jeho práva jsou práva bytosti společenské, a proto musí být zaměřena ke společnosti. Tedy i právo na majetek musí být proniknuto duchem sociality, úctou ke společenství, a podřízeno jeho zájmům. Dalším důvodem je sám smysl a poslání hmotných statku. Z vůle Boží jsou zaměřeny k dobru a službě všech lidí. Každý má mít možnost dosáhnout jejich užíváním svého osobního cíle. » V plánu stvoření jsou totiž pozemská dobra předurčena k důstojné obživě všech lidských bytostí« (Mater et magistra, č. 107). Proto člověk, který využívá svých hospodářských zdrojů, se musí včlenit v řád Bohem stanovený a mít ohled na přirozené určení hmotných statků, jimiž byl obdařen. Jinak ochuzuje zájmy společnosti a mravně se proviňuje. Vnitřní logika těchto rozumových důkazů je důrazně potvrzena slovy evangelia, zvláště výzvami Kristovými k boháčům, aby proměňovali svá hmotná bohatství ve statky duchovní, tj. shromažďovali si zásluhy pro nebe tím, že budou ze svého přebytku udělovat potřebným (Mt 6, 19-20). Tím se však už dostáváme k třetímu oddělení této úvahy. 3. Jak se uskutečňuje společenské poslání majetku ? Na prvním místě mluví znalci o nepřímém vlivu soukromého majetku na společnost. Je-li užíváno práva na majetek v rámci mravního řádu, vykonává samočinně a nutně společenské poslání. Tak podnikatel, který zakládá továrnu, rolník, který obdělává své pole, boháč, který financuje umělecké výtvory, nepřímo se zaslouží o společnost, i když nemají výslovně na mysli veřejné blaho. Už pouhým sledováním osobních zájmů odstraňují nezaměstnanost, pomáhají rozvoji hospodářské výroby a vytváření duchovních hodnot, které po staletí mohou těšit a zušlechtovat lidského ducha. Stačí tedy normální užívání majetku podle norem slušnosti a mravnosti, aby se soukromé vlastnictví projevovalo sociálními reflexy, tj. blahodárně působilo na společnost. Mnohem důležitější je však působení přímé, dobrovolné neboli chtěné, kde majitel má výslovně na mysli také veřejné dobro. Je to sociální užívání svěřených statků, které může být uloženo mravní povinností nebo právními předpisy, tj. státním zákonem. » Právo na majetek musí být podepřeno dobrými mravy a moudrými zákony, « praví už Aristoteles (Politika II, 1263). V prvním případě je tedy společenská funkce majetku uskutečněna výkonem mravních ctností. Které ctnosti především řídí toto sdílení majetku jiným členům společnosti ? Na prvním místě je to cit bratrství a přátelství, tj. přirozená láska mezi lidmi, která je pudí sdělovat si navzájem, co mají vlastního. U křesťanů je tento přirozený sklon povýšen do nadpřirozeného řádu, stává se nadpřirozenou ctností lásky, která vede k velkorysému udělování z vlastních statků. Vedeni touto láskou prodávali první křesťané své jmění a výtěžek skládali do rukou apoštolů k službám křesťanské obce (Skt 2,45). Takové hrdinské počínání se však nevyžaduje ode všech. Jsou i jiné formy dobročinnosti, přístupné všem (jako zakládání a podpora dobročinných ústavů apod.). Nejběžnější formou dobročinnosti je almužna, tj. příležitostný dar jednotlivým potřebným, jímž se též vykonává společenské poslání majetku. Dobročinnost se může státi povinností tam, kde jsou statky nadbytečné (superíiuum), podle příkazu evangelia (Lk 11,41). Nadbytkem se rozumí vše, co není potřebné k slušnému vydržování sebe a rodiny, úměrně společenskému postavení a požadavkům svého stavu (3). Další ctností s rozhodujícím významem pro společenské užívání majetku je spravedlnosty trvalá a neochvějná vůle dát každému, co je jeho, nač má právo, které může vymáhat i zákonitou cestou. Spravedlnost směnná (iustitia commutativa) řídí plnění závazků plynoucích ze smluv ; zavazuje k náhradě škody a v hospodářském životě vyžaduje správné rozdělení vyrobených statků mezi všechny ty, kdo mají podíl na jejich výrobě (podnikatel, technik, dělník). ' Spravedlnost společenská (iustitia socialis) je ctnost, která nutí konat skutky pro veřejné blaho společností, která má právo na spolupráci všech svých příslušníků (4). » Z podnětu sociální spravedlnosti mají být majitelé a podnikatelé ochotni přispívat k rozvoji všech těch zřízení, která sice přímo směřují k dobru dělníků, avšak zároveň podporují mezitřídní svornost a společenský mír, jako např. zřizování pojišťoven, pokladen pro rodinné přídavky, společností pro stavbu levných bytů a jiná díla. — Spravedlnost žádá od velkostatkářů, aby nenechali ležet ladem značné části svého majetku ; nutí majitele kapitálů, aby investovali své peníze do veřejně užitečných podniků ; od obchodníků chce, aby dali své zboží do oběhu, místo aby je ničili ; od státu vyžaduje, aby podporoval mezinárodní obchod a neochromoval ho přehnaně vysokými cly «(5). Vedle lásky a spravedlnosti také jiné mravní ctnosti podporují užívání soukromého majetku pro blaho veřejnosti. Tak zbožnost nabádá podporovat služebníky Církve, vytvářet a udržovat díla sloužící bohoslužbě, některé svaté vedla tato ctnost k úplnému rozdělení jmění chudým, aby se mohli věnovat službě Bohu v evangelijní chudobě. Také synovská láska, láska k vlasti, vděčnost jsou mravní ctnosti, které jsou schopné nabádat k užívání majetku ve prospěch společnosti. Velmi důležitá je dále velkodušnost (magnificentia), což není pouhá štědrost, tj. jakékoliv hojné udělování ze svého jiným, nýbrž ctnost projevující se velkorysým postojem a ochotou vzít na sebe i velká vydání pro budování veřejně užitečných děl, která vzbuzují obdiv svou krásou a velikostí. Tato ctnost »prostřednictvím děl, která koná, jako budování chrámů, pomníků, parků, muzeí, výstav a jiných podniků zřejmě vychovává davy a otvírá jim vyšší obzory umění, náboženství a mravnosti. Pro nás je zde však důležitější, že tato ctnost je odtokem, jímž se rozlévá bohatství, mírní nezaměstnal i [pageend17]nost a uskutečňuje společenské užívání hospodářských statků «(6). Takové užívání nadbytečných statků schvaluje Pius XI. v encyklice Quadragesimo anno : » Použít bohatých příjmů pro díla, která skýtají velkou možnost zaměstnání, ... nejen že není po stránce mravní nedokonalé, nýbrž musí to být považováno za velký čin ctnosti velkodušnosti, který zcela odpovídá potřebám naší doby. « Tyto úvahy o »dobrých mravech« nevyčerpávají ještě celé bohatství sociální nauky Církve o právu na majetek a jeho společenském poslání. K jeho úplnosti patří ještě nauka o povinnostech státu v této oblasti, který má zasahovat » moudrými zákony«, podle uvedeného postřehu Aristotelova. Církev ví dobře, jak silná je v člověku » auri sacra fames«, nezřízená a bezohledná touha po obohacení. Proto vyžaduje, aby stát rozumnými zákony zabránil zneužívání majetku a stanovil právními předpisy povinnosti, které doléhají na majitele. Této kapitole věnujeme příští úvahu. VE VATIKÁNĚ 14. března papež Jan udělil audienci účastníkům mimořádného zasedání Organizace spojených národů pro výživu a zemědělství (FAO). V ty dny právě začal Světový týden boje proti hladu. Svatý Otec se ve svém francouzském proslovu vyslovil pro lepší využití a rozdělení lidských a hmotných zdrojů. Audienci byl přítomen generální ředitel FAO dr. Sen, oba pozorovatelé Sv. stolice při FAO, předseda Valného zasedání UNO Mohamed Zafrullah Ivhan, býv. britský ministerský předseda Atlee, býv. francouzský min. předseda Menděs-France, abbé Pierre, řada nositelů Nobelovy ceny pro fyziku, lékařství, mír i literaturu, jako belgický dominikán P. Pire, Ital S. Quasimodo, Denis R. Moriarty a další osobnosti. — 0 audienci a Týdnu boje proti hladu ve světě sse zmínili i v CSSR. Neopominuli poznamenat, že problém hladu se netýká socialistických zem í; prý ho vyřešila v podstatě i Čína. Návštěvníci z Dálného východu však svědčí o pravém opaku. V půli března se konaly v bazilice sv. Petra dvě beatifikace. 17. března byla prohlášena blahoslavenou Alžběta Anna Bay- leyová, » matka Setonová «, první rodilá Američanka, které se dostalo cti oltáře ; zemřela r. 1821 ve věku 47 let a je zakladatelkou amerických sester lásky. Ve své oslavné řeči při odpolední pobožnosti ke cti nové blahoslavené, konvertitky z protestantství, sv. Otec pravil, že Alžběta svou konverzí » obohatila dědictví, které měla už dříve, pronikla k plnému poznání pravdy, kterou opatrovala od mládí, jako by otevřela dosud uzavřenou skříň«; vybízel k trpělivému očekávání chvíle sjednocení a k příkladu věřícího života, tak aby katolíci byli svým bratřím nástrojem ke spáse. Při této odpolední pobožnosti byl v bazilice na čestném místě hned za kardinály ukrajinský metropolita mons. Josef Slipyj ; bylo to jeho první vystoupení na veřejnosti. V posledních týdnech uděloval kněžské svěcení ukrajinským a řeckým bohoslovcům. — A 19. března byla povolena úcta bl. Aloise Marie Palazzola, italského kněze z Rergama v sev. Itálii, který zakládal útulky a večerní kursy a školy pro chudé pracující jinochy a dívky; zemřel r. 1886, bylo mu 59 let. (1) Citáty z enc. » Mater et magistra « odpovídají rozdělení podle českého překladu, jak ho vydala Křesťanská akademie v Římě. (2) A. Odone S. I. Principi cristiani per lo studio della sociología, Řím, s. 266. (3) O almužně a užívání nadbytku existuje rozsáhlá teologická literatura. Srov. např. P. Bouvier, Le précepte de l’aumône, Montréal 1935. Goreux, L ’aumône et la régime des biens, v Nouv. Revue théol., Lovaň 1932. A. Brucculeri, La funzione sociale della proprietà, Řím 1952. Odone, cit. d. s. 268. (4) O povaze sociální spravedlnosti viz blíže : E, Welty OP, Herder Sozialkatechismus, Freiburg 1952, I. s. 264. A Brucculeri, La giustizia sociale, Řím 1948. (5) A. Brucculeri, La funzione sociale délia proprietà, s. 33. (6) Tamtéž, s. 34. Z. D. ve svété 19. března slavil sv. Otec své jmeniny — jmenuje se Anděl Josef Roncalli. Jménem celého katolického světa mu blahopřáli kardinálové, přítomní v Římě, už v předvečer svátku. V ten den sv. Otec posvětil základní kámen k nové koleji, kde se budou připravovat na práci v misiích studenti a boho- slovci Milánské společnosti pro zámořské misie. Kolej bude postavena v rodné vesničce sv. Otce Sotto il Monte, blízko usedlosti rodiny Roncalli. V posledním březnovém týdnu zasedala už podruhé komise pro koordinování sněmovních prací. Zběžně probrala předlohy, které už jednotlivé koncilové komise přepracovaly podle posledních pokynů, např. předlohy o výchově kněží a o katolických školách, o lepším rozdělení kněží, o laickém apoštolátě, o vztazích mezi biskupy a římskou kurií, o náboženské výuce věřících, o řeholních společnostech, o východních katolických církvích, o Božím zjevení a o ekumenickém hnutí. Byla též přečtena prozatímní předloha o přítomnosti Církve v dnešním světě ; v této předloze se podává odpověď Církve na ožehavé otázky, jež hýbají dnes světem, jako o ceně lidského života, o důstojnosti lidské osoby, o sociální otázce a o míru. Na jedno zasedání přišel též sv. Otec. Oznámil přitom, že zakládá komisi 28 kardinálu, která je povelena revisí církevního zákoníku ; jejím předsedou je kard. Petr Ciriaci, prefekt kongregace koncilové, někdejší apoštolský nuncius v Praze. Založením komise pro revizi církevního zákoníku sv. Otec začíná uskutečňovat své třetí velké rozhodnutí, kterc učinil 25. ledna 1959. Tehdy ohlásil synodu římské diecéze — konala se koncem ledna 1960 — nový všeobecný sněm a úpravu církevního zákoníku. 20. března zemřel v jedné nemocnici v Havaně na Kubě kard. Manuel Arteaga y Betancourt ve věku 83 let. Havanským arcibiskupem byl od r, 1941 a kardinálem od r. 1946. I on se zprvu stavěl kladně ke Castrovč revoluci; když ale viděl, že v ní nabývají víc a více vrchu živly komunistické a nepřátelské Církvi, neohroženě protestoval, zvláště proti neoprávněnému zatčení a vypovězení biskupů, kněží i řeholních sester. V dubnu 1961 po nezdařeném vojenském vpádu se utekl na argentinské velvyslanectví. Odtamtud byl v únoru m.r. pře- stalo se doma, v exilu a jinde 114 [pageend18]Vezen do nemocnice, v níž zemřel. Třebas pohřeb nebyl ohlášen veřejně, sešlo se na 1500 lidí. — Kardinálský sbor má nyní 82 členů : 29 z Itálie a 53 z jiných zemí. Pověřenec Vysokého komisaře Spojených národů pro uprchlíky v Itálii dr. R. Terillon navštívil vatikánského státního tajemníka kard. Hamléta Cicognaniho a odevzdal mu pro sv. Otce gramofonovou desku s písněini, které nahráli přední západní umělci chansonové hudby, jako Louis Armstrong, Bing Crosby, Doris Day, Edith Piafová, Kateřina Valentová a Elly Fitzge- raldová. Deska » All Star Festival« je vydána ve prospěch uprchlíků. Dr. Trevillon děkoval sv. Otci a Svaté stolici za veškeru pomoc a podporu při řešení bolestné otázky uprchlíků. Zasedáním Konference o konsulárních stycích, která začala začátkem března ve Vídni, byla přítomna zvláštní delegace Sv. stolice, vedená mons. Augustinem Casarolim, podsekretářem kongregace pro mimořádné církevní záležitosti. V měsíci březnu meh svůj koncert v Římě České noneto a Smetanův kvartet. Oba koncerty měly velký úspěch. Snad ironií osudu bylo vedle návěští o koncertu Smetanova kvarteta oznámení, že dva dny potom bude s římským orchestrem Akademie svaté Cecílie hrát náš úspěšný pianista exulant Rudolf FirkuŠný. Velikonoce ve Vatikáne Obřadům Svatého týdne sv. Otec byl i letos přítomen mezi svými římskými věřícími a v kruhu tisíců poutníků. Na Květnou neděli sestoupil do baziliky sv. Petra : posvětil palmové a olivové ratolesti a pak byl nesen na přenosném křesle v liturgickém průvodu hlavní lodí, středem koncilového sálu. — Darem sv. Otce všem lidem dobré vůle k letošním velikonocům byla nová encyklika » Pacem in terris — Mír na zemi « ; byla uveřejněna na Zelený čtvrtek a jedná o tom, jak uspořádat společenský řád podle požadavků pravdy, spravedlnosti, lásky a svobody, aby ve světě nastal pravý, trvanlivý mír. Encyklice, která vyvolala ve světě velký ohlas, budeme věnovat pozornost v příštím čísle. Na Zelený čtvrtek v odpoledních hodinách Jan X X III. sloužil mši svátou v Sixtinské kapli za přítomnosti členů vatikánského diplomatického sboru. On sám rozdával svaté přijímání. Po mši svaté k přítomným diplomatům krátce francouzský promluvil : opakoval Kristovo poslední přání, aby se jeho učedníci a všichni, kdo v něho uvěří, měli navzájem rádi. Připomněl Kristův příklad pokory a vyzýval vládce národů, aby svůj úřad považovali za službu svým bratřím. Na Velký pitek v bazihce sv. Petra se zúčastnil obřadu odhalení svátého kříže a jako první přistoupil k jeho uctění. Pak z rukou celebrantových přijal svaté přijímání. — Na Bílou sobotu dopoledne zavítal mezi francouzské universitní studenty do Sixtinské kaple, kteří se tam modlili Temné hodinky. Dva z nich přijali svátost křtu při obřadech velikonočního bdění. A večer pronesl své velikonoční rozhlasové poselství k věřícím a všem Údem ; vzpomněl II. vatikánského sněmu a právě vydané encykliky » Pacem in terris«, pak vyzýval k velkodušné pomoci všem potřebným a nakonec všem věřícím přál požehnané velikonoce. Úryvky z poselství přinášíme na str. 102. Na Hod Boží velikonoční v poledne sv. Otec z hlavního balkónu svatopetrské baziliky udělil své slavné apoštolské požehnání na půl miliónu Římanů, poutníků a turistů, kteří se shromáždili na náměstí, a dalším miliónům rozhlasových a televizních posluchačů. Předtím ještě krátce italsky promluvil. Pravil, že zmrtvýchvstání Kristovo dává všem Údem nový životní program: ne smrt, ale život; ne lež, ale pravdu; ne rozdělení, ale m ír; ne sobectví, ale lásku. Velikonoční radost má zářit z našich slov i skutků, tak aby oživující síla křesťanství se šířila do všech odvětví života a tam vnesla obnovný kvas spravedlnosti a lásky. Nakonec sv. Otec ještě přál radostné veUkonoce přítomným i posluchačům celkem v 28 řečech, též habešsky, turecky, arabsky, čínsky, japonsky, česky a slovenský. — Jsme opravdu vděčni sv. Otci za tento nový projev blahosklonnosti vůči našim národům. V ČESKOSLOVENSKU NÁBOŽENSKÉ ZP R ÁVY Nejstarší dochované zmínky o liturgickém slavení sv. Cyrila a Metoděje v českých zemích jsou z 2. pol. 14. století. Souvisí to asi s tím, že za vlády Karla IV. byla z Říma přenesena část ostatků pro jejich oltář ve Svatovítském velechrámu. U tohoto cyrilometodějského oltáře, který se poprvé připomíná r. 1367, se sloužívala mše svátá za matku Karla IV. EUšku Přemyslovnu. I v olomouckém chrámu sv. Václava nacházíme oltář soluňských bratří už r. 1360. • 25. března tomu bylo 910 let, co zesnul sázavský opat sv. Prokop. Za svátého byl prohlášen v Římě r. 1204. • 12. března zemřela v Charitním domě v Bílé Vodě Marie Nesvadbová, zakladatelka a generální představená sester metodějek. Pohřbena byla 15. března na Velehradě. O návštěvě Adžubejových manželů u sv. Otce se v CSSR dově- děU z tisku i rozhlasu, a to ještě téhož dne 7. března, ale že papež dostal Balzanovu mírovou cenu, až za týden po jejím udělení; také okamžitě uveřejniU obsah blahopřejného poselství Chru- ščovova a odpověd sv. Otce. • Lidová demokracie z 16. března uveřejňuje odpověd prof. ThDr. Kotalíka na otázku v CSSR velmi bolestnou : Proč Církev odmítá pohřeb žehem. Prof. Kotalík udává správné důvody a jakoby mimochodem naznačuje, že otázku mohou vyřešit, tj. předložit Svaté stolici, jen společně biskupové. V CSSR, zvláště v městech, je pohřeb žehem skoro předepsán: příbuzní, kteří chtějí dát pohřbít svého zemřelého do země, musí zaplatit vysoké poplatky, i kdyby snad zemřelý měl právo na pohřeb zdarma. Kněží jsou tak donuceni odmítnout církevní pohřeb před spálením nebo sloužit za zemřelého mši svátou jen zcela soukromě. • Bratislavská Pravda píše o dalším naprostém neúspěchu propagandy proti náboženství mezi členy strany: řada členů chodí na stranické schůze přímo z kostela, s modlitební knížkou pod paží... • Týdeník » K v ěty « ve svém článku k výročí komunistického puče se zmiňuje též o olomouckém světícím biskupovi mons. Stanislavu Zeloví ; mons. Zela zůstal ve vězení i přes všechny amnestie posledních let. Teprve nyní v únoru prý byl propuštěn, ale samozřejmě si musí hledat občanské zaměstnání, nebo bude poslán do nějakého starobince. • Týdeník církve československé Český zápas přinesl článek o hospodářské soběstačnosti církve. Článek jako by připravoval na dobu, kdy stát přestane poskytovat podpory církvím, kterými se v zahraničí tolik chlubí, třebas předtím sám všechno církevní jmění zabavil. • V Lipsku vyšla kniha o barokních Čechách ; má 200 stran a 330 vyobrazení, většinou církevních staveb. Baroko nazývá autor Heinrich Gerhard Franz speciálně českým stavebním uměním, » Narození dítěte je proti domovnímu řádu? « píše Rudé právo z 14. února. V Olomouci postavili moderní » hotelový dům <c, ale nájemci, manželé, se museli zavázat, že nebudou mít v domě děti. Na tuto smlouvu se odvolávali též v žádosti o přerušení těhotenství. Rudé právo i rozhlas sice toto jednám odsoudili, ale lepší řešení nepodali. A ve Vysílání pro ženy byla 15. března reportáž o trampotách lékaře dr. Dubače — nečlena strany, Rohu atd., tedy asi muže věřícího — který se svými třemi dětmi a ženou musí bydlet v jediné místnosti. • Klesající porodnosti je věnováno víc a více pozornosti v denním tisku. Po článcích velebících pokrokovost zákona o přerušení těhotenství nyní na čtenářky ženských časopisů a obrázkových týdeníků hledí boubelatá kojeňátka a rozkošná batolata. Redaktoři připomínají dospělým, oč přicházejí, když se vzdávají radostí mateřských a otcovských. Ukazuje se na některé příčiny, že 115 [pageend19]ANGLIE. —- Ze vzpomínky na 12. výročí internace českého primasa mons. Berana. Pan arcibiskup T. D. Roberts S. J. rozžíhá svíci, která připomínala jeho stále trvající utrpení. lidé nechtějí mít děti, ale bojí se přiznat, že zklamal celý systém. Svobodné slovo z 27. března ve svém úvodníku si slibuje mnoho k upevnění rodiny od nového rodinného zákona, který má vstoupit v platnost r. 1964. Také v ČSSR "chystají CM oslavy V ČSSR letos neoslavují cyrilometodějské jubileum jako výročí příchodu křesťanství do naší vlasti; oslavy mají heslo » Velká Morava, tisíciletá tradice státu a kultury <c, a hlavní motiv velké výstavy v Brně zní : » Velká Morava —■ první společný stát Čechů a Slováků «. Oslavuje se 1100 let od příchodu byzantské mise na Moravu a od základů slovanského písemnictví. Světu se má ukázat, že Velká Morava, první západoslovanský stát, byl kvetoucím státním útvarem, rovnocenným partnerem politických a kulturních sil tehdejší Evropy ; kdežto např. tehdejší Paříž se rozkládala na 18 hektarech, moravské sídliště zabíralo plochu 100 ha. A v těchto rozsáhlých městských sídlištích kvetla vyvinutá řemesla a důmyslné klenotnické umění. Doposud se nalezlo 16 zděných církevních staveb a zjistila i pokročilá zemědělská výroba. Záštitu nad oslavami má ČSAV, která je též organizuje. Začnou 17. srpna v Brně, kde bude otevřena velká výstava, a budou zakončeny mezinárodním zasedáním slovanských archeologů v Nitře 1. října. V Mikulčicích a v Nitře mají být v druhé polovině srpna uspořádány » Dny družby «, oslavující myšlenku česko-slovenské vzájemnosti. Na brněnské výstavě » Velká Morava « budou shromážděny všechny nejvýznamnější objevy z 8. a 9. století; např. před průčelím Domu umění bude vystavena rekonstrukce dvouapsidové rotundy, svědčící o stavebnickém mistrovství tehdejší doby, a uvnitř modely nej významnějších nálezišť z Mikulčic, Pohanská a Starého Města. Z objevů v Nitře a okolí budou do Brna zapůjčeny především keramické nálezy a tzv. podunajské šperky,model hrnčířské pece z Lupky u Nitry a model sklářské pece, objevený přímo v Nitře. Celá brněnská výstava bude později převezena do Nitry a vystavena v parku pod hradem. V létě příští rok ji uvidí návštěvníci v Bojnicích. Na výstavě v Brně budou též návrhy, které víc než 100 architektů zaslalo k celostátní soutěži na postavení památníku v Mikulčicích. O náboženských oslavách cyrilometodějského jubilea se z tisku nedovídáme nic. Zdá se, že je oslaví na Velehradě, který je dědicem někdejšího Velehradu Rostislavova. Kostel ve Starém Městě, postavený pravděpodobně nad chrámem, v němž sloužíval sv. Metoděj, bude změněn v památník a muzeum. Program do cyrilometodějského roku dal kněžím Plojhar na schůzi rozšířeního ústředního výboru CMV v Praze 12. února: vypořádat se s některými obtížemi » objektivními i subjektivními «, ale to právě prý je náplú socialistického života a elánu. Koncil dal » mírovým a vlasteneckým« kněžím za pravdu. Jako shromáždění Otcové směli podat své výhrady proti předlohám, tak prý i oni mají právo říci své slovo... Recenzi sborníku » Solunští bratři« přinesla též Lidová demokracie. Všímá si téměř výhradně studie prof. dr. J. Cibulky. — Mezinárodní vědecké konference k výročí příchodu sv. Cyrila a Metoděje mezi Slovany se konají podle LD z 2. března též v Sofii, Salcburku, Wiesbadenu, ve Vatikánu a v Clevelandu v USA. — Lid. demokracie přinesla obrázek návrhu akad. malířky Ludmily Jiřincové, jak budou vypadat dve známky » K výročí 1100 let Velké Moravy « : první má jako motiv mapu moravsko- slovenského území ohraničeného m ísty: Hradiště, Rajhrad, Staré Zámky u Líšně, Strachotín, Staré Město, Znojmo a Nitra. Tato místa jsou symbolicky svázána prstenem, který byl nalezen při vykopávkách u Mikulčic. Barva známky je zelená, její hodnota bude 30 h, nápis je slovenský. Druhá známka v hodnotě Kčs 1,60 ukazuje obraz jezdce z nálezů ve Starém Městě. Barva známky bude lišejníkově žlutá, nápis je český, Cs. komunisté nemohli přejít mlčením letošní cyrilometodějské jubileum, ale ani nechtěli připustit na známkách náměty náboženské. A tak vydávají známku archeologickou. Ba na známkách se nesmělo objevit ani jméno našich věrozvěstů. Nápis » K výročí 1100 let Velké Moravy« je falšováním skutečnosti, protože Velká Morava existovala už několik desítek let před r. 863. RŮ ZN É ZP R Á V Y Jako jinam i do ČSSR jaro přicházelo velmi bázlivě. 23. března měli krásný zimní den někde až s 16 stupni pod nulou, a den předtím museli v horách znovu vytáhnout sněhové pluhy; sníh padal i v Praze a nehody na ulicích si vyžádaly šest lidských životů. Jen pomalu a postupně mohla být proto odvolávána mimořádná úsporná opatření. Od 1. dubna zůstávají v platnosti jen pro průmysl, nevýrobní sektor, domácnosti a maloobchod. V rozhlase přiznávali, že situace v proudu bude stále svízelná, také proto, aby se nashromáždila na příští zimu zásoba proudu a nedošlo k podobné kalamitě; třeba plně využívat nočního odběru proudu a organizovat práci pro druhé a třetí směny. » Dočasná « vládní komise na Ostravsku pracovala ještě koncem března. Vypravil se tam nakonec sám Novotný : v projevu přiznal vážné těžkosti v národním hospodářství, nabádal k plnění plánů a úkolů v náboru mládeže, ale přiznal, že někteří srovnávali » nábor « s poměry za feudalismu, kdy )) pán « určoval zaměstnání poddaných. Jeho řeč naznačovala, že dojde k jakémusi ideologickému sešroubování: » Nedovolíme, aby různými dvojsmyslnými výrazy byl napadán těžce vybojovaný socialistický řád... V ideologii není možná jakákoliv střízlivost, jakékoliv mírové soužití.« O náboru mládeže do některých hospodářských odvětví se psalo a mluvilo mnoho ; bylo vidět, že lidé se způsobem » rozmisťování« nebyli spokojeni. V rozhlase věnovali těmto otázkám několik besed s posluchači a nejednou přečetli i dotaz nebo protest, který musel být pro komunisty dost trapný, např. že na některých místech, když šlo o to dovolit dítěti studium, napřed se ptali, z jaké rodiny je, a pak teprve na jeho schopnosti; v Živých slovech 17. března přiznali, že při kádrových posudcích naprosto nezbytných při hodnocení dítěte došlo k jasným křivdám vůči dětem »třídních nepřátel«. Podle nových předpisů pro umisťování absolventi vysokých škol musí nejméně na tři roky na místo, které jim bylo určeno; ukončení této tříleté »praxe« je vyznačeno v občanském průkazů studenta ; tam už předtím škola poznamenala, kam stu116 [pageend20]dent musí jít pracovat. Není divu, že » umístěnku« nazvali dekretem na deportaci. V r. 1961 nenastoupilo na » doporučená « místa přes 400 vysokoškoláků a na dva a půl tisíce absolventů odborných středních škol. Zimní nákupní a maloobchodní cena vajec zůstala i po 21. březnu ; za 1 kg se při odevzdání dostane 18 Kčs. Tato vysoká cena má být vzpruhou, aby se družstva i záhumenkáři vyrovnali s dodávkovými dluhy; k 10. březnu činil schodek v nákupu kolem 60 miliónů vajec. Chyběly též desetimilióny litrů mléka, třebas si v mnoha družstvech pomáhali vodou... Málo prý odevzdávají především soukromě hospodařící rolníci a záhumenkáři. Mlékárny musely omezit výrobu smetany a sýrů. • Do 27. března odcestovalo z CSSR nebo přijelo prostřednictvím Čedoku 26 tisíc osob. Asi 211 000 čs. občanů pojede letos do zahraničí a ze zahraničí se čeká čtvrt miliónu návštěvníků. Ústřední ředitel Čedoku v rozhovoru s redaktorem Práce si stěžoval na malou kapacitu hotelů, na nedostatky v ubytování a stravování. Novinkou jsou zájezdy na Kubu koncem září a v listopadu. • Strážnické slavnosti lidového tance a zpěvu vyvrcholí letos ve dnech 5. až 7. července. V těch dnech bude ve Strážnickém zámku uspořádána výstava na parně £ 250. výročí smrti Juraje Jánošíka. Jánošíkovi je věnován dvoudílný barevný širokoúhlý film a 30 metrů vysoká socha, kterou pro Vrátnou Dolinu vytvořil Ján Kure. • 26. května vstoupí v platnost nový jízdní řád. V letních měsících bude jezdit nový rychlík Lipsko-Praha-Budapeš£. Spojení mezi Prahou a Moskvou je zkráceno o dvě hodiny a bude jezdit pouze místenkový vlak. Ve vnitrozemské dopravě bude postupně rušena I. třída a dojde k snížení kuřáckých oddělení. • 43,5% všech pracujících jsou ženy. Nejvíce jich pracuje v průmyslu, v zemědělství tvoří někde až 80%. V Praze je přes 25 000 pouličních svítilen, z nichž přes 5000 je dosud na plyn. t V roce 1961 zemřelo v CSSR na rakovinu plic a dýchacího ústrojí 4807 lidí, z toho 4206 mužů a 601 žen; je to značný vzestup proti roku 1955, kdy na tyto choroby zemřelo celkem 2750 nemocných — 2308 mužů a 442 žen. Vina se dává hlavně zvýšenému kouření cigaret. • Ředitel Cs. cirkusů v Horních Počernicích prohlásil, že kůň se u nás stává zvířetem exotickým: je snadnější opatřit pro cirkus dobrou skupinu lvů než dobré koně. • Od listopadu do ledna chytili v CSSR na 14 000 zajíců, 10 000 koroptví a 3 500 bažantů a prodali je živé do zahraničí. • Do dvou let má být zalesněna celá pláň Strahov — Bílá Hora. • Minulý rok bylo Radě NVP v Praze podáno 5630 stížností. Nejvíce si lidé naříkali na jakost práce v Kovoslužbě, Osvobozené domácnosti a Kadeřnictví. V odvětví obchodu působily největší nespokojenost Uhelné sklady, zejména pro nedodržení dodacích lhůt. • Podle posledního průzkumu klesá v Praze podstatně zájem o služby dámských kadeřníků. KU LTURNÍ ZPRÁVY Státní nakladatelství krásné literatury a umění vydalo loni nádhernou knihu (s úvodem ovšem tendenčním) : Albert Kutal,» České gotické sochařství 1350-1450 «, která tvoří protějšek Matěj čkovy » České malby gotické «. Vázaná v hrubém plátně stojí 85 Kčs. • Na začátku března byly pořádány dva koncerty k 87. narozeninám Jindřicha Jindřicha, oba za osobní účasti umělcovy: v domě umělců v Praze a v Městském divadle na Kladně. • Čelný český botanik Bohumil Němec se dožil 90 let. • Ze£ Mikoláše Alše a náš nejlepší znalec jeho díla Emanuel Svoboda oslavil své osmdesátiny. • Vyšlo 1. číslo Československého terminologického časopisu, orgánu Cs. ústřední terminologické komise. Vydává pro celou republiku Slovenská akademie věd za hlavní redakce Jána Horeckého. Podle jmen se zdá, že v hlavní redakci jsou čtyři Češi a tři Slováci. • 6. března oslavila pětasedmdesátku dramatická umělkyně a spisovatelka Eva Vrchlická, dcera básníka Jaroslava Vrchlického. • Ve Státním pedagogickém nakladatelství vyšly tři vědecké práce o cikánstině: mluvnice, učebnice a slovník cikánštiny, které napsal dr. J. Lípa, První mluvicí a slovník cikánštiny vydal už r. 1821 český obrozenecký básník A. J. Puchmajer, po něm v letech 1887 až 1892 brněnský profesor J. Sova. Práce dr. Lípy vycházejí z cikánského nářečí používaného v okolí Humenného na Slovensku, protože tímto nářečím mluví v CSSR nejvíce cikánů. Slovník cikánštiny obsahuje více než 2600 nejběžnějších slov. • V Praze zemřel 17. března Alois Salda ve věku 91 let. Byl to bratr literárního kritika F. X . Saldy. • 1. dubna 1943 skončilo v Dachau utrpení pelhřimovského děkana F. B. Vaňka, autora křemešnické idyly Na krásné samotě, která vyšla právě před 25 lety. • Nakladatelství Kalich v Praze ukončilo II. díl Biblické konkordance (L-P) za redakce Miloše Biče a J. B. Součka. Je to slovní konkordance Kralické bible. • Pod kostelem sv. Michaela ve Starém Městě u Uherského Hradiítě byly objeveny základy zděné rotundy. Je to už čtvrtá předrománská velkomoravská rotunda objevená v povodí Moravy. • Před 100 lety byla v Praze založena Umělecká beseda : sdružení českých literátů, výtvarníků a hudebníků. U zrodu literárního oboru stáli Y. Hálek, K. J. Erben a J. Neruda, prvním starostou hudební větve byl Bedřich Smetana, • Po dvou letech prací byla ukončena oprava Prašné brány v Praze. Byla postavena v letech 1475-83 v místech hradebního příkopu jako součást královského dvora. Stavěli ji Václav ze Zlutic a Matěj Rejsek. Úplně však byla dokončena až koncem minulého století architektem Josefem Moekrem, budovatelem nové části Svatovítského velechrámu. V EXILU A JINDE VE SVĚTĚ NĚMECKO. — 22. března se v Mnichově konala schůzka ředitelů národnostních duchovních správ exulantů v Německu. Porad se zúčastnili i ředitelé české a slovenské duchovní služby, dr. A. Heidler a prof. dr. V. Bucko. Zástupci Kanceláře katolické mládeže v exilu, pánové A. Kunzmann a L. Sourek, kteří se ujali organizace celého dne, vysvětlili duchovním správcům různé možnosti, jak získat podporu úřadů Spolkové republiky pro práci s mládeží. Bohužel se naráží zvláště na jednu překážku : praktické potřeby a konkrétní Ynožnosti exulantů nelze vždy vtěsnat do škatulek úředních předpisů, které jsou podmínkou hmotné podpory ze státních prostředků. U německých úředních míst, zvláště u dnešní bavorské vlády, nechybí zásadní ochota pomáhat uprchlíkům z Východu v jejich náboženské a kulturní práci. Dokladem této ochoty byl i slavnostní oběd, který bavorská zemská vláda, zastoupená státním sekretářem H. Schützern, uspořádala tentýž den pro ředitele národnostních duchovních správ v mnichovském hotelu Continental. Obědu se zúčastnili zástupci bavorských ministerstev, se kterými se duchovní správci exulantů mohou setkat při své práci. V odpoledních hodinách přijal ředitele národnostních duchovních správ mnichovský arcibiskup kardinál Döpfner. Věcným tónem s nimi pohovořil o situaci Církve za železnou oponou a o významu duchovní správy v mateřské řeči pro exulanty. Oznámil jim, že svým pověřencem pro duchovní správu cizinců v mnichovské arcidiecézi jmenoval kanovníka Oskara Jandla. ANGLIE. — 10. března, ve dvanácté výročí odvezení pražského arcibiskupa mons. Berana z jeho paláce, byla zpívaná mše svátá v chrámu neposkrvněného početí P. Marie na Farmstreet. Sloužil ji dp. Rochla v přítomnosti pana arcibiskupa T. D. Robertse S. J., který též pronesl kázání. Přede mší svátou pan are. Roberts zažehl svíci ovinutou ostnatým drátem » Amnesty Candle«, která symbolicky připomínala přítomnost mons. Berana. Velký počet věřících, a zvláště dětí, přistoupilo k sv. přijímání; obětovali je za všechny, kdo trpí pro vyznávání víry. O slavnosti referoval londýnský tisk a rozhlas domů. 117 [pageend21]NĚMECKO* —■ Kard. Döpfner v kruhu ředitelů národnostních duchovních správ exulantů v Německu. Po pravici kardinála náš dr. A. Heidler, po levici Luboš Sourek, sekretář Kanceláře kat. mládeže v exilu. Druhý laik v skupině je pan A. Kunzmann, ředitel Kanceláře. 24. března při pravidelných bohoslužbách uspořádali naši krajané sbírku na Fond boje proti hladu v rámci akce, konané na celém světě. ŠVÝCARSKO. — V Bernu se dožil šedesáti let 7. března dr. František Glaser, známý katolický žurnalista, rodem z Prahy, býv. čs. tiskový atašé a dopisovatel předních švýcarských novin. Píše v nich často též o ČSR. Blahopřejeme, alespoň dodatečné. MAĎARSKO. —• 22. března vyhlásila maďarská vláda rozsáhlou amnestii, která se vztahuje též na osoby, které se dopustily vážných provinění » v době kontrarevoluce« (tj. za národního povstání proti komunistům v posledních říjnových dnech r. 1956). Podle zpráv tiskových kanceláří byli propuštěni všichni knězi, až na několik málo. Jak řekl výslovně jeden maďarský představitel, amnestie se nevztahovala na kard. Mindszentyho ; od nezdařeného povstání dlí na americkém velvyslanectví. USA. — Svaz českých katolíku koná letos svůj výroční sjezd ve dnech 8. a 9. července ve farnosti bl. Anežky České v Chicagu, jejímž farářem je kaplan Svazu mons. Martin Křižka. Účastníci sjezdu budou v předcházejících dnech přítomni vyvrcholení oslav 1100. výročí příchodu sv. Cyrila a Metoděje mezi naše předky ■— bude to při opatství sv. Prokopa v Lisle —• a hned po sjezdu mohou odjet společně na cyrilometodějskou pouč do Říma, Naši katoličtí krajané ve státě Severní Dakota, kde je stále několik českých farností, chystají společnou cyrilometodějskou slavnost v kostele sv. Jana Nepomuckého v Písku v neděli 23. června. Slavné bohoslužby i kázání si vzali na starost čeští kněží uprchlíci. Hlavní oltář bude ozdoben uměleckým obrazem našich věrozvěstů od akademického malíře Muchy. V sakristii kostela sv. Jana Nep. visí členský diplom odbočky Apoštolátu sv. Cyrila a Metoděje, podepsaný arcibiskupem olomouckým dr. Ant. C. Stojanem. 20. března zemřel po delší nemoci ve věku 91 let Josef J. Janda, záslužný pracovník v krajanských katolických spolcích. R. 1914 byl zvolen předsedou Sdružení českých katolíků, předchůdce to dnešního Svazu, které za I. světové války založilo dobročinnou akci Cyrilometodějský fond pro stižené válkou v Čechách a na Moravě. Neustále zastával nějakou odpovědnou funkci v krajanských katolických spolcích. Dlouhá léta byl též pokladníkem Svazu. Po Polácích a Slovácích postaví svou národní kapli v Národní svatyni neposkrvněného početí P. Marie ve Washingtoně i Li- tevci. Kaple bude zasvěcena P. Marii Siluvské, k níž na Litvě se nejvíce putovávalo. ŠPANĚLSKO vydalo příležitostnou známku k II. vatikánskému koncilu. Už v listopadu byla vydána série 15 známek s motivy patnácti tajemství sv. růžence. Španělsko vydalo 160 známek s obrazem P. Marie, první r. 1930. Nej starší známka s P. Marií pochází z r. 1867 a vydaly ji pošty Ostrovů svaté Panny — Virgin Island. Nej bohatší sbírku s mariánskými motivy má Švýcar Eduard Ruttiman ; jeho sbírka čítá 1500 kartotékových čísel. ★ ★ ★ ZA DAR HROMNIČEK KATEDRÁLÁM NAŠICH ZEMÍ poděkovali svátému O tci: z U S A : zástupce CML ; Svaz českých katolíků; Čs. orel; Čs. národní rada americká a Rada svobodného ČSR; z KAN AD Y : čeští jezuité, kteří pracují mezi našimi krajany v Kanadě; z AUSTRÁLIE : zástupce CML v Melboumu ; z R AKO U SKA: Jednota sv. Metoděje; Čs. lidové sdružení; české velkopřevorství řádu maltézských rytířů a Menšinová rada české a slovenské větve. Menšinová rada poslala opis svého dopisu též vídeňskému arcibiskupovi kard. Kónigovi. Píše mj. : » Z plna srdce si přejeme, aby svíce připomněly československému lidu slavnou minulost, aby mu dodaly naděje do budoucnosti a byly důkazem, že křesťanské vyznání přispívá k obnově bratrství a lásky mezi slovanskými národy a lidmi celého světa, k obnově svobody člověka a sociální spravedlnosti pro všechny « ; z N S R : vedoucí duchovní správy mezi českými uprchlíky a představitel Svazu slovanského orelstva. Bývalý vyslanec ČSR v Itálii Vladimír Vaněk blahopřál sv. Otci k udělení Bahanovy ceny míru. Letní táboř pro děti, které neumějí česky Uspořádá jej Křesťanská akademie spolu s » Komité svobodných Čechoslováků v Nizozemí« od 5, do 24. srpna v zámku Bogharen u Maastrichtu v jihovýchodním Holandsku. Mohou se ho zúčastnit děti ve věku od 8 do 14 let, hoši i děvčata, jejichž otec nebo matka jsou krajané a přejí si, aby se děti naučily nebo alespoň rozuměly česky nebo slovenský. Pobyt na táboře je zdarma. Rodiče hradí pouze cestovné na tábor a zpět. Vděčně bude přijat libovolný dar. Vedením jsou pověřeni čeští salesiáni. Informace podá : P. Vojtěch Hrubým Sále- siani, Via Marsala 41, Roma, Italia. DALŠÍ TÁBORY LETOS USPOŘÁDAJÍ : Čs. dálková škola v exilu : v Německu a Norsku ; Křesťanská akademie: tábor pro děvčata od 5. července do 4. srpna; tábor pro hochy od 20. července do 18. srpna. (Oba tábory jsou v Itálii.) CML v Anglii ; v St. Mary’ s, New Romney od 16. do 30, srpna. CML v Kanadě na svém letovisku » Svatý Hostýn « u jezera Duffy. 118 [pageend22]p o z n á m k y Hold domova sv. věrozvěstům Soluňstí bratři. Vydala Česká charita v Praze 1962. Vázané v plátně, 246 stran, cena 35 Kčs. Už jsme se krátce zmínili (NŽ 1963, 44) o obsahu tohoto sborníku. Proto zde chceme jen upozornit na nejdelií (73 stran) a nej cennější příspěvek prof. dr. Josefa Cibulky o prvních třech velkomoravských kostelích v Mikulčicích u Hodonína. — První stopy slovanského osídlení v těch místech ukazují zřetelně k době před r. 700. Bylo založeno hradiště chráněné dřevěnou hradbou a několik jiných staveb dřevěných. Na konci VIII. století, tj. v rané době velkomoravské, bylo hradiště obehnáno hradbou a vnější mohutnou kamennou zdí, stavěnou na hlínu. Brzo potom, na začátku stol. IX ., byla tam postavena budova z kamene a na maltu. Je to velmi pravděpodobně nejstarší tamější kostel, vzniklý tedy zhruba 60 let před příchodem sv. Cyrila a Metoděje. Nebyl však asi úplně dokončen: podle vykopávek se zdá, že se jedna část za stavby zřítila, protože byl stavěn na pískovém terénu. Proto další kostel je umístěn o něco dále. Vznik tohoto druhého mikulčické- ho kostela je kladen asi k roku 820. Ale ani ten netrval dlouho, a více méně na' jeho půdorysu byl pak zbudován kostel třetí, a to ke konci 1. polovice IX . století, zcela jistě ještě před příchodem svátých bratří na Moravu. Při archeologickém zkoumání zbytků těchto tří mikulčických kostelů byl objeven » hrob ve stěně«, jak podle nejstarších zpráv byl pochován sv. Metoděj. Zprvu se myslilo, že je to on. Prof. Cibulka však tento názor nepřijímá, mezi jiným i z toho důvodu, že první moravský arcibiskup byl pochován ve svém hlavním chrámu, » ve velikém moravském kostele«, jak píše tzv. proložní legenda, kdežto žádný z mikulčických kostelů nepatří k největším velkomoravským kostelům dosud prozkoumaným, » Hrob ve stěně « v mikulčickém kostele náleží nějakému velmoži, pravděpodobně zakladateli kostela. Podrobným rozborem tvarů a stavební techniky všech dosud objevených velkomoravských kostelů dospívá Cibulka k závěru, že na Moravě působili iroskot- ští misionáři už nejpozději kolem roku 800, ale že se u nás šířilo v 1. polovině IX . století i křesťanství z Východu, takže vlivem těchto předcházejících misií » byla na Moravě vzdělána tolik vyspělá vrstva slovanského duchovenstva i obyvatelstva, že dovedla pochopit, přijmout a osvojit si neskonale vyšší a náročnou kulturu, jejímiž prostředníky a tvůrci byli Konstantin-Cyril a Metoděj« (str, 159). Cibulkova skvělá práce je zakončena přehledem nej důle šitějších odkrytých velkomoravských kostelů podle jejich hlavních typů a příznačných prvků. Nejstarší z nich je kostel v Modré u Velehradu ze samého prahu IX . století. Všechny byly postaveny mezi roky 800-900 na území nynější jižní Moravy. Po skončení recenze si na vysvětlení posledních slov připomeňme ještě toto. Ředitel brněnské odbočky Archeologického ústavu ČSAV doc. dr. Josef Pou- lík, který od r. 1954 vede mikulčické vykopávky a o nějž se Cibulka opírá, kloní se k názoru (v knížce » Velkomoravské hradiště Mikulčice « z r, 1962), že právě tato tvrz byla ona )> nevýslovná pevnost Rostislavova « z r. 869, o které se zmiňují Fuldské letopisy. Nasvědčuje tomu mohutně opevněný knížecí hrad a k němu se přimykající dílčí opevňo- vací sídla i kostely, jichž bylo v Mikulčicích objeveno už deset. Rezidence moravského arcibiskupa Metoděje se podle Poulíka nacházela v oblasti Starého Města u Velehradu, jak pro to mluví i objev zdvojeného biskupského kostela v Sadech. Protože se však ta » nevýslovná pevnost Rostislavova « nazývá v uvedených Letopisech Dovina, někteří historikové ji ztotožňovali s Dě- vínem nad soutokem Moravy s Dunajem u Bratislavy. Avšak výzkumy na Dě- víně, prováděné slovenskými archeology v posledních letech, jasně ukázaly, že osídlení z velkomoravského období je tam velmi slabé. Bylo to nepochybně jen pohraniční hradiště. , Je víc než pravděpodobné, že příští léta nám přinesou nová překvapení, protože dosavadními výzkumy v Mikulčicích byla odkryta plocha asi 14 000 ma, to je pouze čtvrtina z celkové vnitřní plochy hradiště, které se rozkládá na šesti hektarech. Ondřej M . Petrů Slova, jež bolest neprohřejí Poperovo básnicky prožité pojetí času, jak je vyslovil ve své poslední sbírce Zamčené dveře (vydala revue Sklizeň, Hamburk, 1961, str. 48, cena 0,50 dol.), se dotýká opravdu nej hlubší dřeni stále se měnícího života, uvězněného a prokletého do prchávosti, do falše a do zdání dnů a snů. Kam oko dohlédne, všude objeví nezadržitelný pochod vstříc smrti, jediné jisté nejistotě. Snad je možno se opovážit doufat, že na úbočích uplynulých let se zachytilo alespoň několik zrnek, které jsme v naději rozsévali. Ale je toho tak uboze málo, skoro nic, že se Poperovi celý lidský život jeví jako neosetý strych půdy, jako lysý suchopár, jako rozšlapaná souvrať a podzimně prázdné strnisko. Kosti žerný morový čas rozleptává i nej vzácnější zlato našich tužeb a nesmrtelných ideálů ; všude vládne » opravdová noc «. Petlice času, která nás vězní, se nerozlomí žádnou slzou a žádným vzdechem. Popera je opravdu mistr v obnažování tragikomické jar- mareční a pohřební maškarády prolhaného času. Vznáší protest, buřičsky vzpurný protest, rodící se z prapísně lidského ducha proti rouhání a hříchu smrti, proti plísni nicoty a proti karbanictví beznaděje. Jako přísný vyšetřující soudce, který hledá odhodlaně i nepříjemnou spravedlnost a znepokojující pravdu v universálním kosmickém dění, ale který nepátrá jen po viníkovi,nýbržhledá i odpuštění, spásu a vykoupení pro trpícího člověka, — vyslýchá stíny, kamení, ptáky, květiny, vítr i lidské srdce. Celá příroda je svědkem v tomto výslechu. Zápisy jsou však popsány mlčením. Nic nikdo neví )) odkud ani kam « ; snad metafysickou podstatou vesmíru je » kosmický vichr«, který přichází odnikud a svou smrští smetává vše jako smetí nikam. Podobnou odpověď dává mlčení pavouka, který se uhnízdil v puklé náhrobní desce : stín stínů v útrobách prázdnoty. Obzory Peperovy poesie jsou zaplněny hroby a trouchnivějícími kříži. Chybí však Kříž, který se nekácí. Popera jej ztratil ze svého obzoru; neptal se ho na tajemství lidského osudu. Kristův kříž je klíčem k zamčeným dveřím, jimiž věčně prochází Vítěz nad smrtí, aby » scelil svým polibkem hrst časných střepů, usnuvších věčnu na úpatí«. Paž Redakci došlo Jaromír Měšťan, Potměchuť svoboda. Poezie z exilu. Třetí část autorovy Exilové trilogie. Edice Zvěrokruhu 24. svazek, v exilu čtvrtý. Obálku navrhl F. Schmidt. Sborník Bohemia i. 5, Vydavatel a odpovědný redaktor V I. Pekelský. Redakce Koln-Ehrenfeld, Hansemannstr. 54-58. Jiří Kavka, Plavba, Poéma. Vydáno jako 8. svazek edice Lucernička v Mnichově (řídí dr, Ant, Kratochvil) a 41. svazek edice Sklizeň svobodné tvorby (řídí dr. Robert Vlach). •k ir -k Svět se stará stále víc o pravici než levici, a zapomene nakonec na to, co je nahoře a dole. (F. Werfel) 119 [pageend23]dopisy * dota z 1/ • o d p o v ě d i Katolický sňatek Dostalo se mi do rukou prosincové číslo Duchovního pastýře, kněžského časopisu vydávaného v Praze. A tam na str. 186 dr, Jaroslav Kouřil (nemýlím-li se, je to profesor v litoměřickém státním semináři) má i tuto vitu : » Církevní formou (při uzavírání manželství) nejsou vázány děti katolíků, které od dětství byly vychovávány mimo katolickou víru, třebas jako děli byly pokřtěny v naší svaté Církvi, « Je to pravda? Nijak se mi to nezdá. Z. P. Ani nám ne, milý příteli, protože to není pravda. Dp. Kouřil se sice přitom odvolává na církevní zákoník (kán. 1099, §2 ), jenomže ten zní takto: »(Církevní katolickou formou při uzavírání manželství nejsou vázáni) ti, kdo pocházejí od rodičů nekatolických, třebaže byli v katolické Církvi pokřtěni, ale od maličká vyrostli v bludařství, v rozkolu nebo vůbec bez náboženství... <t Je proto zřejmé, že dr. Kouřil četl špatně : místo » rodičů nekatolických « tam viděl s rodiče katolické«. Ale to ještě není.všecko. I kdybychom třeba připustili, že to v DP spletl sazeč a autor tu chybu při korekturách přehlédl, nevyjde přesto dr. Kouřil z této situace o mnoho slavněji. Ten jím uváděný úryvek z kánonu (at s tiskařskou chybou, nebo bez ní) už neplatí víc jak čtrnáct le t: byl zrušen 1. srpna 1948 (s platností od 1. ledna 1949). Od toho data totiž platí zákon, že ten, kdo byl katolicky pokřtěn anebo později k Církvi konvertoval (a byl proto pokřtěn mimo Církev), může uzavřít platné svátostné manželství za normálních okolností jen před zplnomocněným knězem. Jinými slovy : zda je kdo zavázán k církevnímu katolickému sňatku, o tom nyní rozhoduje fakt jeho křtu v katolické Církvi, a ne to, zdali byl katolicky i vychován. Jsme zvědavi, zdali se někdo v příštím sešitě DP proti tomuto hrubému omylu ozve. Dodatek z 8. března. — Včera přišlo únorové číslo DP, kde na poslední straně je skutečně Kouřilův výrok opraven. Píše se tam, že v onom článku mělo správně b ý t: » Ba církevní formou až do 1.1.1959 (zřejmě tisková chyba místo 1949) (Motu proprio Pia X II. - AAS 1948, p. 305) nebývaly vázány ani děti katolíků... « Někdo tedy redakci upozornil na změnu kánonu z roku 1948. Tato oprava je pro nás nejdůležitější, aby lidé doma nebyli pleteni nesprávnou naukou. Ze si však redakce DP vůbec nevšimla druhé hrubé chyby, to pro nynější praxi už není tak důležité : jak jsme shora ukázali, ten § 2 kánonu 1099 se vztahoval před r. 1949 ne na děti rodičů katolických (jak tvrdil dr. Kouřil a teď znova redakce DP), ale nekatolických, kteří dali sice dítě katolicky pokřtít, ale pak je dále vychovávali nekatolicky. JCDr Papežské university Vysoké učení dominikánského řádu v Římě » Angelicum « (nazvané tak podle » andělského učitele« Tomáše Akvin- ského) bylo Svatou stolicí poctěno čestným názvem Papežská universita svátého Tomáše. Slavnostně to bylo prohlášeno při návštěvě svátého Otce Jana, kterou vykonal akademické obci dne 7. března, právě na svátek hlavního patrona university. Tato universita se skládá ze čtyř fakult : teologické (založené r. 1577), filosofické (od r. 1882), církevního práva (zřízené r. 1896) a sociálních věd (od r. 1951). Za posledních deset let bylo na ní uděleno 1007 doktorátů (460 z teologie, 314 z církevního práva, 209 z filosofie a 24 v sociálních vědách). Posluchačů má téměř 800, profesorů 70. Studují tam kněží a bohoslovci diecézní i řeholní, laici tvoří menšinu (jsou hlavně na fakultě právnické a filosofické). Je to vysoké učení opravdu mezinárodní: posluchači tento rok pocházejí z padesáti národů, profesoři ze čtrnácti; vyučovací řeč pro všecky předměty je latina, latinsky se konají i všechny zkoušky. Tato mezinárodnost se jeví rovněž v akademickém senátu : tvoří ho nyní Maďar (rektor), Ital (vicerektor), Cech (prefekt neboli magister studií), Holandán (děkan teologické fakulty), Španěl (děkan církevního práva) a Belgičan (děkan fakulty filosofické). V Bímě jsou tedy čtyři vysoké školy s názvem » papežská universita « : jesuitská Řehořova universita (Gregoriana), Lateránská universita, Urbanova universita (pro misijní území) a Universita sv. Tomáše Akvinského. Některé vysokoškolské fakulty mají ještě benediktini, františkáni, salesiáni, minoritě, karmeli- táni a servité, ale tyto fakulty slouží téměř výhradně jen pro vzdělání studentů z vlastní řeholní společnosti. Apoštolát modlitby V květnu se modlíme na úmysl, aby vzájemná láska a pochopení přivedly ke kýženému úspěchu úsilí o sjednocení s východními odloučenými bratry ; úmysl misijní : za řeholní společnosti, které pracují v misiích. Co zhlédneme na CM pouti v Římě Za dnů prohlídky Říma při naší CM pouti navštívíme především místa, která jsou památná pro naše české země a která mají vztah k nám nebo k našim světcům. Tak např. baziliku sv. Petra, v níž je oltář sv. Václava ; kostel sv. Bartoloměje na Tiberském ostrově, ve kterém je nejstarší obraz sv. Vojtěcha a uchovává se rámě tohoto světce; český poutnický dům, postavený Karlem I V .; baziliku sv. Jana v Lateráně — v ní byl prohlášen sv. Jan Nepomucký za svátého ; baziliku P. Marie Sněžné — tam papež Hadrián II. přijal sv. Cyrila a Metoděje a schválil jejich staroslověnské překlady Písma a liturgie tím, že knihy položil na oltář ; baziliku sv. Klementa — v ní byl sv. Cyril pochován a je nejstarší obraz svátých slovanských apoštolů; baziliku P. Marie v Záti- beří, v níž se ukazuje obraz sv. Václava ; kostel P. Marie Vítězné, který byl postaven na památku bitvy na Bílé hoře a ve kterém nad hlavním oltářem je fresko Prahy; kostel sv. Praxedy s náhrobním kamenem pražského arcibiskupa Jana z Jenštejna, jehož generálním vikářem byl sv. Jan Nepomucký; kaple sv. Jana v kostele sv. Vavřince In Lučina a P. Marie delPAnima a sochu tohoto našeho světce na mostě Milviově. Z dopisů V neděli 17. února se tu četlo v kostelích poselství svátého Otce, které snad přivezli účastníci koncilu, To byla krása, hnedle jako za starých zlatých časů. Vyslechl jsem je se zatajeným dechem a s různorodými pocity v duši, jisti chápeš. M il jsem možnost zhlédnout i několik obrázků ze sněmu, jeden známý odbírá náboženský časopis z Německa. Našim účastníkům prý se tam velice líbilo a těší se, až zase pojedou. Kéž by mohlo být plné zastoupení. Jak se daří svátému Otci se zdravím? V prosinci nás znepokojily zprávy o jeho špatném zdravotním stavu, ale bylo to vše jakési nejasné. Modlím se za něj, aby nám ho Pán Bůh zachoval. Ted se taky upřímně raduji, že dostal Balzanovu cenu. Je viděl, že celý svit si ho váží. (Z ČSSR) ★ ★ * PŘÍŠTÍ ČÍSLO, červnové, vyjde 20. května. Uzávěrka pro prázdninové dvojčíslo, které bude věnováno letošnímu cyrilometodějskému jubileu, je 1. června. 5. číslo Nového života vyšlo v Římě 20. dubna 1963. — Vytiskla P.U.G. Roma, Piazza Pilotta 4. - Italia. [pageend24]