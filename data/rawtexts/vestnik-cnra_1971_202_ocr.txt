VĚSTNÍK ČESKOSLOVENSKÉ NÁRODNÍ RADY AMERICKÉ Číslo 202 Září 1971 BERLÍNSKÁ DOHODA A ČESKOSLOVENSKO Když se nyní po 18měsíčním vyjednávání velvyslanci čtyř velmocí dohodli na úpravě postavení západního Berlína a s tím spojených otázek dopravních, pasových atd., bude prý, jak se již dlouho tvrdí, uvolněna cesta k řešení jiných palčivých evropských problémů a také ke konečnému schválení loňských smluv Německé spolkové republiky se Sovětským svazem a Polskem. A rovněž by mohl být řešen vztah Československa k Západnímu Německu. Již v srpnu 1967 byla mezi oběma zeměmi ujednána dohoda o výměně zboží a o zřízení obchodních zastupitelstev, a za údobí Dubčekova zdála se normalisace vztahů k bonnské republice blízkou. Nutily k tomu jak známo hospodářské poměry a Československo si od této úpravy právem slibovalo vydatný prospěch. Začal se rychle rozvíjet čilý styk kulturní a vědecký a v lednu 1968 bylo v Praze zřízeno obchodní zastupitelství Západního Německa. Ale zdárný rozvoj zvláště hospodářských styků mařily intriky komunistického Východního Německa a ovšem zásahy Sovětského svazu. Srpnová sovětská invase r. 1968 pak vůbec zarazila další vývoj k normalisaci, ba všechny pokusy byly jak domácími vítězi nad Dubčekovým směrem, tak sovětskou a východoněmeckou vládou prohlášeny za zločinné podkopávání "socialistického” státu, a za útok západních “imperialistů” na sovětský blok. Jakmile však byly loni podepsány smlouvy Německé spolkové republiky se Sovětským svazem a Polskem, československá vláda Štrougalova na příkaz z Moskvy začala v září vyjednávat s Bonnem a v prosinci s ním ujednala hospodářskou dohodu. Je to z nejkřiklavějšich ukázek politické nesvobody Československa za komunistického režimu, důkaz, že republika je pouhým protektorátem Moskvy a smí jenom to, co prospívá politickým a hospodářským zájmům Sovětského svazu. Moskva má totiž už od r. 1955 diplomatické spojení se Západním Německem a velvyslancem je tam pověstný strůjce komunistického puče v Praze r. 1948, Valerian Zorin! Sověty mají také výborný styk s průmyslovými magnáty západoněmeckými, kteří pomohli k moci Hitlerovi a udržovali jeho válečný stroj otrockou prací lidí zavlečených z okupovaných zemí do německých průmyslových podniků. MNICHOV, DOKUMENT HANBY Pro příští poměr Československa k Německé spolkové republice bude ovšem důležité prohlášení neplatnosti t.zv. mnichovské “dohody” z 29. září 1938, po níž následovalo rozervání okleštěné Československé republiky a okupace. Podle tehdejšího britského premiéra Chamberlaina byl v Mnichově zachráněn mír “na celý lidský věk”, ale už v září 1939 bylo po míru — Hitler se Stalinem se rozdělili o Polsko. Mnichovská dohoda čněla pak do válečných událostí jako krutý výsměch. Bylo ovšem přirozené, že Velká Britanie, neuznavší březnovou okupaci Československa, přijala v prosinci 1939 Československý národní výbor jako spojeneckého zástupce československého lidu a potom 21. července 1940 jako spojeneckou vládu. K druhému výročí Mnichova řekl premiér Winston Churchill v rozhlasovém projevu 30. září 1940, že britská vláda pokládá mnichovskou dohodu za neplatnou, protože Německo ji samo zrušilo vojenským obsazením českých zemí. Toto stanovisko bylo Benešově československé zahraniční vládě oznámeno diplomatickou notou 18. července 1942 a ministr zahraničí Anthony Eden je 5. srpna ještě zvlášť odůvodnil ve sněmovně. Za Francii vyslovil neplatnost mnichovské dohody generál Charles de Gaulle jménem Francouzského národního výboru v září 1942. Zvlášť významné je, že vůdce “bojujících svobodných Francouzů’’ označil mnichovskou “dohodu čtyř” za neplatnou od samého počátku a uvedl, že neuznává žádné územní a politické změny, jež byly podle ní provedeny. (Mussoliniho podpis odvolala italská vláda po válce.) Z účastníků Mnichova zbývá tedy již jenom Německo. Východoněmecká komunistická vláda prohlásila neplatnost Mnichova v přátelské smlouvě s Československem, a vláda západoněmecká má tento problém ještě řešit. POSTUP NEZÚČASTNĚNÝCH Mnichov neuznaly hned velmoci, které se ho nezúčastnily, t. j. Spojené státy americké a Sovětský svaz. Přes nesprávné a někdy naivní zprávy svých diplomatů americký státní department zaujal k československé věci stanovisko tradiční: odmítl ihned německý zábor jako násilný čin, uznával nadále — tak jako Britanie — československé diplomatické zástupce, a president Franklin D. Roosevelt již 30. července 1941 oznámil dr. Benešovi zvlášť vřelým listem, že u čs. vlády v Londýně bude jmenován americký vyslanec. Spojené státy nám pak pomáhaly celou válku. Většina těchto projevů a uznání zahraniční vlády československé počínaje rokem 1940 výslovně zdůrazňuje územní celistvost a politickou jednou Československa, tedy republiku v hranicích, jaké byly před Mnichovem. Také Sovětský svaz odmítl uznat Mnichov. Tehdejší komisař zahraničních věcí Maksim Litvinov v písemném prohlášení německému velvyslanci uvedl 18. března 1939, že sovětská vláda neuznává včlenění českých zemí do německé říše, odtržení Slovenska a maďarský vpád na Podkarpatskou Rus, a že podpisy několika osob nemohou nahradit svobodný projev souhlasu národů. Litvinov také uvedl, že násilné změny v Československu porušily politickou stabilitu ve střední Evropě. Z Litvinovova prohlášení je dobře citovat závažný odstavec právě teď, kdy komunistický režim v Československu a jeho tisk mluví o “buržoázni” republice jako o služebníku kapitalistického imperialismu, nástroji válečných piklů a o státě, proti jehož vládě “vřel hněv lidu.” Starý revolucionář Litvinov však odpovídá na německou notu: “Ve skutečnosti po první světové válce byla Československá republika jedním z nečetných evropských států, v nichž skutečně byl zajištěn vnitřní klid a mírumilovná zahraniční politika.” [pageend1]VĚSTNÍK SEPTEMBER 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, minois 60650 Tel.: 656-1117 Second class postage paid at Chicago, Illinois VĚSTNÍK ZÁŘÍ 1971 Orgán Československé národní rady americké Vychází mésíčně (s výjimkou dvojčísla v červenci-srpnu) Předplatné $2.00 ročné. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, dcero, Illinois 60650 Tel.: 656-1117 SOVĚTSKÉ PROMĚNY Ale Litvinov přestal být ministrem zahraničí a sovětská vláda se brzy odklonila od jeho prohlášení. “Z důvodu přísné neutrality” jednala, jak si přál Hitler. Hned v září 1939 po hanebné účasti na Hitlerově útoku na Polsko uznala sovětská vláda “samostatný” slovenský stát a vešla s ním v diplomatický styk, 1. ledna 1940 zrušila československé vyslanectví v Moskvě a vypověděla neblaze proslulého vyslance Zdeňka Fierlingra, a z jara 1941 vyhostila vyslance všech států obsazených Německem. Jak souhlasně potvrdili i sovětští činitelé, Stalin nevěřil, že Hitler zahájí válku útokem na Polsko, a už vůbec nevěřil, že jeho předrahý spojenec napadne válečně Sovětský svaz. Nevěřili tomu ani sovětští diplomaté za hranicemi a sovětský velvyslanec v Londýně Majskij přijímal s útrpným úsměvem britské, americké a československé informace o Hitlerově přípravě útoku na sověty. Ale věci se ovšem změnily hned 22. června 1941, německá armáda opravdu vtrhla do Ruska. Komunisté, kteří všude prohlašovali válku s Německem za zločin kapitalistických zemí (českoslovenští komunisté varovali před uposlechnutím mo- bilisačního příkazu a před vstupem do československé armády), najednou byli plni válečného nadšení a žádali, aby se všecka pomoc věnovala jenom Sovětskému svazu. Tak sovětská vláda nabídla rychle obnovení diplomatických styků Československu a 18. července 1941 byla po- depsána sovétsko-československá smlouva o vzájemné pomoci ve válce s Německem. Ministr zahraničí Molotov zdůraznil později, že uznává Československo v předmnichovských hranicích, odmítá všecko, co se stalo v Mnichově a po Mnichově, že smlouva platí jako by byla ujednána s československou vládou předmnichovskou, že tedy Sovětský svaz uznává nepřerušenost existence Československé republiky a úřadu presidentova. Ba Molotov požádal presidenta dr. Beneše, aby to závazně oznámil rozhlasem jak národu doma, tak celé mezinárodní veřejnosti. Z BERÁNKA VLK Je však holá pravda, že sovětská vláda všecky své sliby a záruky zapřela a zradila. Už na sklonku války organi- sovala v Londýně i na Podkarpatské Rusi akci pro odtržení této nejvýchodnější části Československa, brutálně zasahovala do československých věcí a na obsazeném území pronásledovala a odvlékala do Ruska politicky nepohodlné osoby. Po válce ovšem její nátlak vzrůstal, vyvrcholil únorovým pučem 1948 a mnohaletým terorem a byl korunován vojenskou invasí 1968, kterou Sovětský svaz provedl s čtyřmi kumpány téhož ražení: Bulharskem, Maďarskem, Polskem a Východním Německem. Bohužel, politika západních velmocí a jejich uznání "zájmových sfér” umožnila Moskvě, aby se vydávala za nejvyššího vládce na východě a za jediného “ochránce” proti obnovení německé výbojnosti. MNICHOV A NĚMECKO Vlády obou částí Německa teď vyjednávají o podrobnostech dohody o berlínské otázce. Shodnou-li se a ujednání nabude platnosti v plném rozsahu, dojde snad také na zá- padoněmeckou smlouvu s Československem a na vyjádření stanoviska bonnské vlády k mnichovské dohodě. Jestliže západoněmecká vláda přistoupila na územní odstupy Sovětskému svazu a Polsku, jež v postupimské deklaraci nebyly vytyčeny s definitivní platností, překoná jistě i odpor nacionalistického pravičácikého křídla Němců vystěhovaných z Československa a jeho politické hrozby. Západoněmecké vlády se dosud nesnadno odhodlávaly k závazným prohlášením v československé věci. Kancléř Adenauer chtěl se přímému odvolání Mnichova vyhnout prohlášením, že Německá spolková republika nemá proti Československu žádných územních požadavků, t. j. nebude žádat (!) vydání krajů, které k Německu sice nepatřily, které však Hitler podle mnichovské dohody Československu urval. Některé organisace vystěhovaných Němců nepřestávají tvrdit, že mnichovská dohoda je mezinárodně platná a proto Adenauerův nástupce Erhardt přijal britské stanovisko a r. 1964 prohlásil v New Yorku, že Hitler sám zničil mnichovskou dohodu vojenským vpádem do Československa. Vláda kancléře Kiesingra se v prosinci 1966 vyslovila rozhodněji, že totiž mnichovská dohoda je neplatná již proto, že byla vynucena hrozbou násilím. Jde však ještě o to, aby bylo výslovně uznáno, co nejdřív řekl generál de Gaulle: že mnichovská dohoda je neplatná od samého počátku. S tím je arci spojeno mnoho právních otázek vyplývajících ze státního občanství, z různých smluv, z majetkových poměrů, z toho, že českoslovenští Němci podléhali po Mnichovu říšskoněmeckým zákonům, atd. atd. Bude nutno společně urovnávat všecko, co by mohlo vést k právním zmatkům, nejistotám a novým nesvárům. Za dnešní vnitropolitické situace bonnská vláda nebude zatím s řešením pospíchat a bude se nepochybně snažit o kompromis, který je ovšem možný v podrobnostech, ale nikoli v hlavní zásadní otázce prohlášeni neplatnosti mnichovské dohody. Politicky i mravně bude Mnichov vždycky znamenat podvod, násilí a zradu, ale také osudnou naivní důvěřivost, opuštěni zásad a vydání spravedlivého zločincům. J. F. In memoriam K uctění památky zemřelého p. Jerryho Belského z Oklahoma City věnuje bratr Joseph & Anna Belsky, Dodge, Nebr....................................................... 25.00 K uctění památky svého manžela, p. Henry Dubsíka, věnuje Mrs. Anna Dubsík, McKeesport, Penn..... 10.00 K uctění památky zemřelé neteře, pí Anny Kolmano- vé, věnuje strýček Anton Smunt, Chicago, Ill..... 10.00 K uctění památky pí Anny Kalivodové, věnuje Miss Libuše Kalivodová, Oak Park, Ill. ..................... 10.00 K uctění památky věrné národní pracovnice, paní Růženy Švecové, věnují Vlasta Vrázová ........................................................... 10.00 Louis Majovský, Berwyn, Ill....................................... 10.00 Mr. & Mrs. Břetislav Vaněk, Chicago, Ill................. 10.00 Marie Langová, Cicero, Ill........................................ 10.00 Mrs Marie Novotná, Chicago, Ill............................. 10.00 Mr. & Mrs. Frank Kubina, N. Riverside, Ill......... 5.00 K uctění památky zemřelého p. Karla Pražana věnuje Ludmila Kosová, Cicero, Ill............................ 15.00 2 • VĚSTNÍK [pageend2]JÁN PAPÁNEK: ČASY SA MENIA - ĽUDIA TIEŽ? V najnovšej dobe pozorujeme snahy, dodatočne vyzdvihnúť význam a oceniť Rev. Josefa Murgaša. Bol to znamenitý človek a i keď opozdene, zasluhuje všeobecné uctenie a uznania. Preto je krásné, že americko-slovenski katolíci sa teraz snažia pomenovať niektorý Park v Pennsylvanii — kde pôsobil od svojho príchodu do Spojených štátov •— Parkom Rev. Jozefa Murgaša. Usilujú o to aj u pennsyl- vánského guvernéra. Rev. Murgaš sa narodil v 1864 roku a z národných dôvodov bol po štúdiách v roku 1896 nútený opustiť Slovensko. Zakotvil vo Spojených štátoch a pôsobil vo Wilkes Barre, kde zomrel v 1920. Bol to výborný liberálný katolický kňaz a súčasné bol aj znamenitým maliarom. Jeho obrazy se nachádzajú na Slovensku i vo Spojených štátoch. Okrem toho mal jednu z krásných, bohatých a obdivovaných zbierok motýľov. Ako vedátor sa zapísal do dejín vynálezom bezdrátovej telegrafie a bola veliká škoda, že jeho výskumy v tomto oboru ostaly prakticky nevyužité, a plne neuznané. Bol tiež zakladateľom Sdruženia slovenských katolíkov v Amerike. Svoju oddanosť k rodnej zemi — k Slovensku — prejavil behom prvej svetovej vojny. Patril medzi najaktívnejších pomocníkov československej oslobodzovacej akcie. Podporoval Štefánika a Masaryka v úsilí o získanie československých krajanov pre finančnú pomoc, pre nábor do československej armády a získanie americkej verejnosti i vlády, aby uznali právo Čechoslovákův na samostatnosť. Rev. Murgaš svoje československé presvedčenie nezmenil ani po vojne. Preto ho amerlcko-slovenské katolické kruhy začaly ostracizovať, i keď pokračovali v pravidelných stykoch s československými zastupiteľskými úradmi a ich zástupcov zvali na rôzne ich podujatia a slávnosti. Spomínam ako ma Rev. Dulík a Michal Bosák v 1927 pozvali za hlavného rečníka na Cyrilo-Metodejské slávnosti do Wilkes- Barre. Bola to veliká manifestácia celého okolia. Pýtal som sa či je tam aj Rev. Murgaš. Po mlčaní mi bolo povedané, že tam nepatrí. Po skončení slávnosti som prosil poriada- telov, aby ma zaviezli na faru k Rev. Murgašovi, že ho chcem pozdraviť. Pán Bosák tak učinil s podmienkou, že nebude musieť ísť k nemu a bude ma čakať v aute kým návštevu neskončím. Pri inej príležitosti som v tej dobe menom československej vlády odovzdal vo Wilkes-Barre Rev. J. Murgašovi vyznamenanie na znak uznania veľkej práce, ktorú vykonal pre československú vec, ale ani jeden z popredných kňazských alebo laických vedúcich americko-slovenských činiteľov sa banketu neúčastnil. Rev. Murgaš ako kňaz, umelec, vedátor a zástanca československej spolupatričnosti si zaslúžil uznania a úcty, ktorá mu je preukázaná plánovaným pomenovaním Parku na jeho počesť. Je dôležité, že sa o to zasadzujú tie kruhy, ktoré ho za života zaznávaly. Z novšej doby spomnínam tiež na pomoc, ktorú uprchlíci z Československa od roku 1948 potrebovali a potrebujú. Na jar roku 1948 sme založili American Fund for Czechoslovak Refugees (AFCR), aby im pomáhal. Na jeseň 1948 som v Paríži na Valnom shromáždění Spojených národov hájil záujmy demokratického Československa proti Sovietmi dirigovanému komunistickému puču. Československých uprchlíkov sme vtedy navštívili v táboroch v Nemecku i v Rakúsku a všade v západnej Európe kam sa dostali. Získali sme plnú podporu uprchlickej organizácie u Spojených národov. U rožných vlád a najmä u americkej sme zariadili, aby im bolo umožnené sa trvale usadiť aj v USA a začať ľudský život. Pomohli sme tak desiatkam tisícov československých uprchlíkov, medzi ktorými boli tisíce Slovákov. Dvadcať rokov sme v tejto práci ľudskosti nenašli jediného náznaku, že by sa americko-slovenski katolíci boli prihlásili podať pomocnú ruku týmto obetiam diktatúry. Až po sovietskej invázii a po ukončení veľkého exodu v r. 1969 si spomenuli, že aj Slováci trpia a utekajú a rozhodli sa im pomáhať. Iste dobrý keď oneskorený čin. Je však veľmi smutné, že tuto oneskorenú službu ľudskosti sa snažia spolitizovať, využiť pre separatistické ciele a chcú i dobré meno Amerického fondu pre československých uprchlíkov poškodiť. Mali iste na vybranie desiatky dobrých a prilehajúcich mien ako svoju organizáciu pomenovať, ale oni si vybrali meno American Fund for Slovak Refugees (AFSR) a dokonca sa přifařili k jednej katolíckej korporácii, ktorá má adresu na Broadway, ako ju má AFOR už 23 rokov, aby mohli opravdu ľudí zavádzať. S utrpením a biedou by sa nemalo politizovať. Keď sme na tento nepekný počin upozornili katolíckych činiteľov s ktorými spolupracujú, to odpovedali, že pomoc neodmietnu ani od diabla. * Konečné je treba pripomenúť aj najnovšie udalosti. Stejní ľudia a ich dobrosrdeční, často naivní priatelia — ako vyše uvedené, svolali kongres do Toronta, kde sa prehlásili za ochráncov demokracie a slobody na Slovensku. Sišli sa tam predstavitelia Tisovho režimu na Slovensku z doby druhej svetovej vojny, ktorí kongres organizovali a samozrejme, že tam nechýbali ani predstavitelia komunistickej “demokracie” na Slovensku. A konečné si pozvali medzi seba aj predstaviteľa bývalej Habsburgskej monarchie. Tak zaoskupili opravdu “Predstaviteľov a ochráncov slovenskej demokracie a slobody”, ktorí zahájili boj za samostatné Slovensko. Keď im na kongrese jeden kňaz z Viedne povedal, že ich počínanie nie je reálne, že ani desať percent slovenských uprchlíkov prechádzajúcich cez Viedeň sa nehlási k ich ideológii a politike, ani ho nechceli vypočuť. Slovensko, jeho demokracia, sloboda a budúcnosť sa opravdu dostáva do “spoľahlivých” rúk. Škoda, že velké tisíce dolárov dobrosrdečných ľudí vyhodené na kongres, neboli použité na pomoc aspoň slovenských novoprichádz. uprchlíkov, keď už organizátori nemajú radi Čechov alebo Čechoslovákův. K tomuto zavádzaniu dobrosrdečných ľudí sa dá porovnať len chameleónsky postup Sovietov voči ostatnému svetu. Svoje výboje stále zvyšujú, plánujú rozbiť i to zotročené Československo i Jugosláviu a najnovšie zahrnuli do týchto plánov i Rumunsko. Súčasne vyvolávajú revolty ako v Súdáne a Maroku o ktorých sa svet dozvie len vtedy, keď sa im nepodaria. Tieto výboje sa snažia zakrývat propagandou. Na to majú dobré pole vo Spojených národoch ako tomu bolo nedávno vo veci Cypru, kde je stále veľké napätie. Spojené národy tam udržujú vojenské jednotky a hľadajú mierové riešenie medzi tureckou menšinou a Grékami. Soviety sú proti tomu mierovému riešeniu, ale ich zástupca Malik využíva jednaní k propagande a osočovaniu druhých. Pri posledných jednaniach v tejto veci Malik hovoril: “Nedávny sovietsky kongres, v linii s ciely a zásadami charty Spojených národov, prijal veľký program boja za mier, upevnenie bezpečnosti a medzinárodnej spolupráce za slobodu a neodvislosť všetkých národov. Kongres prejavil organický spoj v Sovietskej zahraničnej politike medzi — ne- odsudzovanim výboja a ľubovoľnej akcie imperialistickými mocnostiami — a riešením medzinárodných problémov obranou leninských zásad, mierovej koexistence štátov s roz- dielnými sociálnymi systémy.” V Bezpečnostnej rade sa nenašiel nikto, aby mu pripomenul 21. augusta 1968 a Československo. Predstavitelia totalit minulých i terajších sa snažia presvedčovať svet, že sú ochránci slobody, demokracie, ľud- VĚSTNÍK • 3 [pageend3]skosti i mieru a bezpečnosti. Kedy sa dobrosrdeční ľudia, túžiaci po slobode a pokojném vývoji svojich národov prebudia k poznaniu, že len v spolupráci a jednote majú možnosť lepšej budúcnosti v slobode? REZOLÚCIA, prijatá na manifestácii Čechov a Slovákov v piatok 20. augusta 1971 v Sokolovni na 71. ulici v New Yorku. My, občania českého a slovenského pôvodu, My exulanti, vyhnaní z domova po februárovem puči v roku 1948 a po sovietskej invázii v auguste 1968 — zhromaždili sme sa v predvečer .Dňa sovietskej hanby, aby sme: 1. protestovali v súlade s převážnou väčšinou ludu doma proti sovietskému zločinu; 2. pripomenuli svetu, ako hŕstka kolaborantov bez najmenšej opory v ľude zrádza naše národné a štátne záujmy a z príkazu Moskvy prevádza pod rúškom takzvanej normalizácie totálnu societizáciu národného a spoločenského života, mstí sa kruto na všetkých, čo za československej liberalizácie v roku 1968 žiadali návrat k Masarykovej demokracii a k začleneniu našej domoviny do spoločenstva európskej civilizácie, pravej humanity a pokroku; 3. upozornili nielen na neslýchaný útlak, príkorie a utrpenie, ktoré musí znášať náš ľud, lež aj najmä na to, že ani toto utrpenie nezlomilo jeho odpor proti kolaborant- skému režimu a okupantom. Zjednotený v tomto odpore nevzdáva sa svojih národno-kresťanských a demokratických tradicií, vlastných kultúrnych hodnôt a nároku na vlastnú cestu za šťastím, aby tak priniesol svoj prínos do všeľudskej civilizácie; 4. apelovali na západne mocnosti, aby neuverili zdanlivo mierovým návrhom mocnosti, ktorá pre ospravedlnenie svojho zločinného imperializmu vyhlásila takú reakčnú a právo na sebaurčenie národov popierajúcu doktrínu, aku dosiaľ história nepoznala; 5. požiadali západných spojencov, aby vyskúšali úprimnosť sovietských návrhov tým, že by trvali na odchode so- vietských vojsk z Československa ešte pred prípadným zvolaním konferencie o európskej bezpečnosti. Veríme, že európsku bezpečnosť nemožno vybudovať sankcionovaním zločinov proti medzinárodnému právu. Sovietskou soldateskou zotročené Československo je krutým výsmechom západnej civilizácii, škvrnou na medzinárodnom poriadku a na verejnej mravnosti. Je aj výstrahou pre západný svet! Náš zotročený domov musí mlčať my mlčať nesmieme a nebudeme. Musíme neustále pripomínať svetu brutálnost sovietského imperializmu a varovať pred ustupovaním jeho plánom na ovládnutie sveta. Veríme, že mier a sloboda sú skutočne nedělitelné a že ak svet chce žiť v mieri, musí dopomôcť k slobode a nezávislosti aj našej okupovanej domovine. Deň sovietskej hanby musí raz byť odčinený obnovením nezávislosti Československa. Výzva ČSNRA Žádáme všechny členy odboček ČSNRA, aby ve svých odbočkách vyrovnali své členské příspěvky na rok 1971. Členský příspěvek činí 84.00 ročné a předplatné pro jeden z našich dvou časopisu — Vestníku nebo American Bulletinu — je v něm již zahrnuto. Nejste-li členem odbočky a jste přímým členem ČSNRA, poukažte svůj členský příspěvek na rok 1971 ve výši $4.00 přímo do úřadovny ČSNRA na adresu: Czechoslovak National Council of America 2137 So. Lombard Ave., Cicero, Ill. 60650 4 • VĚSTNÍK Oslava města Chicaga ČEŠI V CHICAGU PŘED STO LETY Chicago vzpomíná, že před sto lety, dne 9. října, vypukl požár, který zničil celou obchodní čtvrt, plochu tří a půl čtverečních mil, přes 17,000 budov; od Taylor ulice až po Lincoln Park, od řeky k jezeru, vše bylo v rozvalinách; přímá ztráta majetková přesahovala 200 milionů dolarů (tehdejších), 100,000 lidí bylo bez přístřeší, 300 lidí přišlo o život. Každého dne se dočítáme v amerických novinách některé podrobnosti o této katastrofě a je docela namístě, abychom my Češi též vzpomínali, poněvadž onoho tragického večera se jednalo o celou naší čtvrt, která tenkráte sahala od býv. Beach k ulicím Canal, Polk, DeKoven, Desplaines, Bunker a západní 12. ulici (dnešní Roosevelt). Zde se Češi usazovali v letech šedesátých a brzo si zde vybudovali první spolkovou budovu Slovanské lípy, a bylo to právě v této čtvrti, na ulici DeKoven a Jefferson, kde vypukl oheň v dřevěné chajdě chudé irské rodiny O’Leary. Oheň se rychle šířil, nejen stavení, ale i chodníky byly dřevěné. Dokonce jediná městská čerpací stanice, která dodávala vodu hlavnímu vedení, měla dřevěnou střechu. Všechno hořelo jako vích slámy. Jsou ještě mezi námi krajané, kteří pamatují z vyprávěni svých dědů, jaký to byl marný zápas s požárem. Muži utvořili řetěz a vodou z řeky “v pejlku” snažili se hasit oheň. Že nelehla popelem celá česká čtvrt byl zázrak. Naštěstí pro nás obrátil se najednou oheň a šířil se jiným směrem. Naši byli zachráněni. Proč vzpomínat tragedie? Poněvadž to znamenalo obrat v historii Chicaga, obrat k lepšímu. Požár byl krutým ponaučením, začalo se stavět z cihel, budovalo se město skutečně a plánovitě a trvale. Obyvatelstvo přijalo za své heslo majetkového obchodníka, který nad horkým popelem shořelého majetku vztyčil nápis : “All gone but wife, children and energy’’. I Češi projevovali tuto energii a nezdolnou houževnatost v budováni města. Krátce po požáru založili v místech, kde ještě nedávno chodili na hon divokých kachen, osadu, kterou známe pod jménem “Česká Plzeň”, kde se nalézají Hlasatel, Národ, kostel sv. Prokopa, etc. Dnes mohou se krajané právem chlubit, že záhy vybudovali celou řadu dalších čtvrtí, Českou Kalifornii, Lawndale, atd. a postupem času mnoha předměstí, stále směrem západním, Cicero, Berwyn, Riverside, atd. Přínos přistěhovalců českých a slovenských (kteří přišli o něco později) má být zaznamenán až se bude oslavovat století chicagské obrody a začátek úžasného rozkvětu města po ohni. Naši starokrajané se zasloužili nemalou měrou o tento pokrok a proto máme právo i povinnost se zúčastnit velké slavnosti, kterou pořádá město Chicago ve dnech 8., 9. a 10. října. Starosta města Richard Daley vyhlásil sobotu, dne 9. října, za den “Chicago Fire Parade” a vyzývá všechny ethnické složky, aby se zúčastnily průvodu. Maršálem dne je Retired Major General Francis P. Kane, bývalý velitel 33. divise státu Illinois. Průvod organizuje úřad starosty města, Spécial Events Department na radnici. Československá národní rada americká vyzývá krajanské spolky, aby se zúčastnily a hlásí, že svou účast již přihlásily: ČSA, hlavní úřadovna 2138 So. 61st. Ct., Cicero, která vyšle svou kapelu, praporovou četu a krojovanou družinu; Čs. ženská národní rada americká, která připravuje zdobený vůz; Klub Domov a Moravské spolky též půjdou v národních krojích v průvodu, takže se členkami Čs. ženské národní rady budou tvořit krásnou krojovanou skupinu. Zajímáte-li se o účast v průvodu, zatelefonujte za svou organisa« do úřadovny Čs. národní rady, 656-1117. [pageend4]Československý den už v neděli 3. října! Stále cítíme, jak nám chybí Plzenský park a jaká je škoda, že krajanská veřejnost byla připravena o to přirozené a mnohaleté středisko. Ale dnes už se celá oblast změnila, Česká Kalifornie byla pohlcena přesunem, který bývá v amerických městech tak často. A tak se vším, co kdysi tvořilo naše letní slavnosti, Československé dny, musili jsme se přestěhovat do nejbližšího vhodného místa, do sokolovny Havlíček-Tyrš, 2619 již. Lawndale Ave. Také to je historicky významné naše středisko — už jedno z mála v té oblasti — ale ovšem Československý den koná se tam v rozměrech poněkud zmenšených. Již v neděli 3. října bude tam 15. Československý den spojený s manifestací za svobodu a pořádá jej zase chicagský oblastní výbor Čs. národní rady americké, naší vrcholné národní organisace, založené v r. 1918. Dolejší jídelna sokolovny bude otevřena ve 12 hodin v poledne, takže návštěvníci budou si moci pochutnat na výborném domácím obědě na Československém dnu. Potom ve 2.30 hod. Český pěvecký sbor Lyra řízený prof. Frankem Kubinou zahájí program hymnami americkou a československou a zapěje ještě další píseň: Zrnovú “Znáš onu zem’’. Předseda oblastního výboru ČSNRA bratr ing. Štefan Papánek uvítá hosty a anglicky promluví plukovník John Slezák, známý průmyslník, jenž také zastává v departmentu obrany důležité místo předsedy výboru pro otázky reserv. Je dosud z hlavních činitelů v obranném zbrojení. Po jeho projevu předvede směs tanců na národní písně česká taneční skupina z Owosso, Michigan, kterou řídí a cvičí známí, obětaví manželé Ant. a Štefa Čechovi. Doprovod na harmoniku obstará Eddy Fornůsek, načež jménem Československé národní rady americké učiní projev profesor dr. Vratislav Bušek z New Yorku. Pak vystoupí mládež české školy Karla Havlíčka, vedená sestrou Boženou Veisovou, a zatančí ještě za zpěvu národních písní. V závěru prof. dr. František Schwarzenberg přečte návrh resoluce Československé národní rady americké, o níž shromáždění účastníci budou hlasovat. Hudba br. Henryho Bláhy bude po programu hrát k tanci. Zveme všecku krajanskou veřejnost k účasti na tomto Československém dni, který právětak jako dřívější tyto slavnosti vyjadřuje neochabující věrné spojení amerických krajanů s národem v staré vlasti a vůli pomáhat mu k opravdové svobodě a nezávislosti. Na neděli 3. října připravil pořadatelský výbor v čele se sestrou Miladou Ferjenčíkovou četné cenné dary, z nichž zvlášť upozorňujeme na barevnou televisi (dar Marina Beauty Salon), soupravu 72 kusů karlovarského porcelánu (Mach), pokrývka na postel a záclony (manželé Hrabá- kovi, Georgiana Draperies), zlacená váza z opálového skla (F. Pancner), souprava ručníků (H. Ondruš a syn), fotoaparát Instamatic (Yorktown Camera Shop) a mnoho jiných. Jako vždycky o Československých dnech je připraven také slovácký vinný sklípek s příslušnými pokrmy a v jídelně bude podáván szegedínský guláš a řízky z největšího vepře, kterého věnoval předseda oblastního výboru br. Papánek, a na jeho farmě vybere br. Standa Jančík. Odbočky ČSNRA a členky ČŽNRA si ji rozdělily práci v jednotlivých úsecích nedělní slavnosti a celý pořadatelský výbor se těší, že návštěva bude co nejhojnější. Přijďte jistě. Československý den je v neděli 3. října v sokolovně Havlíček-Tyrš. Tiskový výbor ČSNRA PANORAMA - $7.00 VI . sjezd SVU ve Washingtonu V polovině listopadu 1972 se bude ve Washingtonu, D.C. konat Šestý sjezd Československé společnosti pro vědy a umění v Americe (SVU). Přednáškový program sjezdu byl předběžně rozdělen do pěti sekcí věnovaných problematice Československa: Historické vědy, literatura a linguistika, hudba, divadlo a výtvarné umění, ekonomika a sociologie, sdělovací prostředky (tisk, rozhlas a televize). Zároveň budou uspořádána dvě symposia: Historický vývoj a současný stav vědeckého bádání v Československu a Československá věda v zahraničí (mathematika, fysika, chemie, biologie atd.) Pouze u druhého symposia o čs. vědě v zahraničí je aktivní účast omezena na vědecké pracovníky, kteří jsou buď čs. původu nebo nabyli akademické či vědecké hodnosti na některém čs. učilišti (bez ohledu na to, jaké jsou národnosti). Vědečtí pracovníci, kteří mají zájem o přednesení prací na VI. sjezdu SVU, mohou si vyžádat podrobnější informace u předsedy programové komise: Dr. O. A. Horna, Box 115, Clarksburg, Md. 20734, USA. Přihlášky s názvem práce a informativním souhrnem (abstraktem) v rozsahu 30 až 50 slov musí být zaslány na uvedenou adresu před koncem roku 1971. Jednací řeč bude anglická, česká a slovenská. Abstrakt je však nutno předložit v angličtině. SVU-ž ZPRÁVA Z VÝLETU ODBOČKY ČSNRA NEW BUFFALO A OKOLÍ První výlet pořádaný v úterý dne 13. července v Community Bldg, se nad očekáváni vydařil. Počasí bylo krásné pro tento výlet, takže mnoho návštěvy se zúčastnilo z Berwyn, Cicera a Chicaga a jistě toho nelitovali. Oběd byl podáván v poledne. Jídla bylo dosti, každý si mohl vybrat podle chuti, co rád jí. Pořadatelé děkují sestrám v kuchyni, ses. Potůčkové, ses. Smithové a Konvalinkové, jejichž přičiněním vše pěkně klapalo, též pí. Lhotkové, která ač není členkou, tolik pro náš výlet vykonala. Dále dik patří ses. pí. Krabcové, ses. Stýblové, které tak vzorně obsluhovaly hosty. Br. Krabec neúnavně obsluhoval hosty pivem a sodou, nezapomínaje ani na kuchařky v kuchyni. Muzika byla výtečná diky pánům Koreckému a Dlouhému, takže jsme si zatančili při českých i anglických písničkách, které též byly zpívány za řízení br. Smunta z ČSNRA. Dík patří všem dárcům pečiva a hezkých dárků. Pěkné pečivo, jež jsme se ses. Potůčkovou a pí. Lhotko- vou napekly, bylo za chvíli rozprodáno. Happy birthday zazpíváno ses. Irmou Smith p. Koreckému a paní, jejíž jméno jest neznámo. Než jsme se nadáli, byl tu večer, rozloučili jsme se s našimi členy i návštěvníky z Chicaga, kteří se těšili z toho, že prožili krásný den v přírodě na našem výletu. Slíbili, budeme-li něco pořádat, že rádi mezi nás zase zavítají. Díky si zaslouží naše úřednice, ses. předsedkyně Božena Janoušová a ses. pokladní Phylis Čada za pěkný pořad výletu. Druhý výlet naší odbočky, který byl pořádán v úterý 10. srpna u jezera Michigan, byl pouze pro členy. Jelikož počasí nebylo vábné, přece se nás sešlo 45 členů a i nějaká návštěva byla přítomna. Sestry přinesly pečivo i dárky. Anna Kalivodová, tajemnice Dary na činnost Příspěvek na pomoc uprchlíkům věnuje Odbočka ČSNRA Washington, D.C............................................ $500.00 Canadian Czechoslovak Benevolent Assoc. Winnipeg 4. Man. Canada ........................................................... 20.00 Mrs. Rose Bodan, Denver, Colo.................................... 10.00 Miss Esther Jerabek, Minneapolis, Minn..................... 8.00 Odbočka ČSNRA “28. říjen”, Chicago, Ill.................. 5.00 VĚSTNÍK • 5 [pageend5]Z UDÁLOSTÍ V ČESKOSLOVENSKU REKORDNÍ ŽNĚ V ČESKOSLOVENSKU Letošní úroda je snad nejbohatší za posledních 10 let. Nezvykle vysoká horka panující skoro 6 týdnů se postarala jak o rychlé dozrání, tak o rychlou sklizeň obilí. Pokosené obilí schlo přímo pod rukama zemědělců a bylo sklízeno v rekordním čase lOdnů. Přestože stejné podmínky vládly ve všech zemích Střední Evropy, v Československu z toho udělali i politický úspěch. Jsou prý však dosud závady z minulosti, ku příkladu vládní nařízení o výstavbě obilních sil (výstavba byla naplánována již před 4 roky) provádí se liknavě a lajdácky. Například v Dob- roměřicích trvalo vystavění siláže 4 léta a bylo dostavěno těsně před zahájením žní, bohužel prý s mnoha závadami, které musí být dodatečně odstraňovány. A tak bude zase nutno značnou část úrody uskladňovat na polích pod plachtami a v jiných provizorních skladištích. Jsou však ještě další technické a organizační závady, ze kterých bolí agronomy hlava a které brzdí rychlejší postup žní. Podle zpráv z krajů stálo prý nečinně pro nedostatek pneumatik jen ve středních Čechách 64 kombajnů, přes 500 traktorů a desítky nákladních aut a vleků. V Jihomoravském kraji chyběly kromě pneumatik i některé náhradní díly. V diskusi o problému s pneumatikami ztratila prý ústřední sklizňová komise převážný čas svých schůzí a proto se nyní rozhodla předat tento neřešitelný problém nej- vyšším státním orgánům. Některá družstva pro špatnou předvídavost nebo zvolení špatné technologie měla lány přezrálého obilí, což prý není hezkou visitkou. Jinak prý byly letošní žně “rekordní” jak pokud jde o výnos, tak rychlost provedení sklizně. Zemědělství prý prošlo za posledních 20 let bouřlivým, vzestupným vývojem a svými výsledky se přiblížilo nejvyspělejším zemím na světě. Hlavně prý se jeví nová budoucnost v zemědělství pro mládež, jak to narýsoval program XIV. sjezdu KSČ. Dle Zemědělských novin Majakovskij kdysi napsal: “Jdi, běž, a předhoň Ameriku.” Československé zemědělství se do takového závodu pustilo a je prý pokud jde strukturu výroby před západoevropským zemědělstvím o dvě desetiletí ( ! ? ) Není prý náhodou, že letos poprvé se podstatně zlepšil nábor mládeže do zemědělských škol. Mladí lidé prý už poznali, že práce v zemědělství si v ničem nezadá s prací v průmyslu a že má dokonce nejednu přednost. Rudé právo z 13. srpna 1971 však říká ve statistice o zemědělství něco jiného. V českých zemích prý pracuje v zemědělství na 12 % všeho aktivního obyvatelstva. Stavy však rok od roku klesají, zvláště v jednotných zemědělských družstvech. Zatím co k 1. lednu 1965 pracovalo v JZD 497.157 osob, k 1. 2. 1970 už jich bylo pouze 453.084. Tedy úbytek za 5 let o 44 tisíc. Větším problémem než je klesající stav pracovníků, je jejich věková struktura. Mladých lidí do 25 let mají JZD necelých 10 %. Od 25 do 39 let je 21 %. Nejvíce je zaměstnáno občanů od 40 do 49 let — 25 %. Skoro stejně je na tom skupina pracovníků od 50 do 59 let a lidí starších 60 let. Podle toho, jak málo mladých lidí po skončení školní docházky vstupuje do JZD, lze očekávat, že stav pracovníků se bude snižovat a “stárnout”. Podle výzkumného šetřeni prý bylo zjištěno, že pouze 7 % vybraných družstev má mladých lidí dost. 77 % družstev má naprostý nedostatek mladých pracovníků. Na závadu jsou prý některé nedostatky v sociálních výhodách. Jako na příklad dovolené. Z vybraného souboru prý poskytuje pouze 24 % JZD dovolenou podle pracovního zákoníku. Stejný počet družstev je neposkytuje vůbec, a ve zbývajících družstvech jsou dovolené poskytovány jen v omezeném rozsahu. Dalším problémem je nedostatek bytů. Z vybraných 840 JZD jich polovina nedisponuje žádnou bytovou jednotkou, skoro 15 % má pouze jeden či dva byty a víc než 10 bytových jedntek vlastní jen 6 % JZD. Zajímavé též je, že téměř polovina družstev nepřiznává ani nenávratné půjčky na bytovou výstavbu. Nutno prý však porovnávat život na vesnici dnes a před 20 léty. Dnes lze vidět kolik je na vesnici praček, lednic, televizorů, bytů s koupelnami a ústředním topením, kolik aut, motorek, nových domů. Na co se však ještě zapomíná je oblast společenská a kulturní. Starší generace dříve dovolenou v zemědělství prý neznala, nezvykla si na ni, mladí lidé však ji dnes požadují. Není obchod, nejsou služby. V družstvech pracuje 53 % žen. Většina jich patří do starší generace. Ani v budoucnu se však zemědělství bez pracujících žen neobejde. Zase z vybraných 840 JZD: ve 14 % obvodů JZD nejsou obchody ani se smíšeným zbožím. V 52 % chybějí potravinářské prodejny. Tři čtvrtiny obvodů nemají žádné specializované obchody, není tam čistírna, prádelna, holič, kadeřník. Za vším je nutno jet do města. Někdy však bývá, že potravinářská prodejna je, ale prodejní doba je krátká (maso jen ve středu a sobotu) výběr malý, a zase se jezdí nakupovat do vzdálenějšího města. Populační otázka — V 23 % obvodů JZD nemají jesle, v každém druhém obvodě není mateřská školka, v 80 % obvodů JZD není zavedeno společné stravování vůbec a celoročně existuje jen v 11 %, lze si domyslet problémy, na něž narážejí mladé ženy, matky a hospodyně. Obchod je většinou vzdálen, služby žádné, nejsou jesle, školka, veškerá příprava jídla záleží pouze na ženách, a když není ani byt, ani peníze na výstavbu družstevního domku, stěhuje se mladá rodina tam, kde něco k dispozici mají. A tak představenstvo družstev musí prý mít na mysli, že mladí lidé nemají starosti se sehnáním zaměstnáni, spíše prý si budou vybírat. Průměrný věk pracovníků v jednotných zemědělských družstvech — 46,3 — let prý varuje. DRAZE ZÍSKANÉ DOLARY Karlovy Vary patří bezesporu k nejvyhledávanějším oblastem Československé republiky. Některá čísla a problémy prý však ukazují, že není všechno zlato co se třpytí. Hlavním posláním Karlových Varů, Jáchymova a Kyselky — tři lázeňských míst okresů — je vrátit zdraví nemocným lidem. Kromě účinků minerálních vod, hlavně léčebná péče přivedla do uvedených lázní v roce 1970 přes 69.000 pacientů. Ze socialistických zemí přijelo 4.500 osob, ze zemí kapitalistických přes 4.800 osob. Přestože lázně slouží především pracujícím z Československa a ze socialistických zemí, hlavně z SSSR a Východního Německa, musí se prý přiznat, že neúměrná péče byla věnována hostům z kapitalistických zemí, hlavně ze Západního Německa a Rakouska. Pro ně se vybírají ty nejlepší hotely, mají lepší stravu, obsluhu i lékařskou péči. Jsou snad posuzováni jako více nemocní? Odpověď na položenou otázku není složitá. — I československé lázně zasáhla snaha získat tvrdou valutu. Proto mají větší zájem o pacienty ze západních zemi, než o pacienty z Československa a socialistických zemí. Za velmi nízké ceny s porovnáním se světovými cenami (pouze 8 dolarů za den) se pacientům z kapitalistických zemí poskytuje vysoce kvalitní komplexní léčebná péče, která ve světě nemá obdoby. Za rok 1970 Karlovy Vary a Jáchymov získaly od pacientů z kapitalistických zemí přes 8 miliónů dolarů. Ekonomicky je to přínos pro státní pokladnu dosti výhodný, což je také obecné mínění. Teprve na okresní a krajské konferenci KSČ a na XIV. sjezdu komunistické strany bylo prý však poukázáno na rub tohoto “ekonomického přínosu.” Tito hosté prý s sebou přinášejí maloburžoazní návyky. Jde především o udělování zpropitného za poskytování všech služeb. Personál považuje tuto skutečnost často za trpěné vylepšování platů a žádá totéž od československých i ostatních pacientů. Proto jsou časté stížnosti na špatnou obsluhu, neposkytne- li se zpropitné. Tyto maloměšťácké manýry neznají hlavně sovětští pacienti: mnohdy bývají proto špatně obslouženi. Dalším rysem západoněmeckých a rakouských malo6 • VĚSTNÍK [pageend6]měšťáků prý je hraní si na “honoraci”. Vystavují rádi na odiv svou (často nevkusnou) toaletu a auta rozmanitých značek. V rozhovorech projevují naprostý politický anal- fabetismus, ale o to více pomlouvají socialistické zřízeni Československa, i československé spojence. Západoevropskou maloburžoázii láká Československo nejen svými přírodními krásami a historickými památkami, ale především nezvyklou laciností pobytu. Cizince neodradí ani dnešní povinná směna na hranicích 5 dolarů (dříve 3 dolary) na osobu na den. Je třeba poznamenat, že tři čtvrtiny získaných valut tvoří západoněmecké marky. Tyto pocházejí od zápa- doněmeckých občanů. Třetina z nich nepoužívá služeb hotelů a restaurací, neboť žije v soukromí u svých příbuzných. Tito turisté jsou nejproblematičtějši skupinou hostí a jsou předmětem kritiky čs. občanů. Jsou to bývalí čs. občané, kteří se v letech šedesátých vystěhovali do Západního Německa, a nyní navštěvuji své příbuzné v ČSR a tráví tam levnou dovolenou. Mohou prý si proto dovolit přivézt dárky a hrát si na bohaté příbuzné. Jsou přímo nebo nepřímo zdrojem ideologické diverze, neboť u některých občanů (zejména mladších) vzbuzují iluze o tak zvaném “hospodářském zázraku’’ Západního Německa. Nikdo totiž prý neřekl plnou pravdu o rubu života v Západním Německu, jak svůj “blahobyt” pořizují na dluh za dlouhodobé splátky a za cenu neúměrné pracovní intenzity. Žiji prý na okraji západoněmecké společnosti, mají strach onemocnět, jejich odchod z ČSR byl prý omylem, a rádi by se vrátili. Proto prý tak rádi jezdí na návštěvy do ČSR, i když letos trochu omezené. A tak soudruh z ústředního výboru komunistické strany M. Novotný vyjádřil na XIV. sjezdu KSČ obecné mínění pracujících, že volný turistický ruch — vedle sdělovacích prostředků umístěných na území Záp. Německa — je důležitým zdrojem antiko- munistické propagandy. Je .prý nutno položit si otázku, zda 7,5 miliónu devizových korun získaných za rok 1970 ve směnárnách na okrese karlovarském, vyváží ztráty ve vědomí lidí, způsobené ideologickou diverzí. Ty prý se vyčíslit nedají; jsou ale značné. Je podivné, jak málo věří soudruh Novotný z ÚV KSČ v komunismus a jeho ideologii, když se bojí návštěv bývalých čs. občanů z Německa. Proč všechny ty “oběti” ideologii, když pár německých marek nebo amerických dolarů dovede zvrátit víru 20 let komunismem školených občanů. VÝROČÍ 21. SRPNA 1968 Komunisté si pochvalují, jak čs. lidé bojkotovali různé výzvy, aby v den výročí okupace Československa nekupovali noviny, nechodili do restaurací a zábavních podniků apod. Pražská policie však stejně měla pohotovost a pražští občané ji bojkotovali tím, že se chovali normálně, jako by Sovětů vůbec nebylo. ZA ALFREDEM PACHNEREM Do Masarykova mausolea na Českém národním hřbitově v Chicagu byl v pondělí 20. září 1971 uložen popel ing. Alfreda Pachnera, jenž zemřel náhle 16. září ve věku 62 let. Rozlučné obřady konaly se za účasti četných přátel zesnulého v sobotu v Elmhurstu a promluvili tam bývalí vojenští druhové Pachnerovi, František Vilím z Montrealu v Kanadě a dr. Leopold Rozbořil, v mausoleu pak Josef Falta a předsedkyně Čs. ženské rady v exilu Milada Ferjen- číková. Život zesnulého byl těsně spjat s československým osvobozeneckým zápasem. Hned po březnové okupaci r. 1939 unikl br. Pachner přes Polsko do Francie, byl v cizinecké legii a na počátku války s ostatními našimi uprchlíky pře- řaděn do vytvořené československé armády, s níž po bojích na francouzské frontě byl převezen do Anglie. Odtud r. 1944 byl ve skupině důstojníků vyslaných k československému sboru v Sovětském svazu, jako dělostřelecký důstojník zúčastnil se všech válečných akcí sboru a v krvavé bitvě o Dukelský průsmyk byl těžce raněn a vrátil se pak do Prahy již svobodné. Se svými rozsáhlými jazykovými znalostmi a odborným vzděláním (vystudoval vysokou obchodní školu v Praze a proslulou exportní akademii ve Vídni), byl povolán do ministerstva zahraničního obchodu a r. 1948 poslán do Číny jako obchodní atašé. Cestou však dověděl se na Havajských ostrovech, že komunisté v Československu se pučem zmocnili vlády a tu se Pachner nerozpakoval: bojoval proti nacistické diktatuře a nemohl tedy sloužit ani komunistické diktatuře své vlasti. Vzdal se ihned svého úředního postavení, jel do Spojených států a usadil se v Chicagu, kde v tehdejších poměrech svízelně usiloval o existenci. Ale když Čs. národní rada americká zahajovala novou osvobozeneckou akci a konala 15. a 16. května 1948 v Chicagu sjezd, Pachner přišel jako tichý, ale bedlivý posluchač. Od té doby nezmizel z našeho pracovního pole, pilný, ochotný a svědomitý pomocník. A tak jako kdysi na vojně, v Anglii, tak i nyní při svém těžkém zaměstnání v továrně vrhl se znovu do universitního studia a dosáhl další akademické hodnosti. Snad právě proto, že byl tak všestranně vzdělán, a měl živý zájem o všecko, byl Pachner na podiv skromný a nějak smutně plachý; byl klidný, spíš naslouchající a zvídavý, než hovořící, byl stále pln porozumění a ochoty pomáhat. Byl víc venkovan než člověk velkoměstský a světem prošlý, a neznal přetvářky. Byl Čech do dřeni kosti, nevášnivý sice, ale vojensky pevný, rozhodný a spolehlivý, a vlastenectví, tu lásku k Československu a k národu, nosil v svém upřímném srdci. Trápilo ho vítězství nepravd, zloby a malosti, urážela ho naivní necitelná ochota, s jakou mnozí američtí politikové přijímali znásilňování slabých a bezbranných. A proto Pachner konal to co dělá málokterý emigrant: reagoval odbornými rozklady na mylné projevy politiků a novinářů a psal jim osobně. V tom spatřoval svou národní i lidskou povinnost, svůj politický úkol, a to byla v obráceném smyslu jeho válka vedená jinými prostředky. Alfred Pachner byl člověk nadevše spravedlivý a poctivý. Byl z těch, o nichž Vojtěch Rakous napsal rozkošnou, dojemnou a zemitě českou kroniku Vojkovických, byl z toho rodu, jemuž bylo přisouzeno, aby mlčky trpěl rány a příkoří a mlčky se obětoval, z toho rodu, který však vzkvétal bohatými květy a úrodou ku prospěchu všeho lidstva. Pachner šel trnitou cestou, a na ní jedním z přebolestných zastavení byla zlá rána, která zkosila v rozpuku života jemné krásné děvčátko, dcerku, k jejímuž popelu byl teď uložen jeho. Starý židovský učenec, právník a básník Hillél, jenž svou moudrostí poznamenal začátek našeho letopočtu, říká: “Ne- budu-li žít pro sebe (t.j. pro sebe a rodinu), kdo bude žít pro mne? Ale budu-Ii zas žít jenom pro sebe, k čemu budu žít?” To je palčivý problém zejména dnešní doby. Alfred Pachner však věděl proč žít, a proč zrovna nejenom pro sebe. Hillélova pronikavá otázka vedla ho životem, prací, bolestmi a nadějemi. Sešel nám s očí, ale nesejde s mysli, nevymizí z našich srdcí. Jako nepomíjející příklad zůstává nám jeho šlechetnost, čistota charakteru a jeho poctivé svědomité dílo. A to, i naše úcta k jeho památce, ať prosvítí rodině tyto bolestné dny a je trvalou úlevou srdcím všech. J. F. Předplatitelé, zaplaťte laskavě své předplatné na rok 1971. Činí pouze $2.00. VĚSTNÍK • 7 [pageend7]Z OBLASTÍ A ODBOČEK VÝCHODNÍ OBLAST ČSNRA, NEW YORK Východní Oblast za spoluúčasti českých a slovenských spolků uspořádala v pátek večer 20. srpna protestní demonstraci proti invasi a okupaci Československa. Od Sokolovny na východní 71. ulici byla vypravena početná kolona automobilů polepených zvětšenými fotografiemi sovětských tanků, obrazy pražských ulic ze dne okupace a také z Bratislavy. Každý vůz měl dvě vlajky a veliký plakát po každé straně — v pravidelném pořadu — první “My protestujeme”, druhý “Proti invazi a okupaci Československa” a třetí “Den sovětské hanby”. To se opakovalo na všech vozech. Další spolky měly zase svoje jiná hesla. Kolona projela hlavními newyorskými ulicemi — Pátou Avenue — na 42. ulici, a pak zpět kolem budovy Spojených národů. Za asistence policie vše proběhlo hladce. Efekt byl dobrý a zřejmě i sympatie newyorských spoluobčanů k naší věci Tentokrát musíme s potěšením konstatovat, že na přípravách a demonstraci se zúčastnilo hojně mladých Čechů a Slováků a dokonce vylepili přes noc ve stanicích podzemní dráhy protestní nálepky. I skupina stavebních dělníků v helmách — říká se jim hard hats •— se k nám připojila a projela s námi celou skoro dvouhodinovou demonstraci městem Průvodu se zúčastnili i krajané ze sousedních New Jersey a Connoc. Potom (už skoro v devět hodin), bylo ve velkém sále Sokolovny shromážděni celé krajanské obce, na kterém promluvil pan Ant. Roulík z posledního posrpnového exilu — a slovenský řečník dr. Martin Kvetko. Oba zdůraznili nutnost národu doma pomáhat všemi prostředky v jeho těžké době — v té věci musíme být sjednoceni. Nakonec byla přečtena a schválena resoluce, která byla poslána všem čelným představitelům amerického života. Potom odešla četná skupina mladých s vlajkami a plakáty demonstrovat k sovětskému vyslanectví. F. Havlík ODBOČKA ČSNRA WASHINGTON, D.C. K třetímu výročí Sověty vedené invase do Československa uspořádala odbočka dne 19. srpna protestní schůzi, která byla hojně navštívena, zejména z řad těch, které invase přinutila opustit rodnou zem. Po uvítání přítomných předseda br. E. Royco přečetl Resoluci Čs. národní rady a představil p. Deed J. Irvine, předsedu americké organizace McDowell Luncheon Group, který měl krátký, ale výstižný projev. Poté byly promítnuty dva filmy: film USIA, který přinesl záběry z historie ČSR od r. 1918, zejména z invase r. 1968, a film o pohřbu Jana Palacha. V sobotu, dne 21. srpna, odbočka sponsorovala automobilový průvod hlavními třídami Washingtonu. Za tím účelem byly opatřeny vhodné plakáty na auta a malé československé a americké vlajky. Za policejního doprovodu, který umožnil jízdu i na červené světlo, jela autokolona kolem Bílého Domu, kde bylo soustředěno hodně turistů, a dvakrát kolem sovětského velvyslanectví. O protestní akci referoval místní tisk, který přinesl i obrázek, vzatý právě před sovětským vyslanectvím a televise měla o protestu zprávu, doprovázenou záběry z průvodu. O všech protestních akcích referovaly ve svých relacích do ČSR Hlas Ameriky a Radio Svobodná Evropa. Přípravou letošní vzpomínky 28. října byla pověřena odbočka za spoluúčasti všech místních čs. demokratických organizací. Odbočce se pro ten den podařilo získat The Greenbelt Band, který uspořádá koncert československé hudby. Dirigentem je Dr. John DelHomme. Slavnostním řečníkem bude dr. Ján Papánek, president Amerického fondu pro pomoc uprchlíkům z New Yorku. Vzpomínka bude uspořádána v neděli 24. října v Mount Vernon Junior High School. V listopadu bude odbočka mít valnou hromadu. 8 • VĚSTNÍK ODBOČKA “ZÁPADNÍ PŘEDMĚSTÍ” konala svoji řádnou schůzi 15. září 1971 v budově Mid America v Cicero, Ill. Schůzi zahájila předsedkyně odbočky ses. Vlasta Vrázová uvítáním přítomných. Tajemnice odbočky ses. Langová přečetla zápis z poslední schůze odbočky, který byl na návrh br. Vlčka podporovaný br. Plevou schválen jak čten. Ses. Janečková podala zprávu finanční, která byla schválena na návrh br. Svobody podporovaný br. Májovským. Ses. Vrázová se pak ujala slova a referovala o přípravách na Československý den, který se bude konat v Chicagu 3. října t.r. Oznámila, že anglickým řečníkem bude plukovník John Slezák, člověk mimořádného nadání a zásluh, jehož význam v americkém životě je čs. krajanské veřejnosti dobře znám. Jménem ČSNRA promluví prof. Vratislav Bušek z New Yorku, předseda ČSNRA. Český pěvecký sbor Lyra zapěje hymny, v pořadu programu vystoupí Čs. taneční skupina z Owosso, Mich., a děti České školy Havliček. — Po programu bude tanec, vyhrávat bude orchestr Henryho Bláhy. — Velkou atrakcí bude slovácká búda, s typickým jídelním a vinným lístkem. Také cenné dary budou mít velkou přitažlivost — barevná televize, karlovarský porcelán, draperie, atd. Ses. Vrázová vyzvala přítomné, aby se přihlásili úřadovně ČSNRA jako dobrovolní pracovníci a o Československém dnu pomohli v různých oborech práce, kde ji bude třeba. V programu schůze bylo zařazeno promítnutí filmu Americké informační služby “Československo 1918—1968”; film líčí historické události o vzniku Československa, údobí první republiky, Hitlerův vpád do Československa, poválečné dění a končí okupací v roce 1968. (Poplatek za zapůjčení filmu činí $10.00 a o zapůjčení filmu lze požádat ses. Annu Faltusovou, jednatelku odbočky Washington, D.C. Úřadovna ČSNRA ráda zprostředkuje zapůjčeni filmu. KRAJANSKÝ VÝBOR V CLEVELANDU uspořádal k třetímu výročí okupace Československa protestní manifestaci kolonou asi 200 aut. Zúčastnily se všechny clevelandské krajanské spolky přidružené ku Krajanskému výboru. Karavana aut vyjela ze staré krajanské čtvrti po Broadway, jela kolem tiskárny Nového Světa a projela ulicemi vnitřního města. Protestu se zúčastnil Ralph Perk. MASARYKOVO SDRUŽENÍ, OWOSSO Činnost této odbočky Československé národní rady americké, která po více jak dvacet roků úspěšně pracovala v rámci činnosti celé čs. demokratické Ameriky, ochabla tohoto roku. Byl to trapný vývin jednání některých členů řádu vlastnicích budovu, ve kterém Masarykovo Sdružení bylo domovem, že bylo rozhodnuto přemístiti činnost do jiné budovy. Předseda odbočky, br. Anton Čech, naznačil tyto neblahé události ve svých zprávách v Hlasateli. Je jistě co nejvíce litovat!, že v našem krajanském Owosso, v budově, která po dlouhou řadu roků byla baštou naší národní, kulturní, divadelní, hudební, výchovné a spolkové činnosti, v budově, která byla živým a úspěšným jevištěm velké vlastenecké činnosti před, za a po druhé světové válce, která ve svých zdech vítala tolik našich významných osob z celonárodní Ameriky i ze staré vlasti, která po tolik roků byla potěšením pro sta a sta našich lidí, že tato budova byla nám znemožněna pro nepochopení a nepřízeň některých členů řádu. Dnes můžeme oznámiti, že nový domov byl již nalezen, a to v síni řádu Central Star, ČSA v Easton, severně od Owosso, kde pokračováno bude manž. Čechovými v dlouholeté, úspěšné činnosti tanečních kroužků, jejichž mladí členové a členky upřímně postrádali tuto letošní nečinnost. [pageend8]Je připravováno více vystoupení kroužků nyní, místně i zájezdy do jiných měst. Také schůze Masarykova Sdružení bude konána v novém domově — členové a členky budou obesláni a přátelé i noví členové srdečně vítáni. Odbočka je vděčna řádu Michigan Star ČSA a jejich vedoucím za ochotné a milé vyjití vstříc Masarykovu Sdružení. * * * Při návštěvě přátel, bratra a sestry Čechových v Owosso, Mich., byl jsem překvapen krásným a nečekaným dopisem guvernéra státu Michigan Williama G. Milleke, který zaslal manželům Čechovým v uznání jejich dlouholeté, vytrvalé a úspěšné činnosti národních, vlasteneckých a kulturních pracovníků. State of Michigan Office of Governor Lansing Mr. and Mrs. Anthony Čech 609 No. Park St. Owosso, Mich. Milí, pane a paní Čechovi: Po mnoho roků projevujete obdivuhodnou lásku k československým tancům a lidovým písním a své znalosti, jež jste vytrvale získávali, předáváte druhým. Přátelské vztahy a ochota pomáhati druhým přinášejí, jak jste jistě sami poznali, svou vlastní hlubokou odměnu, a jako guvernéru státu je mi radostí vyjádřit Vám uznání za Váš opravdový zájem o jiné. Tuto Vaši vlastnost, jak vím, oceňuje mnoho Vašich přátel a upřímně se z toho těším. Srdečně William G. Milliken, Governor * * * Schůze Masarykova Sdružení Owosso byla konána ve čtvrtek 9. září v Bannister za dosti dobré účasti členů a členek. Byla to schůze plánovací po více než měsíčním odpočinku a v tomto učinila veliký nápor ku další, účinné práci, ku zvýšené činnosti jak místně, tak i ve vzdálenějších místech. Budou to hlavně zájezdy s tanečními kroužky, s jejichž cvičením je snaživě pokračováno v novém našem domově, v síni řádu Central Star. ČSA. 19. září bylo vystoupení v městečku New Lothrop při městské oslavě, 26. září zájezd autobusy do Chicaga na Moravský den a 3. října je opět zájezd do Chicaga k účinkování na programu Československého dne Národní rady. Schůze projednala pak podrobněji další náměty ku schůzím a podnikům, jedná se o shromáždění našich členů a členek i veřejnosti při menších podnicích, ukazování zajímavých barevných filmů z Československa, dále společenský ples, a hlavně se bude pracovati na oslavě založení tanečních kroužků při Masarykově Sdružení před 20 roky. Toto bude spojeno s dalšími programy národními. Slíbeny byly účasti na podnicích druhých organisa«, Do- žínek ZČBJ, dále při oslavě 60. roků budovy řádu Michigan, ZČBJ v Bannister. Program výroční Poutě u sv. An- toníčka bude rozšířen. Schůze slyšela zprávy úředníků, s potěšením byla přijata zpráva o spolupráci tajemníka s výborem University of Chicago, kam byl dodán četný, cenný a historický materiál našeho Michiganu do nově zřízeného archivního oddělení této university, zachovávající památky na práci československé větve v Americe. Představena byla zakládající členka Masarykova Sdružení v roce 1949, sestra Leachova, a vzpomenuto bylo práce v počátečních letech organisace. Schůze skončena za dobré vůle všech přítomných pokra- čovati v práci a hlavně podíleti se na další úspěšné činnosti pomocné naší odbočky. A. Benesh, tajemník ZPRÁVA ODBOČKY Č1MICE V ST. LOUISU Poněvadž většina výboru i značná část členstva byla během prázdninových měsíců na cestách mimo St. Louis, oficielní schůze naší odbočky se v té době nekonaly. Zbývající členové však i přesto udržovali tradici “třetích sobot v měsíci’’ a scházeli se v soukromých bytech. První poprázdninová všeobecná schůze se konala za mimořádně vysoké účasti v sobotu 18. září 1971 ve vile pokladníka Dvořáka. V jejím rámci referovali jednotliví členové i o svých zážitcích, dobrodružstvích a zkušenostech z letních cest (Václav Dvořák a František Herman v Československu, Radko Jánský u Severního moře ledového, Stanislav Rys a Miroslav Zima u Tichého oceánu atd.). Z řad mladších příslušníků posprnové emigrace vzešel podnětný návrh, abychom do programů schůzí pravidelně zařazovali krátké přednášky našich členů, jejichž akademické vzdělání nebylo zkresleno komunistickou propagandou, o těch úsecích českých a slovenských dějin, které školy v Československu během posledních desetiletí ignorovaly nebo překrucovaly. Návrh byl nejen okamžitě přijat, nýbrž ve své první části i uskutečněn. Ing. Rys, prof. Jánský a řed. Kallus vytvořili panel, který podal stručný přehled vývoje české státoprávní otázky za habsburské monarchie. Mnozí přítomní (a to nejen z řad posprnové emigrace) slyšeli s překvapením, že např. i za Rakouska měly Čechy svůj vlastní zemský sněm a ministry v ústřední vládě, že i Masaryk a Beneš chtěli původně Rakousko pouze zrefor- movat a nikoliv rozbít atp. Několik desítiletí v cizině přineslo poznání, že mylná domněnka, jako bychom byli 300 let pouze “úpěli v otroctví”, vyvolávala u mnoha emigrantů a jejich dětí buďto přemrštěný radikalismus a izolacionismus (zejména u některých Slováků) anebo naopak pocit méněcennosti, jehož se snažili zbavit se co nejrychlejším odnárodněním a totální amerikanizací. Chceme-Ii tedy udržet život, vzájemnou spolupráci a oprávněné zdravé sebevědomí naší krajanské větve v USA, nebylo by možná naškodu častěji připomínat, že ani za Rakouska jsme nebyli pouhými otroky, nýbrž po většinu jeho existence naopak souřadnou a konstruktivní složkou soustátí, jejíž příslušníci spolurozhodovali o osudu celé podunajské říše. A že konečně i za nacistické okupace vznikala u nás vynikající literární díla, naše filmy, hokej a jazz dosáhly světové úrovně ajv. I ostatní odbočky ČSNRA (ba i jiné krajanské organizace) by tedy mohly uvážit, zda by nebylo v zájmu i jejich vlastní trvalé existence vhodné a možné zařadit podobné historicko-informativní přednášky i do jejich programu. My v St. Louisu v nich rozhodně hodláme pokračovat. Z ČINNOSTI MASARYKOVA KLUBU V BOSTONU, MASS. V roce 1971 uspořádal klub: 21. února na žádost International Institutu Československý večer. Na pořadu byl film o Československu, Dvořákův tanec č. 3 zatančila pí. Eva Jonášová a pěvecký kroužek klubu zapěl národní písně. 6. března byl uspořádán kulturní večer, na němž byl promítnut film: Poslední léto TGM. Slavnostní projev měl dr. Alexandr Křižna. Pan Turner zazpíval Dvořákovy Biblické písně. 2. května se konala výroční schůze, na níž byla provedena volba nového předsednictva a výborů. Předsedou zvolen dr. AI. Křižna. — Promítnuty barevné diapositivy “Československé hrady a zámky”. 19. června byl uspořádán společný piknik na zahradě pí. Ilky Williamsové v Burlingtonu, Mass. První podzimní schůze klubu bude 23. října v International Institutu (287 Commonwealth Ave., Boston). Marie Dolanská, místopředsedkyně VĚSTNÍK • 9 [pageend9]PRO ZDRAVÍ A KRÁSU ZDRAVI-TAMIN kapsle na krev a silu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlicí i hojivý, nemastný, k použití na den, ideální pod pudr a make-up ............................................................. 3.50 LAGUNA—REGENERAČNÍ krém k oživeni a k zušlechtěni vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ................................................ $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mi kuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA ............... $5.00 $5.50 ČSA STŘEŽÍ vaši budoucnost. Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 ADDRESS CORRECTION REQUESTED SECOND CLASS POSTAGE PAID at Chicago, Illinois VĚSTNÍK 2137 So. Lombard Ave. Cicero, Illinois 60650 Room 202 [pageend10]