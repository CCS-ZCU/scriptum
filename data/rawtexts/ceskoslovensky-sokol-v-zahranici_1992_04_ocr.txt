ČESKOSLOVENSKÝ SOKOL V ZAHRANIČÍ č a so pis úst ř edí č esk o sl o vensk ého so k o l st va v za hr a nič ! Ročník 42. ZÁŘÍ / ŘÍJEN 1992 Číslo 4./414/ SOKOLSKÁ ŽUPA KANADSKÁ IX. SLET 1992 Toronto, June 26. - 28. [pageend1]TORONTO 1992 Střídání sletů jednotlivých sokolských organisací nám dává radostnou příležitost k pravidelnému bratrskému a sesterskému setkání každý rok. Čtyřletý cyklus nám umožňuje mimo jiné udržování a rozšiřování tělovýchovných schopností a zdatností. Letos sokolská župa Kanadská uzavřela řadu, kterou svým sletem navázala na XVII. slet Americké obce sokolské, který byl v roce 1989 v Omaze, největším městě státu Nebraska, dále na VII. slet Ústředí československého sokolstva v zahraničí, který byl v roce 1990 v Paříži a na XXI. slet Slovenské tělocvičné jednoty Sokol v USA, uskutečněný v roce 1991 v Indianopolis, hlavním městě státu Indiana. Na pokračování v této tradici jsme zváni XVIII. sletem AOS, plánovaným na rok 1993 do Chicaga a na XII. všesokolský slet, který pro rok 1994 připravuje Československá obec sokolská zase do Prahy, v navázání na všechny dosavadní slety, které byly v zemi vzniku a rozkvětu sokolského hnutí dosud uskutečněny. Tato všechna setkání byla a doufáme že budou potvrzením, že sokolská myšlenka tak dokonale vyjádřená Miroslavem Tyršem a nám daná v jeho úvaze "Náš úkol, směr a cíl" je živá, plně vyjadřuje úsilí a snahu tělovýchovné činnosti naší doby ve které žijeme a že jsme odhodláni v jejím rozšíření pokračovat. Výprava Čs. obce sokolské v zahajovacím nástupu 2 [pageend2]IX. SLET SOKOLSKÉ ŽUPY KANADSKÉ - jf. - Vrcholný podnik sokolstva v zahraničí letošního roku, IX. slet Sokolské župy Kanadské pořádaný ve dnech 26.-28. června 1992 v Torontu, se plné vydařil. • Obdobné jako na předešlých sletech v Kanadě měly hlavní podíl na Jeho úspěchu početné výpravy amerického sokolstva, zejména Americké obce sokolské. • Význam letošního sletu byl podtržen účastí 55ti členné výpravy obnovené Československé obce sokolské z vlasti. • Sletu se také zúčastnili zástupci tří evropských žup Čs. sokolstva v zahraničí v čele s náčelnicí Ústředí sestrou Martou Homérovou z Vídně, a delegace Jugoslávského Sokola ve svobodném světě ze Spojených států a Rakouska. • Sletových závodů v nářadovém tělocviku se zúčastnilo 385 závodníků všech složek, závodů v moderní gymnastice 46 žen a dorostenek, sletové soutěže v odbíjené 23 družstev mužů a žen. • Na hlavním sletovém dnu cvičilo přes 1,000 cvičenců. • Součástí sletu byl hodnotný sletový banket, zdařilý večer mládeže, sletová veselice s večerem vítězů a slavnostní jubilejní schůze Sokolské župy Kanadské k 40. výročí jejího založení. • Sletu došly četné zdravice od představitelů kanadského veřejného života, krajanských organizací a sokolských jednot a žup z mnoha zemí, včetně obnoveného Sokola v Československu. • Slet byl zařazen do oficielních vládních oslav 125. narozenin Kanady a rada Metropolitního Toronta prohlásila sletové dny od 26. do 28. června zvláštní proklamací za "Sokol Canada Slet Weekend' a v proklamaci vyzdvihla význam a důležitost Sokola a sletu; neděle 28. června byla rovněž prohlášena za sokolský den - "Sokol Canada Slet Day" zvláštními proklamacemi města Toronto a předměstí Scarborough. • K sletu byly vydány sletové nálepky, propagační sletový plakát, vkusné upomínkové předměty a programová brožura s články o vzniku a vývoji Sokola v Kanadě a s přehledem činnosti Čs. sokolstva v zahraničí. • Průběh sletu byl natáčen pro čs. televizi, reportáže o sletu přinesly sokolské časopisy a krajanské noviny. • Na závěr sletu se konalo zasedání Sokolského fóra z a účasti představitelů na sletu zastoupených sokolských organizací, kteří se jednomyslně vyslovili pro zachování jednotného státu Čechů a Slováků a zaslali telegram presidentu Havlovi v němž vyjádřili podporu jeho snah o udržení celistvosti Československé republiky. 3 Uvítání výpravy Čs. obce sokolské na torontském letišti [pageend3]Přestože slet byl zahájen až ve čtvrtek 25. června, někteří jeho účastníci byli v Torontu již od pondělí 22. června; mezi nimi také náčelnice Ústředí čs. sokolstva v zahraničí sestra Marta Hörnerová a bratr Ervín Boček z Vídně, starosta Sokola Paříž bratr Robert Rada s manželkou, starosta Sokola Curych bratr Vladimír F. Svoboda, místostarosta Jugoslávského Sokola ve svobodném světě bratr Trifko Vrtikapa a sestra Ľubica Vukojevičová z Vídně. V úterý 23. června večer pak doletěla do Toronta 55ti členná výprava Československé obce sokolské (ČOS) kterou v zastoupení starosty ČOS, jenž v posledním okamžiku musel svou účast odvolat, vedl bratr František Šedivý, předseda Dozorčí a revizní komise ČOS. Dalšími členy vedení výpravy byli bratři a sestry Vladimír Vološčák, místostarosta ČOS, Jarina Žitná, náčelnice ČOS, Dagmar Evaldová, členka vzdělávacího sboru ČOS a Jiří Toncar, člen náčelnictva mužů ČOS. Členové výpravy byli vybráni ze všech oblastí Československa - 17 z Prahy a jejího okolí, 4 z Bratislavy, po dvou z Vranova nad Toplou, Frýdku-Místku, Liberce; po jednom členu byly ve výpravě zastoupeny: Beroun, Bludovice, Brno, Děčín, Frýdland nad Ostravicí, Komárov, Kozlovice, Lelekovice, Louny, Moravské Budějovice, Olomouc, Ostrava, Pardubice, Písek, Plzeň, Příbram, Rohovládová Bělá, Rokycany, Slovenská Kajňa, Tuchlovice, Třebíč, Turnov, Ústí nad Labem, Velké Hamry, Znojmo, Žilina. K uvítání vzácných hostů se na letiště dostavila skupina členů torontské jednoty v čele se starostkou sestrou Radmilou Locherovou, náčelníkem bratrem Ivo Syptákem, náčelnicí sestrou Wendy Janoušovou a vzdělavatelem bratrem Ing. Stanislavem Kubíkem; torontští sokolové byli doplněni náčelnicí Ústředí sestrou Martou Hörne ovou a bratrem Ervínem Bočkem z Vidné. Za župu Kanadskou byli přítomni náčelnice sestra Anna Janoušová, pokladník bratr Zdeněk Mimra a starosta bratr Jan Waldauf, který výpravu jménem župy do Kanady a na župní slet přivítal; za výpravu ČOS odpověděl srdečným projevem její vedoucí bratr František Šedivý. Uvítání na letišti bylo ukončeno sdělením potřebných informací a naložením zavazadel do zvláštního autobusu, který výpravě po celou dobu jejího pobytu sloužil za hlavní dopravní prostředek. Milí hosté byli pak Sletový banket - průčelí sálu a hlavní stůl 4 [pageend4]Závěrečná skupina přehlídky národních krojů na banketu odvezeni do letoviska Masaryktown, jež bylo Masarykovým ústavem v Torontu ochotné poskytnuto Sokolu pro ubytování výpravy v chatkách užívaných pro letní tábory krajanských dětí; stravování bylo zčásti zařízeno v restauraci ’Praha’ na Masaryktownu, zčásti prostřednictvím sletové stravovatelky sestry Květy Králové. První dva dny před zahájením sletu byly věnovány celodenním výletům výpravy do nedalekého okolí Toronta. Ve středu se jelo do oblasti Niagarských vodopádů a večer si na hřišti Masaryktownu členové výpravy zacvičili sletová prostná společně s členy torontské jednoty. Ve čtvrtek 25. června zavezl autobus výpravu do výletní oblasti na sever od Toronta do okolí Jiříkova zálivu se zastávkou v znovuvybudované osadě indiánského kmene Huronů ze 17. století u městečka Midland; další zastávka byla v provinčním přírodním parku kde se odvážnější účastníci také vykoupali ve studené vodě jezera. Průvodcem výpravy byl po oba dny vzdělavatel torontské jednoty bratr Ing. Stanislav Kubík, který během cesty líčil dějinný vývoj oblasti a poukázal na mnohé zvláštnosti a pozoruhodnosti kraje. Ve středu jel s výpravou na Niagarské vodopády také bratr dr. Jan Janků, který zajištoval styk sletového výboru s výpravou, do oblasti na sever od Toronta doprovodili výpravu bratři Pavel Vidlák a dr. Josef Čermák, který byl hlavním organizátorem čtvrtečního výletu. Mezitím byla ve čtvrtek v 10 hodin dopoledne otevřena sletová kancelář v hotelu Holiday Inn, v němž byla ubytována většina sletových návštěvníků.; její provoz po celou dobu sletu vzorně a obětavě řídili manželé Eva a Jan Matuškovi. V sletové kanceláři byly návštěvníkům poskytnuty veškeré potřebné informace včetně plánů a map města a jeho okolí a zájemci měli možnost si koupit sletové upomínkové předměty a vstupenky na sletové podniky; mohli si také prohlédnout menší výstavku ze sokolské činnosti v Kanadě v níž byly nepřetržitě promítány videofilmy z minulých župních sletů, ze sletu v Paříži a následujícího Sokolského setkání v Praze v roce 1990, jakož i z některých župních podniků včetně závodů pořádaných v rámci každoročních letních a zimních her. 5 [pageend5]Během dne se do Toronta sjížděli a slétali další sokolové ze všech oblastí Kanady - od Vancouveru za pacifickém pobřeží až po Halifax na východě Kanady a z mnoha míst Spojených států; podle záznamů v návštěvní knize v sletové kanceláři byli na sletu účastníci nejméně z 19 států USA: Connecticut, Florida, Illinois, Indiana, Iowa, Kalifornie, Maine, Maryland, Massachusetts, Michigan, Nebraska, New Jersey, New York, Ohio, Oregon, Pennsylvania, Texas, Virginia, Wisconsin, jakož z oblasti hlavního města Washingtonu (District of Columbia). Zahájení sletu V pátek 26. června bylo již od časného rána velmi rušno ve sportovním středisku "Variety Village" v torontském předměstí Scarborough, jež bylo dějištěm zahajovacího sletového podniku, závodů členstva a dorostu v náladovém tělocviku. Velká, veškerým nářadím vybavená tělocvična umožnila současné konání závodů mužských a ženských složek. Závody žen a dorostenek sestávaly z pětiboje v povinných sestavách (prostná, přeskok, kladina, bradla o nestejné výši žerdí, sletová prostná), muži a dorostenci závodili v sedmiboji, rovněž v povinných sestavách (prostná, přeskok, kůň na šíř s madly, kruhy, bradla, hrazda, sletová prostná). Závodilo 165 dorostenek, 45 dorostenců, 66 žen a 50 mužů, celkem 326 příslušníků Americké obce sokolské, Slovenské tělocvičné jednoty Sokol v USA, Dělnického amerického Sokola, Československé obce sokolské a Ústředí čs. sokolstva v zahraničí. Podané výkony vesměs svědčily o nejlepší snaze všech; u dorostu zvláště potěšil velký počet závodící mládeže a její pěkné výkony. Závodů členstva se také zúčastnili někteří přední činovníci Sokola, mezi nimi náčelník Americké obce sokolské bratr Frank Michálek, kletý v oddíle starších mužů zcela přesvědčivě získal první místo, Slavnostní schůze župy Kanadské k 40. výročí jejího ustavení Čtvrtek byl ukončen večerní organizační schůzí vedoucích jednotlivých výprav a družstev, členů cvičitelských sborů a členů sletového rozhodčího sboru na níž náčelník a náčelnice župy, bratr Josef Hřib a sestra Anna Janoušová, poskytli konečné informace a pokyny pro sletové závody a soutěže včetně jejich časového rozvrhu. 6 [pageend6]Záběr ze zahajovacího nástupu velmi úspěšně závodila také náčelnice Slovenského Sokola v USA sestra Christine Yatchyshynová a náčelnice Dělnického Amerického Sokola sestra Loretta Maggiová; mezi závodnicemi byla také autorka cvičení dorostu sestra Gail Wallach-Chillová z Chicaga, v oddíle starších mužů starosta Sokolské župy Kanadské bratr Jan Waldauf z Toronta. Hladký průběh závodů zajistili župní náčelník a náčelnice bratr Josef Hřib a sestra Anna Janoušová s dalšími činovníky; závody mužských složek řídili bratři Jim Hale a Alexander Forest, závody ženských složek sestry Wendy janoušová, Alice Havlová a Eva Englová. Velmi spolehlivě, dobře a obětavě pracoval rozhodčí sbor v němž působila řada sester a bratří amerického sokolstva; výsledky zpracovali pomocí počítače Geoff Anderson a Robert Engel. O stravování závodníků během pátku a soboty včetně soutěže v odbíjené bylo dobře postaráno svačinovými sáčky jež zajistila sletová stravovatelka sestra Květa Králová. Po ukončení závodů se většina závodníků a závodnic odebrala na večer mládeže v letovisku Masaryktown, kde přes 400 příslušníků sokolské mládeže v doprovodu svých vedoucích, převážně ze Spojených států, zaplnilo travnaté stráně nebývalým ruchem. Všeobecná radostná nálada při opékání vuřtů, družné zábavě a tanci při reprodukované hudbě byla doplněna a zpestřena zpěvem členů výpravy ČOS za doprovodu kytary. Zdařilý večer mládeže, řízený sestrami Wendy Janoušovou a Evou Englovou, velmi rychle uběhl a byla jen škoda, že příliš chladné počasí nedovolilo plánované koupání v plovárně letoviska. V hotelu Holiday Inn byla mezitím opět celý den, od 10 hodin dopoledne až do 10 hodin v noci, v plném provozu sletová kancelář v níž bylo vždy nejrušněji při příjezdu autobusů jednotlivých skupin sletových účastníků, kteří kromě informací měli také veliký zájem o vkusné sletové upomínkové předměty o jejichž opatření se zasloužila členka sletového výboru sestra Brigita Hyklová. V pátek večer se rovněž konal v hotelu Holiday Inn sletový banket jehož se zúčastnilo na 7 [pageend7]Záběr diváků, na tribuně 250 osob, včetně 10 příslušníků výpravy ČOS. Průčelí sálu bylo vkusně vyzdobeno vlajkami, obrazy zakladatelů Sokola Tyrše a Fügnera, mapou Československa a květinami. Pořad řízený župním starostou bratrem Janem Waldaufem, byl zahájen hymnami - kanadské a československé, a přípitkem královně. Po chutné večeři byli představeni hosté u hlavního stolu: František Šedivý, vedoucí výpravy ČOS, Vladimír Vološčák, místostarosta ČOS, Jarina Žitná, náčelnice ČOS, Dagmar Evaldová, členka vzdělávacího sboru ČOS, Jiří Toncar, člen náčelnictva mužů ČOS, Charles Borvanský, starosta Americké obce sokolské, Emilie Welclová- Růžičková, čestná náčelnice AOS a starostka Sokola Miami, John Walek, starosta Slovenské tělocvičné jednoty Sokol v USA, Elizabeth Klimowá, čestná náčelnice Slovenského Sokola v USA, Edward Scollon, starosta Dělnického Amerického Sokola, Branko Svirčič, starosta Jugoslávského Sokola ve svobodném světě, Marta Hörnerová, náčelnice Ústředí čs. sokolstva v zahraničí z Vídně, Vladimír F. Svoboda, starosta Sokola Curych, Anna Janoušová, náčelnice Sokolské župy Kanadské, Josef Hřib, náčelník Sokolské župy Kanadské, Radmila Locherová, starostka Sokola Toronto, Josef Čermák, člen sletového výboru, Sláva Comová, předsedkyně Kanadské tělocvičné federace (CGF), průmyslník Tomáš Baťa a jeho manželka Sonja. Po představení hostů následovaly dva projevy - první, za sletový výbor, měl bratr dr. Josef Čermák, který uvedl, že sletovým banketem bylo pozdraveno 130. výročí založení Sokola společně s oslavou 125. narozenin Kanady a současně byla s velkou radostí uvítána delegace Československé obce sokolské; na banket bohužel také padal stín rodné země v agónii rozlomu. Svůj projev, jehož plné znění přinášíme na jiném místě, ukončil přesvědčením že Sokol, který byl pojítkem mezi našimi dvěma národy v minulosti, bude jím i v budoucnosti. Druhý projev, z pověření a v zastoupení starosty ČOS bratra dr. Jiřího Janoše, který v důsledku vnitropolitického napětí po volbách v Československu a z toho vyplývajících jednání jichž se také účastní sokolstvo musel v poslední chvíli svou účast na sletu zrušit, měl vedoucí výpravy ČOS bratr František Šedivý. Poukázal na četné problémy obnovy Sokola ve vlasti, na velké potíže 8 [pageend8]spojené s návratem sokolského majetku a překážky jež je nutno překonávat při budování nového uspořádání tělovýchovy a sportu. Vzdor všem potížím obnova Sokola v Československu nadále pokračuje, Sokol má nyní na 160,000 příslušníků v 800 jednotách a 39 župách, postavem Čs. obce sokolské ve společnosti nabývá stále větší vážnosti a přípravy na XII. všesokolský slet v roce 1994 jsou v plném proudu. Bratr Šedivý ukončil svůj s velkým zájmem sledovaný projev přesvědčením, že ve spolupráci se sokolstvem v zahraničí Sokol zdárně překoná všechny překážky a zaujme opět místo jež mu ve společnosti náleží. Po optimistickém projevu bratra Šedivého, který byl přijat velkým potleskem, sestra Sláva Comová, která byla na banketu ve své funkci předsedkyně vrcholné tělocvičné organizace v Kanadě, Kanadské tělocvičné federace (Canadian Gymnastics Federation - CGF) oznámila, že federace ji pověřila předáním dvou plaket uznání - obnovené Československé obci sokolské k jejímu novému rozvoji a Sokolské župě Kanadské k 40. výročí jejího ustavení a v uznání přínosu Sokola kanadské tělovýchově. Plakety převzali za ČOS vedoucí výpravy bratr František Šedivý, za župu Kanadskou starosta bratr Jan Waldauf. Pak byli představeni někteří z přítomných zástupců spolků a organizací: Za Československou obec sokolskou členové předsednictva ČOS sestra Jaroslava Čelková ze Sokola Bratislava a bratr Andrej Krišanda ze Sokola Vranov nad Toplou, členové náčelnictev ČOS sestra Vlasta Třešňáková ze Sokola Pražského, bratr Antonín Mrzena ze Sokola Nusle, bratr Zdeněk Svoboda ze Sokola Karlín; za Americkou obec sokolskou náčelník bratr Frank Michálek, náčelnice sestra Janet Kalátová, vzdělavatel bratr Paul Lebloch, účetní sestra June Prosová a zpravodaj bratr Jerry Milan; za Slovenskou tělocvičnou jednotu Sokol v USA náčelnice sestra Christine Yatchyshynová, jednatel bratr Ján Sopoci, místonáčelník bratr Richard Yatchyshyn a redaktorka sestra Anna L. Sopociová; za Dělnický Americký Sokol náčelník bratr Robert Lipták a náčelnice sestra Loretta Maggiová, za Jugoslávský Sokol ve svobodném světě místostarosta bratr Trifko Vrtikapa z Vídně, za Masarykův ústav v Torontu jeho předseda bratr Jan Trávníček, za Kanadskou Slovenskou podpůrnou jednotu sestra Božena Martinčeková, za Taneční skupinu Moravanku její vedoucí paní Mary Anne Honigová. Zahájení sletu 9 [pageend9]Velmi pěkným a vhodným zpestřením banketu byla následující přehlídka národních krojů, kterou organizačně znamenitě připravila sestra Mona Locherová a velmi hezky uváděla sestra Jana Jeřábková-Fabiánová, která úvodem poznamenala, že české, moravské a slovenské lidové kroje patří k nejmalebnějším a nejrozmanitějším v Evropě; v Čechách prosluly neobyčejně jemnou barevnou skladbou, na Slovácku naopak hýří jásavými, přepestrými sestavami sytých tónů a na všech vyniká velmi pracná, bohatá a jedinečná ruční výšivka a krajka. Početná skupina dívek a žen pak předvedla jednotlivé kroje, většinou ve dvojicích, při čemž přešly nejdříve jeviště a ukázku ukončily průchodem mezi stoly diváků. Přehlídku zahájila dvojice v kroji Plzeňském, následovaná dvojicemi s kroji z Táborská, z Hradce Králové, z Velké nad Veličkou. Z Moravského Slovácka byty předvedeny líbivé kroje z Uherského Hradiště a krásné kroje Kyjovské. Následoval kroj Šardický a kroje Pieštanské a přehlídku ukončily kroje Chodské. Všechny kroje byly uvítány velkým potleskem který byl vystupňován při závěrečném nástupu celé skupiny na jevišti, při němž byly všechny dívky a ženy v krojích představeny: Hanička Bečková, Růžena Havlová, Andrea Jurásková, Angela Kleerová, Táňa Košíková, Alena Kottová, Barbara Křivá, Maggie Křivá, Jennifer Matušková, Kimberley Matušková, Helena Minaříková, Gabriella Pfenigová, tři návštěvnice z Československa - Luba, Petra a Helenka Domkovy, a vedoucí přehlídky sestra Mona Locherová. Banket byl ukončen působivým vystoupením sestry Jany Jeřábkové-Fabiánové, členky Nového divadla v Torontu, která obecenstvo nadchla zpěvem několika vhodně volených písní: Siciliana, Levandulová (Petra Habky pro Hegerovou), Čardáš, a Bye-Bye Blues (na vlastní text). Velký potlesk nejlépe potvrdil, že její vystoupení za doprovodu Josefa Musila a Edy Vokurky, kteří hráli během celého večera, bylo velmi vhodným a vděčně přijatým zakončením banketu. Druhý sletový den Sobota 27. června byla ve znamení celodenní sletové soutěže v odbíjené k níž ráno Cvičení žactva 10 [pageend10]Závody župních štafet nastoupilo 23 sokolských družstev z USA, Československa a Kanady. V soutěži mužů bylo osm družstev Americké obce sokolské (Sokol Velký Cleveland I. a II., Sokol Česká Síň I. a II, Sokol Brookfield/Slávský, Sokol Fort Worth, Sokol Stickney, Sokol Tábor), dvě družstva Čs. obce sokolské (Sokol Praha L, Sokol Praha II.), dvě družstva župy Kanadské (Sokol Montreal, Sokol Toronto) a jedno družstvo Slovenského Sokola v USA (Sokol Chicago). V soutěži žen bylo šest družstev Americké obce sokolské (Sokol Brookfield, Sokol Berwyn, Sokol Tábor, Sokol Detroit, Sokol Stickney, Sokol Velký Cleveland), dvě družstva Čs. obce sokolské (Sokol Praha I, Sokol Praha II), a po jednom družstvu župy Kanadské (Sokol Toronto) a Slovenského Sokola v USA (Sokol Chicago). Soutěž ve sportovním středisku Variety Village, jehož velká tělocvična umožnila hru čtyř i pěti utkání současně, řídila sestra Svatava Heřmánková; jménem župy Kanadské ji zahájil bratr Karel Pinke z Ottawy. Průběh mnoha utkání byl velmi napínavý, o každý bod bylo urputně bojováno a výsledky některých utkání byly někdy překvapením když i technicky lepší družstva nakonec podlehla družstvům s větší houževnatostí a bojovností. Diváci si při turnaji zřejmě přišli na své a hráče také po celou dobu soutěže mocně povzbuzovali. Konečné výsledky - muži: 1. Sokol Stickney, AOS, 2. Sokol Brookfield, AOS, 3. Sokol Montreal, ČSZ, 4. Sokol Praha I., ČOS; ženy: 1. Sokol Praha L, ČOS, 2. Sokol Velký Cleveland, AOS, 3. Sokol Brookfield, AOS. V sobotu dopoledne se rovněž v tělocvičně školy Birchmount, sousedící se střediskem Variety Village, konaly závody žactva v nářadovém tělocviku a závody žen a dorostenek v moderní gymnastice. Celkem závodilo 14 žáků a 45 žákyň, v moderní gymnastice 11 žen a 35 dorostenek. Mezitím se v sobotu odpoledne konala v hotelu Holiday Inn slavnostní schůze Sokolské Župy Kanadské k 40. výročí jejího ustavení, jež byla uvedena slavnostními pochody A. Tučapského a Z. Pololáníka, složenými pro VIL slet Čs. sokolstva v zahraničí a zvláště 11 [pageend11]zaslanými na torontský slet starostou Sokola Londýn bratrem Karlem Stallerem. Slavnostní zasedání zahájil a řídil župní starosta bratr Jan Waldauf který v první části přednesl stručný přehled o činnosti župy v uplynulém období 40 let, od jejího ustavení 2. července 1952 do tohoto sletu. V druhé části přečetl četné zdravice, které župě k slavnostní schůzi a sletu zaslali Cvičení žen s obručemi představitelé kanadského veřejného života: Generální guvernér Kanady Ramon J. Hnatyshyn, předseda kanadské vlády Brian Mulroney, ministr multikulturalismu a občanství Gerry Weiner, vůdce oposice a předseda Liberální strany Jean Chretien, předsedkyně strany NDP Audrey MacLaughlin, Premiér provincie Ontario Bob Rae, primátor Metropolitního Toronta Alan Tonks, starostka města Toronta June Rowlands, starostka předměstí Scarborough Joyce Trimmer; představitelé tělovýchovy a sportu v Kanadě: předsedkyně Kanadského Olympijského výboru Carol Anne Lethereren, předsedkyně Kanadské tělocvičné federace Sláva Comová; činovníci, župy a jednoty obnovené Československé obce sokolské: starosta ČOS bratr dr. Jiří Janoš, člen předsednictva a bývalý starosta ČOS bratr doc. Bořivoj Petrák, Sokolská župa Husova se sídlem v Českých Budějovicích, Sokolská župa Jana Máchala v Brně, Sokolská župa Moravskoslezská (s knihou popisující dějiny a výstavbu Ostravy), Sokolská župa Olomoucká- Smrčkova, Sokolská župa Plzeňská, Sokolská župa plukovníka Švece se sídlem v Jihlavě, Sokol Bratislava I. (s knihou o Slovensku), Sokol Pardubice I. (se zvláštní pozdravnou adresou), Sokol Plzeň V., Sokol Pražský (s plaketou dr. M. Tyrše), Sokol Vsetín (s krásnou ’valaškou’ a vzorky v místě vyráběných vánočních ozdob), Sokol Řícmanice (s kresbou na motiv národních krojů); činovníci, župy a jednoty Ústředí čs. sokolstva v zahraničí: starosta Ústředí bratr DipLArch. Rudolf Fiala z Curychu, Sokolská župa Australská, Sokolská župa Vídeňská, Sokolská župa Švýcarská, jednoty Sydney v Austrálii, Springbok v Jižní Africe, Villa Dominico v Argentině, Sokol Vídeň XVI., Sokol Londýn a Sokol Paříž, jehož starosta bratr Robert Rada předal župnímu starostovi pamětní medaili vydanou v tomto roce k stému výročí Sokola Pařížského; srdečný pozdrav zaslal také bratr plk Jaroslav Kašpar-Pátý, starosta Sokola 12 [pageend12]Washington. Přečtené zdravice doplnili osobními blahopřejnými projevy vedoucí výpravy ČOS bratr František Šedivý, náčelnice Ústředí Čs. sokolstva v zahraničí sestra Marta Hômerová z Vídně, starosta Sokola Curych bratr Vladimír F. Svoboda, předseda torontského Masarykova ústavu bratr Jan Trávníček a vzdělavatel Sokolské župy Střední Americké obce sokolské, bratr Václav Ženíšek z Chicaga. Stručným doslovem bratra župního starosty byla slavnostní jubilejní župní schůze ukončena. Ukázky cvičení vítězů sletových závodů 13 Po schůzi následovala velmi zajímavá rozprava o stavu, vývoji a poměrech Sokola v Československu v níž bratr Šedivý podrobně seznámil přítomné s problémy při obnově a novém budování Sokola a vysvětlil postoj a poměr ČOS k různým organizacím, zejména k ČeSTV a Svazu Sport pro všechny (bývalý svaz ZRTV), k členství bývalých funkcionářů a představitelů tělovýchovy za komunistického režimu v obnoveném Sokole a podal informace o stavu příprav na XII. všesokolský slet v Praze v roce 1994. Rozprava, jíž se účastnili všichni přítomní, byla uzavřena konstatováním, že bude třeba hodně oboustranné trpělivosti a tolerantnosti k tomu, aby Sokol v zahraničí plně pochopil situaci obnoveného Sokola ve vlasti. Sobota byla ukončena sletovou veselicí a večerem vítězů ve středisku "Party Centre", jehož omezený prostor zdaleka nebyl dostačující pro tisíc účastníků veselice. Vzhledem k mnoha podnikům pořádaným v Torontu ve stejném týdnu, zejména v souvislosti s mezinárodním festivalem "Caravan", nebylo při nejlepší snaze možné zajistit větší a vhodnější místo. Stísněné poměry však vynahradila dobrá nálada v horním sále s výborně hrající hudbou K. Bíňovce z Montrealu, chutné jídlo a občerstvení všeho druhu, a v dolním sále převládající nespoutaná radost a nadšení mládeže při vyhlašování výsledků sletových závodů a soutěží a při předávání získaných cen a medailí. [pageend13]Hlavní sletový den Na rozdíl od několika minulých sletů počasí hlavnímu sletovému dnu v neděli 28. června plně přálo; celý den bylo krásně, slunečná a velmi teplo, aniž při tom bylo dusno, při čemž občasný chladnější vánek od nedalekého jezera působil velmi příjemně. Ráno se konaly obvyklé zkoušky viech složek během nichž byl sletový stadion vyzdoben státními a sokolskými vlajkami a prapory a u vchodu postaveny stánky s knihami, keramikou a upomínkovými předměty. Při zkouikách doSlo k spontánnímu projevu sokolské vzájemnosti a bratrství když sestra Vlasta Chloupková, nadSená sokolka z Chicaga, k vyjádření své radosti na přítomností sokolských sester a bratří z Československa na místě zakoupila a osobně předala 55 sletových teplákových bund pro vSechny členy výpravy ČOS; její nenadálý velkorysý dar hosty z vlasti překvapil a mnohé z nich také dojal. 14 Brzo po poledni se na stadion scházeli diváci, kteří záhy zaplnili střed tribuny a přesně ve 2 hodiny byl za zvuku Suková pochodu ’Vnový život’ zahájen úvodní nástup všech cvičenců na stadion. V čele, za kanadskou vlajkou, šli náčelník a náčelnice Sokolské župy Kanadské bratr Josef Hřib a sestra Anna Janoušová, následováni vlajkami států sletových účastníků - americkou, francouzskou, rakouskou a švýcarskou, a sokolskou vlajkou nesenou 4 cvičená; za nimi, za praporem Ústředí čs. sokolstva v zahraničí, následovali starosta župy Kanadské bratr Jan Waldauf s náčelnicí Ústředí sestrou Martou Homérovou z Vídně, delegace čs. obce legionářské s předsedou bratrem plk Vladimírem Dufkem v doprovodu čestné stráže, a skupiny hostů - tanečníci torontské skupiny ’Moravanka’ v nádherných národních krojích a cvičenky klubu ’Ritmika’. Pak již velký potlesk diváků nadšeně zdravil druhou část průvodu kterou zahajoval mohutný útvar čítající na 500 příslušníků Americké obce sokolské vedený starostou bratrem Borvanským, náčelníkem bratrem Michálkem a náčelnicí sestrou Kalátovou; následovali cvičená Dělnického Amerického Sokola v čele se starostou bratrem Scollonem, náčelníkem bratrem Liptákem a náčelnicí sestrou Maggiovou, početný útvar Slovenské tělocvičné jednoty Sokol v USA, který vedli starosta bratr Walek náčelnice sestra Yatchyshynová a jednatel Sopoci, a delegace Jugoslávského Sokola ve svobodném světě, vedena starostou bratrem Branko Svirčičem. Pak již přicházeli na stadion hosté nejmilejší, kteří byli uvítáni pravou bouří potlesku diváků - členové 55ti členné výpravy Československé obce sokolské; v čele šla dvojice v tradičních sokolských krojích a několiK dalších členů již v nových krojích, které i při své modernosti zachovávají tradiční sokolský ráz, následováni muži a ženami v cvičebních úborech. Mnozí diváci se nemohli ubránit slzám radosti nad skutečností, že po tak dlouhé době bylo zde opět možné přivítat sokolstvo z vlasti. Pak následovalo Čs. sokolstvo v zahraničí zastoupené delegacemi župy Vídeňské, Švýcarské a Sokola Paříž ze župy Západoevropské s vlajkami svých států; tradiční závěr sletového nástupu tvořili cvičená a cvičenky pořádající župy Kanadské. Dokončený nástup při němž přes 1,000 cvičenců a cvičenek zaplnilo plochu cvičiště, vytvořil na svěží zeleni trávníku stadionu mohutně působící obrazec jehož malebnost byla zpestřena sluncem ozářenými barvami sokolských a národních krojů a úborů a množstvím praporů a vlajek. Po státních hymnách, kanadské, americké a československé, při nichž byla na stožáru hlavní tribuny vztyčena sokolská vlajka, byly před tribunu položeny věnce sokolským obětem nacismu a komunismu - bratrem plk V. Dufkem za Čs. obec legionářskou, sestrou H. Bajerovou ze Sokola Řícmanice za Čs. obec sokolskou a bratrem Z. Mimrou, pokladníkem župy Kanadské, za sokolstvo v zahraničí. Slet pak zahájil starosta bratr Jan Waldaufprojevem, jehož text přinášíme na jiném místě; uvedl, že účast výpravy ČOS na sletu konaném v 81. roce [pageend14]sokolské činnosti v Kanadě, je potvrzením správnosti naší neochvějné víry během dlouhé doby komunistického temna v naší vlasti, že v znovu svobodném Československu bude Sokol opět obnoven a pokračovat ve své činností Po projevu bratra starosty byla vzdána pocta státním vlajkám a na prapory sokolských žup a jednot připnuty pamětní sletové stuhy, při čemž zástupci ČOS připnuli krásnou pamětní stuhu na prapor torontské jednoty s nápisem "Co srdce pojí, moře nerozdvojíl", k níž byla připojena další stuha Sokolské župy Východočeské-Pippichovy a Sokola Pardubice I. Slavnostní zahájení sletu bylo ukončeno odchodem cvičenců. V sletovém pořadu řízeném župním náčelníkem bratrem Josefem Hřibem a župní náčelnicí sestrou Annou Janoušovou, vystoupilo jako první sokolské žactvo. Nejmladší sokolici a sokolice z Kanady a Spojených států, 78 žáků a žákyň, předvedlo skladbu sestry Wendy Janoušové z Toronta. Zacvičili ji velmi dobře a získali za pěkné provedení oprávněně pochvalný potlesk diváků. Sokolskou drobotinu vystřídala mládež taneční skupiny Moravanka která předvedla velmi pěkné národní tance. Velký potlesk diváků si temperamentně tančící mládež plně zasloužila a uznání patřilo také vedoucí skupiny, paní Mary Anne Honigové, za její dlouholetou chvályhodnou práci udržující naši národní tradici v mládeži a dobře propagující naši národnostní skupinu v Kanadě. Zajímavé a diváky napjatě sledované byly následující závody čtyřčlenných župních štafet - družstev Čs. obce sokolské, Americké obce sokolské, Slovenské tělocvičné jednoty Sokol v USA, Dělnického Amerického Sokola a župy Kanadské. Závodníci, mocně povzbuzováni diváky, odvedli své nejlepší výkony v tomto rušném atletickém prvku sletového pořadu v němž zvítězilo družstvo ČOS. Velmi úspěšné a líbivé bylo cvičení žen s obručemi, v němž vystoupilo 80 žen z Kanady a Spojených států ve skladbě sestry Dagmar Fialové z Washingtonu, která sama také cvičila. Skladba, jež měla svou úspěšnou premiéru na VII. sletu Čs. sokolstva v zahraničí v Paříži r. 1990, kde si diváci vytrvalým potleskem vynutili její opakování, patřila i na tomto sletu k nejlepším. Vítězové sletových závodů se pak představili divákům velmi úspěšnými a s velkým zájmem sledovanými ukázkami cvičení růzností na Zvláštní vystoupení Americké obce sokolské 15 [pageend15]žíněnkách a přeskoků přes koně na šíř i na dél. Odvážná a pěkně povedená cvičení byla doprovázena častým potleskem nadšených diváků. Po odchodu sletových vítězů bratr Václav Janouš, který během vystoupení působil jako hlasatel a uváděl jednotlivá čísla pořadu, představil přítomné zástupce a představitele organizací a spolků a další hosty, mezi nimiž byli také průmyslník Tomáš Baťa a jeho manželka Sonja. Americká obec sokolská se představila ve zvláštním vystoupení 180 mužů a žen v skladbě manželů Holíkových, kteří vystoupení osobně řídili. Cvičení bylo dobře a přesně provedeno a odměněno opětovným potleskem. Pak již bylo dychtivě očekáváno následující vystoupení výpravy Čs. obce sokolské v němž 48 mužů a žen ČOS předvedlo ukázky skladeb pro XII. všesokolský slet v Praze v roce 1994. Cvičení, jehož autory byli u mužů K. Appelt, M. Libra a V. Svatoň, u žen Anna Maurerová a Vlasta Třešňáková, bylo zahájeno a ukončeno cvičením za pochodu, jehož autory byli Z. Svoboda a J. Toncar, při němž muži a ženy cvičili společně za doprovodu hudby J. Suka a M. Ballinga. Samostatné cvičení žen bylo na hudbu A. Dvořáka, cvičení mužů na hudbu M. Ballinga. Výborně a přesně zacvičené skladby byly nadšeně přijaty obecenstvem, opětovně přerušovány velkým potleskem a po dokončení cvičení potlesk diváků trval ještě dlouho po odchodu cvičenců a cvičenek ze sletiště. Vzorné vystoupení československého sokolstva zanechalo u všech krásný dojem. Také následující cvičení sokolského dorostu - 296 dorostenců a dorostenek v skladbě sestry Gail Chilla-Wallachové z Chicaga, bylo velmi působivé. Prostná s dobře volenými cviky pro mládež, byla zacvičena s očividnou radostí - u dorostenek s ladností, u dorostenců s patřičnou vervou, byla velmi dobře provedena a diváky také nadšeně přijata. Pořadatelé měli rovněž štastnou ruku Vystoupení mužů a žen Čs. obce sokolské při volbě vystoupení hostů; následující vystoupení 20ti členné skupiny mladých cvičenek klubu Ritmika ve skladbě cvičení s míči, stuhami a obručemi bylo velmi líbivé, vynikalo ladností a přesností a bylo nesporným obohacením a zpestřením pořadu. Právem si velký potlesk zasloužily cvičenky i vedoucí skupiny, Annely Riga. Vyvrcholením sletu bylo závěrečné vystoupení, společná prostná mužů a žen ze Spojených států, Československa a Kanady. Již mohutně působící nástup 16 [pageend16]584 mužů a žen, kteří po jeho dokončení zaplnili plochu cvičiště, vyvolal dlouhotrvající potlesk diváků, který byl několikráte opakován během dobře zacvičené skladby sestry M. Chillové z Chicaga a po skončení cvičení ani nebral konce. Provoláním zdaru XVIII. sletu Americké obce sokolské v příštím roce v Chicagu a XII. všesokolskému sletu v Praze r. 1994 a odchodem cvičenců za vlajkami zúčastněných států, při čemž byli nadšeně pozdravováni diváky, bylo sletové vystoupení ukončeno. Četní diváci pak ještě delší dobu pod dojmem krásného, v Kanadě dosud největšího sletu, setrvali na tribuně. Závěrečným sletovým podnikem v neděli večer v hotelu Holiday Inn bylo zasedání Sokolského fóra, poradního shromáždění zástupců sokolských organizací, jímž od roku 1987 končí sokolské slety v zahraničí; poslední se konalo loňského roku na XXL sletu Slovenské tělocvičné jednoty Sokol v USA v Indianapolis. Ve smyslu ustálené tradice, podle níž předsedá těmto poradám představitel organizace pořádající slet, řídil zasedání starosta župy Kanadské bratr Jan Waldauf který úvodem stručně shrnul účel a význam těchto sokolských porad. Zástupci Americké obce sokolské, starosta bratr Charles Borvanský, náčelník bratr Frank Michálek a náčelnice sestra Janet Kalátová pak podali zprávu o přípravách na XVIII. slet Americké obce sokolské v příštím roce v Chicagu. Po kratší rozpravě byla poté s velkým zájmem vyslechnuta zpráva vedoucího výpravy ČOS bratra Františka Šedivého o dosavadní obnově Sokola v Československu a o mnoha potížích jež musí jednoty, župy i pražské ústředí překonávat; jeho zprávu doplnili bratr Vladimír Vološčák, místostarosta COS a sestra Dagmar Evaldová, členka vzdělávacího sboru ČOS. O přípravách a uspořádání XII. všesokolského sletu v Praze v r. 1994 podali obšírnější zprávu náčelnice ČOS sestra Jarina Žitná a člen náčelnictva mužů ČOS bratr Jiří Toncar. V rozpravě, v níž sestra Žitná a bratr Toncar v odpověd na četné dotazy doplnili své zprávy dalšími informacemi, byla také zdůrazněna nutnost brzkého zaslání sletových skladeb do Ameriky aby mohly být včas přeloženy do angličtiny; zástupci ČOS uvedli, že výběr skladeb byl již ukončen a bude je možné ještě letos na podzim zaslat v několika potřebných výtiscích sokolstvu v Americe. Při jednání o důležitosti a prospěšnosti spolupráce sokolstva ve vlasti se sokolstvem v zahraničí a o možnosti ustavení světové federace sokolstva bylo uvedeno, že ČOS svolává zástupce všech sokolských organizací do Prahy, do Tyršova domu, na dny 28.-30. října 1992, kde bude v těchto jednáních pokračováno. V nastalé rozpravě, jíž se za Americkou obec sokolskou také účastnil člen ředitelské rady AOS pověřený stykem s Čs. obcí sokolskou, bratr Vladislav Slavík z New Yorku, a za Ústředí čs. sokolstva v zahraničí náčelnice sestra Marta Hômerová z Vídně bylo upozorněno, že zahraniční organizace vzhledem k jejich veliké územní rozloze potřebují nejméně dva nebo tři měsíce k svolání svých příslušných orgánů a zvolení delegátů; zástupci ČOS k tomu oznámili, že přípravné podklady s návrhem rámcových statutů budou zaslány všem pozvaným organizacím do konce července. V závěrečné všeobecné rozpravě se zástupci všech zúčastněných organizací jednomyslně vyslovili pro zachování jednotného státu Čechů a Slováků a usnesli zaslání telegramu presidentu České a Slovenské Federatívni Republiky bratru Váda vu Havlovi v němž vyjádřili plnou podporu jeho snah o udržení celistvosti Československé republiky. V telegramu bylo uvedeno, že sokolstva považuje za své právo i povinnost vyjádřit své stanovisko, nebol v Sokole ve vlasti i v zahraničí jsou Češi a Slováci spjati věrným bratrstvím jako rovný s rovným a sokolstva mělo veliké zásluhy na národním a státním osvobození za první světové války a podílelo se významně na budování svobodného, demokratického československého státu, jemuž svou věrnost platilo těžkou krvavou daní zejména za nacistické okupace v druhé světové válce. Jednomyslný projev na zachování společného státu a podporu snah presidenta Havla v tomto směru vyslovili zástupci těchto sokolských organizací: Americká obec sokolská, Slovenská tělocvičná jednota Sokol v USA, Dělnický Americký Sokol, Československá obec sokolská, Jugoslávský Sokol ve svobodném světě, Ústředí československého sokolstva v zahraničí. Ze zasedání sokolského fóra byla také vydána tisková zpráva pro krajanský tisk v zahraničí a sdělovací prostředky v Československu. 17 [pageend17]Cvičení dorostu V pondělí po sletu, kdy většina sletových účastníků se již vrátila domů, účastníci výpravy ČOS se věnovali prohlídce města Toronta, nákupům různých upomínek a jiných drobností a měli také možnost si prohlédnout Balovo museum obuvi. K večeru, po návratu z města, se shromáždili u pomníku obětem komunismu na Masaryktownu k němuž v pietni vzpomínce také položili věnce za sokolstvo. Večer, již za tmy, se na trávníku Masaryktownu rozloučili s členy torontské jednoty a zástupci župy v srdečném bratrském posezení u stolů pod širou oblohou. Za výpravu se s torontskými sokoly rozloučili vedoucí výpravy bratr František Šedivý a sestra Dagmar Evaldová, která jménem výpravy předala upomínkové dary, výpravné obrázkové knihy, sokolským jednotám v Kanadě a některým členům sletového výboru - župní náčelnici sestře Anně Janoušové, župnímu náčelníkovi bratru Josefu Hřiboví, starostce torontské jednoty sestře Radmile Locherové, průvodcům výpravy bratřím Stanislavu Kubíkoví, Josefu Čermákovi, Janu Janků a Pavlu Vidlákovi, stravovatelce sestře Květě Králové, župnímu starostovi bratru Waldaufovi; mnozí členové výpravy předali různé drobné dary dalším sestrám a bratřím. Za torontskou jednotu se s výpravou rozloučila starostka sestra Radmila Locherová, za župní náčelnictvo sestra náčelnice Anna Janoušová, za Masarykův ústav jeho předseda bratr Jan Trávníček. Hezký večer v němž se krásně projevilo upřímné sokolské bratrství a sesterství ukončil župní starosta bratr Waldauf který předal všem členům výpravy upomínkový dárek v podobě javorového listu se znakem sletu a věnováním ’V upomínku členům výpravy ČOS’, a srdečně poděkoval členům výpravy za vzornou representaci čs. sokolstva nejen na sletu, ale všude během jejich pobytu, za jejich četné projevy srdečného přátelství, sokolské upřímnosti a důvěry a za velkorysost s níž přijali některé nedostatky. Bratr starosta zdůraznil, že účast výpravy na sletu podstatně přispěla k posílení vzájemných vztahů nejen mezi sokolstvem v Kanadě a v Americe, ale také mezi širší krajanskou veřejností a vlastí, jíž nám všem Československo stále zůstává, a závěrem vyslovil přesvědčení, že stejně přátelské a upřímné bude opětovné vzájemné setkání za dva roky na XII. všesokolském sletu v Praze. 18 [pageend18]V úterý 30. června odpoledne ještě přijel na Masaryktown se s výpravou rozloučit bratr Tomáš Baťa, který také předal všem jejím členům upomínkovou plaketku. K večeru bylo poslední rozloučení při odletu výpravy, jejíž tři členové v Kanadě ještě zůstali: bratr Tomáš Jelen a sestra Eva Krišandová, kteří zůstali až do začátku srpna a působili jako vedoucí dvoutýdenního letního tábora žactva župy Kanadské v Sokolském údolí v Laurentských horách severně od Montrealu a bratr Dušan Peterka, který se odvážně vydal na cestu napříč Kanadou na koloběžce. K odletu výpravy se na letiště dostavili někteří členové a činovníci jednoty i župy k poslednímu pozdravu, k poděkování za návštěvu, k poslednímu stisku ruky, přátelskému obejmutí i polibku a vzájemnému slibu opětovného setkání za dva roky na XII. všesokolském sletu v Praze. Posledním ’Nazdar’ výpravě a jejím odletem do Československa byl teprve zcela ukončen úspěšný IX. slet Sokolské župy Kanadské. SOKOLSKÁ PRÁCE NEZNÁ HRANICE Josef Čermák (Projev na banketu IX. sletu Sokolské župy Kanadské) Sokolské bankety bývají příležitostí k setkání starých přátel. A říkám-li starých, nemyslím tím jen délku přátelství, ale také hořkou skutečnost, že většina z nás už dávno není v prvním rozpuku mládí. Tento banket má však daleko širší účel. Pozdravujeme jím 130. výročí založení Sokola a současně i 125. narozeniny Kanady. A ovšem vítáme mezi námi po dlouhé, dlouhé době delegaci Československé obce sokolské. Měl by tedy tento banket a tento slet být ve znamení ničím nekalené radosti. Bohužel, na naši radost padá stín rodné země v agónii rozlomu a úzkost nejistoty nad osudem naší adoptované země, Kanady. Jestliže rozchod Čechů a Slováků, kteří ze všech slovanských kmenů nejdélke oddolávali falešné vábničce slovanské nesvornosti, se zdá balancovat na ostří pravděpodobnosti, naše kanadské vyhlídky nejsou o mnoho lepší. Můžeme se jenom utěšovat nadějí, že oba státy zůstanou těmi pozoruhodnými státními útvary, kterými jsou dnes. Lidé i národy se scházejí a rozcházejí Rozchod dvou lidí je důvodem k smutku. Rozchod národů může znamenat katastrofu pro miliony lidí. Chceme věřit, že ti, kteří dnes rozhodují o osudu naší rodné země, jsou si vědomi důsledků svých rozhodnutí. A jestliže k rozchodu dojde, že to bude rozchod civilizovaný. If the shadow of the sad events in our native country rests heavily on our hearts, let us remember that states are artificial creations formed by swirling currents of history, vanishing from the maps of the world when their usefulness comes to an end or when atavistic passions or fortunes of war redraft their borders. What lives on is the dedication of people to higher values than nationalism - to justice, to truth, to decency in our relationships, to betterment of the human condition. It is these values which survive states and dicators and madmen. Sokol was born at a time when Bohemia was part of the Habsburg empire. Slovak Sokol in USA was founded at a time when no one even dreamed that Slovaks and Czechs would one day have a state of their own. The ideals of Sokol lived on in Hitler’s concentration camps and survived the long dark night of the Communist regime. The ideals of Sokol 19 [pageend19]survived. The price was staggeringly high. The list of Sokol members executed, tortured and jailed by those two abominable systems speaks with tragic eloquence about the quality of men and women who form the Sokol organization. Společná prostná mužů a žen 20 Vzpomínáme s vděčností a úctou obětí předlouhé řady bratří a sester. Vzpomínáme také na nádherné okamžiky čisté radosti sokolských sletů a na nezapomenutelné okamžiky hrdého vzdoru. Jak zapomenout na poslední všesokolský slet v Praze v létě 1948: desetitisíce sester a bratří docházejí k tribuně na Staroměstském náměstí, kde sedí prezident-uzurpátor Klement Gottwald a členové jeho smečky. Bez povelu, bez jediného znamení, hlavy všech pochodujících, jako by patřily k jednomu tělu, se odvracejí od tribuny v gestu bezměmého pohrdání. Okamžik, který budu do smrti střežit jako jeden z nejvzácnějších pokladů svého života. Sokol will live on, regardless of the changes which may take place in the structure of the state which was rightly described as one of the truly noble experiments in the long and bloody history of the human race. If it should pass that our two nations, for whatever reason, cannot live together in one state, let history record that they parted without hatred, without inflicting mortal wounds on each other. Jakoliv bolestné pro mnohé z nás jsou zprávy z Československa, nejsou důvodem, aby naše přátelství, naše společná sokolská práce nepokračovala. Přátelství se nezastavuje na hranicích a sokolská práce hranice nikdy neznala. Sokol byl pojítkem mezi našimi dvěma národy v minulosti. Bude jím, bez ohledu na to, jak vyjdou karty v osudné hře, jíž jsme svědky, i v budoucnosti. [pageend20]IDEÁLY MUSÍ BÝT PODLOŽENY ČINY Jan Waldauf (Projev při zahájení IX. sletu Sokolské župy Kanadské) Vážení přátelé, sestry a bratři: Náš dnešní slet je dalším mezníkem na cestě odvážně zahájené před 81 lety za velice obtížných podmínek skupinkou českých havířů, kteří na západě Kanady založili Sokol. Koná se v době pokračujích velikých a dalekosáhlých změn, ještě na našem posledním sletu před čtyřmi lety sotva představitelných nebo předvídaných. Výprava ČOS pokládá věnec u pomníku obětí komunismu Naše dějiny uplynulých 130 let jsou neodmyslitelně spjaty s vývojem a osudy Sokola, který měl veliké zásluhy na našem národním a státním osvobození za první světové války, podílel se významně na budování svobodného demokratického československého státu, jemuž svou věrnost platil těžkou krvavou daní zejména za nacistické okupace. Za svou neochvějnou oddanost národu, svobodě a demokracii si vysloužil nenávist všech totalitních režimů a byl proto rozpuštěn a pronásledován již za Rakouska-Uherska, za II. světové války nacisty a po ní pak komunisty, kteří se domnívali, že zničením sokolské organizace se jim podařilo zničit sokolskou myšlenku. Ta však žila dále - ve skrytu srdcí sokolů doma a veřejně v sokolstvu v zahraničí Po celou dobu komunistického temna v naší vlasti byla naše sokolská činnost v zahraničí prodchnuta neochvějnou vírou, že Československo bude opět svobodné a že Sokol bude v zemi svého zrodu opět obnoven a pokračovat ve své činnosti ještě dávno poté, kdy komunisté budou smeteni do propadliště dějin k svým ideovým druhům, nacistům, kteří je tam předešli v roce 1945. Pád komunismu koncem roku 1989 a ustavující sjezd obnovené Československé obce sokolské v lednu 1990 byly potvrzením správnosti našeho přesvědčení. A dnes jsme štastni, že zde můžeme přivítat velkou, 55ti člennou výpravu našich sokolských sester a bratří ze všech 21 [pageend21]oblastí Československa. Srdečně je vítáme a doufáme, že si z našeho sletu, z našeho krajanského prostředí a z Kanady vůbec, odnesou domů jen pěkné vzpomínky. K vlastní věci: Při volební schůzi výboru v dubnu t.r. bylo rozhodnuto, dále vydávat náš časopis "Československý Sokol v zahraničí" a byla tím potvrzena jeho důležitost pro celé sokolstvo v našem Ústředí sdružené. Přes stále se zvyšující výrobní náklady se zatím bráníme zvýšení předplatného. Z důvodu úspory poštovného jsme přikročili k vydávání 5x za rok jako dvouměsíčníku, který nás má informovat o životě a dění v oblasti naší činnosti i o dalších sokolských organisacích ve světě. Jedním z podstatných způsobů podpory našeho časopisu jsou dary, které můžete při různých příležitostech poslat na1 konto našeho časopisu : Zentralverband der Tschechoslowakischen Sokolvereine im Ausland, CH-5040 Schöftland Konto 50 - 70790 - 4 Toto konto je určeno pro předplatitele z Evropy, Austrálie a Afriky. Pro předplatitele a dárce z Kanady a USA je určeno konto v Torontu - administrátor: Otto Stehlík, 1665 Bloor St. East, Apt. 1001 Mississauga, Ont., Canada L4X 1S4 Děkujeme za dar na tiskový fond: ses. Anna Adam, Portland OR 97215 UsDol 30.— jako pietni vzpomínku na ses. M. Provazníkovou a br. Jiřího Špánka. Veliké nadšení jež provázelo pád komunismu v naší vlasti bylo, bohužel, vystřídáno hlubokou krizí - politickou, kulturní, především však mravní, jíž jsou vážně ohroženy základní hodnoty našich národů - a jak vývoj po nedávných volbách dokazuje, také československé státnosti. Je to krize podnícená komunistickou mafflí, jejíž cílem je národ rozleptat, rozeštvat, vnitřně rozvrátit a hlavně zbavit vzájemné důvěry, na níž jedině může být založena nutná obroda národního života. Tím větší hodnoty nabývají dnes opět sokolské ideály bratrství, činorodého a ušlechtilého vlastenectví, tělesné a mravní zdatnosti, výchovy podložené dobrovolnou kázní usilující o souladné vypěstění celého člověka - zdravého, poctivého a spravedlivého, lidí silných, dobrých a krásných. 22 Sebevznešenější ideály ovšem nestačí, nejsou-li podloženy činy. Záleží při tom na každém z nás, nebo odpovědnost za stav naší společnosti v zahraničí i ve vlasti máme všichni. A nestačí jen kritizovat, musíme se každý sebe sama ptát, jak a čím jsme přispěli k společnému úsilí, jak a čím se podílíme na snahách směřujících k obrození národa, k novému rozkvětu Československa, k zachování společného státu Čechů a Slováků. Všichni si musíme uvědomit, že mravní lhostejnost je totožná se zbabělostí a že jen tam se svět hne, kam síla v dobra službě se napře. V tomto duchu konáme náš slet, i nadále přesvědčeni, že usilovná a cílevědomá činnost v duchu ideálů našeho zakladatele dr. Miroslava Tyrše nás bezpečně povede dále v naší sokolské činnosti, jež se opět veřejně projeví v příštím roce na sletu Americké obce sokolské v Chicagu a za dva roky na XII. všesokolském sletu v Praze. Na zdar! [pageend22]Volbou nového výboru a předsednictva Ústředí československého sokolstva v zahraničí při volební schůzi v dubnu tohoto roku nastaly některé změny: z důvodu další nevolitelnosti na další období se vzdali kandidatúry: bratři místopředsedové Robert Rada a Vladimír F. Svoboda, ses. náčelnice Dagmar Bergová a br. Zdeněk Mimra. V dosavadním předsednictvu jsou volbou tyto změny: na nové funkční období byl vzdělavatelem zvolen br. Jan Waldauf a matrikářem br. Zdeněk Bidlo. Nově byli zvoleni: I. místopředseda br. Pavel FLORIÁN z Vídně, II. místopředseda br. Jiří Jelínek ze Sydney, náčelnicí ses. Marta HÖRNEROVÁ z Vídně a pokladníkem br. Zdeněk M. Dobrovolný z Kanady. Dosavadním členům předsednictva, bratřím Robertu Radovi, Vladimíru F. Svobodovi, Zdenkovi Mimrovi a ses. Dagmar Bergové děkujeme za obětavou práci, kterou sokolstvu věnovali během své činnosti s vírou a nadějí, že sokolská rodina může s nimi dále počítat na všech místech, na která budou povoláni. Novou sestrou náčelnici Martu Hörne ovou vítáme do zodpovědné práce v naději, že její spolupráce na poli náčelnickém bude k prospěchu nás všech. Bretry Pavla Floriána, Jiřího Jelínka a Zdeňka M. Dobrovolného vítáme jako nové zástupce svých žup do předsednictva a jsme přesvědčeni, že jejich spolupráce bude k prospěchu všech v našem Ústředí soustředěných. Všichni nově zvolení členové předsednictva jsou dlouholetými činovníky na různých úrovních organisačních složek Ústředí československého sokolstva v zahraničí a chceme Vám je představit: T U Ž M E S E ! Z ÚSTŘEDÍ 23 [pageend23]Pavel FLORIÁN se narodil jako druhý syn vídeňských rodáků, Čechů - Sokolů. Byl v žactvu jednoty Vídeň V. a navštěvoval obecnou a hlavní školu spolku "Komenský". Později přestoupil do dorostu jednoty Tyrš-Víden XV. Cvičil na I. sletu svobodného sokol- stva v roce 1956 ve Vídni. Byl jako jeden z vedoucích sokolské mládeže, která měla bohatou činnost na poli kulturním a vydávala vlastní časopis, kooptován do výboru župy. Vyučil se řemeslu malířskému a převzal a rozšířil po otci podnik o další služby. V jeho jednotě byl členem výboru, krátce vzdělavatelem. Absolvoval školu pomahatelskou a 2 cvičitelské školy a zkoušky Ústředí a 1 pomahatelskou školu ČOS. Vedl župní dorost, odbor volejbalu, volejbalu v župě a Ústředí. Byl dvacet let jednatelem své jednoty a 10 let jednatelem župy. Od roku 1966 je br. Florián ženatý s Irenou, rozenou Soukupovou, nynější náčelnicí jednoty XII/XV a župy Vídeňské. Mají 2 děti, syna Antonína (1967) a dceru Soňu (1970). Nyní je bratr Pavel Florián starostou jednoty Vídeň XII/XV a místo- starostou župy Vídeňské. Je členem Českého srdce, čs. sociální péče v Rakousku. Jiří J. JELÍNEK 24 se narodil 19. srpna 1926 v Bílém kameni u Čáslavy. Po absolvování měštanské školy v Rožnově n.D. nastoupil jako učeň do drogerie v Kolíně. Po vyučení vykonával praxi v Rumburku a ve Znojmě. Byl přijat na Vyšší drogistickou průmyslovou školu v Praze, kde maturoval s vyznamenáním. Vzhledem k jeho politickému přesvědčení mu nebylo [pageend24]dovoleno pokračovat ve studiu na vysoké škole a opustil ilegálně v srpnu 1949 vlast. Do Sokola vstoupil poprvé v uprchlickém táboře Dornstat u Ulmu. Rozhodl se emigrovat do Austrálie. Učil se intensivně angličtinu, ale po vylodění v Sydney v roce 1950 zjistil, že znalosti mu nedovolují rozumět těm, mezi které přišel a opačně. Díky spolupracovníkovi, Australanovi, který ho zaučoval v chemickém průmyslu si jazyk dobře osvojil, takže po 6 měsících této přípravy neměl už potíže rozumět australskému přízvuku. Do Sokola přivedl rodinu br. Jelínka v roce 1968 dlouholetý starosta jednoty Melbourne br. Haramul. V následujícím roce byl zvolen do výboru. Od roku 1970 asistoval bratru pokladníkovi Moravcovi a v roce 1973 byl zvolen pokladníkem jednoty, kterým je dodnes. Spolu s dalšími členy jednoty úspěšně započali přípravu k postavení Sokolského národního domu v Sydney, který už slouží Sokolu a celé krajanské veřejnosti 15 let. S úspěchem plní funkci pokladníka. Ve svém povolání dosáhl v chemickém průmyslu vedoucích posic jako výrobní ředitel a po 26 letech aktivní činnosti šel v jeho 56 letech do výslužby. Svůj volný čas věnuje sokolské práci včetně národní a to ve funkcích župního místostarosty i starosty. Byl po více let členem výboru Ústředí československého sokolstva v zahraničí. Zúčastnil se spolu s námi sletů v roce 1982, 1986 a posledního sletu v roce 1990 v Paříži. Marta HÖRNEROVÁ se narodila 3. října 1931 v Praze. Jako předškolní žákyně začala v roce 1935 cvičit v sokole Praha-Střešovice. Jako mladší žákyně cvičila v roce 1938 na předsletovém župním cvičení a na sletě. Po přerušení sokolské činnosti jednoty za protektorátu byla v uvedené jednotě od roku 1945 jako dorostenka. Jako studentka pražského gymnásia v roce 1947 cvičila na středoškolských předsletových hrách. V zimě 1848 startovala na zimních sletových hrách v lyžování dorostu v Rokytnici n.Jizerou. V létě 1948 při sletě dorostu na Strahově cvičila obě vystoupení 25 [pageend25]pro dorostenky a zúčastnila se dorosteneckého průvodu. Jinak po celou dobu sletu pracovala ve zdravotnickém odboru a v odboru průvodců - tlumočníků. Po převedení střešovického Sokola do sjednocené TV, byla ještě určitou dobu členkou Sokola Vyšehrad, ve vodáckém odboru, kde aktivně tento sport provozovala. Po maturitě v r. 1950 se nedostala z politických důvodů na vysokou školu, absolvovala tedy jednoroční abiturientský kurs ve zdravotnictví a pracovala jako zdravotní laborantka. Taprve po několika letech externě-dálkově vystudovala pedagogickou fakultu a promovala v oboru tělesná výchova-zeměpis. Povolení k vykonávání zaměstnání učitele z politických důvodů nedostala. Po emigraci do Rakouska pracovala najprve 4 roky na rakouském venkově a nostrifikovala školní vzdělání. Teprve v roce 1972 přesídlila do Vídně, kde se jako divák zúčastnila sletu a teprve po sletě začala aktivně cvičit a sportovat v jednotách župy Vídenské. Později jako členka cvič, sboru a župní místonáčelnice, i jako členka cvič, sboru Ústředí, v tomto převzala vedení odboru zimních sportů. V letech 1981, 1985 a 1989 organisovala uspořádání zimních sletových závodů Ústředí v lyžování. Od r. 1976 se aktivně zúčastnila všech sletů Ústředí, jak ve společných vystoupeních, tak i ve sportovních utkáních žen v odbíjené. Po 40-ti leté pracovní činnosti na jaře 1991 odešla do pense. Žije ve Vídni, vdaná, má jednoho ženatého syna a manžel, také člen vídenského Sokola, jí velice pomáhá a podporuje veškeré sokolské aktivity. Ve volném čase příležitostně sportuje a studuje dále moderní poznatky ze zdravotní tělesné výchovy. Zdeněk Miroslav DOBROVOLNÝ narozen 8. února 1925 v Borkovanech, je starostou jednoty Montreal, kde byl členem výboru od roku 1957, jednatelem dlouhou řadu let, vzdělavatelem a zástupcem jednoty v Kanadském okrsku, později župě, kde zastával řadu funkcí, včetně nynější funkce vzdělavatele. Ve funkci jednatele Ústředí (1978 - 1986) byl členem předsednictva. V Sokole je od doby předškolní: v žactvu v jednotě borkovanské (župa Vaničková), jako dorostenec cvičil v Nosislavi u Židlochovic až do rozpuštění Sokola v roce 1940. Během universitních studií po válce cvičil v jednotě Sokol Brno II. (župa Máchalova), a jako uprchlík/student cvičil v letech 1948-50 v Sokole Curych. Do Sokola se napojil znovu po šesti letech ztrávených v Paraguayi ihned po příchodu do Kanady na podzim roku 1956, kdy se "usadil" v Montreale. V jednotě cvičil nepřetržitě až do nedávna, účastnil se téměř všech župních podniků, byl jednatelem sletového výboru v roce 1967 a 1988 (II. slet Ústředí a VIII. 26 [pageend26]slet župy), a každoročně se podílí na přípravách župních Letních her a župního letního tábora mládeže. Jako důchodce žije v klidném prostředí západního ostrova Montrealu v předměstí Pierrefonds. Montreálské odbočce Čs. sdružení v Kanadě dělá již po léta revizora účtů a často pomáhá v přípravách společných podniků montrealských spolků a při rozesílání jeho Věstníku. Studie práv a národního hospodářství na Masarykově universitě v Brně nedokončil zásluhou února 1948. Putování uprchlickými tábory v Německu skončilo v prosinci téhož roku, kdy mu brněnští kolegové obstarali stipendium na universitě v Curychu, kde studoval ekonomiku a obchodní nauky. V únoru 1951 odjel do Jižní Ameriky, kde v Paraguay! pracoval a potom vedl zastoupení holandské KLM do srpna 1956. V Montreale pak dostudoval večerní universitu a tam na obchodní fakultě obdržel v r. 1962 titul komerčního inženýra (B.Comm). To už pracoval v exportním oddělení mezinárodní celulosky (papírenské společnosti International Paper), kde skončil jako vedoucí zámořských služeb. Po prodeji kanadské filiálky této americké firmy zůstal na poli mezinárodního obchodu ve finančním oddělení importní a exportní společnosti B. Terfloth. "V důchodu" - ale ne na odpočinkul - je od roku 1988. Ludvík MUSIL 85 ŽIVOTNÍ JUBILEA se narodil 19. srpna 1907 ve Vídní. Vstoupil do žactva jednoty na okrese svého bydliště Vídeň XVIII, které zůstal věrný až do dnešních dnů. Jako dorostenec a později jako člen vynikal v nářaďovém tělocviku. Jako 21ti letý byl zvolen náčelníkem své jednoty. V dráze náčelni- cké prošel přes župu až do Ústr dí československého sokolstva v zahraničí, ve kterém od roku 1981 - 85 v této funkci vedl V. jubilejní slet v roce 1982 ve Vídni. Bratr L. Musil absolvoval cvičitelskou školu ČOS a župní školy ve Vídni v níž jedné, po II. světové válce byl spoluvedoucím. Do roku 1948 se účastnil aktivně 4 všesokolských sletů v Praze a zájezdů do Jugoslávie a Československa. V době od roku 1957 do 1989, kdy byl župním náčelníkem, dosáhla spolupráce evropských žup velmi dobrých výsledků. Hlavně nářaďové závoďy mu ležely na srdci, ale velké pochopení měl také pro míčové hry, které mimo jiné podporoval osobní účastí. Jako starosta jednoty Vídeň XVIII vytvářel v ní nejen rodinné vztahy vlastní četné rodiny, ale udržoval je i v rámci širší rodiny sokolské. Jeho činnost v celé oblasti sokolské byla v roce 1980 veřejně kvito- 27 [pageend27]vána a byl vyznamenán čestným uznáním Ústředí československého sokolstva v zahraničí. Po převzetí dílny po otci se stal samostatným obuvnickým mistrem a při velkém pochopení své manželky, se kterou nastoupil společnou cestu v roce 1939, dělil své povinnosti v povolání s láskou k Sokolu. Mužské složky župy vedl na I. a II. sletu ve Vídni, na IV. a VI. sletu v Curychu a při mnoha vystoupeních vídeňských jednot. I dnes nestojí bratr Ludvík Musil stranou a je členem výboru spojených jednot XVI/XVIII a členem cvičitelského sboru župy i Ústředí. Je v pravdě obětavý a zasloužilý sokolský nadšenec, který velmi často stavěl zájmy sokolské nad existenční. Milý bratře Musile, sokolská rodina ve Vídni, ale i v celém světě, Ti děkuje za Tvou celoživotní sokolskou a menšinovou práci a přeje Ti, abys užíval dny v Tvém letním bytě a i také v bratrském kruhu sokolském ještě hodně dlouho ve zdraví a spokojenosti. NAZDAR ! Vladislav ZAJÍC 75 Místopředseda sokolské jednoty v Montreale, vzdělavatel jednoty a župy kanadské, správce župního letního tábora mládeže, br. Ing. Vladislav Zajíc oslavil 3. července 1992 své pětasedmdesáté narozeniny Narodil se 3.7.1917 na Sibiři den po bitvě u Zborová; říkává proto žertem, že je nejmlatší čs. legionář... Rodiče byli z volyňských Čechů, jejichž předkové se v druhé polovině minulého století odstěhovali z Čech do oblasti Volyně - na rozhraní Polska a Ukrajiny. Otec pracoval jako geometr na vyměřování lesů v okolí Krasnojarsku na Sibiři, kde se Vladislav narodil, vstoupil do čs. legií při jejich postupu od Volhy do Vladivostoku po sibiřské magistrále. S legionáři se rodina dostala v létě roku 1920 do nového Československa, a po několika přechodných bydlištích zakotvila v Košicích na východním Slovensku. Tam byl v osmi letech přiveden do Sokola, a po dobu desíti let tam cvičil, tábořil v létě a bruslil v zimě na kluzišti, pomáhal v provozu loutkového divadla a roku 1932 cvičil jako dorostenec na IX. vše- sokolském sletě na Strahově. Když Vladislav v r. 1934 maturoval (s vyznamenáním) na čs. státní reálce, rodina se přestěhovala do Brna, kde on pokračoval ve studiu na Vysoké škole technické v oboru silnoproudé elektrotechiky. V té době přešel do jednoty Sokol Brno-Žabovřesky, kde pravidelně cvičil a hrál odbíjenou v závodním družstvu jednoty: v tomto tvořil dvojici s nynějším jednatelem Ústředí čs. sokolstva v zahraničí br. Ludovítem Králem. Na X. slet roku 1938 byl plně připraven, ale shodou okolností na něm necvičil; právě v době sletu byl vyslán jako budoucí inženýr na několikatýdenní stáž ve Francii. 28 Fl-n [pageend28]V březnu 1939 se podrobil druhé státní zkoušce na technice a s titulem elektroinženýra nastoupil pak v červnu do zaměstnání ve Škodových závodech v Brně jako konstruktér elektrických strojů, později ve výzkumném oddělení elektrických přístrojů. Ty se mu staly jeho životním osudem. Po skončení války, v létě 1945, byl povolán do nově založeného výzkumného střediska ministerstva strojírenství, z něhož se později stal Výzkumný ústav silnoproudé elektrotechniky. Po přestěhování do Prahy vstoupil do jednoty Praha-Holešovice a v jejích řadách cvičil na XI. všesokolském sletu. V období dvaceti let po únorovém puči roku 1948 se věnoval odborné činnosti ve výzkumné skupině elektrických spínacích strojů. Stal se vedoucím a jako takový přispěl k rozvoji zkušebních metod tohoto oboru v Československu. V roce 1954 mu byla vydána kniha "Vypínače na vysoké napětí" - první publikace svého druhu, a roku 1957 vyšla v anglickém znění, jedna z mála publikací v tomto oboru na světě. Zásluhou své expertýzi měl možnost podílet se na mezinárodní norma- lisaci na tomto poli a s tím souvisejícími cestami na východ i na západ. Na samozřejmou otázku proč při cestách na západ nezůstal venku, má jednoduchou odpověď: na cesty byl vždy vyslán sám - rodina musela zůstat doma jako rukojmí! Pak přišla sovětská okupace roku 1968. V pookupačním zmatku odešel s manželkou a se synem do Francie a 1. října přistáli v Montrealu. Zde naleznul ihned uplatnění ve výzkumném ústavu elektrárenské společnosti HYDRO-QUEBEC a podílel se na výstavbě laboratoří nově založeného ústavu. Podle jeho patentu (v USA a v Kanadě) se postavil "synthetický obvod" na zkoušení vypínačů o velmi vysokém napětí - zařízení na špičce světové úrovně. Během času mu byly svěřovány projekty podobných zkušebných zařízení v cizině - ve Španělsku, Brazílii, Mexiku, Alžírsku a naposled v Jižní Koreji. Ihned po příchodu do Montrealu se hlásil v sokolské jednotě "Masaryk" a postupem doby se stal cvičitelem, náčelníkem, starostou a vzdělavatelem. Rovněž v Sokolské župě kanadské působil od let sedmdesátých: byl zvolen župním náčelníkem, byl župním starostou a na loňské valné hromadě byl znovu zvolen vzdělavatelem. Za jeho náčelnictví bylo obnoveno konání Letních her kanadských sokolů v Sokolském údolí u Chertsey a v roce 1985 byl z jeho podnětu pořádán po prvé letní tábor mládeže, který zdárně pokračuje, stejně jako Letní hry, které se vždy konají na ukončenou letního tábora. V roce 1987 byl zvolen předsedou výboru pro osmý župní slet v Montreale roku 1988, pravidelně cvičí a hraje volejbal, nacvičoval prostná na slet v Paříži roku 1990 a na letošní devátý slet župy kanadské v Torontu. Na konci jara se přestěhoval natrvalo do své chaty v Sokolském údolí, kterou sám rozšířil a upravil na celoroční bydlení. Bratře Zajíci: mnoga ljeta ! 29 [pageend29]ZDENĚK MIMRA - 75 V den 125. narozenin Kanady oslavil v Torontu svou pětasedmdesátku významný pracovník Sokolské župy Kanadské, bývalý člen předsednictva Ústředí, bratr Zdeněk Mimra. OTTO STEHLÍK - 70 Bratr Mimra pochází z Heřmanova Městce, kde se 1. července 1917 narodil, kde chodil do školy a kde také zahájil svou sokolskou dráhu. Již ve svém mládí projevil obchodní nadání, vyučil se obchodním příručím v Brandýse nad Orlicí a stal se zástupcem Bálových prodejen v Jilemnici, v Náchodě a v Novém Bydžově. Za války, když mu bylo 24 let, založil si v Náchodě svůj vlastní podnik v němž pokračoval i po válce, až do komunistického puče v únoru 1948. Po puči odmítl svůj obchod komunistům vydat a protože také působil v protikomunistickém podzemním hnutí, byl na něj vydán zatykač; aby unikl zatčení musel se skrývat na různých místech v pohraničí než se mu za dosti dramatických okolností štastně podařil přechod hranic. Po delším pobytu v uprchlických táborech v Německu emigroval do Kanady kde, po splnění jednoročního pracovního závazku v lese, působil v mnoha oborech, také jako vedoucí Bálových prodejen. Současně studoval účetnictví a národohospodářství a po získání titulu C.G.A. (Certified General Accountant) působil nejdříve jako účetní, pak kontrolor a posléze jako člen správní rady s titulem ’Secretary-Treasurer’ u firmy Cooper & Beatty, jedné z největších typografických firem v Kanadě. V Sokole je bratr Mimra od svých šesti let kdy jej otec, sám nadšený sokol, přivedl do cvičení žactva; v sokolské činnosti pak pokračoval ve všech místech svého působení, stal se členem cvičitelského sboru a byl vedoucím žactva a dorostu. Po emigraci do Kanady vedla také jeho první cesta vždy do Sokola - v Torontu, v Batawě, ve Winnipegu, kde byl všude členem cvičitelského sboru a výboru jednoty v mnoha funkcích; byl náčelníkem, pokladníkem, předsedou zábavního výboru, místostarostou, starostou. Nyní již delší řadu let zastává funkci pokladníka a matrikáře Sokolské župy Kanadské a po dobu devíti let, až do dubna tohoto roku, byl také pokladníkem Ústředí čs. sokolstva v zahraničí. Od svého mládí v Sokole pilně cvičil a věnoval se rovněž činnosti závodní - na nářadí, v lehké atletice, v plavání, lyžování, v odbíjené. V této své tělocvičné a sportovní činnosti neustal a jeho docházka v pravidelných cvičebních hodinách torontské jednoty je jednou z nejlepších vůbec. Kromě práce v Sokole se také věnuje činnosti v dalších spolcích; byl členem Čs. podpůrné jednoty ve Winnipegu, jež ho za záslužnou činnost jmenovala čestným členem, řadu let působil v ředitelské radě Masarykova ústavu, jehož byl také několik let předsedou, a je dosud velmi činný v Čs. sdružení v Kanadě - v místní odboče i v celokanadském ústředí v němž zastává funkci pokladníka. Bratr Mimra vykonal a stále koná hodně záslužné práce za níž právem zasluhuje naše uznání. Do mnoha dalších let mu přejeme hojnost stálého zdraví! ( f. ) V Torontu oslavil koncem srpna sedmdesátku zasloužilý sokolský pracovník, dlouholetý činovník Sokola Toronto, župy Kanadské a našeho Ústředí, bratr Otto Stehlík. Bratr Stehlík je původem ze Znojma, kde se 29. srpna 1922 narodil a kde také zahájil 30 [pageend30]svou sokolskou dráhu v žactvu tamní jednoty; považuje se však za odchovance Sokola v Jihlavě, do něhož přišel jako dorostenec v roce 1936 a v němž prožil nejradostnější leta svěho života, naplněná činorodým sokolstvím, takže mu již navždy zůstala domovskou jednotou. S dorostem jihlavské jednoty se zúčastnil X. všesokolského sletu v Praze r. 1938 na němž byl také členem úspěšného družstva jednoty v sletové soutěži dorostu v odbíjené; po sletu ještě zůstal v Praze na soustředění dorostenců pro výcvik v nářadovém tělocviku v Tyršově domě. každý národ zhynul jen vlastní svojí vinou.. „... život národů, pokud na výsluní pravdy, dobra a pokroku obecného se vyvinuje, je v srozumu tomto neranitelný jako paprsek sluneční.. „... žádná moc zevní, žádná síla hmotná a surová o sobě nezničí národy.. „... v silném těle silný duch — to budiž především heslem naším. Národ slabochů nikam nedospěje.“ „Čím menší počet náš, tím více na každého znáš se počítá.“ „Kde není stran, není proto vždy svornost, nýbrž hustěji netečnost a nerozhodnost.“ 31 Po absolvování obchodní školy studoval na obchodní akademii, byl zaměstnán jako účetní a za války totálně nasazen v Říši. Po válce se opět s velkým nadšením zapojil do sokolské činnosti v jihlavské jednotě a účastnil se XI. všesokolského sletu v Praze v roce 1948; několik týdnů po sletu, 25. září 1948, se oženil s Miladou, rovněž nadšenou sokolkou z Jihlavy. Protože za komunistického režimu byla celá rodina vystavena komunistické persekuci, využili po ’Pražském jaru’ a následující sovětské okupaci příležitosti k emigraci do Kanady, kde se po kratším pobytu v Ottawě usadili natrvalo v Torontu. Zapojili se hned do krajanské činnosti, zejména v Sokole, kde byl bratr Stehlík záhy zvolen do výboru jednoty v němž zastával četné funkce včetně pokladníka a místostarosty; byl pak také zvolen do výboru župy a do předsednictva Ústředí čs. sokolstva v zahraničí v němž působil v různých funkcích, včetně předsedy vydavatelské komise a výběrčího sletového fondu; několik let byl také hospodářským a účetním dozorcem Ústředí. Nejvíce práce však vykonal pro věstník Ústředí; svou příkladnou vytrvalou pílí a důslednou přesností se významně zasloužil o jeho vydávání a spolehlivé rozesílání po dobu plných 17 let - od ledna 1975 do prosince 1991, kdy byl administrátorem časopisu; ještě nyní, po přenesení redakce a administrace časopisu do Evropy, zůstává výběrčím předplatného časopisu pro Spojené státy a Kanadu. Letos, v roce svých sedmdesátin, navštívil náš oslavenec Jihlavu, zúčastnil se oslav 100. výročí své jihlavské sokolské jednoty a obnovil četná přátelství s bratry a sestrami s nimiž prožil radostná léta sokolské činnosti. Dostalo se mu tím nejlepšího daru k narozeninám. Do mnoha dalších let Ti, milý bratře Otto, přejeme hodně zdraví, radosti a spokojenosti! ( f. ) [pageend31]OHLASY A NÁZORY Co soudíš, milý čtenáři, o těchto osobních názorech ? Nerozbitá polovina Mojžišova Desatera praví: cti Boha i rodiče, nevraždi, nesmilni, nekraď a nekřivdi. Dávno před tímto slavným košeplavcem vtesali do skal černí mudrci pro své panovníky i poddané podobných deset pravidel, z nichž první předčilo moderní psychoanalysu: "Thou shallst not eas Thy heart", čili: neužírej se ! K dosažení Nirvany radil Budha: netuž I (don t crave), a Tyrš: tuž ! Oba tito inženýři ducha i těla nám to svou tuší i duší narýsovali znamenitě. Selže-li filosofie, Masaryk i Bertrand Russell předepisují práci stejně, jako zatím marně naše ošetřovatelka Margareta Železná. Omlouvám se s Tyršem, že necituji také Mohameda, ač dle Havlíčka padal blahodárně. Nenašli jsme dosud žádného vynikajícího padatele. Katolické a evangelické koncily a jiná uče(sa)ná shromáždění zatím v potu tváří dobývají Lutherovu baštu vezdejší proti ještě nesvětější trojici papežů: Stačí samotná víra ke spáse ? Evangelíci vždy hlásili, opírajíce se o Římana Pavla, že ano; katolíci přidali k Pavlovi Jakuba a tvrdili že ne, že je třeba také dobrých skutků. Nejedou si to tentokráte osvětlit do Kostnice, ba naopak se prý hodlají ekumenicky dohodnout, že vlastně Luther i Vatikán mínili jedno a totéž, jelikož pravá víra se vždy obrací v čin. ( V čin se, žel, obrací i víra nepravá, naučená, či předstíraná. Kéž bychom měli víru pravou jako Nepomuk, ale aspoň tady, na svobodě m u k 1 i a nezůstali mukly). Naproti tomu se katolíci a protestanti vždy shodovali a kupodivu se dosud shodují v tom, že i ty nejzáslužnější skutky bez víry nevedou ke spáse. Kdykoli se mocní tohoto světa na něčem takto shodnou, jsou zpravidla vedle ! Domnívám se, že skutky bez víry vůbec neexistují. Bez pohnutky nejedná totiž ani zvíře, natož jeho dokonale popletený pán. Přesně dle 2700 let starého Budhova proroctví (a méně přesně dle jiných) dal nám, popleteným žížalám, jedinečný návod k dokonalému rozpletení syn Marie - jediným slovem: MILUJ ! (Boha cele, lidi jako sebe, miluj nepřátele). MOUDROST VĚKU Ing. Karel Staller 32 [pageend32]Letos, již po 19-té se uskutečnilo sokolské setkání o svatodušních svátcích v tyrolském Oetzu. Byla to mnichovská jednota, která po celou tu dobu pořádala zájezdy do místa, kde zahynul zakladatel Sokola br. Miroslav Tyrš. Rok od roku se účast zvyšovala, začli jezdit vídeňské sestry a bratři, po roce 1968 pak stále častěji Čechoslováci usedlí ve Švýcarsku. Na místo, kde bylo nalezeno tělo br. Tyrše byla zasazena pamětní deska informující turisty o Sokole. Americké Sokolstvo věnovalo další desku a zásluhou starosty Ústředí čs. Sokolstva v zahraničí br. Rudolfa Fialy byla instalována "Jizba dr. Miroslava Tyrše", která je běžně obohacována sokolskými památkami, naposledy standartou, která byla věnována ČOS a předána Ústředí na schůzi v Curychu. Náš dík patří všem, kteří po dobu 19 let se starali o organisaci a provádění sokolských setkání v Oetzu. Letošního srazu se zúčastnilo 300 osob, z nichž více jak polovina pochodovala pod čs. a sokolskou vlajkou k pamětní desce. Bratr Fiala ve svém projevu uvítal účastníky, zejména z Plzně, Uherského Hradiště, Brna a Králova Pole a informoval je o akcích během " SOKOLSKÉHO ROKU 1992 ". Zdůraznil, že Sokolstvo sebedůvěrou, kázní a vlastní silou přispívá k výchově národa v nejkrásnějším slova smyslu. Nabádal nás všechny a každého z nás, abychom podporu sokolských ideálů považovali za čestnou povinnost a účastí na vše- sokolském sletu 1994 v Praze upevnili celonárodní, evropskou a světovou organisaci SOKOL. Na pracovní schůzce bylo navrženo, aby 20.Oetz organisovala župa vídeňská a 1994 švýcarská. Během těchto 2 setkání bude již možno nacvičovat sletová prostná. Jest na každém z nás aby se sokolský Oetz stal důstojnou vizitkou. 33 OETZ 1992 ( Pozdrav starosty Ústředí při pouti "ke kameni") Sestry a bratři, milí přátelé ! Vítám Vás na našem letošním tradičním setkání v Oetzu. Rok 1992 pro mnohá významná zastavení, mezníky v životě sokolského hnutí vyhlásila Československá obec sokolská, znovu v plné činnosti po době komunistické okupace naší vlasti, rokem sokolským. Sion [pageend33]My, kteří jsme se snažili převzatý prapor do zahraničí přenesený udržet neposkvrněný naší dosavadní činností a skutky, máme to štěstí, že jsme mohli založit tradici "OETZ", která nás letos po devatenácté shromažďuje- Již po třetí se spolu s námi zde setkávají bez obav a z vlastní vůle sestry a bratři z Československa, kde se radostně hlásí do velké sokolské rodiny. Srdečně je vítáme ! Duchovním otcem, matkou našich sejití se byla sokolská jednota v Mnichově, která svými členy dala k němu základní kámen a to v roce 1972. I tím se podílíme na vyhlášeném sokolském roce. V rámci akcí na Oetz se vážících, uspořádalo naše Ústředí československého sokolstva v zahraničí v roce 1984 symposium k 100. výročí úmrtí Dr. Miroslava Tyrše a otevřelo t.zv. Jizbu Dr. M. T. která byla pro nás v zahraničí náhradou, i když nedostatečnou, za Tyršův dům v Praze, pro nás v té době nedostupném. V rámci akcí s našimi setkáními spojenými, byla na kámen, označující místo nálezu Tyršova těla, umístěna vedle desky, darované Americkou obcí sokolskou, deska druhá, v několika jazycích říkající, proč právě zde je takto kámen označen. Je to v prvé řadě určeno pro mnohé hosty, kteří každoročně do Oetzu přicházejí a touto cestou, kolem pro nás památného kamene jdou. Jestli-že i letos, v roce 1992, se chceme poklonit památce toho, který celý svůj život zasvětil myšlence vybudování celonárodní organi- sace, která ale přestoupila hranice naší vlasti, nazvané SOKOL, dovolte mi, abych při tomto našem letošním zastavení připomenul a použil úvodní slova br. Karla Vanička k památníku VII. sletu vše- sokolského v roce 1920, doby v mnohém tak podobné době dnešní pro celou naši vlast: VI. slet všesokolský v Praze 1920 byl událostí v pravdě velkolepou. Nadšený hymnus Práce, Síly a Krásy zněl ze středu těch tisíců, již sebedůvěra a kázeň ukázaly statisícům, v čem záleží tajemství úspěchu. Dosti mluveno, filosofováno a teorisováno, jak vyvést národ z běd poválečných, Sokolstvo skutkem ukazuje cestu k vítězství. Za poměrů, kdy zdálo se býti šílenstvím odvážili se podniku tak ohromného, Sokolstvo neobává se nezdaru a vlastní silou koná to, nač zástupcové národů daleko silnějších a štastnějších dle vlastního doznání pohlíželi s opravdovým úžasem jako na věc nedostižné kázně národní a mravní vyspělosti. "Hle, výchova národa v nejkrásnějším smyslu slova!" tak nadšeně volá norský zástupce v loži cizinců, a ze středu vzácných hostí francouzských proneseno vřelé přání - žel neuskutečnitelné - aby vypraveno bylo několik tisíc borců do Paříže, by francouzskému lidu dán byl pohled na příklad mas ukázněných. (Br. Vaniček netušil, že tomu tak, i když v menší míře bude za 70 let při VII. sletu Ústředí československého sokolstva v zahraničí.) Dále pokračuje úvod br. Vanička: Máme býti hrdi na své Sokolstvo. 34 [pageend34]Příjmeme-li všechny ty jeho důkazy lásky, nadšení a práce činorodé jen jako něco samozřejmého? Bude-liž veškerým vděkem naším za ty chvíle štěstí a radosti, jichž nám tolik podalo, jen hromový potlesk, kterým jsme je zasypali v tom velkolepém amfiteátru letenském? Bylo by to snad modrní, ale ubohé. Za lásku, lásku! Prokažme skutkem, že jsme porozuměli snaze sokolské, kterou podporovat! ze všech sil budiž nám povinností čestnou! Budiž nám tato slova, před tolika lety bratrsky a sokolsky pronesená průvodcem a ukazatelem cesty do všech našich dalších dnů! NAZDAR! (RF) Louka na Pieburgu - první autocar z Československa Ses. a br. Benešovi, starostliví zástupci zakladatelské jednoty Mnichov - setkání v Oetzu 35 [pageend35]za deště, ale přece... vzplála hranice vzplála ... , symbol pravidelných "Oetzů" 36 [pageend36]37 [pageend37]38 [pageend38]Předsednictvo Československé obce sokolské pozvalo všechny sokolské organisace na přípravnou poradu do Tyršova domu v Praze na dny 28. - 30. října 1992 Úkolem tohoto jednání je vytvořit předpoklady pro založení Federace světového sokolstva. Je rozvrženo na tři dny a to: 1. den středa 28. října přivítání a pozdravy delegátů jednotlivých organisací, proslov starosty ČOS k 28. říjnu jako státnímu svátku československému, schválení programu, úvodní rozprava, ustavení dílčích komisí. 2. den čtvrtek 29. října pracovní porady a vzájemné konsultace ve třech skupinách: a/ projednání problematiky stanov a otázky organisační b/ otázky programové a ideové c/ oblast náčelnictev a vzdělávacích sborů 3. den pátek 30. října zpráva redakční komise se souhrnem výsledků jednání. V rámci jednání bude uskutečněna ve spolupráci s náčelnictvem slavnostní akademie. Účelem tohoto setkání je připravit základy pro co nejuzší spolupráci všech našich sokolských organisací v duchu vpravdě sokolském a postaveném na základech, které nám byli zakladateli sokolského hnutí dány s přihlédnutím k vývoji tělesné výchovy na podkladě moderních tělovýchovných a zdravotních poznatků s cílem, vytvořit tak toho, který bude v celé šíři uskutečňovat heslo "Rovnost, svornost, bratrství". 39 SOKOLSTVA V ČESKOSLOVENSKU ZPRÁVY O ČINNOSTI HOJ VZHŮRU, pestrý Sokole [pageend39]LETNÍ SOKOLSKÝ TÁBOR Mezinárodní sokolský tábor se konal od 2.8. - 15.8.1992 v ŽÍtkové u Starého Hrozenkova v Javorníkách za účasti 76 žáků a žákyň a 13 vedoucích. Ze zahraničního sokolstva se zúčastnilo 18 žáků a žákyň, a 4 vedoucí z Vídně. (Děti byli 5 Francie, 3 Švýcarsko, 8 Rakousko A 2 Kanada.) Další rozdělení bylo asi 38 ze Slovenska a 20 z Moravy a Čech. Pořadátelem byl Sokol Uherské Hradiště - župa Komenského, za pomoci župy Vídeňské a Sokola Bratislava I. Tábor byl "československý", protože polovina vedoucích byla ze Slovenska, svým označením asi poslední. Hornatá krajina moravských KopaniC byla pěkným přírodním rámcem se svými, po kopcích roztroušenými chalupami a malými statky, lesy a loukami jako pastvinami dobytka. Dětem se zdejší příroda líbila, poznávali různá domácí zvířata, pasoucí se okolo chalup, i různou květenu, ze které jsme na táboře dělali malé výstavky. Při eutobusových výletech jsme navštívili výstavu o J.A.Komenském v Uherském Brodě, jeho rodném městě, a dále hrad Buchlov a zámecké zahrady zámku Buchlovice. Během celého tábora nás trápila veliká horka (až 38 stupňů C), kdy ani blízké koupání nepřineslo úlevu. Přežívali jsme tedy ve stínu lesů, samozřejmě jsme museli zredukovat sport a náročnější hry, čímž program utrpěl na kvalitě, ale jinak to nešlo. Nejpříjemnější byla večerní posezení v chládku u táboráků, které pořádala téměř denně dvě ze sedmi družstev. Na táboře byla 3 družstva chlapců a 4 družstva dívek, věkové rozpětí od 8-15 let ( jeden chlapec, nejmladší účastník 5 let s matkou jako vedoucí, a jedna dívka 16 jako nejstarší). Jak veliká byla rozmanitost zemí a krajů, odkud děti pocházeli, tak i rozmanitá byla rozdílnost nápadů a názorů na počátku tábora. Za 14 dnů spolužití vyústilo vše v různá přátelství a kamarádské vztahy, a při loučení jsme často slyšeli "tak nashledanou za rok určitě na táboře"... Pro vedoucí to byla velice náročná práce při té rozličnosti povah a názorů, ale jestliže si děti odnesli do života alespoň malé poučení o přátelství a dobrém vztahu člověka k člověku, bylo uděláno hodně pro výchovu nové mladé sokolské generace. A to by mělo být cílem všech bratří a sester, pomoci při výchově mládeže dnešní moderní doby. 40 Marta Hörnerová [pageend40]SOKOL KOLÍN DNES Představili jsme již historii jednoty, která byla založena před 130 lety. Jak si počínají nyní? Kolínský Sokol hned po obnovení své činnosti v únoru 1990 neměl o čilý cvičební a sportovní ruch nouzi. Pro bohatý program už sokolovna nestačí. Kromě oddílu sokolské všestrannosti máme též oddíly sportovní: šachy, kuželky, sportovní gymnastiku, karate, kulturistiku, orientační běh, zápas a zimní plavání. Celkem sdružuje jednota 495 žactva, 59 dorostu, 454 členstva, což činí 1008 příslušníků. Nejpočetnější a základní v činnosti je oddíl sokolské všestranosti se 700 členy. Máme cvičení rodičů s dětmi, cvičení předškolních dětí a další věkové skupiny, chodí cvičit pravidelně 40 dětí do každé hodiny. Cvičitelský sbor sokolské všestranosti si předsevzal bohatý cvičebný program a hned v roce 1990 nacvičil několik hromadných skladeb, které byly také při různých příležitostech předvedeny. Bylo to zejména společné cvičení mužů a žen na VIL sletu zahraničního sokolstva v Paříži, kam zamířila i početná výprava našich cvičenců. Také možnost z- účastnit se cvičení na župním sletu ve Vídni jsme využili. To vše podnítilo naši snahu co nejrychleji obnovit sokolský život v jednotě a proto jsme mohli v roce 1991 uspořádat Sokolský den v Kolíně, který se podobal župnímu sletu. Jednota však rozvíjí bohatý život i v dalších sportovních oddílech. Šachový oddíl má bohatou tradici, vždyt již v r. 1884 byly schváleny stanovy Šachového klubu Kolín a v R. 1920 byl založen šachový odbor AFK Kolín, předchůdce Lokomotivy. Ten v r. 1990 vstoupil do naší jednoty. Veliké zásluhy o jeho činnost má br. Ant. Rakušan, který se věnoval zejména mládeži. Výsledkem jeho trenérské práce byl v r. 1977 postup A družstva dospělých do II. šachové ligy a v r. 1985 zisk 1. místa v dorosteneckém přeboru republiky (Michal Moravec). Na Rakušanovu práci navázalo současné vedení. V r. 1992 postoupilo A družstvo do I. celostátní ligy a vyhrálo český pohár družstev CR. Největšího šachového úspěchu ČSFR v r. 1991 dosáhl Miloš Jírovský na mistrovství světa juniorů, kde obsadil 4. místo a splnil i všechny podmínky pro udělení titulu "mezinárodní mistr šachu". Dalších úspěchů dosáhli J.Kaliková, P.Jírovský a M.Moravec. Dobře si vede i oddíl zdravotně postižených. Výsledky šachového oddílu dobře reprezentují celé město Kolín. Kuželky jsou tradičním sokolským oddílem založeným v naší jednotě v r. 1938, ale první zprávu o kuželně v sokolovně nalézáme ve stavebních plánech už v r. 1873. Oddíl se od r. 1952 účastní mistrovských soutěží a zůstal své jednotě vždy věrný. Tradice aktivity oddílu je předávána generacemi hráčů následovníkům a výkonost oddílu má tím vzestupnou tendenci. A družstvo mužů a žen je účastníkem 1. ČNL. V oddíle působí řada vynikajících hráčů - mužů i žen. Jsou to zejména: reprezentantka ČSFR Edita Nádvorníková, Marie Šverbová, 41 [pageend41]Hana Konířová, Oldřich Lauer ml., vedoucí realizačního týmu mužů ČSFR. Oddíl je významným reprezentantem sokolského kuželkářského sportu a města Kolína. Oddíl sportovní gymnastiky podchycuje zvlášt pro tento sport talentované děti a navazuje na činnost sokolské všestranosti. Účastní se okresních a krajských přeborů ČR i různých pohárových soutěží. Ze své činnosti předvedl na Sokolském dni v r. 1991 řadu ukázek a také vystoupil na akademii Sokola Pražského 15. 2. 1992. Vedení oddílu zajištuje každoročně letní výcvikový tábor dětí. V letošním jubilejním Sokolském roce máme velmi napilno. Mimo různá veřejná cvičení v bratrských jednotách připravujeme žactvo na soutěž "Tyršova stezka", vyžadující sokolskou všestranost včetně gymnastiky a atletiky. Zúčastnili.jsme se i Letních sokolských her v Brně a Zimních sokolských závodů ve Vrátné. Pro žactvo pořádá cvičitelský sbor každoročně Mikulášskou a dětský karneval. Pro členstvo jsme společně s Klubem přátel Kmochovy hudby uspořádali ples. Dále chystáme zájezd do Oetzu a na 28. října sokolskou akademii. Karel Hynek - náčelník Eva Svobodová - náčelnice VĚRNI ZŮSTANEME ! Tak byl tento slib dotvrzen položením červenobílých karafiátů... a část proslovu br. J. Vyskočila, vzdělavatele jednoty Kolín : Sestry a bratři! S pohnutím a úctou stojíme v místech, kde dotlouklo srdce našeho zakladatele Dr. Miroslava Tyrše. Stojíme tu v době, kdy po nesmírném útlaku znovu můžeme obnovovat idee Tyršovy, Fugnerovy a Masarykovy. Vzpomínáme na tisíce obětí v koncentračních táborech, za Heid- richiády, v Lidicích, ležákách i za minulého režimu. Vám padlí, čest! Vám, padlí bez hrobů! Vám naše srdce hrobem jest - Vám padlí dík! A my, živí, slibme si, že tato návštěva nám bude vzpruhou a posilou při obnovování sokolských ideí. Vzpomínku snad nejlépe zakončíme veršem br. Konečného z cvičení prostných XI. sletu: "Ni zisk, ni slávu! Je jen jedna čest: pro život příští, vlastní život nést! Mrtví, živí, nezrození dosud, v bratrství vroucím neseme svůj osud." Tomuto bratrství a Tobě, bratře Miroslave, věrni zůstaneme. 42 [pageend42]Kolínští ve Švýcarsku a v Oetzu Setkání ve Fällanden (večer po zájezdu ve Švýcarech) Pietní zastavení v Oetzu u kamene Dr. Miroslava Tyrše 43 [pageend43]MASARYK A TYRŠ Dvě velké osobnosti národní kultury se setkaly. Dva kruhy osudů se jen letmo dotkly, ale tento dotek měl zásadní význam: TYRŠ A MASARYK. Osobních setkání nebylo mnoho, ač byli profesory téže fakulty. Při známé Masarykové snaze orientovat se v národním životě a proudech, které jím hýbaly, narazil brzy na sokolské hnutí a Tyršův program. Jak na něj v té době působily, o tom Masaryk nehovoří. Na osobní setkání však vzpomíná: "Hned, když jsem přišel na universitu (1882), stýkal jsem se s Tyršem před přednáškami a mluvívali o Sokolu. To byly mé první styky s ním. Mluvili jsme o estetice a filosofii, poznal jsem z těch rozprav, že Tyrš kladl velkou váhu na antiku. Vždycky, když mluvil, jako by měl před sebou antickou sochu. Sbližovala nás v tom nejen stránka fyzická, ale i duchovní". Filosofické diskuze dvou profesorů filosofické fakulty v době, kdy čekají na přednášky, to není nic neobvyklého. Dokonce i optickou představu máme: oba štíhlí, vyšší, jeden s bradkou, druhý s tmavým vousem, Tyrš v diskuzích horoucí, Masaryk skepticky střízlivý; Tyrš hlasatel Schoppenhauera, Masaryk v té době obhájcem spíše Humea. Na jeden z těchto hovorů Masaryk vzpomíná: Tím osobním stykem jsme měli příležitost probrat všechno, celý Sokol. Pamatuji se na jeden jeho výrok, že Sokolové, když bude třeba, půjdou na barikády. Řekl jsem mu: Poslouchejte, jste si tím opravdu jisti, že nejsou to barikády papírové? Jeho to zarazilo. Když zemřel, vzpomněl jsem svoje slova a bylo mně líto, že jsem ho snad tím ranil. (1) Jakoby v jediné větě, ve zkratce byl vystižen rozdíl obou: Tyršovo nadšení a Masarykova opatrná skepse. A přece: můžeme hovořit o rozdílech obou? Nejsou tyto rozdíly spíše jen povrchní a neústí jejich životní a filosofické úsilí do týchž cílů? Položme si otázku: mohl Tyrš ovlivnit filosoficky Masaryka? Domnívám se, že sotva. Těžko si lze představit,že by Tyrš, spíše estetik než historik filosofie, ovlivnil hotového, profesora filosofie během několika osobních setkání a několika články natolik, aby nějak zásadně změnil své filosofické postoje. Jinak je tomu tam, kde jde o otázky národního programu. Jak to, že se oba dopracovávají k téměř totožným postulátům, ohrožující se český národ a vlastnosti českého člověka, na politickou morálku a na budoucnost. I když snad jistý vliv Tyršova sokolského programu připouštíme, nejblíže pravdě bude tvrzení, že oba měli společného učitele. Tím byl Karel Havlíček. Jeho střízlivá, nepatetická láska k národu, jeho odpor k hurá-vlastenectví, k maloměštáckému fangličkářství, odpor k frázím, nepravdivosti, iluzím - byt sebekrásnějším a posvátnějším, přísný vztah k národní povaze a všem jejím nedostatkům, humanita, spojování ideálů českých i všelidských - to je jen několik rysů, které Havlíčka charakterizují. Ale opakujeme-li si je, pak náhle vidíme, že charakterizují nejen 44 [pageend44]Havlíčka, ale i Tyrše a Mararyka. Nehledě na různá východiska, je tato trojice kongeniálně spojena a vytváří společně program moderního českého národa. Chalupný (2) si dal práci a iuxtapozicí poukazuje takřka totožnost obou idejí, Tyrše a Masaryka. V kterých rysech vidí především shody? — v střízlivém, uvědomělém vlastenecví — v každodenní neokázalé práci — v odmítání spokojenosti a konzervatismu a volání po kritice naší malosti, — výchově národa zdravého mravně i fyzicky — vzdělanost a humanitě — spojení ideálů národních s ideály všelidskými — v požadavku žít a působit v odmítání upřílišněného historismu — v úsilí o pokrok a snahách o národní identitu, ale při tom schopnosti konfrontace a příjmání kladů od jiných. Tento seznam by bylo lze libovolně rozšířit, nebot identických myšlenek a postojů je mnoho, nebylo by třeba za nimi ani jít až k Cha- lupnému. Lze říci, že k hlubšímu chápání a ocenění Tyrše se Masaryk dopracovával později. Teprve hlubší promyšlení problematiky národního programu mu ukazuje Tyršovu náročnou lásku k národu, aktivní pojetí jeho vlastenectví, kritičnost i odpor k "parádním statistům". Sociální i zdravotní hlediska Tyršova ocenil sám při cvičení v družstvech Sokola Pražského a Sokola malostranského ještě 20 let po Tyršově smrti. Ale nejhlouběji k němu zřejmě hovořil Tyršův duch v odboji, skrze legie. Je celkem přirozéné, hodriotí-li Masaryk Tyrše: "Tyrš přímo geniálním a uměleckým počinem harmonicky sloučil antický ideál krásy a dobra s naším národním programem, žádajícím syntézu ušlechtilého češství s čistým lidstvím. Tyrš vytvořil sokolskou obec a vštípil jí sílu a mužnost, která stejně se vyhýbá hrubosti a násilnosti jak sentimentalitě slabošského bratříčkářství; veliké vzory naší slavné minulosti, Žižka a jeho nezlomná chrabrost v obraně pravdy a národa, a Chelči- ckého nekompromisním pacifismem, našly v ideji sokolské harmonický výraz." A doporučil-li Masaryk: "Držte se Tyrše. Já bych z něho vysoukal, co se dá", pak to jistě platí nejen pro program Sokola, ale pro program celého národa. 45 Boris Uher. [pageend45]16. srpna v 10 hodin dopoledne je v Národním domě Valná hromada. Pro nás trochu legrační název schůze sokolské organizace. Tento název byl dán sokolským schůzím zakladateli SOKOLA před 150 lety. V angličtině bychom řekli "Annual Generál Meeting" a cítili se daleko důležitější. Neznamená to ale,že my, kteří se schůzí zúčastňujeme je nebereme vážně. Na námitky, že SOKOL je tělovýchovná organizace a málo kdo z nás je aktivním sportovcem je snadná odpověd. Pro sportovní úspěchy si nepamatujeme J.E.Purkyně, Josefa Mánesa, Jana Nerudu, Karolinu Světlou, kněžnu Thurn-Taxisovou anebo Ferdinanda Náprstka. Přesto jsou tito Sokolové nedílnou součástí naši historie. Sokolské jednoty se dělí na činné (cvičící) a nečinné (necvičící). Činnost nečinné jednoty jako je melbourská je společenská a kulturní. Zde je na místě připomenout některé návštěvníky z právě prošlého roku. V Národním domě nás navštívil V. Klaus, J. Suchý s J. Molavcovou, paní velvyslankyně Moser-Davidová, J. Bohdalová a J. Zmožek a cestovatel M.Zikmund. Dále jsme začali s přestavbou sokolovny. První část, přestavba vchodu a hlavního schodiště dala našemu Národnímu domu ráz moderního střediska (alespoň se tomu přibližujeme). Další změnou je bar ve spodním sále. Byl postaven vlastně náhodou, ale stal se nedílnou součástí našich zábav. Konečně máme knihovnu, která je vedena profesionální knihovnicí Zorkou Krčovou. Plánujeme nákup nových knih z Československa a chceme také zavést půjčovnu videokazet. Přestavba byla financována částečně úsporami melbournské sokolské organizace, štědrými dary, odkazem v poslední vůli a částečně uspořádáním velmi úspěšné loterie. Zvláště milé bylo, že první cenu - týden na Hawaii - vyhráli pravidelní účastníci zábav z Geelongu. Zde je ‘nutné vyvrátit mýtus opakovaný nevědoucími lidmi. Žádná vláda at federální nebo státní nebo československá nepřispěli na přestavbu ani děravým krejcarem. Za největší úspěch právě uplynulého volebního roku považuji naši pomoc při navrácení Vojty Vrby rodině a normálnímu životu. Úspěšná činnost sokolské jednoty je podmíněna prací jejich činovníků, kteří obětují čas a úsilí ve prospěch československé menšiny v Melbourne bez vyhlídky na jakoukoliv odměnu. Nezjištnost je pro každého Sokola stejně důležitá jako podpor ležmo za rukama. V neděli budeme volit nový výbor T.J.SOKOL Melbourne. Je důležité se zúčastnit této schůze i pro nečleny. Národní dům SOKOL je pro 46 Jednota Melbourne VALNÁ HROMADA ŽUPA AUSTRALSKÁ ZE SOKOLSKÉHO SVĚTA [pageend46]nás pro všechny. První týden v říjnu zde bude devatenácti člená výprava československých vodáků, včetně nositelů zlaté a stříbrné medaile z Barcelony. Budou bydlet v Sokolovně a musíme se o ně postarat. Na listopad připravujeme Velkou Rockovou Jam Session. Plánujeme Mikulášskou nadílku pro děti. Byl zde návrh na znovuotevření české školy. Budoucí činnost Národního domu je omezena jen naší představivostí. Doufám, že nový výbor Sokola bude ve své práci ještě úspěšnější než výbor odstupující. K tomu ale bude potřebovat podporu všech, kdo v Melbourne mluví česky nebo slovensky. Jsem si jist, že se nám této podpory dostane. SOKOL SYDNEY 16 Grattan Crescent, Frenchs Forest, 2086. Phone 452 5617 Pavel Pospíchal 47 SPOLEČENSKÝ A KULTURNÍ PROGRAM NA ROK 1992 září 25.října 14.listopadu 5.prosince 13.prosince 31.prosince Výroční Ples "Australských Listů" Sportovní Akademie a Oslavy Národního svátku 28.října Večer při Trampských písničkách Mikulášská zábava Dětská Mikulášská nadílka Silvestr Poznámka: Další společenské a kulturní pořady anebo jakékoliv změny [pageend47]programu budou včas oznámeny ve Věstníku, v Sokole anebo na Československém vysílání Sydnejského Rozhlasu. CO SE DĚJE V SOKOLOVNĚ OD PONDĚLÍ DO NEDĚLE Pondělí večer 7:30 - 10.00 Krasojízda a kolová (děti, muži a ženy) Úterý večer 7.30 - 10.30 Aerobic a cvičení (ženy a muži) Středa večer 7.30 - 11.00 Nohejbal (dorostenci a muži) Čtvrtek večer 7.30 - 10.00 Krasojízda a kolová (děti, muži a ženy) Pátek večer 7.00 - 8.30 Cvičení a hry (chlapci a děvčata) 7.30 -8.15 Aerobic (ženy) 8.30 - 10.30 Cvičení a volejbaly (dorost, muži a ženy) 8.30 - 10.30 bohatě vybavená Česká knihovna půjčovna je otevřena a také Škola českého jazyka Sobota odpoledne 3.30 - 6.30 Volejbal (dorost, muži a ženy) Každá druhá nebo třetí sobota mezi zábavama - přesná data jsou napsána v sokolovně na nástěnce. Neděle celý den Volné návrhy a dobrovolné akce. T.J.SOKOL JOHANNERBURG P.O.Box 75478 GARDENVIEW 2047 K 20tému výročí založení naší jednoty jsme uspořádali Valnou hromadu v neděli dne 8.3.1992 ve Sturrock Parku. Naše jednota byla založena 16. února 1972. Slavíme tento rok kulaté výročí naši činnosti. Při příležitosti narozenin naši jednoty vzpomeneme i dalších kulatých narozenin 80tých bratra Tomeše, dlouholetého člena jednoty a předsedy revisní komise. Miloslave, hodně zdraví do dalších let a doufám, že si to na 90tých zopakujeme. Během diskuse valná hromada schválila novému výboru převod finanční částky z dlouhodobých investic na krátkodobé. Dále bylo schváleno zakoupení daru pro nově ustanovené československé velvyslanectví v Jižní Africe v Pretorii po dlouhé době téměř 30ti let. Člence výboru sestře Olze Jíchové byla předána plaketa za záslužnou práci v roce 1991. Bratr Tomeš podal zprávu revizní komise o výsledku hospodaření výboru za rok 1991 a konstatoval, že od roku 1988 se hodnota majetku zvedla z 12 tisíc na 18.700.— Randů. 48 ZPRÁVA Z VALNÉ HROMADY [pageend48]PROGRAM činnosti výboru na rok 1992 : Sobota 31. 10. 1992 PLES Sturrock Park Sobota 21. 11. 1992 ŠIBŘINKY Skautská hala Germiston Neděle 6. 12. 1992 MIKULÁŠSKÁ Sturrock Park ŽUPA ŠVÝCARSKÁ Z činnosti SOKOLA Luzern Tělocvičná jednota Sokol Luzern patří mezi nejmenší župy švýcarské. V součastné době je nás 13 členů, 3 čekatelé, 1 dorostenka a 2 žáci. Při pravidelném pátečním cvičení jsou dveře naší tělocvičny vždy otevřené i všem hostům, příznivcům Sokola a rodinným příslušníkům, kteří si s námi chtějí zacvičit, zahrát, posedět. Schází se nás dost, ale v rekordním počtu 21 jsme se sešli v pátek 8. května. Předávali jsme stejné teplákové soupravy, které si členové i příznivci Sokola Luzern zakoupili za finančního přispění jednoty. Návrh, starý snad jako jednota sama, jsme mohli realisovat po úspěšné činnosti naší jednoty v uplynulých dvou letech. Také jsme v nich hned v neděli nastoupili v Basileji na volejbalovém turnaji smíšených družstev. Přijelo nás z Luzernu 16 (a pět dětí) a spolu s členkami Sokola Winterthur jsme přihlásili dvě mužstva. Valná hromada přijala zprávu revizní komise o finanční činnosti a na návrh předsedy revizní komise vyslovila uznání sestře Jeřábkové za vzorné vedení účetnictví, kroniky a další práce. Valná hromada doplnila výborem navrženou kandidátku a odhlasovala nový výbor jednoty na rok 1992 ve složení: bratr J. Jeřábek starosta D. Mitana místostarosta P. Keist náčelník K. Jícha jednatel sestra M. Mitanová náčelnice O. Jíchová člen výboru E. Valchařová člen výboru A. Da Gamová člen výboru M. Jeřábková pokladní a matrika To jsou zásadní body, které Valná hromada projednala a nyní bude záležet na každém z nás jak úspěšná bude činnost naší jednoty v roce 1992. J. Jeřábek, starosta 49 [pageend49]Další víkend byl ve znamení stejné sportovní aktivity. V pátek 13 cvičících v tělocvičně, v sobotu 19 účastníků na výletě. Podle ročního plánu byla na programu vycházka s piknikem, ale na návrh členů jsme jeli na kolech. V poledne jsme vyjeli vlakem z Emmenbrücke směrem na Hochdorf, cílem byl břeh Baldeggesee. Tam jsme našli pěkné místo na piknik, na hry dětí i dospělých, překrásné počasí dobrou náladu celého odpoledne jen podtrhlo. Večer jsme dojeli až domů, celkem asi 25 km. Pěkný výkon, uvážíme-li, že s námi jelo 8 dětí. Ale nejenom páteční cvičení, sportovní výlety a turnaje jsou ne programu činnosti naší jednoty. V sobotu 9.května jsme uspořádali oslavu Dne matek. Nejdříve se v pronajatém sále sešli všichni muži, aby sál vyzdobili, nachystali hudební produkci, připravili pro všechny přihlášené účastníky večeři, kávu, zákusky, nápoje. Sešlo se nás celkem 30; členů jednoty, rodinných příslušníků i hostů. Celý zdařilý večer byl ve znamení dobré nálady, povídalo se, tančilo, zpívalo. Ženy se nechaly hýčkat, muži obsluhovali, měli službu v kuchyni a na závěr večera zase celý sál uklidili. Na rozloučenou dostala každá žena růži, symbol lásky a úcty. Těšíme se na další společná cvičení, sportovní akce, výlety, koupání, posezení u táboráku. Uvítáme všechny, kteří mezi nás chtějí přijít. B.Jordánová, náčelnice Sokola Luzern Založení Pařížského Sokola před 100 lety předcházely dva úspěšné zájezdy České obce sokolské (ČOS) do Francie. Česká obec sokolská vznikla v březnu r. 1889 a jedním z prvních úkolů bylo uspořádání zájezdu do Paříže na XV. sjezd "Unie francouzských gymnastů". V čele početné (138 členné) výpravy byl starosta ČOS J. Podlipný. Zájezd organizoval J. Scheiner. Vyjeli zvláštním vlakem, v civilním oděvu a bez praporu, přestože jim zájezd byl pražským místodržitelstvím zakázán. U příležitosti oslav stého výročí Francouzské revoluce 9. až 10. 6. 1889 se konala v Paříži světová výstava. Pod vedením architekta Josepha Sansboefa se konaly závody francouzských gymnastů. Všechna tři družstva sokolských závodníků v Paříži obsadila prvá tři místa a vzbudila tam značný zájem. Blahopřál jim k úspěchu president Francie S. Carnot. V r. 1891 se v Praze konala jubilejní výstava a při ní uspořádán II. sokolský slet. Ten zase nadchl delegáty Francouzské gymnastické unie. Po návratu do Paříže vstoupili do Československé besedy v Paříži. Ta byla založena J.V.Fričem v r. 1862. Tato Beseda vytvořila tělocvičný odbor, v němž se v listopadu 1891 začalo cvičit. Styky s ČOS pokračovaly zvláště při zájezdu ČOS na další sjezd francouzských gymnastů do Nancy v r. 1891. 50 ŽUPA ZÁPADOEVROPSKÁ STO LET PAŘÍŽSKÉHO SOKOLA [pageend50]24. listopadu 1892 Čs. beseda v Paříži přijala název "Sokol pařížský". Před 100 lety tedy vznikl Pařížský sokol. Oslava výročí této jednoty vyvrcholí Slavnostní akademii 21. června na Marně. Starostou jednoty je R. Rada, který se účestnil na oslavách 130 let Sokola Pražského a vzdělavatelem, z jehož informací čerpáme je V. Paška. Miloš Janota VÝROČÍ 2. 6. 1934 - zemřel Jindřich Vaniček, přední sokolský pracovník 4. 6. 1863 - zahájeno cvičení Sokola Pražského v sále Konviktu 5. 6. 1892 - první sokolský slet ve Lvově (100 let) 10. 6. 1942 - vyhlazeny Udice (50 let) 15. 6. 1862 - přijat pozdrav "Nazdar" na návrh br. Baráka 17. 6. 1898 - zemřel Karel Hlaváček, sokolský spisovatel 21. 6. 1868 - svěcení praporu Sokola Kolín 23. 6. 1867 - svěcení praporu Sokola Kutná Hora 1823 - narodil se dr. Karel Sladkovský, jeden ze zakladatelů Sokola 24. 6. 1942 - vyhlazeny Ležáky (50 let) 1. 6. 1862 - slavnost Sokola Pražského: předání praporu, veřejné cvičení v sále u Apolla, půldenní výlet do Krče (130 let) 4. 6. 1862 - založen Sokol v Nové Pace (130 let) 18. 6. 1882 - I. slet Sokola na Střeleckém ostrově za řízení dr. M. Tyrše (110 let) 25. 6. 1862 - založen Sokol Kolín (130 let) 9. 6. - 30. 6. 1907 - V. všesokolský slet (85 let) 25. 5. - 6. 7. 1912 - VI. všesokolský slet v Praze (80 let) 12. 6. - 4. 7. 1932 - IX. všesokolský slet v Praze (60 let) Sokolský rok [pageend51]JDOU SOKOLSKÉ ŠIKY, JDOU (K. Legr) Pochodem FR.KMOCH Harmonisoval Jaroslav Křička pra - porjim 1. Jdou so-kol - ské ši-ky, jdou._ 2. Mocně ať vlá výš a výš, nikdy se neskloní již, bude vláti nade sborem bouřných mraků hrdým vzdorem, kupředu! Kupředu! Pro vítězství za praporem, kupředu, za praporem, pro vítězství za praporem, kupředu. ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD kef - li pra - por svůj.__! vlá nad hla - vou ._ Ru - do b i - lý pra - po - re náš. če - skou sí - lu ty zna - me - náš, vlaj a duj! Vlaj a duj! Do - ne - se - me svorně k cí - li pra - por svůj, svor - ně k cí - li, do - ne - se - me svor - ně Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s vyjímkou července a srpna Published monthly except July and August Předplatné S 6,00 ročně - Subscription S 6,00 (U.S) per year. Administrátor - přijímá změny adres a předplatné: Australie / Afrika / Evropa. Subscription orders, changes of address: Australia / Africa / Europe / should be directed to: Dagmar BERGOVÁ, Hügeliweg 3, 5040 Schöfland, Schweiz Canada, USA : Otto STEHLÍK, 1665 Bloor St.East, Apt. 1001, Mississauga, Ont., Canada L4X 1S4 Redaktor: Rudolf FIALA, Stauffacherstrasse 222, 8004 Zurich, Schweiz [pageend52]