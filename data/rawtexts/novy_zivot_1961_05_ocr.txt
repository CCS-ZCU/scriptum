novy život Z OBSAHU HA ISEM VZK HÍŠKN í A ŽIVOT • OLŠR : MLŽE B ÍT ARCIBISKUP STOJAN' KANÓN 1ZOVÁN? • MASTÍK : NĚKOLIK SLOV ZA JAKOBEM DEMLEM * VÍTOV- SKV: Z DĚJIN VŠEOBECNÝCH KONCILŮ • JUST: SANTINT A KRTINY • li.: UČEBNICE \ ŠKOLNÍ POMLČKY ZDARMA • I).: RODINA V SOCIÁLNÍ NAUCE PIA Y 11. (II) • IIETDLER : MANŽELSTVÍ V NOVÉM ZÁKONĚ (II) • MĚŠŤAN : NERUDA, MÁLEK A NÁRODNÍ LISTY • KŘEČKA: ANGELES • VELIKONOCE VE SVĚTi; • LONDÝN VZPOMNĚL 10. VÝROČÍ DEPORTACE ARO. BERANA • DIL ROBERT VLACH ŘEDITELEM BOOKS ABROA1) • SIL.: ČAS PEIAÑKOVY • OMP: SLOVA ŽIVOTA • NT: BÍTI BODU PASTÝŘE ... • PO: BRAZILŠTÍ STUDENTI UTEKLI Z ČSSR • Z DOPISŮ Z DOMOVA • STALO SE VE VATIKÁNE, DOMA V KNIH A VE SVĚTĚ* NAŠE POVÍDKA: l RZIDIL-TVRDÝ, PŘÍBĚH REVIRENTA RÁDLERA. iOCNÍK X I I I . Ř ÍM - K V Ě TE N 1961 [pageend1]MĚSÍČNÍK CYRILOMETODĚ JSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOV V ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • *Předplatní na rok 1961 : V Itálii 1800 lír (podpůrné 2.500 lir). Pro ostatní zemi 3 dol, (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož. : C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1961.* Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na : Nový život - Accademia Cristiana Cecoslovacca, Roma, Via della Conoi- tiazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Mons Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1). — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Víc. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Cöte St, Catherine Rd., Montreal 26, Que. — USA : CML (Rev. Jaroslav Tománek), Lankin, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile : P. Vincenzo InSOLERA S. J. n o v y ž iv o t SANTINI A KRTINY Z velkých evropských architektů 18. století je Giovanni Santini postavou zajisté nejproblematičtější a nejméně prostudovanou. S oběma českými Dienzenhofery spolu tvořil české baroko, jehož hlavním problémem bylo řešení vzájemně se prostupujících válců, jež vyznívají do stran útvary konkáv — konvexních stěn a do výše složitou soustavou kleneb, jež někdy ani nelze geometricky definovat. Zevně byl pak kladen důraz na citlivost, jak dokonale zasadit stavbu do rámce města a krajiny, jaká byla v jiných výtvarných evropských oblastech stěží dostižena. Proti Dienzenhoferům řešil Santini své stavby racionalističtěji a možno říci přímo s jistým podivínstvím. Vedle jemných proporcí udiví náhle úderem mocného architektonického detailu, jímž umocní stavbu do nových poloh. Někdy je ostře kresebný (Sv. Jan ve Žďáře), jindy dynamicky hutný (Thunovský palác v Praze), nebo opět robustně nadsazuje (Rajhrad). Nestačí mu ani slovník barokních článků, a některé stavby buduje ve tvarech převzatých z gotiky (Sedlec, Kladruby, Želiv — tyto stavby vynikají nad práce podobné znamenité osobnosti v Anglii Hawksmoora). Každé jeho dílo řeší nový problém, někdy až k mezi architektonických možností, jako je goticko-barokní, symbolická kaple sv. Jana Nepomuckého na Zelené Hoře u Žďáru s hýřivým štěpením vnitřních prostorů vnějšku i okolního areálu v kánonu číslice 5, neb beztížné přemostění pilířů kostela klášterního ve Žďáře, nesoucí obrovské tělo varhan. Snad právě ono exklusivní a rozmanité podi- vínství Santiniho trochu děsilo historiky umění. Teprve v posledních letech začínají dějepisci umění v Evropě jeho tvorbu objevovat. Dosud však nevyšla o něm žádná monografie. (Kupř. pražský Němec J. J. Morper má materiál o Santinim stále ještě ve své zásuvce v Bamber- ku.) Z jeho nesčetných staveb, jež jsou rozsety po Čechách a Moravě, má největší význam poutní kostel ve Křtinách u Brna. Je to jistě nejvelkolepější centrální prostor v baroku vůbec. Křtiny byly převorstvím a rezidencí řádu premonstrátského v Zábrdovicích do roku 1784. Mariánský kostel je tam jmenován již roku 1299. Klášter byl zničen husity, obnoven a opět 1620 zničen. R. 1660-62 vznikla na jih od dnešního kostela budova nového kláštera, dnes zámek, jež byla r. 1718 podstatně rozšířena. Se stavbou nynějšího chrámu se začalo r. 1712. Leží na mírném svahu a jeho průčelí strmí do výše nad terasovitým schodištěm jedinou štíhlou věží. Za ní v malém odstupu leží kopulovitá centrála. Po jedné boční straně navazuje na kostel ovál ambitu, ukončený kaplí sv. Anny, vlastně syntezí věže a centrály chrámu. Celek působí neodolatelným kouzlem. Z každého nového pohledu zblízka i zdáli mění se před na- 102 [pageend2]ANGELUS A Notre Dáme cle Rocainadour Přes pustých pastvin temný lán zní pozdní zvon a okeán, pokornou kleká vlnou ó pia, před Tebou, milosti plnou, ave Maria! Zdrávas mezi ženami, jež nad víry a pěnami a nad propastmi hoře, ó pia, nám záříš, hvězdo moře, ave Maria! Bud požehnán lima Tvého plod a veď nás pustinami vod nyní i v poslední chvíli, ó pia, beránek tichý a bílý, ave Maria! Petr Křička Tc.ulinguet 1932. KRTINY. — Pohled na hlavní oltář. šimi zraky skupenství staveb, hned velebné, nebo zase něžné, skutečně na potěchu a povznesení poutníků. Barokní architektonické divadlo proporcí a vztahů se zde rozehrálo v plné své bohatosti. Avšak to vše je jen předehra, která láká poutníka do středu theatra sacra, dovnitř chrámu, ústřední, kruhová centrála je ověnčena čtyřmi bočními prostory, z nichž dva proti sobě ležící mají průchody s tribunami. Čtyři pilíře pod ko- puloidem bez tamburu mají konkávní tvar. všechny prostory si zachovávají svou platnost, ale náš zrak všude klouže bez potíží z jednoho prostoru do druhého. Pilíře středního prostoru působí jako kulisy ke vstupu do ostatních částí chrámu. Mocné stěny jsou členěny štíhlými pilíři na vysokých podstavcích. Nad tím české klenby jsou převýšeny do krajních mezí. Zážitek umocňují proudy světla zářící jako reflektory z okenních otvorů, jež prosvětlují bohatě barevné články, virtuózní freskovou výzdobu kleneb od brněnského malíře Jana Etgense a vznosný baldachýnový oltář s milostnou soškou Panny Marie. Meze prostoru chrámu unikají jakémukoliv lidskému měřítku, ale přesto působí malebně a lehce. Gigantického dojmu nebylo dosaženo obrovskými rozměry, nýbrž čistě výtvarnými prostředky, a to vzájemnými poměry článků a prostorů. Kostel ve Křtinách je skutečnou oslavou geniální tvořivosti G. Santiniho. 103 [pageend3]JOSEF OLŠR MŮŽE BÝT ARCIBISKUP STOJAN KANONIZOVÁN? Mnozí z nás znali Stojana osobně. Snad ho slyšeli kázat na Velehradě nebo řečnit v senátě, nebo ho zahlédli ve vlaku, jak spí v koutě oddělení, zabalen do svého pověstného vlňáku, který mu sloužil po celá desítiletí. Proto budou snad překvapeni, že tento muž, kterého znalí ve všedním prostředí denního života, měl by být uctíván na oltářích jako světec. Pro mnohé lidi totiž světec znamená pololegendární osobu, která žila v jiných dobách a v jiných poměrech, nežli jsou naše. Je tedy Stojan skutečně světcem ? Na tuto otázku může definitivně odpovědět pouze nej- vyšší církevní autorita. Církev to zjišťuje dlouhým a přísným procesem, který se opírá o svědectví lidí a o svědectví Boží. Biskup, v jehož diecézi zemřela osoba v pověsti svatosti, jmenuje zvláštní církevní tribunál, aby prozkoumal život této osoby, která je jmenována v aktech » služebník B ozi«. Tribunál musí vyslechnout každého, kdo může sděliti něco bližšího o životě služebníka Božího, ať svědčí ve prospěch jeho svatosti, nebo proti. O výpovědích svědků jsou vedeny přesné protokoly. Zároveň se shromažďují také všechny spisy služebníka Božího a veškerá jeho korespondence, úřední i soukromá. Po ukončení diecézního procesu všechny spisy jsou odeslány kongregaci obřadů v Římě. Tam jsou nejprve zkoumány všechny písemnosti služebníka Božího, zda v nich není něco závadného z hlediska křesťanské věrouky a mravnosti. Je-li úsudek censorů o spisech příznivý, zvláštní komise zkoumá akta diecézního procesu, zda byl veden správně podle všech církevní předpisů. Je-li také diecézní proces schválen, papež jmenuje nový tribunál zvaný » apoštolský «, který ještě jednou provede výslech svědků v diecézi, kde zemřel služebník Boží. Protokoly tohoto druhého procesu se pošlou opět do Říma k prozkoumání. Oba tyto procesy se jmenují informační, poněvadž jejich úkolem je shromáždit podrobná a věrohodná svědectví o životě a činnosti služebníka Božího. Po ukončení informačních procesů zvláštní tribunál kongregace obřadů přistoupí ke kritickému prozkoumání a zhodnocení života služebníka Božího. Na základě veškerého shromážděného materiálu se zkoumá, zda ctnosti služebníka Božího byly skutečně vynikající, hrdinné. Zkoumá se tu především víra a naděje, láska k Bohu a bližnímu a pak také ostatní křesťanské ctnosti, vlastní stavu a věku služebníka Božího. Je-li definitivní výsledek tohoto zkoumání kladný, byla-li dána uspokojivá odpověď na všechny námitky a pochybnosti, papež vydá slavnostní prohlášení, že ctnosti služebníka Božího byly skutečně hrdinné. Od té chvíle má titul » ctihodný služebník Boží «. A zde končí svědectví lidské. Svatost ctihodného služebníka Božího musí být ještě potvrzena zvláštním zásahem Božím, to je na jeho přímluvu se musejí stát alespoň dva zázraky, na příklad dvě zázračná uzdravení. Zvláštní tribunál, na základě posudků lékařů a odborníků, zkoumá, zda tato uzdravení skutečně nelze vysvětlit! přirozeným způsobem. Jsou-li zázraky schváleny, papež prohlásí ctihodného služebníka Božího blahoslaveným. Svátek blahoslaveného se smí světit jenom na omezeném území, na příklad v zemi, kde žil a působil, a také v krajích, kde o to biskupové Svatou stolici požádají. Stanou-li se na přímluvu blahoslaveného ještě dva nové zázraky a jsou-li i tyto prozkoumány a schváleny příslušným tribunálem, papež prohlásí blahoslaveného svátým. Tento obřad, zvaný kanonizace, koná se slavnostně, obyčejně v bazilice svátého Petra. Svátek kanonizovaného světce se smí slavit v celé Církvi. Jak vidíme, cesta k beatifikaci a ke kanonizaci je dlouhá a obtížná. Zkoumání spisů a života světcova může trvat někdy celá desetiletí. Církevní nebo jiné hodnosti, které světec zastával za svého života, nemají zde valný význam. Všichni podléhají stejným zákonům. Naopak, kanonizační procesy vysokých církevní hodnostářů jsou obyčejně delší a složitější než procesy prostých věřících. Neboť církevní hodnostáři obyčejně zanechávají po sobě mnoho spisů a dopisů a jejich životní činnost vyžaduje pečlivějšího a důkladnějšího zkoumání. A pak jsou potřebné zázraky, které se stanou, kdy Bůh chce. Tak na příklad chudá, negramotná vesnická dívka Maria Goretti, která zemřela mučednickou smrtí v roce 1902, byla prohlášena blahoslavenou r. 1947 a svátou roku 1950. Papež 104 [pageend4]Pius X., který zemřel r. 1914, byl prohlášen blahoslaveným r. 1951 a kanonizován r. 1954. Někteří světci byli kanonizováni sto let i více po své smrti. Jak je to tedy s beatifikací a kanonizací Stojanovou ? V předešlých číslech Nového života jsme se pokusili načrtnout alespoň v hlavních rysech obraz duchovního života a činnosti Stojanový *). Srovnáváme-li jeho život se životem světců, kteří byli kanonizováni v poslední době, vidíme, pokud lze lidsky soudit, že Stojan skutečně žil a zemřel svatě. Také byly již zprávy o milostech, které Bůh udělil na jeho přímluvu. To vše by ospravedlňovalo naději na úspěšné provedení Stojanová beatifikačního a kanoni- začního procesu. Co bylo dosud učiněno ? Prozatím byl shromažďován potřebný materiál, který je obsáhlý, neboť Stojan žil dlouho •— 72 let — a jeho životní činnost, jak jsme již viděli, byla velmi mnohostranná. Tento materiál musí být shromážděn podle možnosti ještě před zahájením procesu, aby se pak proces zbytečně nevlekl. Důležitou úlohu v přípravě a provedení ka- nonisačního procesu má tak zvaný postulátor. Postulátor shromažďuje zprávy o živote služebníka Božího, sestavuje a předkládá tribunálům dotazník, v kterém je podrobně rozebrán celý soukromý a veřejný život služebníka Božího, a podle tohoto dotazníku jsou pak vyslýcháni svědkové. Postulátor vyhledává důvěryhodné svědky a představuje je tribunálům, aby svým svědectvím potvrdili výroky, činy a ctnosti služebníka Božího, které dokazují svatost jeho života. Postulátor udržuje styky s příslušnými církevními úřady, obstarává všechny doklady, které postupně vyžaduje průběh procesu, stará se o to, aby proces zbytečně neváži. Jeho úřad se může srovnat s úkolem právního poradce a zástupce, který v občanské při hájí zájmy svého chráněnce. Postulátor je také pověřen sbíráním a spravováním fondů, které jsou potřebné k uhrazení výloh spojených s provedením beatifikačního a kanonizačního procesu. Tyto výlohy bývají značné. Musí se přece shromažďovat obšírný písemný materiál zanechaný služebníkem Božím, pořizovat opisy původních textů, *) Viz články : Josef Olšr, Dr. Antonín Cyril Stojan, olomoucký arcibiskup: 1. Stojan lidumil, NŽ 1960 str. 189-190 ; 2. Stojan kněz, NŽ 1960 str. 252253 ; 3. Stojan světec, NŽ 1961 str. 8. svědeckých výpovědí zaznamenaných v protokolech tribunálů atd., a vše to překládat do latiny a pak dát vytisknout v příslušném počtu exemplářů pro soudce, poradce, censory aj. kongregace obřadů. Samozřejmě i výlohy spojené s vyšetřením zázračných uzdravení odborníky a lékaři musejí být uhrazeny z kanonizačního fondu. Kdo má zájem o beatifikaci a kanonizaci Stojanovu, měl by pamatovat podle možnosti svým příspěvkem i na kanonizační fond. Funkcí postulátora beatifikačního a kanonizačního procesu Stojanová byl svého času pověřen pisatel těchto řádků. Příslušným pro provedení diecézního beatifikačního procesu Stojanová je olomoucký arcibiskup, protože Stojan zemřel a je pohřben na území olomoucké arcidiecéze. Zahájení procesu bylo zdrženo především událostmi roku 1938 a následující světovou válkou. Po válce opět oživl zájem o osobnost Stojanovu a o jeho kanonizaci. Projevilo se to především při 25. výročí Stojanový smrti (zemřel r. 1923). Tehdy k Stojanovu hrobu na Velehradě připutovalo mnoho biskupů, kněží a věřících z celého Československa. Byly učiněny všechny příslušné kroky k zahájení beatifikačního procesu. Ovšem v posledních letech se církevní poměry v Československu značně změnily a jistě není lehkou věcí vyslýchat všechny svědky a ověřovat jejich výpovědi. Jak může každý z nás za dnešních poměrů přispět ke kanonizaci arcibiskupa Stojana ? Především kdokoliv kdekoliv poznal osobně Stojana nebo o něm slyšel od očitých a spolehlivých svědků, má shromažďovat zprávy o jeho životě. Tyto zprávy třeba přesně a podrobně zaznamenávat. Podle možnosti doslovně zapsat důležité a příznačné výroky Stojanový, důkladně vylíčit jeho činy, neopominout udat přesně místo a datum každé epizody, výslovně jmenovat osoby, které byly tam přítomné, třebas dnes již zemřelé, a možno-li dát záznam úředně ověřit příslušným farním neb jiným církevním úřadem. Je totiž nebezpečí, že zatím řada starých očitých svědků zemře ; proto je třeba zachovat jejich svědectví alespoň písemně. Kdo má u sebe dopisy neb jiné písemné památky na Stojana, ať pečuje o jejich zachování, nebo ať dá pořídit jejich ověřené opisy nebo snímky. Dále je třeba v nemoci, v nebezpečí života a v jiných časných i duchovních potřebách prosit Boha o pomoc na 105 [pageend5]Stojanovu přímluvu. Doporučujte také přátelům, jak krajanům tak i cizím, aby ve svých potřebách prosili služebníka Božího Stojana, aby jim svou přímluvou u Boha vyprosil žádanou milost, V případě zázračného vyslyšení oznámit věc rozvážnému duchovnímu a zařídit se přesně podle jeho pokynů. V každém případě pečlivě zajistit písemně všechna svědectví o události', zvláště zachovat všechny recepty, rentgenové snímky a diagnózy lékařů před uzdravením i po něm, aby vše mohlo být prozkoumáno i později. Každý má povinnost sdělit postu- látorovi všechny zprávy o životě a písemnostech Stojanových a o případných milostech udělených na jeho přímluvu. A hlavně se třeba s důvěrou utíkat k přímluvě Stojanově ve všech tělesných i duchovních po- JAROSLAV V ÍT O V S K Ý Z DĚJIN Od Niceje k Cařihradn Nicejský všeobecný sněm, o němž jsme pojednali v minulém článku (N Ž, str. 26), znamenal vítězství apoštolské tradice nad Áriovým novotářstvím. Bylo to vítězství pravdy, která byla jednou provždy jasně vyslovena. Nebylo to však vítězství, které by bylo přineslo mír. Naopak, stalo se spíše předmětem nových rozepří a nových bojů, v nichž šlo nejen o víru, nýbrž i o přízeň císařů, do nichž zasahovali nejen světci a velcí učitelé víry, nýbrž i politikové a pleticháři na císařském dvoře. Církev, která vyšla z katakomb, se octla v novém nebezpečí. Musila se bránit cařihradskému césaropapismu, protože ohrožoval její svobodu a její nejvlastnější život. Nebyl to boj ani lehký, ani krátký. Arianismus, zdálo se, převládl nad pravověřím. Římský biskup byl zatlačen do pozadí leskem Cařihradu. Pravověr- ní biskupové byli týráni a posíláni do vyhnanství. Církev však přece nepodlehla. A hlas papežův nakonec znovu převládl a sjednotil křesťany v společném vyznání víry. T o je v krátkosti souhrn a výsledek událostí, které chceme popsat v této kapitole, která patří k nej spletitějším stránkám církevních dějin. — Na sněmu nicejském byla prohlášena pravda víry, že Boží Syn je stejné podstaty s Otcem. třebách, neboť bez přímého Božího zásahu, to je bez zázraků, nikdy by nemohlo dojít k Stojanově beatifikaci a kanonizaci. Jako Bůh dává svému lidu světce, tak On je též oslavuje zázraky, aby mohli býti kanonizování a dáni za vzor a ochránce lidu, z něhož vyšli. Poznámka : Zprávy o životě Stojanově, o případných milostech udělených na jeho přímluvu, všechny příspěvky na beatifikační a kanonizační fond posílejte na adresu postulátora : Rev. Prof. Dr. Josef Olšr S. J., Piazza Santa Maria Maggiore, 7, Roma, Italia. Postulátor vám také odpoví na vaše dotazy. Můžete též použít adresy našeho časopisu : Nový život, Via della Conci- liazione, 1, Roma, Italia. V tom případě výslovně poznamenejte, že zpráva neb příspěvek jsou určeny pro postulátora beatifikačního procesu Stojanová. VŠEOBECNÝCH KONCILŮ Arius a jeho stoupenci byli na poli theologickém poraženi. To však neznamenalo, že by sc byli podrobili a že by se byli považovali za poražené na poli mocenském. Někteří z biskupů, kteří se klonili k bludu Ariovu, zvláště jejich hlava Eusebius z Nikomédie, si dovedli najít přístup k císařovi a využívali jeho přízně pro svou věc. Tak nejprve dosáhli toho, že sv. Atanáš, biskup alexandrijský a hlavní obránce pravé víry proti Ariovi, byl ze svého biskupského sídla vypuzen a poslán jako vyhnanec na Západ do Trevíru, Potom činili nátlak na biskupa cařihradského, aby přijal Aria znovu do Církve, a i to by se jim bylo podařilo, kdyby tomu nebyla zabránila Áriová smrt. Zatím umřel císař Konstantin, a jeho dva synové, Konstancius, který vládl na Západě, a Konstanc, který spravoval východní část říše, se snažili dosáhnout příměří pravovčrných s ariány na koncilu v Sardice — dnešní Sofii — který svolali na rok 343. Tam se však situace jen přiostřila. Západní biskupové, kteří byli ve většině (počtem 90), prohlásili sesazení sv. Ata- náše za neplatné (ten byl na sněmu rovněž přítomen) a žádali návrat k nicejskému Vyznání o soupodstatnosti Syna s Otcem. Biskupové z Východu, počtem 76, naproti tomu nejen sesazení sv. Atanáše znovu potvrdili, nýbrž 106 [pageend6]s ním odsoudili i římského papeže Julia I., který se ho ujal. Opustili dokonce společné jednání a odešli se radit o nových formulích, které měly nahradit nicejský výraz » homoou- sios - soupodstatný «. Hledali kompromis v termínech » homoiousios « anebo » homoios «, říkajíce, že Syn je Otci ve všem podobný, podobné (ne stejné!) podstaty. Císař Konstanc, sympatizující spíše s těmito » poloariány «, jak se jim říkalo, nevěděl, co počít. Svolal tedy další říšské synody, a to do Rimini pro biskupy ze Západu !a do Seleucie pro biskupy východní (r. 359). Ani ty však svého cíle nedosáhly. Západní biskupové, jichž se sešlo v Rimini na 400, se postavili opět za Vyznání z Niceje. Biskupové východní se pak v Se- leucii vůbec nedohodli. A tu se císař Konstanc rozhodl, že dosáhne jednoty násilím. Vyzval tedy pod trestem vyhnanství všechny biskupy bez rozdílu, aby podepsali kompromisní formuli navrženou předtím v Nici (Nicenum proti Ničemům), že totiž » Otec a Syn si jsou podobni podle Písma «. Římský papež Liberius a s ním i velký církevní učitel západní sv. Hilárius z Poitiers dali přednost vyhnanství, a poloarián- skou formuli nepodepsali. Jejich odpůrci však slavili velké vítězství. » Svět zaúpěl a s úžasem si uvědomil, že je ariánský «, tak vystihuje sv. Jeroným situaci v tomto kritickém okamžiku. Po smrti Konstancově nastoupil na trůn Julián Odpadlík, nepřítel všeho křesťanského. Ten z vypočítavosti povolal z vyhnanství biskupy obou stran a doufal, že vnitřní rozbroje, které se jejich návratem přiostří, pomohou Církev zničit. Jeho plán se však nezdařil. Naopak, arianismus a poloarianismus se začal čím dále tím více tříštit, a jeho úpadku už nemohl zabránit ani ariánský orientovaný císař Valens. Situace se pak začla obracet ve prospěch vyznavačů nicejské víry, hlavně za vlády katolicky smýšlejícího císaře Graciána (375-383) a papeže Damase I. (366-384). Přispěli k tomu především tzv. tři Kapadočané, tj. církevní učitelé z Kapadocie : sv. Basil, sv. Řehoř Na- ziánský a sv. Řehoř Nyský. Právě oni vypracovali přesnou terminologii, které se používá dodnes. Ještě sv. Atanáš nerozeznával dobře význam slov » ousia = podstata, přirozenost « a » hypostasis = svébytí, osoba«, a užíval obou výrazů libovolně, dávaje tak podnět k mnoha nedorozuměním, kdežto sv. Basil razil theologickou m 11 T KAPLE NEPOMUCENA, koleje, v níž se připravují na kněžství bohoslovci z ČSR v Římě, byla loni nově upravena. Malby v apsidě nad hlavním oltářem provedl maďarský kněz umělec Petr Prokop. Okolo kříže vidíme (zleva) sv. Vojtěcha, Jana Evangelistu, P. Marii, Jana Nepomuckého, Cyrila a Metoděje. Nad nimi siluety předních našich katedrál. Modleme se k svátému Janu, aby se zase jednou zaplnily prostory kaple našimi mladými krajany připravujícími se na apoštolát v naší vlasti. Bůh si hledá své služebníky i mezi exulanty. Pomáhejme jim radou a almužnou! formuli: »jedna podstata — tři svébytí «, nebo srozumitelněji: »jedna přirozenost — tři osoby «. I tato terminologie — jako všecko nové — narazila sice na nedůvěru u tzv. staronicejských, časem se však vžila a byla přijata ode všech. Konečného míru bylo potom dosaženo r. 381 na sněmu v Cařihradu. Ani tam však situace nebyla nijak snadná. Vedle ariánů a poloariánů se musil koncil obrátit i proti » pneumatoma- chům«, tj. proti »odpůrcům Ducha svátého«, kteří se nazývají též macedoniáni podle Macedonia, biskupa cařihradského. Macedonianismus není nic jiného než domyšlený arianismus : Boží Syn je méně dokonalý než Otec, Duch svátý je méně dokonalý než Syn. Na sněmu v Cařihradu bylo pouze 150 biskupů, z nich 36 zastávalo macedonianismus. Papež, 107 [pageend7]a vůbec Západ, na sněmu zastoupen nebyl. Ve skutečnosti, podle příslušnosti biskupů, by tedy tento sněm neměl ani nárok na název » všeobecný «. Jednání, jemuž předsedal zčásti i sv. Řehoř Naziánský, bylo velmi zdlouhavé. Až biskupové z Egypta, kteří přišli teprve na opětovné pozvání císařovo, přinesli na sněm » ostřejší vítr ze Západu «, jak sděluje sv. Řehoř. Sněm se skončil v červenci 381 a shrnul své závěry do čtyř kánonů. V prvním obnovil vyznání nicejské a odsoudil arianismus, poloarianismus, macedonianismus i jiné bludy proti nejsv. Trojici. Pozoruhodný je kánon třetí, který praví : » Biskupovi cařihradskému přísluší čestné místo po biskupovi římském, neboť jeho město je nový Řím. « Největší zásluhu si získal koncil vyhlášením tzv. Nicejsko-cařihradského vyznání víry, kterého se dodnes používá jak ve východní, tak i v západní liturgii. K původnímu textu z Niceje přidává — podle křestního Kréda užívaného v Jeruzalémě a na Kypru — dodatek o Duchu svátém : » Věřím v Ducha svátého, Pána a životodárce, který vychází z Otce. On je uctíván zároveň s Otcem i Synem, on mluvil skrze proroky. « Rok potom se slavil další sněm v Římě pod přímým předsednictvím papeže Damase I. Zástupci biskupů východních přinesli tam před římského biskupa závěry sněmu cařihradského. A tu se projevila pravomoc papežova v oboru víry. Damas odmítl výše uvedený třetí kánon o zvláštním postavení biskupa cařihradského, a tento kánon nikdy a nikde — ani na Východě — nevešel v platnost. Přijal zato v Cařihradě prohlášené Vyznání víry, a pro toto Vyznání schválené papežem se cařihradský sněm z r. 381 ujal v celé Církvi jako druhý sněm všeobecný. O platnosti koncilu a o víře v Církvi nerozhodl tedy císař. (Císařové by byli spíše prohlásili za všeobecný některý z předchozích koncilů arián- ských.) Poslední slovo měl římský biskup, který se projevil jako poslední rozhodčí, na kterém závisí jak celý koncil, tak i platnost jeho jednotlivých kánonů. JÁ JSEM VZKŘÍŠENÍ A ŽIVOT Z velikonočního poselství Jana X X III. Smysl velikonoc slavně oznámených poprvé v Be- tániije obsažen v těchto slovech’, jsou věčnou a stále se opakující oslavou tajemství Krista, Krista slavného a nesmrtelného krále věků a národů, jsou posilou a povzbuzením pro celou lidskou rodinu. Milovaní synové, dojmy Svatého týdne, ještě živé, nám dávají lépe chápat tajemství našeho božského bratra, tajemství Krista Ježíše, Božího Slova, které se stalo tělem »pro nás lidi a pro naši spásu «. On se stal terčem lidské zloby, znamením, jemuž je odpíráno po tolik staletí ; pohrdají jím, zavrhují ho, ale on je stále plný slávy a vždy nakonec vítězí. Nejednou se chce do naší mysli vplížit tesknota, když jsme svědky skutků nesprávných, mnohdy přímo vzbuzujících hrůzu, které koná velký počet lidí, našich bratří podle přirozenosti. Chceme-li být vůči nim shovívaví, nemůžeme než o nich říci slova posledního soudu a poslední modlitby umírajícího Ježíše : » Otče, odpust jim, neboť nevědí, co činí « (Lk 23, 34). Rouhavých volání těch lidí jsou plná města i venkov ; jejich neklidné a hrozivé skutky působí zmatek a bolest u všech, kdo milují svobodu, spravedlnost, život sice v práci, ale klidný, provázený láskou k bližnímu a úctou k němu. Jsou to tytéž hlasy, které znesvětily ulice jeruzalémské v tragický předvečer smrti Pána Ježíše : » Nechceme, aby ten nad námi kraloval. Pryč s ním, pryč s ním ! Ukřižuj ho ! « Vy víte dobře, milovaní synové, co chceme říci. Vaše přítomnost, vaše tak hojná, uctivá a zbožná účast při tomto slavení velikonoc, mírní vnitřní úzkost a bolest papeže, který čití víc a tíže odpovědnost a starostlivost o spásu celého Kristova stádce : On, božský pastýř duší, je vykoupil svou krví. V posledních chvílích svého pozemského života Kristus předpověděl, co bude osudem jeho Církve, mluvil o pronásledováních a protivenstvích, o bojích, i krvavých. Avšak končil: Já jsem přemohl svět. Já budu s vámi až do konce světa. — Svět pokračuje ve svých dějinách. Jedno je jisté : Konec světa bude znamenat věčné oslavení Krista, Syna Božího, a všech, kdo v něho složili svou důvěru. Marto, věříš tomu ? Já jsem vzkříšeni a život. 108 [pageend8]CH R YSO STO M M A S T ÍK NĚKOLIK SLOV IA JAKUBEM DEMLEM Pokud vím, nikdo nenapsal o Demlovi obšírnou a ucelenou studii nebo monografii. Za jeho života to mohla být nejspíše jen polemika. Nebylo toho ostatně potřebí. Jakub Deml napsal 0 sobě všechno věrně sám, a ti, kteří chtějí znát jeho dramatický život, hodný obdivu, a jeho dílo, musí jít přímo ke zřídlu jeho četných spisů 1 časopiseckých článků, počínaje bohosloveckou revuí » Museum « až po poslední Šlépěje a besídky a kursivy v deníku » Lidové noviny«. Každé další vysvětlování, zvláště jeho sporů s biskupem, s Josefem Florianem a s literáty, bylo by, zdá se nám, jen marným a nepietním rozřeďováním toho, co řekl jasněji sám za sebe a co už je zapomenuto a odpuštěno. Musel by to být ostatně básník té velikosti a šíře jako Deml a vyzbrojen znalostí tehdejších poměrů i velkým taktem, intuicí a výjimečnou obezřelo- stí, aby mohl nějak přijatelně osvětlili např. jeho spolupráci a rozchod s Josefem Florianem nebo jeho spor s tehdejším biskupem — přijatelně pro obě strany. Deml sám naznačil ve svém spise : Et audiatur pars altera, že sotva by se našel Šalomoun, jenž by rozřešil situaci tak spletitou. Kdo však hledá poezii — najde ji v díle Dem- lově v míře vrcholné. Deml byl však také člověk osobního kouzla a přitažlivosti, a jeho slovo bylo jako meč, jímž se dovedl rozehnat na obranu pravdy a práva. Nic neměl v nenávisti víc než pokrytectví, které kryje obyčejně nejhrubší egoismus a zbabělost. Byl po celý život nezávislý a patřil k těm, kteří si dovedou uchovat mládí až do nejpozdnějšího věku. Jeho písmo ještě v 83. roce života bylo souměrné, pevné a přímé jako jeho charakter, a ještě na posledním lístku, který napsal krátce před svou smrtí — nakreslil s mladistvým elánem zpívajícího ptáčka. Zdá se, že hlavně » Dekret o denním svátém přijímání « sv. Pia X . byl příčinou unie mezi Dem- lem a Florianem. To by nám lépe pověděly svazky » Nova et Vetera «, » Archy « a » Šlépěje « nyní nedostižitelné. Josef Florian chtěl, aby se jeho spolupracovníci bezvýhradně podřizovali jeho vedení. Nestrpěl odporu. Ale Deml byl také individualita, nezávislý na nikom ; proto počal vydávati své knihy sám. Vůle Boží mu byla zjevná i v tom, že byl básníkem. Měl své poslání a nemohl mlčet, i když se mu mlčení ukládalo. Byl to vášnivý zastánce pravdy, bez ohledu na veřejné mínění. Oba — Deml i Florian — chtěli vlastně totéž, oba zřetelně a jasně postřehli tenkrát tu dřímotu a mdlobu v českém náboženském životě a usilovali, aby čistota víry byla obnovena a aby neoddělitelnost víry od života byla patrna všude a vždycky. Byli nepřáteli vší imitace a povrchnosti. Oba iniciátoři české náboženské obrody rozdělili se však na dva tábory : jedni z přátel se bezvýhradně připojili k Demlovi a druzí zase k Florianovi, ale bylo i dosti těch, kteří milovali a ctili oba. Napětí, které mezi oběma muži a mezi jejich ctiteli nastalo, není třeba prohlubovat a dotýkat se bolestivých míst — nebo vyhledávat staré jizvy. Spíše naopak je třeba vidět to dobré, velké a jedinečné, co vykonali. Jistě by se našli dva tři mezi přáteli Demlovými, kteří by se mohli odvážit takového úkolu a napsat o tom monografii, ale lépe bude, abychom mluvili po flo- riánovsku — dostat se přímo k pramenům. V mládí Jakub Deml se učil od mystiků, překládal a studoval spisy sv. Hildegardy, Angela Silesia, mistra Ekharta, Kateřiny Emmerichové. A Leon Bloy nebyl posledním z jeho inspirá- torů. Ale, opakujeme, vždycky šel svou vlastní cestou. K tomu byl vyvolen a předurčen. Nemám nyní ani jedinou z knih Demlových (všecky byly odcizeny lidmi, pro něž snad neměly žádné ceny). Ale to nutno říci, že dvě z jeho prvních knih : » Moji přátelé « a » Miriam « nemají srovnání a obdoby v celé světové literatuře. Leda že by nám básníkovy samomluvy s květinami připomněly Kvítka ze zahrady sv. Phantiška z Assisi, který je nikdy nenapsal. Nikdy předtím nebylo nic takového napsáno s tak vysokou ryzostí poezie. I » První světla «, » Pro budoucí poutníky a poutnice«, všechny » Šlépěje « a » M é svědectví o Otakaru Březinovi « povědí snad po staletích čtenářům víc než řekly současníkům. Jen zasvěcenci a lidé nějak blízcí srdcem a duši vizionářskému básníkovi mohli jim plně rozumět a milovat je. A proto také zůstaly uzavřeny » širokým čtenářským davům «. Deml nejen nesmírně obohatil českou literaturu, ale i řeč samu. Dokud bude česká řeč 109 [pageend9]žít, bude mít tasovský básník své čestné místo v dějinách české literatury. Deml byl kněz srdce nejušlechtilejšího a ne- prodajný, štědrý až k neuvěření. Ještě nedlouho před smrtí to potvrdil velkým darem těm, kteří mu způsobili tolik hoře. Vánoce 1960 oslavil ještě v rodném Tasově. Po Novém roce musel se však odebrati do třebíčské nemocnice, kde ho po řadu let léčil a ošetřoval jeho věrný přítel primář dr. Sádek. Deml churavěl už dlouho. Jeho srdce bylo vadné. Po dvou týdnech se zas vrátil do své tasovské Thebaidy a ještě 5. února celebroval naposledy mši svátou v svém pokoji. Byl už tak sláb, že oltář z jeho soukromé kaple museli přenést dolů do knihovny, kde bylo i jeho lůžko. Za to právo sloužit denně mši svátou ve vlastním domě vděčil otcům dominikánům. T o také byl jeden z důvodů, proč odkázal svou vilu se sadem v jednom ze svých testamentů řádu dominikánskému. Nyní se proslechlo, že bude zabavena úředně pro zvěrolékaře, nebo jako okresní zdravotní středisko. Viděl jsem celebrovat několik kněží svátého života, avšak soustředěnost Dem - lova při tomto výsostném liturgickém úkonu byla úžasná. Zrovna jako by neviditelná záře se rozlévala z jeho osoby a osvětlovala srdce přítomných. V úterý 7. února s obtíží vstal a připravoval se, bezmocný, na cestu do třebíčské nemocnice. Neteř mu pomohla s oblékáním. Řekl j í : »Martičko, tohle je už zima mého života. « Pak byl skoro stále v mrákotách, ale v jedné chvíli byl ještě schopen napsat pokyn své neteři, aby jeho příteli prof. Miloši Dvořákovi všechno otevřela. Pak už ze spánku neprocitl. V úterý 14. února, po úřední pitvě, přivezli z Třebíče rakev s tělem zesnulého do Tasova. V srpnu minulého léta bylo Demlovi 82 let. Skonal v Pánu bez bolesti a bez zápasu, jako blahoslavený. Všichni v Tasově, ku podivu bez rozdílu, pokud mohli, se zúčastnili jeho pohřbu a mluvili o lidumilovi, který uměl pomoci a poradit každému, aniž věděla levice, co činí pravice, o člověku svátého života. Učiněná příkoří a křivdy zapomenuty, i slova, která ranila. Ústa zesnulého básníka byla navždy uzamčena. Díval se na to vše už jen z věčnosti. Přišlo na pohřeb víc než padesát kněží, i stařičký brněnský prelát dr. Kratochvíl — ■ »ve funkci biskupa« — sloužil zá- dušní mši svátou, při níž zpíval sbor smíšených hlasů, a nad rakví řekl jen několik vlídných slov. Ovsem jiných řečí nad hrobem nebyl básník ušetřen, ač si je výslovně nepřál. Byly to většinou poslední rány už jen do rakve, která byla obetkána bílou rouškou a myrtovými ratolestmi. » Na svůj věk mám ještě přátel dost, « psal básník minulého roku. Cesty byly zatopeny blátem, ale kněží se jich neulekli. Bylo jich opravdu dost na tu zlou dobu, kdy bezbožnost triumfuje. Většinou ze starší generace — a ta mizí pozvolna. Ze Svazu českých spisovatelů, ani z » Památníku písemnictví «, ani z Ústavu pro českou literaturu na pohřeb nikdo nepřišel. A to je docela v pořádku. Básník se modlám neklaněl. Básník Jakub Deml velmi trpěl tou nivelizací u nás doma a věrně se modlil za svou trpící vlast. V jednom z loňských lístků psal : » Jsme tu daleko od Boha. Vítám vás do Floridy ! Tam nejsou svati ? « — A op ět: » Vítám vás do T e xasu. Znám jej z Breta Harta. Pozdravuji vás a všechny dobré Indiány. « Jakub Deml byl bojovník, člověk Boží a básník, a jeho slovo mělo sílu a platnost téměř mystickou. I ty tělesné pozůstatky byly účinným kázáním — víc než všechna slova — jak nepatrnou cenu mají před Bohem všechny materiální hodnoty, nejsou-li doprovázeny mocí a silou ducha, či prostě svatostí, která má mnoho forem a výrazů. Nyní odpočívá Jakub Deml na tasovském hřbitůvku, blízko drahých lidí, jim ž postavil svou » M oh ylu«, a v sousedství Pavly Kytlicové, ušlechtilé, vzácné duše, jež ale věrně a pokorně, bez náročného podílení se na jménu stále slavnějším, zasvětila svůj život péči o básníka a šíření jeho díla. Vystoupit k Bohu po svahu kontemplaee a sestoupit k bratřím po svahu činu. Věříš, že je .Ježíš přítomný v Nuže, jak můžeš bez něho žiti ((.¡edda) Kncharistii 1 Anol (Carretto) SGG 110 [pageend10]rozhledy UČEBNICE A ŠKOLNÍ POMŮCKY ZDARMA Dne 22. dubna 1960 uveřejnil denní tisk zprávu ŮV KSČ a vlády o některých opatřeních pro » zvýšení životní úrovně lidu «. Jednalo se o snížení cen určitých druhů zboží, elektřiny, zvýšení některých důchodů. Kromě toho bylo rozhodnuto poskytovat žákům všeobecně vzdělávacích škol (devítiletky), odborných a učňovských škol zdarma učebnice a školní potřeby. Je to zajisté opatření, které se projeví ve výchově a vzdělání čs. mládeže. Je pochopitelné, že obyvatelstvo na tuto zprávu reagovalo, jak už je to zvykem, záplavou děkovných dopisů straně a vládě, i když ve skutečnosti to nebyla věc zcela nová, protože o tomto opatření mluvil již 7. dubna president Novotný na zasedání ŮV KSČ. Uvedu tu několik číselných údajů s krátkým komentářem. Celkový počet mládeže navštěvující všeob. vzdělávací, učňovské a odborné školy se pohybuje okolo 2 500 000 žáků. Na jejich výchovu v r. 1959 platil stát 5600 miliónů Kčs, v r. 1960 již 6100 mil. Kčs a pro r. 1965 počítá s vydáním 8100 miliónů. Náklad na jednoho žáka dělá : ve všeob. vzděl. škole v odborné škole na vysoké škole ( + stipendia) v družinách mládeže 1 200 Kčs 5 000 ” 12 400 ” 500 ” Kromě toho vydává stát na stravování žáků 600 miliónů Kčs a dalších 500 miliónů na slevy jízdného. K porovnání tu uvádím náklady italské školy : Obecná škola 60 300 lir střední (media) 109 400 ” vyšší střední (ginnasio-liceo) 152 900 ” odborná škola 153 800 ” (viz Orientamenti pedagogici, 1960, č. 1, str. 139.) Nové vládní rozhodnutí bude znamenat další přítěž pro státní rozpočet o 400 miliónů Kčs, přibližně 160 Kčs na jednoho žáka ročně, přičemž ale jsou tu značné rozdíly, podle druhu školy, kterou žák navštěvuje. Např. na učebnicích dítěte 1. třídy všeob. vzděl. školy ušetří rodiče asi 21 Kčs, kdežto v 9. postupném ročníku již 183 Kčs. Student průmyslové školy dostane během svého studia kromě učebnic potřeby v ceně 600 až 900 Kčs. Náklady na nové učebnice budou hradit okresní a krajské národní výbory z fondů, které jim stát k tomu přidělí. Bylo by zajímavé slyšet přímo z úst učitelů jejich posudek o formě rozdílení potřeb. Dříve se knihy a potřeby prodávaly v různých Narpách, Drobném zboží, atd. Dnes se situace změnila. Tyto obchody postupují materiál okresnímu zmocněnci, tj. některému učiteli nebo řediteli školy; ten má za úkol knihy a potřeby roztřídit, katalogovat a rozdělit pro jednotlivé školy. O jakou práci tu jde si můžeme představit z těchto čísel : zmocněnec kladenského okresu dostával v době prázdnin až 70-80 balíků denně z 93 různých prodejen. Jeho rukama prošlo celkem 160 q knih, asi 130 000 svazků. Samozřejmě, že na to sám nestačí a že si musí tedy sehnat k tomu další » dobrovolné « brigádníky. Po tomto rozdělení zmocněnec začne rozvážet knihy na jednotlivé školy, což znamená práci pro další stovky učitelů, kteří tak nadšeně tráví své prázdniny v opuštěných třídách a tělocvičnách, rozbalují, počítají a rozdělují tuto štědrou nadílku (a řekl bych ještě, nádávají při tom na celý svět, i když pak píšou do novin o radosti, kterou jim vládní opatření způsobilo). Nesmíme si představovat, že všichni žáci dostanou skutečně nové učebnice a potřeby. Na školách už pracují »fondy učebnic«, do kterých žáci »dobrovolně a manifestačně « odevzdávají použité učebnice, které po kontrole jejich zachovalosti budou rozdíleny v příštím roce novým žákům. Ponechávají se pouze některé druhy učebnic, např. slabikáře první třídy (na památku ?), některé základní knihy odborných škol a cyklostylované a náhradní texty. Školní potřeby, které slouží po více let, zůstávají sice v užívání po celou dobu studia, ale před odejitím ze školy se budou vracet. Nemohu se tu rozpisovat o všech těžkostech, které toto nové opatření s sebou přinese. Již v minulých letech čs. plánování těžce zápasilo s dodávkou jak učebnic, tak drobných potřeb. Toto opatření pravděpodobně jen situaci ztíží, neboť bude třeba nyní prostudovat, jaké sešity, jaké tužky, kolik jich vyrábět, kolik per se spotřebuje na škole za rok, atd. Nové opatření asi nepřinese mnoho radosti ani žákům, protože škola bude od něho žádat šetrnost v zacházení s potřebami, a pravděpodobně mu bude i určovat, kolikrát do roka smí zlomit špičku u tužky, aby nepřekročil stanovený plán. Myslím, že vhodnou ilustrací k těmto několika řádkům je satira, kterou uveřejnily Učitelské noviny č. 50 z minulého roku. CHVÁLA EVIDENCE Ze zpovědi dítěte svého věku L istopad Tak bych brečel jako želva. Ne proto, že jsme se přestěhovali, kluci jsou tady prima a v kantorech si člověk stejně nevybere. Ale mám vztek kvůli těm učebnicím. Já vím, to zavinila moje minulá Škola. Tam si dali do každý knížky kulatý razítko a káždej musí všecko odevzdat, když se stěhuje, jako já. Říkají tomu dokonalá evidence. Jenže když jsem se na týhle škole hlásil o učebnice, tak mi ještě vynadali, jako bych já za to moh. Že přej je to proti předpisům a že jsem si měl učebnice přinést sebou. Tak nevím. Ale fakt je, že jsem tady asi za trest dostal to nejhorší, co jim zbylo. Jenom příroďák, děják a zemák ještě jakž takž drží pohromadě. To je asi tím, že nic horšího zrovna neměli na skladě. 111 [pageend11]Tady to mají zařízený zase jinak, ale říkají tomu taky dokonalá evidence. Když ti třidas ty knížky vydává, tak mu musíš vyplnit tři takový karty (jedna přej je pro něho, jedna pro řídu a jedna pro ňákýho distributora), a na každý je moře rubrik. Já už si je všecky nepamatuju, ale vím, že jsem tam psal jméno a adresu, třídu a jak se jmenujou všechny ty učebnice, který jsem dostal. A třidas si ke každý knížce připsal číslo. Skoro u všech mám desítku, jen u těch třech lepších pětku. K dyž jsem se ptal kluků, co to je, tak říkali, že to znamená zachovalost. Nová knížka přej dostane jedničku, trochu starší dvojku, ještě horší trojku, a tak to jde dál až do desítky. M ně teda dali výběrovou jakost. Měl jsem vzteká, ale kluci mi to záviděli. Říkali : » Člověče, ty to máš senza, ty se s tím nemusíš balit a opatrovat, jen s těma třema. « Když jsem tomu nerozuměl, tak mi vysvětlili, že přej si třidas na konci roku všechny ty knížky podle těch karet zkontroluje, a že teda stačí zacházet slušně jen s těma, co mají nižší čísla, protože za ty by člověk dostal vynadáno, kdyby jim něco udělal, kdežto těm ostatním se už stejně nemůže nic stát. Tak nevím, to se ukáže až v červnu. Č erven Kluci měli pravdu, je to žužo. Na to odevzdáváni učebnic už praskly tři hodiny a ještě to není u konce. Největší psina byla, jak třidas sakroval na » toho, kdo si vymyslel tuhle dokonalou evidenci«. Já jsem byl hotov jedna dvě, protože mně prohlížel jen ty tři knížky s pětkama a napsal mi za ně sedmičky, ale těm, co měli dvojky a jedničky, těm to trvalo taky až půl hodiny. Největší psina byla s holkama, protože se s ním hádaly a brečely, když jim chtěl zhoršit známku. A bezva to s ním sehrála Alena, když jí chtěl dát z čítanky osmičku, protože na začátku měla šestku. Alena chtěla, aby jí dal aspoň dvojku, ale on se tomu hrozně smál a říkal, že je to nesmysl a že přece nikdo nemůže odevzdat knížku v lepším stavu, než v jakém ji dostal, a dokonce o čtyři stupně. Jenže Alena ho senza převezla, když mu řekla, že tu čítanku otec někde sehnal novou a že ji dal Aleně o vánocích pod stromeček. Ale třidas se nedal, že tcTtak nejde, že by to bylo proti předpisům a že ta naše evidence s ničím takovým nepočítá. Nevím, jak to nakonec dopadlo, protože pak zvonilo a já jsem měl s Frantou v jednu sraz. ZÁŘÍ Tak jsme si dnes zase rozdávali učebnice. Fakt, ta naše evidence je prima. Ona tady totiž platí taková zásada, že nikdo nesmí dostat knížky s nižším číslem, než jaký odevzdal loni. Tak já jsem teda zase dostal osm desítek a za ty tři loňský sedmičky mně dali jednu devítku a dvě osmičky. Máme sice letos novýho třídasa a on neví, jak to se mnou loni bylo, a když mně ty knihy dával, tak k tomu měl takový delší mravní ponaučení. Kluci mi sice napovídali, abych mu řek, jak jsem k těm desítkám přišel, ale já jsem mu neřek nic, protože to bych byl trouba. On by mně třeba dal nízký čísla, a já bych se s tím musel ošetřovat. Č erven Ta naše evidence je úžasný zařízení. Třidas je sice protiva, protože si nás na to odevzdávání pozval odpoledne, když není škola, ale já jsem podle abecedy dost zkraje, a tak to mám z krku. Už jsem to ve všech knížkách letos dotáh na desítku, a to už mi asi zůstane. Ted už teda mám až do smrti pokoj. Jen aby si ještě někdo nevzpomněl, že se má ta naše evidence změnit, to by byla otrava. Ono to všude není takhle prima. Kluci z jinejch škol říkají, že si u nich tu evidenci ňák moc zjednodušili a místo toho je tam pořád otravujou řečma, aby se přej každej naučil zacházet s věcma. A taky tam každýmu dávají k těm horším knížkám i ty lepší a docela nový, aby přej na nich mohli tu výchovu ukázat. A taky tomu říkají evidence, tak nevím. Tam bych nechtěl chodit za nic na světě. Ota Pokladník Tento vzácný doklad čisté mateřské mluvy je zároveň dostatečným doslovem k tomu, co jsme naznačili na minulých stránkách. Jen dál a výš, ke komunismu, kde se skutečně každému dostane » podle jeho potřeb «, jak to slibuje našemu lidu nová ústava. SB NERUDA, HÁLEK A NÁRODNÍ LISTY K 100. výročí Národních listů V ryku, kouři a krvi bitvy u Solferina, kterou líčili historici jako » nejkrvavější « v minulém století, zanikl Bachův absolutismus. Národ se probouzel v plné šíři a ve všech vrstvách. Situace nebyla lehká, národ neměl svobodně volených zástupců, nebylo dosti škol a bylo pramálo českého tisku. Po Říjnovém diplomu získal devětadvacetiletý český právník dr. Julius Grégr koncesi k vydávání českého deníku. Grégr ji pokládal za majetek národa, za listem stál Palacký, Brauner, Rieger, Tomek, celá skupina vlastenců let šedesátých. Když Grégr sestavoval v posledních dnech roku 1860 první redakci Národních listů pro první číslo, které vyšlo 1.ledna 1861, byl mezi povolanými jako fejetonista a literární kritik Vítězslav Hálek. Hálkovi bylo tehdy 26 let. Měl již za sebou tištěné práce v » Lumíru « (1854 — » Nekřtěncova dušička «) a ve » Zlatých klasech«, vydání » Večerních písní « a epické básně » Manfred «, spolupracoval s Barákem na 1. ročníku » Máje « (1858) a jeho tri další ročníky redigoval. Hálek, který se rozhodl věnovat výhradně literatuře a novinářství, uvítal Grégrovu výzvu do rodícího se velkého českého listu a zůstal Národním listům věren až do předčasné smrti — 1874, Za těchto 13 let přispěl Hálek podstatnou měrou k úrovni listu a k rodícímu se modernímu českému novinářství. Národní listy nemohly takřka v žádném oboru navazovat na tradici, zkušenosti a minulost, musely samy teprve vytvářet jednotlivé novinářské obory, formy a názvosloví v literární, divadelní, hudební, operní a výtvarné kritice. V první řadě pak stál český fejton tehdy nová, velmi důležitá novinářská forma, v níž byla politická aktualita zpracována dokonalou, živou literární formou. 112 [pageend12]Národní listy pak požadovaly od fejtonisty, aby i on v této moderní novinářské formě sloužil národní myšlence a národnímu poslání listu. Hálek uveřejnil v Národních listech přes 500 českých fejtonů, které podpisoval značkami V. H. nebo X. Působilo sice na něho hnutí » Mladého Německa«, ale Hálek sám se pokládal za dědice Kollárova ... Hálek byl prvním českým literárním novinářem. Vedle fejtonu a literární kritiky psal také politické referáty ze Zemského sněmu i z Říšské rady ve Vídni, a Palacký, biskup Jirsík, Rieger, Claudy, Lev Thun jsou v nich živě zachyceni. Hálek byl jedním z prvních hlasatelů česko-slo- venského sblížení. Se šéfredaktorem Národních listů dr. Juliem Grégrem podnikl 1862 cestu na Slovensko.. Přinesla mu mnoho látky, i když oba čeští intelektuálové by tam byli málem zahynuli v rozvodněném Dunajci. Z literární redakce Národních listů vznikly 1866 » Květy «, vedené Hálkem a Maixnerem, a 1872 » Lumír «, o jehož vedení se dělil Hálek s Nerudou. » Doba byla nadšením krásná, « říká tehdejší historik. Hálek, obdivující lyrismus Heineho a filosofii Schelingovu, měl rozhodný vliv na celou mladou českou poezii a generaci. V tomto vlivu se odráží celá Hálkova povaha : zápalnost, nadšení a energie. Hálek byl básník výbušný a intuitivní. V Národních listech působil buditelsky jak v otázce národní, tak sociální, šlo mu o výchovu národa, o více uvědomení, sebedůvěry a sebevědomí ... První Hálkův podčárník v Národních listech vyšel již v lednu 1861 a měl název : » Den na Akademickém gymnasiu koncem října 1853 ... « Hálkova novinářská práce není nijak podřadnou částí jeho díla, ale jeho živou součástí, a v Národních listech pomáhá vytvářet nejen jejich podobu, ale i jejich program. Roku 1863 — po první persekuci Národních listů — Hálek napsal: »N áš optimism byl oklamán, tesknota nás tíží. Proto se neoddáme ma- lomoci. Věříme nezvratně v nesmrtelnost myšlenky svobody, která tolikrát zmučená, kaceřovaná, vězněná, k mlčení odsouzená, vždy s novou silou se povznese ... « Jan Neruda byl o rok starší druh Hálkův. Na Akademickém gymnasiu měl na něho vliv J. V. Klicpera a k jeho národnímu uvědomení přispěly přednášky J. P. Koubka v Klementinu. Spolu s Hálkem pracoval o » M á ji« a do Národních listů přišel jako dosud neznámý spisovatel, ale jako novinář s úspěchy a dobrým jménem. Neruda napsal první český fejton vůbec (15. listopadu 1860) o Máchovi, do Krásova Času. Poprvé podepsal Neruda svůj — v pořadí pátý — fejton 26. dubna 1861. Po zániku Krásova Času přešel do Hlasu. Když byly Národní listy prvně zastaveny, dostávali jejich čtenáři Hlas. Po novém vydání Národních listů splynul Hlas s nimi a 5. června 1865, o čtyři a půl roku později než Hálek, přichází Neruda spolu s dr. Sladkovským, bratry Vávry (pokračuje na str. 116) Zakončení » krainářské u písně, vytištěné u Jiřího Kyncla v Kutné Hoře r. 1730 a vzniklé v době kolem kanonizace sv. Jana (1729). K SVATÉM U JANU NEPOM UCKÉM U Svatý Jene Spovedlníku, Slavný Boží Mučedlníku, žádáme spomožení ; pohled nyní na nás z Nebe na sirotky osiřelé v mnohém našem soužení. Rač naším Patronem býti, u Boha se přimluviti, vyprositi M ilosti: v potřebě rač přispí šiti, od hanby, zlého chránili pomáhali v buskosti. Chraň od Moru, Hladu, Vojny, popřej čas zdravý, ourodný za Času živobytí: při skončení pak Života, z tohoto bídného Světa* dej šťastně vykročiti. [pageend13]Naše povídka jan urzidil PŘÍBĚH REVIDENTA RÁDLERA Podáváme ukázku z knihy J. Urzidila » Ztracená láska — Die verlorene Geliebte «, vydané nakladatelstvím Langen-Mueller, Mnichov. Autor je pražský Němec, který byl nucen uprchnout do ciziny ve dnech nacistické okupace Prahy. Časem na tomto místě s laskavým svolením nakladatelství uveřejníme ještě další ukázky. Matku chlapec už neměl. Otec odcházel každého rána do úřadu, chlapec ve stejnou dobu do blízké školy. K polednímu posluhovačka, která mezitím uklidila byt, připravila oběd. Každé druhé odpoledne se stavěl chlapec pro otce v úřadě. Několikrát se pak prošli po promenádě městského sadu, nakrmili v rybníčku labutě zbytky preclíků, které otec kupoval u stařenky, co prodávala cukroví a oříšky. Někdy se spolu prošli městem až k řece. Mnoho toho nenamluvili. Na mostě směl chlapec zaplatit krejcar mostného. Dosti často jej brával otec do pivnice » U města Moskvy «, kde měl společnost stálých hostí. Proč se vlastně pivnice jmenovala » U města Moskvy «, nedalo se vysvětlit ; patrně bylo třeba hledat původ jména v nějakých prastarých historických okolnostech. Měli tam sádrové poprsí Napoleonovo a olejotisk s Bonapartovým přechodem přes Berezinu. Vlastník hospody měl pro majitele pivnice trochu nevhodné jméno Wasserreich. » Aha, přivedl jste svého prince, « řekl poštovní oficiál Hammerschlag, když vstoupil otec s chlapcem. »Podívejme se, malý Boris; už zase povyrostl, « dodal s přátelským kývnutím. Samozřejmě, že se chlapec nejmenoval Boris, to si jen pan poštovní oficiál usmyslil, že mu tak bude říkat, protože se narodil ve stejný den jako bulharský car Boris. Ke stolu stálých hostí patřil také pan Gottstein, zvaný » starý Gottstein«, který nosil po kapsách sladové bonbóny a prý doma disponoval mechanickým zařízením, jím ž mohl přímo z postele otevřít dveře pokoje. Platil za zvláštního přívržence veškerého technického pokroku a překvapoval své přátele pokaždé jinou vymožeností, jejíž hlavní půvab obyčejně vězel v její složitelnosti, na příklad holicí náčiní skládající se ze zrcádka, z misky na mýdlo a ze štětky, které se dalo tak šikovně složit, že se bez obtíží vešlo do kapsy u kalhot. Pan Gottstein ostatně nosil plnovous. Pak tu byl lodní inženýr na odpočinku Bandler, který strávil svá aktivní léta u c. k. námořnictva v Pole (chlapec si tu pokaždé vzpomněl na hru » lupič a póla «). S oblibou si hromovým hlasem poroučel jídla považovaná za italská, jako třebas » risotto s rý ží«, jako by se musel obávat, že mu předloží risotto bez rýže. Tento muž vzbuzoval pozornost i tím, že stále nosil u sebe sáček nastrouhaného parmezánu, kterým si pak kořenil všechna jídla. Sypal parmezán dokonce i na » stojatý sýr«, kterýžto pleonasmus odpovídal asi » risottu s rýží «. » Stojatý sýr « byl krajíc tvrdého a děravého ementálu, právě ještě tak tlustý, že mohl na své úzké kůře stát. Pak tu ještě sedával dlouhovousý vrátný z Nostického paláce. Jmenoval se Schulz. Pro snazší zapamatování mu však všichni říkali prostě » pán z Nosticů«. Nosil široký, dvojitý stříbrný řetěz u hodinek a na něm jako přívěsek velkého, rovněž stříbrného koně na podstavci. Pro chlapce však nejpodivuhodnějším hostem byl železniční revident Rádler. Obklopoval jej horký dech romantiky, a když vstoupil do dveří, zdálo se, že v odvážných záhybech jeho have- loku číhá vichr amerických savan. Pan Rádler za svých mladých let, aby se vyhnul rakouské vojenské službě, odešel do Brazílie. Nehovořilo se o tom nikdy, ale všichni to věděli. V Brazílii provandroval vysočiny a sierry, prosekal si cesty pralesem, nocoval v chýších záhadných Indios a prožil pamětihodné příběhy s divokými psy, s vřešťany, bobry, jedovatými pavouky a papoušky. Jednou také přinesl do » Města Moskvy « dva vycpané kolibříky, ne větší než vodní vážka a kovově se lesknoucí měňavými barvami. Vyprávěl, jak se živil nošením zavazadel a umýváním mrtvol, ukazoval jizvy po nebezpečných rvačkách a měl na paži vytetovány dva zkřížené šípy s lukem. Pan Gottstein potajmu ujišťoval, že je to americké zednářské znamení, a ostatně také tvrdil, že se řečení kolibříci dají koupit v Staňkově krámě na Ferdinandově třídě. Ať tak či onak : chlapci se revi- 114 [pageend14]dent Rádler zdál živým důkazem, že Amerika doopravdy existuje. Dotud považoval všechna tvrzení o dalekých zemích za pochybná, za produkty tajného dorozumění dospělých, s nimiž byli spolčeni i výrobci zeměpisných map a globusů. A teď tu najednou stál pan Rádler, železniční revident a otcův kolega v povolání, muž věcný a hodný důvěry s jizvami a s tetováním, spravující ve svém úřadě rok co rok lokálky Jindřichův Hradec — Nová Bystřice a Kolín — Čerčany, a vyprávěl o nekonečných travnatých stepích, o stádech divokých buvolů a koní, o Indiánech kmene Omagua s ozdobami z orlích per a o mesticích s planoucíma očima. Když už se připozdívalo a na pivních táccích se pěnila kolikátá sklenice, obracel se hovor pánů k rozboru zahraniční politiky. S tím si chlapec nevěděl mnoho rady. Odplížil se dvojkřídlovými dveřmi do kuchyně, kde už většinou seděla paní Wasserreichová se svou dcerou, blondýnkou s neobyčejně bledou pletí a s vodovýma očima, která byla zaměstnána v karlínské operetě a slibovala velkou budoucnost. Páni v hostinské jizbě mezitím došli tak daleko, že začali své zahraničněpolitické úvahy komentovat zpěvem, jako na příklad písničkou : Bulharové v této době cara sobě hledají. Však to místo není jisto, dává málo nadějí. Revident Rádler vyprávěl : » Jak jsem se vrátil ? Nuže, to je podivný příběh. Bylo to koncem let sedmdesátých. Jeli jsme parníkem proti proudu Amazonky. Byly tam pralesy a místy stepi nebo zelenomodrá ústí řek. Přes den se ukazovali vzácní ptáci, papoušci ara a chocholky. Potkávali jsme i točivé ocasy a krokodýly. Z lesů vonělo vavřínem. S obrovských stromů nebo se stěn roklí visely popínavé rostliny dlouhé mnoho metrů, často až dolů na samou hladinu, hustě obalené celými chuchvalci květů, mezi nimiž poskakovaly bělovousé hedvábné opičky. « »Ani slovo z toho není pravda. Taková zvířata tam vůbec nežijí, « zamrkal starý Gottstein. »T o si všechno zbásnil dohromady podle Brehmova života zvířat a podle cestopisných románů. « Rádler netaktní poznámku přeslechl. » V odstupech celodenní nebo i dvoudenní cesty,« pokračoval, »jsme se plavili kolem mýtin, na nichž lidé obdělávali plantáže. Občas jsme i přirazili, abychom se opatřili tím nejnutnějším, abychom rozbili tábor na noc nebo přijali zakázku. Farmy měly každá své jméno, ohlášené u břehu širokou tabulí, , Estremadura , Bianca ‘ a podobně, podle záliby majitele. Měl jsem v úmyslu někde podle řeky přijmout práci a vydělávat peníze. Snad bych se už nikdy nebyl do Evropy vrátil. Konal jsem na člunu různé služby, nosil lana, sudy, uhlí, drhl jsem palubu, chytal ryby, pomáhal v kuchyni. Člověk se v cizině lecčemus naučí. Jednoho rána jsme se blížili k farmě, která se přívětivě a lákavě rozkládala pod širokými korunami lip. Tabule u můstku ukazovala velkými písmeny jméno , Bohemia ‘. Prosil jsem kormidelníka, aby přirazil ke břehu, doufaje, že si promluvím s krajany. On však na mou prosbu nedal. Z dálky jsem viděl pod lipami jakousi ženu a děti. Přejeli jsme. Pomalu se mi přívětivý dům a tabule na břehu ztrácely z očí. Ležel jsem tu noc na palubě a vzhlížel k hvězdám cizí oblohy. Snil jsem o našich smrkových lesích, o vsích s husím rybníčkem uprostřed, o vůni lip kolem vesnického kostelíčka, o Karlově mostě s jeho sochami a o pražských věžích ... « » A o vepřové s knedlíky a se zelím, « prohodil pan Gottstein. »Vám by se bylo také srdce sevřelo, kdybyste tam byl se mnou, « řekl pan Rádler. » Vy ani netušíte, co takové náhlé slovo může v člověku zlomit. Ležel jsem na palubě a plakal. Po třech dnech, na zpáteční cestě, jsme se znovu plavili kolem té farmy. Nikoho nebylo vidět. Křičel jsem, volal, ale nikdo neodpovídal. Nějaký čas jsem se pak ještě potloukal po Macapě, u ústí řeky, a dělal jsem to a ono. Když jsem neměl nic na práci, díval jsem se po celé hodiny do hladiny, a slovo , Bohemia ‘ mi nešlo z hlavy. Konečně se mi podařilo dostat na evropskou loď. Z Hamburku jsem jel nejkratší cestou do vlasti. Musel jsem dosluhovat dvanáct roků na vojně ; ale nelituji toho. « Tak asi vypravoval revident Rádler. Chlapec jej obdivoval, tak jak obdivujeme básníka, který nebásní nepravdu, ale pravdu. Krátce nato se ovšem stůl stálých hostí rozpadl. Jeden z hostí v hádce nazval pana Rádlera » vojenským zběhem «. Přeložil A . Tvrdý 115 [pageend15](dokončení ze str. 113) a dr. A. Finkem do Národních listů. Tam se objevuje nejméně jednou, často i třikrát týdně, Nerudův A. Neruda odmítl nabídnuté místo dramaturga Prozatímního divadla a rozhodí se pro literaturu a Národní listy. Ani u Hálka, ani u Nerudy nebylo přesných hranic mezi literaturou a novinářstvím : Nerudovy causerie, cestopisné črty, fejtony vycházejí postupně v knihách. Jsou t o : Arabesky, Žerty hravé i dravé, Studie krátké a kratší, Menší cesty, Obrazy z ciziny, Různí lidé a Povídky malostranské. V Národních listech Neruda psal s Hálkem pod- čárníky a kritiky literární, příležitostně dělal kritiku výtvarnou a systematicky kritiky divadelní. Po Hál- kově smrti stal se hlavním fejtonistou Národních listů. Neruda byl protikladem Hálkovým umělecky i lidsky : skeptický, méně vznětlivý, kritický, drsnější. Vliv Byronův a německých revolucionářů Heineho a B orného byl u Nerudy rychleji stráven a přetaven. U Nerudy bylo všechno — v životě, v literatuře i v novinách — těžší. Počáteční neúspěchy literární (» Hřbitovní kvítí« 1857 — » bez citu a bez fantasie « -—- kritika ho jinak vůbec nevzala na vědomí), zklamání v citovém životě a existenční starosti až do vstupu do Národních listů. Neruda musel těžce zápasit o uznání a úspěch, ne jako Hálek, který byl člověk společenský, hladší, průbojnější. Není to náhoda, že se Neruda věnoval soustavně v četných baladách a fejtonech problému sociálnímu. Neruda miloval národ tvůrčí láskou, byl kosmopolita a směřoval k světovosti. (» Kosmische Lieder« vyšly už 1880 v Lipsku.) Nerudův subjektivismus, individualita, jeho cesta proti proudu a nedbání vkusu časové současnosti ho předurčilo, aby se stal největším českým básníkem XIX. století. Národní listy spolu tvořil Neruda přes celé čtvrt století, Národní listy byly mu tribunou i osudem. Tam vycházela prvně jeho nová poezie i próza, črty i cestopisy, tehdy nový útvar literární. Neruda byl objevný literát a žurnalista, vzdálen konvence, hledal, zápasil a tvořil v pravém slova smyslu. Po všech zklamáních, řekl, zbyla mu jediná láska — láska k Národním listům. Tam vytvořil Neruda » přírodopis společenských tříd « a věnoval člověku a lidem daleko více zájmu, než bylo tehdy zvykem. Nebyl pouhým LONDÝN. Z bohoslužeb k desátému výročí deportace pana arcibiskupa Berana. Nalevo od oltáře westminsterský arcibiskup kard. Vilém Godfrey, po jeho pravici mons. L. Staniszewski, generální vikář pro katolické Poláky ve Velké Británii. kronikářem a komentátorem Časových událostí, ale sdělil nám podobu a vůni své doby. NL — zkratka Národních listů — a Nerudův A zůstaly jedním z jmenovatelů doby velkého národního zápasu v umění i v politice. Nerudův lidský profil doplňuje jeho smysl pro humor, pro lidské chyby a slabosti. Pozdější literární kritik Národních listů Arne Novák charakterizuje Nerudovo dílo jako » tragickou jednotu tvoření a osudu «. On nazval také Nerudu » prvním pěvcem 4. stavu v Čechách «, který stejně jako list přispíval k formulaci našeho národního programu. O sociálním zájmu Nerudově Arne Novák napsal: » Neruda s opravdovou soustavností probírá celé sociální vrstvy, vždy rozdávaje štědře dary svého soucitu, svého něžného lidu- milství. Přihlédneme-li však blíže, vidíme, že nejvíce obdarován je Neruda sám : maje s kým trpěti, pro koho se rozechvívati, komu se oddati, není již tím zazděným a za živa pohřbeným samotářem marné pýchy a neužité síly jako kdysi...« Příchod Nerudův do Národních listů nebyla náhoda, byl to souhlas s programem a později i se stranou, která z listu vzešla. Jinde měly strany listy, ale Národní listy vytvořily Mladočeskou stranu k boji pro uskutečnění programu, jak jej navrhl Rieger a jak ho krok za krokem uskutečňoval Grégr a později Kramář. Nebyl to vývoj bez vlivu Havlíčkova a bouřlivého roku 1848, žila tu víra ve vyrovnání národní a sociální, živá národní sugesce, která vlála nad Národními listy těžkými i dobrými časy, léty utrpení i slávy, až po 28.X.1918, údobím I. republiky, až po dvojí zastavení Národních listů — r. 1940 říšským protektorem a 1945 Košickou vládou ... Národní listy jsou historií a svědomím národa : na jejich díle se podílel Neruda, dědic Havlíčkův, historicky. Nebyl jenom idylik a shovívavý vypravěč, ale bojující básník, epigramatik, časový kritik a polemik. Byl útočnější a nesmiřitelnější než Hálek, byl důsledný a neústupný; je to chyba, že vešel do historie jako bodrý, starý pán, na očích binokl a v ruce hůl, opírající se o věrného posluhu (od r. 1879 trpěl zánětem žil). Celý život byl Neruda bojovník a kritik, poslání Národních listů a Nerudovo dílo splývají v bronz jednoho pomníku naší národní velikosti a minulosti. Od 70. let je Neruda mluvčím národa v politické současnosti. Nic se nezměnilo z tvrzení Arne Nováka před padesáti lety : » Neruda právem viděl v Národních listech nejen svůj domov, nejen svou drahou tribunu, nýbrž i svůj osud. « Přesto, že komunistický režim Nerudu pro sebe vyvlastnil, básníkovy ideály tam nejsou platné ... Největší básní české literatury — a kolik je v tom symboliky — je ta, kterou Neruda napsal k 25. výročí Národních listů: » Z bouřného času jsme se narodili a krok za krokem v bouřných mračnech jdem, vstříc hrdě vznešenému svému cíli, šíj kloníce jen před svým národem. « Jaromír Měšťan [pageend16]SO CIÁLN Í APO ŠTO LÁT / K A T O L IC K Á A K C E o lepši svét RODINA V SOCIÁLNÍ NAUCE PIA XII. (II) Viděli jsme, jak Církev ústy Pia XII. nabádá k péči o rodinu, o zajištění její hmotné základny a právní ochrany. O to má usilovat především stát cílevědomým rodinným zákonodárstvím, neboť » důstojnost manželského a rodinného života je páteří zdravého a pevného státního zřízení «. (20.IX.1949.) Avšak těmito požadavky není ještě vyčerpána hloubka sociální nauky Církve o právech rodiny a jejím povznesení. K svému plnému rozvoji potřebuje rodina také určitého mravněduchovního prostředí, a z toho plyne podle Pia XII. třetí požadavek : Mravněduchovní ochrana rodiny. Na rodinu se totiž musíme dívat i jakožto na dílnu ducha, a ne pouze jakožto Činitele hospodářského, který by pečoval jenom o hmotné blaho svých členů. Rodina je úrodná půda, z které vyrůstají mravní hodnoty, jež patří k dokonalosti člověka a propůjčují lidské bytosti její osobitou mravní krásu, ale zároveň však jsou také základem zdravého společenského spolužití. Čestnost a pravdomluvnost, obětavost a ohleduplnost a mnohé jiné společenské ctnosti jsou hodnoty typicky rodinné, které se rodí a musí být pečlivě opatrovány jako útlé rostlinky v závětří domova, v teple rodinného krbu. Tuto důležitost a nenahraditelnost domova zdůraznil Pius XII. v promluvě k novomanželům : » Kde však najdete pravý rodinný život bez domova, který tento život sjednocuje a stmeluje, bez tohoto skutečného hmatatelného středu, v němž rodinný život zapouští kořeny, rozvíjí se a přináší plody ? « (25.11. 1942.) Dnešní rodina je však často ohrožena právě po této stránce, jakožto duchovněmravní činitel ve společnosti, a to především ztrátou domova. Domov totiž vytváří žena a matka, ne hmotné pohodlí nebo přepychové zařízení. Avšak dnešní společenské a hospodářské poměry staví nezřídka ve výrobě a obchodě ženu po bok muže, a tím ji nutí opustit rodinu, kde se její přirozené schopnosti nejlépe uplatňují a kde její přítomnost je těžko nahraditelná. » Moderní společenské, hospodářské a zaměstnanecké poměry nutí často vdané ženy, aby odcházely z rodiny a vstoupily na pracovní poje veřejného života. Víme o tom dobře, milované dcery. Můžeme však vyslovit pochybnost o tom, že by to byl společenský ideál vdané ženy. « (K novomanž. 11.11.1942.) Papež upozorňuje na následky takových poměrů, nebude-li včas zjednána náprava : » Vylákejte ženu ven, odpoutejte ji od rodiny ..., a uvidíte, že bude svůj rodinný krb zanedbávat. Bez jeho tepla ovzduší domova zchladne, domov vlastně přestane existovat, nebo se promění v pouhý útulek na několik hodin. Těžiště denního života se přesune mimo rodinu, a to jak u muže, tak i u ženy a dětí, « (25.11.1942.) Soudržnost domova však ohrožuje ne práce žen sama, nýbrž spíše způsob této práce, když odtrhuje ženu od rodiny. Není tedy třeba zavrhovat výdělečnou činnost ženy, pokud neodporuje jejím úkolům jakožto manželky a matky. Je třeba jí umožnit, aby se mohla do rodiny vracet : » Budeme však marně hlásat, že se musejí k domácímu krbu vracet, nezměnili se poměry, které je nutí zůstat od něho vzdáleny. A zde právě vyvstává jeden z úkolů vašeho poslání ve společenském a politickém životě. « (K vedoucím ženské ital. Katol. akce, 21 .X. 1945.) Nelze tedy ohrožení rodiny nevšímavě přecházet. Jejím oslabením ztrácíme důležitého a vlivného společenského činitele, kterého nevyváží vzrůst hmotného blahobytu, vyšší životní úroveň rodiny, dosažená novými příjmy zaměstnané ženy. I zde platí varovná slova Kristova: » Co člověku prospěje, získá-li celý svět, když ale svou duši přivede do záhuby ? « (Mt 16, 26). Povinnosti vůči rodině. Z dosavadních úvah o potřebách rodiny vyplývají úkoly křesťanů vůči rodině. Pius XII. zdůrazňuje především dva : rodinnou politiku ze strany státu a svědomitou přípravu na rodinný život u křesťanů. 1. Rodinná politika státu. Ve francouzském projevu k zástupcům mezinárodního svazu rodinných organizací dne 20.12.1949 vyslovil papež hlavní zásady rozumné politiky ve prospěch rodiny. Uvádíme několik myšlenek. Stát má povinnost pečovat o blaho rodiny. » Důstojnost, práva a povinnosti rodinného krbu, ustanoveného Bohem jako životní buňka společnosti, jsou proto tak staré jak lidstvo samo, a nezávislé v tom na státní moci. Jsou-li však ohroženy, pak je stát musí hájit a podporovat ...., protože každý útok na práva rodiny znamená útok na lidstvo samo. « To předpokládá, že odpovědní činitelé budou mít o rodině a jejím poslání jasné pojmy. » Oč v první řadě jde, je poznat, co rodina je : jaká je její povaha, cíl a život ze správného hlediska, to je hlediska Božího, čili náboženského a mravního zákona. « (Tamtéž.) Bez tohoto poznání by se mohlo stát, že rodině budou »podávány léky horší, než je nemoc sama..., že choulostivé otázky budou řešeny v duchu hmotař- ského smýšlení, a přivodí rozklad rodiny jakožto následek mravní nevázanosti v bezuzdné svobodě ... nebo hmotné a duchovní zotročení rodiny «, Papež tedy odsuzuje oba extrémy : jak to, že se z nezájmu nechá rodině všestranná volnost, tak i to, aby stát a jeho orgány v rodině o všem rozhodovaly ; obě tyto krajnosti se stavějí proti Božím záměrům s rodinou, a tedy s jejím posláním. Správné názory o rodině musí vést dále k odpovědné činnosti : » Chápání rodiny ze stanoviska Božího skýtá zásadu čestného řešení: použít všech 117 [pageend17]KANADA. Socha P. Marie svatohoslýnské ve farním kostele sv. Antonína v Chathamu, Ont. Socha je dílo českého jesuity P. Jana Nep. Langa. prostředků, aby byla rodina uschopněna stačit sobě samé a přispívat k obecnému blahu. « (Tamtéž.) Z dalších slov papežových je zřejmé, že o povznesení a upevnění rodiny se vedle státu musí starat také rodina sama, podobně jako při řešení otázky dělnické mají spolupůsobit i dělníci sami prostřednictvím svých odborových organizací: » Program této činnosti, jejímž cílem je znovu upevnit rodinu ..., lze shrnout do několika zásad : pomoci rodině tam, kde její vlastní síly nestačí, tím že jí bude opatřeno vše, co jí schází, aby mohla vykonávat své domácí a společenské poslání, spojit rodiny navzájem v pevný šik, který si je vědom své síly, poskytnout rodině možnost, aby uplatnila svůj hlas ve veřejných záležitostech každého kraje a celé společnosti, tak aby těmito poměry netrpěla, nýbrž naopak aby z nich čerpala co možná největší prospěch pro své poslání. « (Tamtéž.) ’ 2. Příprava na manželství a rodinný život. Církev si je vědoma, že povznesení a upevnění rodiny není výsledkem mechanického procesu, kterého by bylo možno dosáhnout pouhým působením na hmotné prostředky a okolnosti. Rodina je vytvářena lidmi, kteří se ve své duchovní oblasti vymykají zákonům mechanické nutnosti. Proto sociální nauka Církve zdůrazňuje nutnost mravní výchovy a přípravy na manželství, rodinný život a úkoly rodičů. Tato příprava bohužel často naprosto chybí : » Nikomu nenapadne, že by se bez učení a přípravy najednou mohl stát řemeslníkem, inženýrem, lékařem nebo advokátem. Mnoho mladých mužů a žen však vstupuje ve svazek manželský, aniž se aspoň na okamžik zamyslí, zda jsou připraveni na vážné povinnosti, které jsou spojeny s výchovou dětí. « (Pius X II. k ženám Kat. akce, 26.X .1941.) Na přípravě k manželství závisí podle papežových slov úspěch nebo pád rodiny. Proto je důležitým úkolem rodičů, dát dětem takovou výchovu, která je uschopňuje k manželskému a rodinnému životu : » Jsou dnes lidé přesvědčeni, že je nutné učit se vrcholnému umění řídit rodinnou společnost, při němž muž uplatňuje v široké míře všechny schopnosti svého srdce a duše, všechny své talenty a schopnosti ? To, že mnohá manželství selhávají a že mládež zanedbaná vlastní rodinou se nezřídka dostává nešťastně na scestí, dokazuje pravý opak. Je proto důležité, aby lidová výchova neztrácela z očí důležitost přípravy mládeže na manželství a na těžké úkoly otce a matky v rodině. « (K učitelům a studentům ital. škol pro lidovou výchovu, 19.III.1953.) Papež pak ukazuje podrobně, v čem má záležet příprava budoucích otců a co má vědět nastávající žena a matka, a končí zhodnocením neocenitelných služeb škol pro lidovou výchovu : » Jaké cenné služby prokážou tyto školy rodině, společnosti a Církvi, když se jim podaří zasvětit správně své žáky do umění vychovávat! « (Tamtéž.) Po tom po všem, co jsme na základě slov Pia XII. poznali o rodině, jejích úkolech a potřebách, už ani není třeba zdůrazňovat odpovědnost duchovní správy a sociálního apoštolátu. Péče o rodinu může znamenat tvrdou práci, jejíž výsledky se ukáží až po letech. Podaří-li se však obnovit mravní a náboženské vědomí v rodině, uhájit životní přítomnost Církve v této buňce společenského organismu, můžeme s důvěrou očekávat v budoucnosti proniknutí Církve do celé společnosti, a tím i její celkové oživení a povznesení. Z. D. M AN ŽELSTVÍ V NOVÉM ZÁKONĚ (II.) Nauka sv. Pavla Sv. Pavel se ve svých listech často zmiňuje o manželství, ať už se ho dovolává jako příkladu a symbolu, ať pronáší přímé pokyny pro křesťanský rodinný život ; soustavněji se touto otázkou zabývá na dvou místech : v 7. kapitole 1. listu Korinťanům a v druhé části 5. hlavy listu Efesanům. (Některé myšlenky z 1 Kor na základě bohatší zkušenosti doplňuje v 1. listu Timotejovi.) V 1 Kor 7 sv. Pavel odpovídá na různé dotazy korintských křesťanů, které my přesně neznáme. Je to pojednání příležitostné, ne zcela soustavné. Apoštol sám žil v dobrovolné pohlavní zdrženlivosti a 118 [pageend18]hořel nadšením pro ideál panictví a panenství zasvěceného Bohu a jeho království, popřípadě i takto chápané zdrženlivosti vdovců a vdov, kteří se z náboženských důvodů dobrovolně zřeknou nového manželství. Mimoto byl tehdy neobyčejně živě proniknut myšlenkou, že tento svět pomíjí a druhý příchod Kristův k soudu může nastat každou chvíli, a proto všechnu pozornost upínal k věčnosti, aniž si příliš lámal hlavu pozemskou výstavbou křesťanské společnosti. Svým konvertitům doporučoval, aby po každé stránce zůstali v takovém společenském a rodinném postavení, v jakém je zastihlo Boží volání, zvoucí je k přijetí víry, a v jakém byli pokřtěni. Málo záleží na tom, zda je člověk otrok či pán, ženatý čí svobodný ; především jde o to, aby se teď každý horlivě připravoval na konečné setkání s Pánem. Tyto Pavlovy postoje musíme mít na mysli, abychom správně rozuměli uvedené kapitole. O manželství se tu všude mluví vlastně až na druhém místě, jako o druhé možnosti. Tím významnější je pro nás, že tento nadšený světec nepodléhá svým osobním citům a ideálům, byť sebevznešenějším, ale vždy znovu nachází, veden Božím vnuknutím, moudrou rovnováhu. Neboť ani v této kapitole není manželství vylíčeno jako » nutné zlo « ; i zde zůstává kladnou hodnotou, i když zřetelně relativní. Docela jiné předpoklady má Pavlův odstavec o manželství v listu Efesanům (5, 21-33). Celý ten list má více povahu soustavného pojednání o víře a životě křesťanů než jiné Pavlovy listy, zřetelněji příležitostné. Nejde tu také o otázku, zda se mají křesťané ženit ; manželství se tu předpokládá jako životní stav, v kterém ve skutečnosti žije velká většina členů církevních obcí, a Pavlovi záleží jenom na tom, aby to bylo manželství po každé stránce opravdu křesťanské. Tyto poznámky snad pozornému čtenáři postačí, aby si sám s užitkem přečetl oba ony texty ; výklad v katolickém vydání Nového zákona podrobněji doplní to, co jsem mohl jen naznačit. Zde se chci pokusit o soustavné shrnutí Pavlovy nauky o manželství na základě těchto obou (a několika málo jiných) textů. (Výslovně uvádím jen citáty, které se netýkají obou už uvedených textů!) Podle nauky sv. Pavla je v křesťanství naprostá pohlavní zdrženlivost, dobrovolně přijatá z náboženských důvodů, sama o sobě vyšší hodnotou než manželství. Přesto je manželství mravně dovolené a dobré, ano i posvátné. Pochází od Stvořitele. Stvořitel jím už při stvoření prvních lidí předem naznačil svůj budoucí poměr k vykoupenému lidstvu, vztah mezi Kristem a Církví, a tato posvátná skutečnost se pak novým způsobem obráží na manželství křesťanského muže a křesťanské ženy. Oni se sdružují ve spojení s Kristem a s Církví, z jejich pověření, aby svou vzájemnou láskou byli jejich živým obrazem a aby křesťanskou výchovou dětí pokračovali v budování Kristovy Církve. Touto naukou sv. Pavel naznačil to, co nám výslovněji ukazuje ústní podání, projevující se v liturgické i právní praxi starověké Církve, a co pak do všech důsledků rozvedl učitelský úřad Církve v pozdějších stoletích : křesťanské manželství je svátost. Nikdo tedy nehřeší, když takovéto manželství uzavře, a pro mnohé je to v praxi lepší, než by byly marné a nedůsledné pokusy o naprostou pohlavní zdrženlivost. Každý dostává od Boha jinou míru pomáhající milosti, a do jisté míry je Boží milostí veden i jiným směrem než druzí, a proto je třeba svědomitě zkoumat pravděpodobné Boží záměry, než si zvolíme životní stav, pokud ta volba záleží na nás. Buď jak buď je manželství jediný rámec, v kterém je mravně dovolen pohlavní styk. Nejenom cizoložství, styk porušující manželskou věrnost, ale i smilstvo, styk mezi svobodnými lidmi, je hřích. Zvláště je nedůstojné křesťana všecko, co zavání prostitucí. (To sv. Pavel výmluvně rozvádí v 1 Kor 6, 12-20.) Věřící člověk má uzavírat manželství vždy jen s věřícím člověkem. Nábožensky smíšené manželství sv. Pavel předpokládá jen tam, kde byl sňatek uzavřen, když byli oba ještě pohani a jeden z nich se pak obrátil, aniž se podařilo získat druhého. V takovém případě je zpravidla třeba vytrvat v manželství, pokud to záleží na křesťanské straně. Sv. Pavel ukazuje i relativní výhody takového manželství, hlavně naději, že pohanská strana bude přece získána a že se podaří prorazit s křesťanskou výchovou dětí. Stane-li se však pohanská strana nevěrnou nebo nechce-li dopřát křesťanské straně svobody v plnění náboženských povinností, mají se rozejít. Jejich manželství, uzavřené v pohanství, se pak výjimečně rozlučuje novým sňatkem křesťanské strany. To je tak zvané privilegium sv. Pavla, jak ho Církev dodnes v podobných případech užívá : výjimečná rozlučitelnost platného, ale ne svátostného sňatku v zájmu pravé víry. {pokračováni na str. 120) KYTICE POD KŘÍŽEM Od koho asi ty květy na kameni ? zapomenuty, rosou či slzou zvlhly, v podvečer z ruky vypadly při klekáni ? či děti ze vsi je tu při hře ztratily ? V podvečer kdos upustil je v zamyšlení u křížku zastavil se chudák pocestný ? až sem zabloudilo něčí vzpomínání skrývajíc v bledé růži líběl nevinný ? Stín našich matek nás vždy doprovází ; přátelství v modlitbě o přátelství sní ; znavený poutník u cesty mu cizí květ dává Bohu, věří v smilování. Jak jímavě leží zde ta kytice až zdá se vám, že povzdechla svou vůní. Snad má se ve snu objevit milence : tak láska často tajemství své chrání. Já ? k nohám Madony dám kytku bezu bílého, mám ho ráda, jak je svěží; Ona ví dobře, proč ji před ni kladu: myšlenku v hloubi našich srdcí slyší. Marceline Desbordes-Valmore (1786-1859) Přel. M. S. 119 [pageend19]Jinak je i podle sv. Pavla manželství naprosto nerozlučné. Může být rozloučeno jen smrtí. Rozvod, chápaný jako přerušení manželského soužití, je z vážných důvodů možný, ale plyne z něho závazek zůstat sám v naprosté pohlavní zdrženlivosti — nebo se smířit a platně uzavřené manželství zase obnovit. Sv. Pavel křesťany upozorňuje, že manželství nepřináší jen radosti, ale také těžké povinnosti, a obyčejně i mnoho starostí a bolestí. I sám pohlavní styk mezi manžely vidí jako povinnost, kterou je jeden druhému dlužen. Zpravidla mu ji nesmí odpírat, zvláště když je nebezpečí, že by tím druhého přivedl do pokušení proti věrnosti. Z rozumných a ušlechtilých důvodů se však manželé mohou dohodnout, že po nějaký čas zachovají dobrovolnou zdrženlivost. Sv. Pavel má na mysli zvláště uvolnění mysli k soustředěnější modlitbě. Jinak apoštol zdůrazňuje, že hlavou rodiny je muž, a manželka ho má ctít a poslouchat. Není to však hájení domácí tyranie. Sv. Pavel zároveň důtklivě napomíná muže, aby svým ženám projevovali pozornou a obětavou lásku. Podobně je tomu i v poměru rodičů k dětem. Sv. Pavel předpokládá manželství přirozeně prožívané, a tedy zpravidla plodné. Zrození a výchovu dětí považuje za těžký, ale vznešený úkol ženy, a křesťansky prožívanou, důslednou a vytrvalou věrnost tomuto mateřskému úkolu prohlašuje za její cestu ke spáse (1 Tim 2, 15). Ve výchově dětí má vládnout autorita, zmírněná láskou (Ef 6, 1-4). Smrtí jednoho z manželů je manželství rozloučeno a ovdovělá strana má právo uzavřít nový sňatek. I zde opět platí, že dobrovolná zdrženlivost vdovy nebo vdovce z náboženských pohnutek je sama o sobě cennější. Ale na základě zkušenosti sv. Pavel ve svých pozdějších letech důtklivě radí mladým vdovám, aby se znovu vdály a vedly řádný rodinný život (1 Tim 5, 14 ; srov. 1 Kor 7, 40). Nauka sv. Pavla o manželství je tedy velmi bohatá a mnohostranná. I když je ve svém vyjádření na některých místech podmíněna dobovými názory nebo Pavlovými duchovními zálibami, je ve svém celku obdivuhodně vyvážená a křesťansky moudrá. Její theologický vrchol je vidění křesťanského manželství ve světle vztahů mezi Kristem a Církví. Toto místo (Ef 5, 22-33) Církev čte jako epištolu při svatební mši (za ženicha a nevěstu) — a všichni křesťanští snoubenci i manželé by o něm měli často rozjímat. Alexander Heidler stalo se doma, v exilu a jinde ve svété VE VATIKÁNE V uplynulých týdnech svátý Otec Jan XXIII. přijal v soukromé audienci mj. lady Baden Powellowou, vdovu po zakladateli skautingu a náčelnici Světové federace skautek, ministra zahraničních věcí a zahraničního obchodu provizorní konžské vlády Justina Bomboka, sekretáře Arabské ligy Mohameda Abdela Kaleka Hasunu, ministerského předsedu Belgie Gastona Eyskense a ministra práce a sociální péče NSR dr. Theodora Blanka. V předvečer svých jmenin, 19. března, vydal apoštolský list psaný italsky, kterým prohlašuje svátého Josefa za nebeského ochránce II. vatikánského sněmu, na který se připravujeme ; znovu vybízí věřící k modlitbě za zdar sněmu a oznamuje, že na svůj náklad dá zřídit a okrášlit oltář zasvěcený Pěstounovi Páně ve Vatikánské bazilice. K 1500. výročí smrti svátého Patrika, apoštola Irska, svátý Otec poslal irským katolíkům zvláštní list: vyzvědá v něm životní dílo svátého Patrika, který změnil zemi v ostrov světců a kolébku nových apoštolů a misionářů, kteří pak nesli zvěst o Kristu až do nitra Evropy ; ještě dnes ve statistice misionářů má Irsko velmi čestné místo. Ve výroční den smrti sv. Patrika, 17. března, Jan XXIII. sloužil pro členy irské ktaolické římské kolonie mši svátou v jednom z vatikánských sálů. V krátkém proslovu užil i několika vět ve starém keltském jazyku, který se dnes v Irsku zase obnovuje. Oficiální orgán Svaté stolice přinesl výnos apoštolského úřadu pro odpustky: svátý Otec uděluje zvláštní odpustky pro zbožné skutky vykonané ve prospěch umírajících; např. odpustky deseti let mohou ziskat věřící, kteří se zkroušeným srdcem obětují ovoce přítomnosti na mši svaté za umírající. Až po měsících se veřejnost dověděla, že o vánocích si Jan X X III. a konstantinopolský patriarcha Athenagoras vyměnili dary : patriarcha daroval sv. Otci krabici charakteristických tureckých cukrovinek jako důkaz přátelství a úcty, a sv. Otec poslal patriarchovi zlatou medaili svého pontifikátu. Vatikánské pošty vydaly sérii příležitostných známek k 1500. výročí smrti sv. papeže Lva Velkého. K nejznámějším událostem jeho života patří setkání s králem Hunů Attilou u bran Říma ; na žádost Lvovu Attila upustil od vyplenění Díma. Na známkách bude znázorněn právě tento výjev, jak sv. Lev zadržuje » llagellum Dei — metlu Boží«. 6. března zemřel náhle v Římě kardinál Marcel Mimmi, sekretář kongregace konsistoriální, pod jejíž pravomoc spadá též duchovní správa mezi vystěhovalci a uprchlíky. Bylo mu 78 let. Několik dní předtím byl operován ; náhlým komplikacím oslabené tělo neodolalo. Krátce před smrtí ho navštívil v nemocnici sám svátý Otec. Novým sekretářem kongregace konsistoriální byl jmenován kardinál Karel Confalonieri, někdejší osobní sekretář papeže Pia XI. O velikonocích kard. Confalonieri poslal všem emigrantům a uprchlíkům svůj první pozdrav. Vybízí kněze, kteří mezi nimi pracují, aby hleděli uchovat mravní a náboženské dědictví u těch, kdo musí hledat chléb méně tvrdý mimo svou rodnou vlast, nebo které pronásledování donutilo opustit rodinný krb a vlast a kledat útočiště v jiné zemi. Na kongregaci obřadů bylo jednáno o blahořečení Leonarda Murialda, italského kněze, současníka sv. Dona Boská a jeho následovníka v péči o chudé pracující jinochy (zemřel r. 1900 ve věku 71 let), a skupiny španělských kněží z řeholní společnosti misionářů neposkvrněného Srdce P. Marie, kteří byli zavražděni komunisty z nenávisti ke katolické víře za občanské války r. 1936. 63 879 000 katolíků, to je 12% všech katolíků, žije v zemích pod komunistickým jhem. Jsou rozděleni v 292 diecézí a 166 misijních území. Největší jejich část, na 60 miliónů, žije v evropských zemích. 120 [pageend20]Druhý řád sv. Františka, klarisky, slaví letos 750. výročí svého založení. Equátorští biskupové vytýkají místním majitelům velkostatků, že jsou slepí pro požadavky sociální spravedlnosti. Komunismus je aspoň k tomu dobrý, že vyburcuje ospalé katolíky, aby si připomněli, co od nich žádá evangelium. Když poukazujeme na nespravedlnosti kapitalismu a na vykořisťování dělnictva, když se obracíme proti rozmařilému životu mnoha katolíků, kteří v přepychu a hýření promrhávají peníze chudých, pak nás vyhlašují za komunisty. Z druhé strany ale nás vydávají za kapitalistické zrádce, jestli dělníky vybízíme k obětavosti, k radosti z práce rukou a k důvěře v Boží prozřetelnost — to jsme prý zase s boháči proti lidu. Církev je proti komunismu stejně jako je proti kapitalismu, protože chce spravedlnost pro všecky. Velikonoce ve světě Na Květnou neděli svátý Otec Jan XXIII. vykonal v bazilice sv. Petra obřad svěcení ratolestí a pak kráčel v liturgickém průvodě lodí baziliky. Na Zelený čtvrtek při mši svaté v bazilice sv. Jana v Lateráně vykonal obřad umývání nohou 13 alum- nům z památné římské koleje Capranica, staré víc než 500 let; alumni pocházeli z Itálie, Francie, Španělska, Holandska a USA. Na Hod Boží velikonoční dopoledne sloužil v bazilice sv. Petra slavnou msi svátou ; po ní z vnější lodžie pronesl velikonoční poselství věřícím na celém světě a udělil jim apoštolské požehnání. Protože letos bylo o velikonocích v Símě krásné jarní počasí, bylo přítomno víc poutníků a turistů než jiná léta. Poselství, jehož úryvky přinášíme na jiném místě, bylo vysíláno Eurovizí a mnoha rozhlasovými stanicemi. Svatý Otec je zakončil přáním radostných velikonoc ve všech světových řečech a několika slovanských : polský a ve všech řečech Jugoslávie, zemí to, jejichž biskupové jsou ve více méně normálním styku se Svatou stolicí, dále ruský, bulharský a staroslověnsky. Do Svaté země zavítalo letos ve dnech kolem velikonoc na 40 000 poutníků. Kdežto latinští katolíci slavili vzkříšení Páně, pravoslavní Bekové, Arméni a kopti měli teprve — pro rozdíl v kalendáři — Květnou neděli. Velký ohlas našlo na Západě velikonoční kázání polského primasa kard. Wyszyňského : »Všechny pokusy lidí zavřít ústa Církvi, zapečetit je a přivalit k nim kámen jsou nadarmo. My musíme více poslouchat Boha než lidi. Kristus umřel jedenkrát, a víc už neumře. Znamení kříže vítězilo po 1900 let dějin Církve a zvítězí i v budoucnu. « Berlínský biskup kard. Doepfner v kostele sv. Matouše odsoudil protináboženskou kampaň ve východním Německu a chválil rodiče, kteří odolávají nátlaku a vychovávají i nadále své děti v katolické víře. Arcibiskup z Leopoldville v Kongu mons. Scalais v rozhlasovém poselství pravil, že není trvalého štěstí a pokoje mimo Krista. V minulých staletích a ještě za našich dnů se vyskytli lidé, kteří předstírají, že zachrání lidstvo bez Krista nebo dokonce bojem proti němu. Přivedou lidi jen k trpkému zklamání, často k truchlivému otroctví, a jeho oběti si to uvědomí, až když už je pozdě. Mons. Scalais vyslovil přání, aby představitelé Konga při vypracovávání definitivní ústavy měli před očima přikázání Krista, jediného pravého Osvoboditele, a to v zájmu vyššího a obecnějšího dobra celé země ; jinak se dosažená samostatnost stane pouhým klamem. Are. z Buenos Aires kard. Caggiano ve svém kázání na Hod Boží velikonoční poslal pozdrav všem bratřím ve víře, kteří dnes jdou cestou křížovou, trpí pod otroctvím komunismu a jsou zbaveni svých základních práv a svobod. Na Kubě bylo více katolíků zatčeno právě ve Svatém týdnu, např. ve vesnici Guiñes Castro vi náhončí začali střílet do věřících, kteří byli přítomni pašijovým hrám. Vzniklé nepokoje se kladly za vinu samozřejmě místnímu duchovenstvu a KARD. KAREL CONFALONIERI, nový tajemník ústředního církevního úřadu, pověřeného též péčí o duchovní správu mezi uprchlíky. hercům. Též v Havaně došlo při improvizovaném průvodě kolem kostela k šarvátkám. » Také pro utlačené národy nadejde den vzkříšení, protože Velký pátek se svým pronásledováním a utrpením netrvá věčně, « pravil v kázání vysílaném Západoněmeckým rozhlasem biskup z Cách mons. Pohlschneider ; volal k trpícím katolíkům, aby se nevzdávali naděje a vytrvali. Od vzkříšení Kristova svět má jistotu, že Kristus, vítěz nad smrtí a peklem, změní temnotu našich dnů v jasné jitro Velikonoc. V ČESKOSLOVENSKU NÁBOŽENSKÉ ZPRÁVY Cs. rozhlas a tisk velikonoce nevšímavě přešel — nanejvýš si udělali smích z velikonočních příprav v USA a z vydání nového překladu anglického Písma svátého, a » velikonočně « zakroutili několik projevů rasové nesnášenlivosti, ke kterým došlo právě před velikonocemi v kterémsi státě v USA. V Mladé frontě dokazovali, že velikonoce a velikonoční zvyky nemají nic společného s náboženstvím a náboženskými obřady. V českých Živých slovech v rozhlase Miroslav Drozd se zabýval otázkami » socialistické vesnice « a výsledky 5. sjezdu JZD ; v slovenských byla řeč o Košickém programu a o » reakčních ministrech «, kteří program sabotovali. Rudé právo referovalo 28. února o soudu proti katolickému faráři ze Žaškova na sev. Slovensku Durajovi, pro zločin ohrožování zájmů republiky v cizině, spekulaci, zpronevěru atd. Prý psal dopisy do zahraničí, zvi. do USA, a žádal příbuzné nebo katolické organizace o pomoc. Soud zřejmě měl za cíl zastrašit občany v ČSR, aby nepřijímali balíky a podpory. V posledních týdnech se nečekaně zostřil protináboženský o protikalolický boj v tisku a rozhlase. Články » Kolonizátoři v sutaně « v časopise Mladý svět a » Misie neokolonialismu « ve Svobodném slově mají na mušce misie v Kongu, misijní encykliku Jana XXIII. » Princeps pastorům« z konce r. 1959 a nadaci J. D. Rockefellera, která prý přispívá na vytvoření církevní elity ; seriál » V zákulisí fialové říše « v Práci obsahuje útoky na Vatikán. Ani Igor Stravinský nebyl v této souvislosti ušetřen. V článku o umělecké kritice v Hudebních rozhledech s velkou nelibostí berou na vědomí, že v poslední době napsal několik skladeb s náboženským obsahem. V pražském 121 [pageend21]rozhlase ve Vojenském kaleidoskopu 19. března si tropili žerty z duchovní správy mezi vojáky ; v Zrcadle kultury vysílali obšírnou recenzi slovenského překladu knihy A. Tondiho » Jezuité «, která vyšla jako první svazek čtenářské knižnice Státního nakladatelství politické literatury. Totéž nakladatelství vydalo dílo Karla Kauckého o původu křesťanství, napsané r. 1908 (» první podrobný marxistický rozbor křesťanského náboženství «) a knihu » Komu slouží náboženství « — je to soubor přednášek pracovníků na Večerní universitě marxismu-leninismu v Bratislavě. 15. března se posluchači mohli dovědět o tom, jak USA financují » podvratnou činnost Vatikánu v Kongu «, jak katoličtí knězi vynakládají velké částky na vydržování Mobutuových a Kalonjiových vojsk, že Církev má 68 asijských a 25 afrických arcibiskupů a kardinály ve všech světadílech ; » pacellismus « je horečné úsilí Vatikánu investovat kapitál do Afriky, poučili nás. V Živých slovech 12. března otevřeně mluvili o náboženství jako o » vzdělaném nepříteli, který je schopen vemlouvavě šeptat o přátelství, o tom, že jedině on může zajistit skutečně pravdivé lidské štěstí a mravnost «. A k Mezinárodnímu dni žen Jiří Franěk hovořil o » socialistickém« osvobození ženy a jejím zrovnoprávnění s mužem (neopominuli se tu otřít o náboženský sňatek, při němž prý žena slibuje poslušnost, podle staré církevní tradice). Pohřeb zemřelého pražského světícího biskupa mons. Eltsch- knera se konal u Svatého Víta. Obřady vykonal prelát dr. Opatrný spolu s biskupy mons. Lazíkem z Trnavy a Pobožným z Rožňavy. Tělesné pozůstatky byly pohřbeny na hřbitově u Sv. Markéty v Břevnově. • Celostátní mírový výbor katolického duchovenstva a představitelé křesťanských církví ČSSR zaslali protestní telegram Organizaci Spojených národů proti zavraždění Lumumby. Lumumbovi věnovaly Katolické noviny 26. února podčárník nadepsaný » I po smrti zůstal vzorem «. • Česká charita vydala nové České pašije na Květnou neděli a Velký patek od P. Františka Holíka; je to přesný přepis latinského originálu podle nových obřadů Sv. týdne, melodie je grogoriánský chorál. Cena kompletu pašijí je 23 KČ3. • Křížová cesta Františka Bílka, přítele Jakuba Demla, je v děkanském chrámu Páně zasvěceném sv. Bartoloměji v Kolíně n. L, Za dílo zaplatil tehdejší děkan P. Václav Sixte 10 000 korun. Křížová cesta byla posvěcena 1. března 1914. • V neděli 26. února v noci se zřítila 72 m vysoká věž farního kostela v Hustopečích na jižní Moravě, Kostel, umístěný na hlavním náměstí a pocházející z 15. století, je téměř celý zničen. a » Dobrovlaslka « bylo spisovatelské jméno řeholní sestry alžbě- tinky u P. M. Sedmibolestné Na Slupi, která psala články do časopisů » Čechoslav « a » Poutník slovanský « a v 1. 1826 až 1830 vydala tři roztomilé povídky pro děti. Tiskem vyšla také její historickonáboženská knížka » Život sv. Alžběty «, překlad z němčiny, a sbírka modliteb pro ženy » Chlebové posvátní«. Byla ve styku s českými vlastenci spisovateli, např. s F. L. Čelakovským a knězeín Josefem Vlastimilem Kamarýtem. Josefa Pedálová, to je její vlastní jméno, dcera hrnčíře na Vyšehradě, zemřela ve věku 51 let, 4. března 1831. • Před 100 lety, 10. března 1861, se narodil v Moravské Ostravě malíř chrámových ohrazů Josef Stalmach. a 27. února uplynulo 80 let od smrti Karla Evžena Tupého, strahovského premonstráta, kterého známe jako Boleslava Jablonského, autora mj. sbírky básní » Moudrost otcovská u, ódy n Tři doby země české « a modlitební knihy pro české ženy » Růže Siónská «. Náleží k těm, jimž po letech Svatopluk Čech věnoval báseň » Mrtvým vlastencům «. Při úpravách okolí starého románsko-gotického kostelíka sv. Vavřince pod Petřínem, zrušeného za josefínské doby a přeměněného na obytnou budovu, byly objeveny v bývalém kněžišti gotické nástěnné malby, snad z r. 1390. Malíř kreseb tvoří zajímavý mezičlánek mezi Mistrem Theodorikem (obrazy ua Karlštejně) a Mistrem Třeboňským. Přejímá od nich v určitém stupni barevné cítění a tvarosloví, avšak dává svým postavám jiný osobitý výraz. Je-li Mistr Theodorik monumentální a Mistr Třeboňský dramatický, jeví se nám malíř od Sv. Vavřince jako lyrik. Objevy jsou velmi slibné, středověkých maleb z Václavovy doby má Praha málo. Malby konzervuje restaurátor F. Kotrba. RŮZNÉ ZPRÁVY Dne 28. března večer blízko Norimberku v Německu se zřítilo letadlo Čs. aerolinií, značky Iljušin 18. Letadlo bylo na cestě z Prahy do Bamaka, hl. města africké republiky Mali. Všech 44 cestujících — 12 z ČSR, 22 ze Sov. svazu, 9 z Bulharska a jeden z vých. Německa — a 8 členů posádky zahynulo. Cestující prý byli » techničtí a hospodářští odborníci «, kteří cestovali do Afriky, a jejich rodiny (11 bylo dětí). O neštěstí se v ČSR dověděli z kratičké rozhlasové zprávy ČTK, bez udání jakýchkoliv podrobností o národnosti cestujících, posádky atd., a to až druhý den v poledne, kdy už západní večerníky přinesly fotografie zříceného letadla. Na místo neštěstí přijela až na druhý den šestičlenná vyšetřovací komise, ale je málo pravděpodobné, že se veřejnost dozví příčinu neštěstí. Snad jeden z motorů vypověděl službu a vzňal se, ale mluví se i o sabotáži, že by totiž v letadle byla časovaná bomba (6. dubna Praha hlásila, že všechny čtyři motory pracovaly až do poslední chvíle normálně). Zdá se, že to bylo právě letadlo nesoucí jméno » Moskva «, které 14. února oficiálně zahájilo pravidelnou linku Praha-Bamako. Mezi prvními, kdo přišli na místo neštěstí, byl i katolický kněz z okolí. Bohužel mohl se už jen pomodlit nad oběťmi, které uhořely. Svou soustrast vedoucímu čs. vyšetřovací komise vyjádřil též are. z Norimberka mons. Schneider. Až na Západ pronikla zpráva o vychytralosti úředníka na MNV v Košicích, který pobíral rodinné přídavky na 39 dětí, třebas neměl ani jedno. Nejdříve si připsal devět dětí, a když mu nikdo na to nepřišel, tak prostě » dělal « děti svým švakrům a švakrovým ; svému šestnáctiletému synovci jich » udělal« sedm. Nyní bude podnikavý » otec « postaven před soud. Záchranných prací v Egyptě v oblasti, která bude zatopena po dokončení stavby nové asuánské přehrady, účastní se též šestičlenná výprava čs. egyptologiského ústavu Karlovy university. Pokračuje v odkryvu velké hrobky v Abu Siru z doby asi 2500 let před Kr. • Emisní plán poštovních známek byl » urychleně « doplněn sérií zobrazující poslední úspěchy SSSR při dobývání vesmíru. Je na nich zachycen mj. start kosmické rakety k Venuši, umělá oběžnice Slunce a automatická meziplanetární stanice. • Z článečku nadepsaného » Záliba, či spekulace? « se dovídáme, že v ČSR je dovoleno sbírat známky, ale v rámci filatelistických kroužků závodních klubů, a pak výměnu a nákup nebo prodej » zprostředkuje « zvláštní k tomu pověřený pracovník. Tím se zaručí, že » známkový materiál « bude mít vždy charakter sbÍTky, a ne » obchodního zboží«. Nějaký M. Spitz, majitel sbírky v ceně 182 000 Kčs, byl za takovou spekulaci, přinášející neoprávněný prospěch, potrestán odnětím svobody na tři roky a propadnutím zabavených známek. • Také radioamatérská záliba je v CSSR » organizována «. Existuje asi 1400 radioamatérských koncesí; radioamatéři jsou sdruženi ve Svazu pro spolupráci s armádou, jehož středisko je v Praze-Bráníku. Na tuto adresu — a tedy ne přímo na příjemce — přicházejí tzv. » QSL lístky«, tj. potvrzení, že někdo zachytil vysílání radioamatéra. Ústřední radioklub lístky (po vlastní kontrole a ... cenzuře) rozdělí adresátům, a V programu pro ženy mluvili před časem o další plánované socialistické vymoženosti : jsou to nové bydliště dětí při školách, tam by je rodiče navštěvovali jednou za týden. Prozatím je to jen plán, protože nestačí místnosti, a V Mladé frontě se objevila noticka » Jde o peníze, nebo o výuku? « Nějaký student si stěžuje, že je za výrobní praxi v závodě placen méně než ostatní dělníci, třebas dělá touž práci. Za zkušenost, za poučení se 122 [pageend22]naplatí, odpovídá se ran — to jen stát smí těžit z laciných pracovníků. • V r. 1960 bylo souzeno pro protistátní činnost 1264 osob a odsouzeno k 4450 letům žaláře. Více než třetina byli dělníci a úředníci (Čechoslovák). • ČSSR má diplomatické zastoupení v 54 zemích a zvláštn: konzuláty v 19 zemích. Obchodní styky jsou regulovány se 111 státy (Čechosl.). • Ve výměnných zájezdech přijede letos do ČSSR na 20 000 mladých lidí ze zahraničí : z NDR 11 350, ze Sovětského svazu 3771 atd. a ze Západu téměř 2000. Na táborech návštěvníků ze Západu kromě kulturních a sportovních podniků budou pořádány též besedy o nové ústavě, o 401etém boji KSČ a o jejím úsilí za vítězství socialistického řádu. • Mezinárodní vzorkový veletrh v Brně se bude konat 0[1 10. do 24. září. Veletrh se bude zase specializovat na stroje a jeho výstaviště bude rozděleno do 41 výrobních odvětví. (VSL) Československý filmový průmysl vyrobil v r. 1960 celkem 36 celovečerních a 821 krátkých a reportážních filmů. Kina navštívilo 176 miliónů diváků. • Město Kolín je starší o 200 let: až dosud se kladla historie založení Kolína k r. 1257, kdy Přemysl Otokar dal příkaz postavit městské hradby. Četné archeologické nálezy ale dosvědčovaly, že místo bylo osídleno už dříve jako důležitá křižovatka. Koncem m. r. byly v klenotnici kolínského chrámu nalezeny písemnosti kolínských děkanů z 18. stol., podle nichž Kolín byl městem už za krále Vratislava I. v roce 1087. • Ústřední osvětová rada, ustavená na základě osvětového zákona, je iniciativní, poradní a koordinační orgán pro zásadní otázky rozvoje osvětové činnosti na celém území republiky ; předsedou je sám ministr školství a kultury Kahuda. Hned ve zprávě o ustavující schůzi čteme, že stran » vytváření jednotné soustavy mimoškolní výchovy a vzdělání pracujících je třeba prosadit, aby dosavadní většinou humanitní zaměření osvěty se rozšířilo směrem k technic- koekonomické propagandě«. Jak můžeme číst mezi řádky, činnost Osvětové rady se připojí k protináboženské propagandě na venkově. K stavbě přehrady na Dunaji u Bratislavy-Wolfsthalu nedojde. Jednání se táhlo pět let. Náklady na stavbu přehrady a elektrárny by byly příliš vysoké a množství vyrobeného proudu by bylo asi menší než u jiných dunajských přehrad. Přehrada a s ní souvisící nově vzniklá jezera by si vyžádala nákladné úpravy břehů jak Dunaje, tak i Moravy, a konečně odpadky miliónové Vídně by zůstaly neodplaveny. • V druhém pololetí m. r. nebyl zaznamenán v GSR ani jeden případ obrny. Připisuje se to následkům hromadného očkování. • K 1. lednu mělo zažádáno o automobil 64 845 osob ; k nim třeba připočíst 32 100 zájemců, kteří mají záznam na tzv. volný vůz. Asi 30 tisíc bude uspokojeno. V lednových slovenských Technických novinách si stěžuje čtenář, že se dosud nezačalo s výrobou »lidového automobilu «, třebas podle TN z r. 1956 otázka výroby už byla vyřešena. » Vyrábíme osobní automobily, které nejsou lidové, nebo je jich málo a jejich cena je vysoká. Dovážíme vozidla luxusní, která by se hodila pro soukromé podnikatele, a ne pro naše pracující. IJplně by stačily vozy s obsahem 600 ccm a pro náročnější do 1100 ccm «. — Fiatky a Renaulty, o které prý je velký zájem, mají právě obsah asi 600 ccm. KULTURNÍ ZPRÁVY: ZEMŘELI : 16. března v Berouně ve věku 78 let Václav Talich, jeden z nej slavnějších českých dirigentů, dlouholetý vedoucí České filharmonie, kterou vypracoval na těleso světové úrovně, šéf opery Národního divadla a profesor dirigování na mistrovské škole Pražské konzervatoře. Po r. 1945 upadl v nemilost — přičinil se o to Zdeněk Nejedlý. Žil v ústraní a nevystoupil z něho, ani když ho komunisté jmenovali » národním umělcem «. — 26. února v 82 letech akademik Zdeněk Wirlh, zakladatel české moderní památkové péče. Proslulé jsou jeho práce, jako » Praha v obrazech pěti století«, statě » Československá vesnice «, práce o pražských zahradách, » Barokní gotika « v Čechách. Poslední jeho literární dílo je ruská a německá monografie o hradech a zámcích. — 19. ledna v Oseku nad Bečvou dr. J. Rehulka, autor humoristických povídek z Hané, např. » Ministranti «. Praha bude mít nový znak, prý odpovídající soudobému zřízení. Dosavadní znak byl zaveden před 35 roky, • V prvním čísle České literatury otiskuje býv. docent na Karlově universitě dr. Zdenek Kalista svou korespondenci s básníkem Konstantinem Bieblem. Je to první Kalistův článek od r. 1952, kdy Kalista byl odsouzen na 15 let pro velezradu. • V ČSSR studuje na vysokých školách přes 2000 posluchačů, příslušníků více než 80 národností z 63 zemí. Nejpočetněji jsou zastoupeni studenti ze Sjednocené arabské republiky, Iráku, Súdánu, Indonésie, Guineje, Brazílie, Somálska a Nigérie. • Vědecká rada filosofické fakulty Karlovy university souhlasila s tím, aby profesoru dr, Hernanu Ramirezi Nepocheovi byl udělen titul doktora vid na základě disertační práce » Dějiny imperialismu v Chile «. Oponenti při obhajobě byli dr. Oldřich Říha a dr. Jaromír Bělič z filosofické fakulty UK a dr. Pavel Reiman z Ústavu dějin KSč v Praze. Prý to byl první cizinec, který obhájil disertační práci na Universitě Karlově. • Filmexport uzavřel s tuniským ministerstvem informací dohodu o koupi 14 čs. celovečerních a 19 krátkých filmů, mj. filmů r> Romeo, Julie a tma « a » Vyšší princip «. • Podle nových směrnic ministerstva školství'a kultury o umisťování učitelů a vychovatelů absolventi pedagogických škol, institutů a universit musí v prvním roce od skončení studií pracovat jen tam, kam byli školou doporučeni. Z dalších směrnic vyplývá, že v ČSR je nedostatek učitelů. • Akademik Bohuslav Havránek a delegace čtyř profesorů z Prahy, Bratislavy a z USÁV projednávají s polskými jazykovědci přípravu dialektologického atlasu, v kterém budou zpracovány otázky vývoje slovanských jazyků a dialektů. • Státní nakladatelství krásné literatury a umění začalo vydávat novou edici » Život a umíní« ; bude přinášet životopisné romány o spisovatelích, výtvarnících, hercích a jiných umělcích s bohatým ilustračním a výtvarně dokumentárním materiálem. Prvním svazkem edice » Život a umění « je román Leonida Grossmana » Hráč Dostojevský a. • Čapkův román Krakatit byl v ČSR v nejposlednější době dvakrát zhudebněn : v březnu uvedla brněnská opera dílo Jiřího Berkovce v nastudování Františka Jílka a v režii Miloše Wasserbauera. A v televizi byla uvedena stejnojmenná opera Václava Kašlíka. • Šedesáti let se dožila Marta Krasová, jedna z předních členek opery Národního divadla ; pracuje tam už 40 let. • 6. února se hrála na jevišti Národního divadla devítistá repríza Dvořákovy opery » Rusalka «. Podobného počtu dosáhly prozatím jenom » Prodaná nevěsta « a » Hubička «. » Dalibor« byl hrán v ND sedmsetkrát. • Klášter ve Zlaté Koruně, jedna z nejvýznamnějších památek v jižních Čechách, se upravuje : vyměňuje se krytina na starém i novém konvente, na opatství a na konventním kostele, který je 72 m dlouhý. Výměnou střechy budou zachráněny vzácné chrámové nástropní fresky, které narušovalo vlhko. • Plán náboru na vysoké školy nebyl do závěrečného termínu — do konce února — splněn, zejména ne na školy technického a zemědělského směru, proto se v přijímání pokračovalo až do dubna. Také pokračovali ve vysíláních pro mládež v » propagaci « technických škol, vyvracely se námitky a obavy, např. před matematikou, před dálkovým studiem, že technika je jen pro chlapce, že na technice se zanedbává kulturní a umělecký rozvoj posluchačů atd. Velkým problémem je tzv. » studijní úmrtnost «, že totiž velký počet — až jedna třetina — posluchačů studia nedokončí. • Na Vysoké škole báňské v Ostravě (dříve v Příbrami), na nejstarší hornické a hutnické fakultě v Evropě, studují letos posluchači z 23 zemí. • V Miroticích v pracovním stole Mikuláše Alše byl nalezen jeho dosud neznámý obraz z r. 1909, který představuje návrh na oponu mirotického divadla, • Slovenská galerie v Bratislavě má pravděpodobně ve svých sbírkách originál slavného Tizianova obrazu » Ecce homo «. Obraz pochází z majetku hra- 123 [pageend23]běte Palffyho a do galerie se dostal před deseti lety ze sbírek Slovenského muzea. Dříve byl považován za dílo neznámého mistra ze 17. stol., ale po restaurování se došlo k závěru, že je o sto let starší. V EXILU A JINDE VE SVĚTĚ Londýn vzpomněl 10. výročí deportace are. Berana Na podnět ústředí Cyrilometodějské ligy byla neděle 12. března věnována modlitbám za deportovaného pražského arcibiskupa mons. Josefa Berana, od jehož odvezení z Prahy uplynulo 10. března deset let. V Londýně v kostele Neposkvrněného početí P. Marie na Farm Street sloužil odpoledne mši svátou ústřední duchovní rádce CML P. Jan Lang za přítomnosti westminsterského arcibiskupa kard. Viléma Godfreye, generálního vikáře Poláků ve Velké Británii mons. L. Staniszewského, zástupce NCWC kanovníka Rafaela Gogolinského-Elstona, maltézských rytířů, řady kněží, zvláště ze zemí za železnou oponou, a velkého počtu věřících. Mnoho dětí přistoupilo k sv. přijímání a obětovalo je za vlast svých rodičů. Při mši svaté se nesly kostelem české postní písně, při obětování dojemná modlitba : » Otče náš, vyslyš nás — zachovej nám národ náš «, a po mši svaté velehradská » Bože, cos ráčil « a svatováclavský chorál. Sbor sv. Cyrila a Metoděje zazpíval staroslověnsky » Věruju «. Po evangeliu pronesl kázání sám are. kard. Godfrey (jeho text přineseme v červnovém čísle). Po bohoslužbách zavítal pan kardinál mezi nás do slavnostně vyzdobeného sálu : na čelném místě byla velká fotografie mons. Berana. Předseda CML hrabě Czernin poděkoval panu kardinálovi za účast na mši svaté a že přijal patronát nad naší exilovou Katolickou akcí ; jménem všech členů CML mu blahopřál k jeho zlatému kněžskému jubileu. Zazpívali jsme mu na počest několik lidových písní a nakonec » Živio ! « a » Sto ljat... « ! Darovali jsme mu anglickou knihu » Poklady Národní galerie v Praze « a slíbili, že mu vše jednou ukážeme ve skutečnosti, až, jak pevně doufáme, brzy zmizí železná opona. Knihu odevzdala panu kardinálovi sl. Zdeňka Pokorná, která měla oblečen krásný kyjovský kroj — darovaný před 40 lety nějaké anglické dámě presidentem Masarykem — , v kroji byla též Zuzanka Knebortová. BBC už hodinu po slavnosti přineslo podrobnou zprávu pro posluchače v CSR. Podobně rozhlasová stanice Svobodná Evropa. Pobožnost oznámil předem anglický katolický tisk a také ji velmi příznivě komentoval. Deníky Daily Telegraph a Times vzpomněly výročí deportace a přinesly úryvek z kázání. Účastník Také jinde vzpomněli na pana arcibiskupa. Zmínky zasluhují především vzpomínky ve Spojených státech a zvláště ve farnostech ve státě Severní Dakota, v kterém působí řada našich kněží exulantů. Přičinil se o to dp. Jaroslav Tománek, který rozeslal včas oznámení na více než 120 míst a všude vybízel, aby krajané se svými kněžími učinili tuto vzpomínku opravdu všesvětovou. V Chicagu sloužil slavnou mši svátou v opatském kostele sv. Prokopa pan opat Ondrák. Ve Washingtonu promluvil k věřícím o osudu našeho primasa světící biskup mons. Hannan. V Denveru, Colorado, po bohoslužbách v kostele Ducha svátého byly na pořadu dvě přednášky profesorů university Colorado F. Darlinga a G. Saganowského na téma : » Co mají udělat Spojené státy pro osvobození evropských zemí? « Vzpomínku uspořádali společně příslušníci všech slovanských národností. Presidentovi USA Kenedymu a veřejným činitelům byly poslány protestní dopisy. O výročí deportace se zmínily přední dva americké katolické týdeníky Sunday Visitor a The Register. Články napsali naši kněží exulanti. POUTNÍCI DO SVATÉ ZEME pod vedením duchovního správce českých katolíků ve Francii dp. Ladislava Pavelky odjedou 15. července lodí z Janova a vrátí se do Evropy, do Marseille, 15. srpna. Na posvátných místech vzpomenou v modlitbě zvláštním způsobem trpící vlasti. Dp. Pavelka svěřuje pouť ochraně služebníka Božího Jana Nep. Neumanna, biskupa ve Filadelfii v USA. — Pouť do Svaté země pořádají též slovenští jezuité z Kanady. Cesta letecky z Nového Yorku a nazpět stojí 1375 am. dolarů. Poutníci se zastaví mj. v Lurdech, Fa- timě, Římě a navštíví Konnersreuth. Pouť trvá od 18. června do 8. července. Informace podají : Slo v á k J esu it F a th eb s, P. O. Box 600, G a l t, On t., Ca n a d a, nebo cestovní kancelář : Repčík and Chrněla Travel Agency, 178 Elm str., Yonkers, N. Y., USA. Prázdninový tábor pro naše děti Křesťanská akademie spolu s Dálkovou školou v Německu a Česko-norským spolkem v Oslo uspořádá v létě tři dětské letní tábory, a to v Norsku, Švýcarsku a Itálii. O informace si napište na adresu : REV. V. HRUBÝ, SALESIANI, VIA MARSALA 42, ROMA, ITALIA. NĚMECKO. — Ve věznicích NDR vězňové mohou jít jednou za měsíc na filmové představení. Kdo ale jde na bohoslužby, nesmí už jít do kina. Tak odpověděl ředitel věznice ve Wald- heimu na žádost vězňů, aby bohoslužby nebyly konány ve etejnou dobu jako filmová představení. Dne 21.3.61 přednášel na vyšší lidové škole v Kaiserslautern p. U. Sekanina o národnostních poměrech v Brně a na Moravě, jejich vývoji jakož i o jejich problematice třídní a stavovské v celé dunajské monarchii, a o konsolidačních zásluhách zejména české šlechty, od bouří 1848 až do doby před druhou světovou válkou, M. H. V DÁNSKU vyšel už ve třetím vydání překlad románu Karla Čapka » Válka s mloky«. RAKOUSKO. — Mši svátou na Popeleční středu pro vídeňské umělce sloužil v kapli vídeňského Hradu sám are. kard. Koenig. Byli přítomni např. Pavla Wesselá, Anni Rosarová a Richard Eybner. Kázání pronesl mons. Otto Mauer : » Nejednou se lidé domnívají, že život je sice vážný, ale umění něco veselého. Umění však není nic jiného než lidský život, zhuštěný a představený jako v symbolu, a proto nemůže být veselejší než život sám. Umění je nedostatečný pokus znovu představit a vytvořit ráj, který lidstvo ztratilo. I když tento pokus je jen nedostatečný, protože splnění a dosažení ráje LONDÝN. — Pan kardinál Godfrey mezi našimi londýnskými krajany po pobožnosti v kostele P. Marie. V kyjovském kroji sl. Pokorná. [pageend24]nastane až po smrti, umělec se musí snažit svým povoláním a poslušen Božího rozkazu stále pokoušet léčit to zlomené, chaotické a ďábelské ve světě. « Spolek Rakouských katolických žen vyzval své členky, aby v postní době zachovaly rodinný postní den : členové rodiny se mají zříci všech výdajů, které nejsou naprosto nutné, a výtěžek darovat charitativním a sociálním podnikům v Koreji. — Zemědělská katolická mládež vybrala přes milión šilinků na postavení vesničky pro školení katechistů v Tanganjice. USA. — Ve dnech 23.-25. června se koná v Berwynu na předměstí Chicaga X.slet amerického Sokolstva. Závodů, průvodu a hlavního cvičení se zúčastní též Cs. orel v exilu. Slet je oslavou 100. výročí založení první sokolské jednoty Miroslavem Tyršem a Jindřichem Fiignerem. Národní rada americká dala podnět, aby k tomuto jubileu byla vydána příležitostná americká známka s Tyršovou podobiznou. Profesor byzantologie na Harvardově universitě dp. František Dvorník pronesl v Milwaukee, Wisc., přednášku o českém a slovenském přínosu do americké kultury. Pozvalo ho vedení Slovanského ústavu při tamější katolické universitě Marquette. Dr. Robert Vlach ředitelem Books Abrcad The University of Oklahoma svěřila vedení dr. Roberta Vlacha jednu z největších základen své mezinárodní pověsti, čtvrtletník Books Abroad. Revue, která byla založena v roce 1927 s posláním » přispívat k porozumění mezi národy šířením literárních informací «, je jediným americkým listem zaměřeným výhradně k cizojazyčné literatuře. Přispěvateli jsou převážně profesoři amerických universit. Páteří revue jsou recenze současných literárních děl ve všech jazycích kromě anglického — anglické knihy jsou posuzovány jen tehdy, pojedná- vají-li o cizích literárních zjevech. Books Abroad má skvělý mezinárodní zvuk pro odbornost své kritiky, a americkým vydavatelům slouží jako směrnice pro výběr překladů. Španělské, francouzské, německé a italské knihy jsou hodnoceny v samostatných rubrikách, kdežto díla v ostatních jazycích jsou vedena pod společným záhlavím. Zdůraznění té nebo oné rubriky záleží na formaci a zájmu vedoucího redaktora, který je ve své redakční politice naprosto nezávislý. Dr. Vlach je prvním slavistou, který kdy řídil Books Abroad, a dá se očekávat, že postavení slovanských literatur v revui se brzy octne na úrovni dávno zavedených literatur. Za daných okolností je to veliká příležitost pro tvorbu slovanských exilů. Dr. Vlach přišel do Norman, sídla Oklahomské university, po prvním americkém roce stráveném na černošské koleji v Greenshoro v Severní Karolíně. Jeho úkolem bylo vybudovat universitě ruské oddělení, do té doby omezené na dvouletý program, s hrstkou studentů. Přejímaje Books Abroad, po dvouletém působení v Norman, dr. Vlach zůstává vedoucím profesorem ruského oddělení se sedmiletým programem, jaký má dosud jen velmi malý počet amerických universit, a s půl- třetím stem žáků. Oklahomská universita nabídla dr. Vlachovi Books Abroad, když obdržel pozvání od Universitě de Montreal stát se zástupcem ředitele jejího Slovanského institutu, profesora T. Do- moradzkého. Při » sklizňové « minulosti dr. Vlacha jeho výběr sotva překvapí. Redakce POSLAL JSTE UŽ PŘEDPLATNÉ? Umožňujete nám tak pokračovat v našem apoštoláte a posílat zdarma časopis chudým a nemocným krajanům a našim misionářům. Na úmysly předplatitelů a dobrodinců je sloužena vždy první sobotu v měsíci mše svátá. KANADA. Z loňských exercicií CML pro muže v Oakville, Ont. ČEŠTINA NA ŠKOLÁCH v USA : Na podzim m. r. byly opět zahájeny kursy češtiny na státní universitě v Lincolnu, Nebr., a to jak pro začátečníky (studenty i nestudenty), tak i pro pokročilé. Podobně se učí češtině v Omaze a re Wilberu, za spolupráce lincolnské university. Lektorem češtiny je dr. Vladimír Kučera. — Kursy češtiny zavádějí v Boulderu, Colorado, při tamějším TJstavu pro studium střední a východní Evropy, v Chicagu na Středisku pro slovanské studie, v De- troitu, Mích., a v Cedar Rapidu. Češtině se vyučuje na universitách v Berkeley, Calif., ve Washingtonu, na universitě států Michigan, Indiana, Oregon, Pennsylvania a Texas, na Harvardské universitě v Cambridge, Mass., na katolické universitě Fordhamově a Kolumbijské v Novém Yorku, Cornellově v Ithace a na universitě v Syrakusách, N. Y. KANADA. — Katolický kněz slovenského původu dp. Augustin Štefko, uprchlík před komunismem, naposled profesor filosofie na učilišti otců oblátů v Notre-Dame de la Salette, Trois-Rivieres, prov. Quebec, zemřel 31. března na Velký pátek ve tři hodiny odpoledne v nemocnici v Trois Rivieres. Bylo mu 40 let. Pohřeb se konal z místní katedrály a sám biskup mons. Georges Leon Pelletier sloužil pontifikální rekviem. Tělesné pozůstatky byly uloženy k poslednímu odpočinku na hřbitově oblátů v Cap-de-ia Madeleine blízko známé svatyně Notre-Dame du Cap. R. i. p. J. V. ANGOLA. — Za nepokojů v Angole v půli března, jimž padlo za oběí několik set lidí z řad bílého i černého obyvatelstva, byl barbarsky zavražděn i katolický misionář italský kapucín P. Anděl Graziani. 15. března byl zajat bojůvkáři pocházejícími pravděpodobně ze zahraničí, přivázán ke kůlu uprostřed vesnice Pangala a dva dny nechán bez jídla a nápoje. Potom rozvášnění černoši — prý to byli cizí lidé — kolem něho tančili divoký tanec a ubodali ho noži. Až do posledního dechu se P. Graziani modlil. V jedné useknuté ruce byl nalezen pevně sevřený křížek. P. Grazianimu bylo 42 let a místní černé obyvatelstvo ho mělo velmi rádo. Misionářský kříž mu odevzdal r. 1957 benátský patriarcha kard. Anděl Roncalli, dnešní Jan XXIII. Křesťanská akademie pošle na požádání svátý obrázek s modlitbou za zdar koncilu. Přiložte do dopisů, které posíláte do ČSR. A nezapomeňte se za zdar koncilu modlit sam i! 125 [pageend25]p o z n á m k y Biti budu pastýře... Žiji v Itálii, kde je dost komunistů (z hlouposti nebo z bídy). Ti poslouchá - vají italské vysílání z Prahy, a proto když se jim za řeči zmíníte o pronásledování Církve v Československu, většinou vám odpovědí, že jsou to zprávy přinejmenším přehnané. Začínají otvírat oři teprve tehdy, když se jim podají konkrétní fakta. Pokud mám s nimi zkušenost, značně na ně zapůsobilo, když jsem jim uvedl, že od r. 1950 neexistuje v Československu ani jeden klášter mužský nebo ženský : řeholníci a řeholnice že byli deportováni do pracovních táborů, a když byli po letech zčásti propuštěni (ale dosud zdaleka ne všichni), řeholníci kněží že nesmějí působit v duchovní správě, nýbrž pracují jako nádeníci. Pro ilustraci jim k tomu ještě dodávám, že podle mírného odhadu je těchto » kněží dělníků « asi 1500, takže se už projevuje citelný nedostatek kněží ve farní činnosti : jak je možno číst v Duchovním pastýři vydávaném v Praze, někteří kněží slouží i v pěti farnostech. V poslední době ještě jiná skutečnost měla na mé příležitostné posluchače otřásající účinek. Suše jsem jim vypočítal jména všech šesti biskupských sídel v českých zemích a při každém jsem hned jmenoval příslušného biskupa a jeho nynější situaci. Snad tento přehled bude užitečný i pro jiné, kteří se snaží objektivně informovat své známé, a proto ho tady uveřejňuji : Praha : arcibiskup primas Josef Beran ; internován r, 1949, r. 1951 deportován, Olomouc : arcibiskup Josef Karel Ma- tocha, internován od r. 1949. Brno : biskup Karel Skoupý, deportován od r. 1950. České Budějovice : biskup Josef Hlouch ; r. 1949 internován, pak odvezen mimo diecézi. Litoměřice : biskup Štěpán Trochta ; r. 1949 internován, r. 1953 odsouzen do žaláře, po propuštění r. 1960 pracuje jako dělník na stavbě v Praze. Hradec Králové : biskup Karel Otčenášek ; r. 1950 internován, deportován r. 1956. Kromě těchto šesti diecézních biskupů máme nyní ještě čtyři biskupy pomocné (světící) : dva v Čechách a dva na Moravě. Jsou to : biskup Kajetán Matoušek : působí jako farář, biskupské funkce vykonávat má zakázáno ; biskup František Tomášek, r. 1951 uvězněný, po propuštění se živil jako traktorista v jednom JZD, teprve později mu bylo dovoleno převzít malou farku, ale biskupské funkce vykonávat nesmí ; biskup Stanislav Zela, odsouzený do žaláře r. 1951, propuštěný r. 1960, duchovní činnost má zakázánu ; biskup Ladislav Hlad, odsouzený do žaláře r. 1960. V českých zemích tedy ani jeden katolický biskup nesmí vykonávat svůj úřad. Ze Slováků je dosud ve vězení spišský biskup Ján Vojtaššák, a pomocní biskupové Michal Buzalka a Štefan Bar- náš po loňském propuštění se nesmějí ujmout svých biskupských funkcí. A přidejme k tomu ještě mučednictví našich tří posledních řeckokatolických biskupů : Theodor Romia, biskup muka- čevský, byl r. 1944 ubit vojenskou policií Rudé armády ; Petr Pavel Gojdič svaté paměti, biskup prešovský, velký přítel republiky a Cechů, odsouzený na doživotí, strádal v komunistickém žaláři a r. 1960 tam vydechl duši ; Basil Hop- ko, prešovský pomocný biskup, dříve dlouholetý farář u Svatého Klimenta v Praze, r. 1950 zároveň s biskupem Goj- dičem uvržený do žaláře bez jakéhokoliv rozsudku, podle některých zpráv prý ve vězení zešílel. Zkuste tato prostá data říci některému komunistovi, a uchoval-li si aspoň špetku úsudku, uvidíte, jaký na něj budou mít účinek. Kdyby naše propaganda ve svobodném světě dovedla těchto skutečností vhodně využít, byl by to » sputnik « neméně účinný než třeba nedávný počin londýnského Čechoslováka proti Zori- novi. nt Čas pelyňkový Pavel Javor, Hořké verše. Toronto, edice Naše hlasy, 1958, stran 81. Je mezi našimi soudobými básníky málo těch, kteří jako Pavel Javor mají bolestně jasné vědomí svého poslání ve společnosti, kteří tak citlivě odpovídají na přetěžký úděl ethosu básnického umění. Javor ví, že je svým uměním povolán propůjčovat hlas němé a oněmělé bolesti dnešního světa, volat do duše, která unavena tíhou osudových událostí a štvána jako loď bez kormidla a bez kotev na vodách rozbouřených světových dějin hledá svůj cíl ve spánku otupělosti a nicoty. Básník dnes nemůže zpívat jen písně milostné a sladké ukolébavky, nýbrž i písně hřbitovní a ovšem i válečné. To, co zaručuje umělecký růst a básnické zrání u Javora, je jeho neustálá snaha zachytit do svého obrazu, slova a verše čas a svět dnešního člověka s jeho bídou a nadějí, a vyzvednout jejich hořkost do básnické melodie. Není vinou básníkova srdce, roztouženého po kráse, cti, světle a pravdě, nalézá-li kolem sebe ohyzdnost, krev, zradu, temnotu a lež. Není to bolestínský pesimismus, který mluví o smutné, vzdálené zemi, o jejím trestu a o oznobeném životě, o čase neštovicovém, o otráveném vzduchu koexistenčních omylů. Komu by se nezachvělo srdce úzkostí, vidí-li doma i skály se hroutit (17), otvírají-li se před jeho zrakem pohlcující propasti nevíry (22) a pronásledují-li jej apokalyptické sny? Svět, v kterém jsme vyrostli, byl ještě světem, kde se nezapomínalo, kde byl možný rozhovor, kdy naše boje měly smysl a kdy selský rod stál ještě pevně v řádu Božím. Byl to spolehlivý svět, zalidněný otcovskou prací a ochranou, matčinou laskavou něhou, roztomilostí synků, přelehkou tanečností mládí, pohlazením koňské hřívy, chlebovou vůní polí a opojnou svobodou. » Kromě Boha, který měří čas, sedlák nezná, před kým by se třás’ « (30). To byl tedy svět, v kterém maminka » všední dni měnila v neděle « (45). Exilová zkušenost odkryla základní ohro- zitelnost a ohroženost všech lidských hodnot a ukázala nám a v nás, že možnost není jen jakýmsi donquijotským snem, nýbrž hořkou skutečností. Zdá se mi, že dosavadní stěžejní póly Javorová básnického vidění ; domov a cizina, se obohacují o nadčasový a metafyzický rozměr. Naše exilové bludné cesty ústí v jedinou cestu, která nám zbyla zcela jistě : je to cesta, která vede na hřbitov a cesta k Tajemství. Ani návrat domů by nás neuchránil před leptavé proměňujícím působením času : » Nebude starý domov cizinou? « (42) Lidské bytí je hořké. 1 milování chutná hořce, protože ujařmeno zákonem času. » Život je pro tebe jen na smrt čekáním «. V těchto perspektivách, často nevyslovených a nedořečených, se skrývá a roste to, na co čekáme v Javorové poezii : překonání a dozrání do plných rozměrů. Na skutečnosti exilu Javor objevuje pravou povahu a chuí lidské existence : její nalomený, zhroucený bok, její hořkou, pelyňkovou příchuť, její nepřítomný zrak zahleděný do nicoty, zkrátka její bytnostní nahodilost a nejistotu. Na druhé straně básník našeho exilu nejen pevně věří, nýbrž celou svou uměleckou podstatou svědčí o tom, že pelyněk nemůže být poslední odpovědí na smysl lidského života, že naše hořká cesta pokračuje nad zhroucenými předposledními jistotami a očištěna poslední zkouškou ve smrti ústí do Tajemství, které má srdce z Lásky a ze Světla. Javorovou písní zaznívá sice nesměle, ale přece jen hlas naděje. » Vzpíná se píseň tvá nad vlastní bolest tvou a zní nadějí a novou odvahou cc (50). S nadějí jde ruku v ruce i schopnost » milovat malé bolesti velkým srdcem«. Javor stojí na přelomu svého vývoje a na prahu nových oblastí, když vyznává : » Živote budoucí, stojí- 126 [pageend26]me u tvých bran, / na šatech ještě prach a k smrti unavení, / však v srdcích pokoru a čistí ze všech ran, / tak jako hvězda denní — «. Sil. Slova života Věcná konkordance textů Písma svátého. S posluchači novozákonního semináře Cyrilometodějské bohoslovecké fakulty k tisku připravil ThDr. Jan Mcrell. Vydala Česká charita v Praze r. 1960 ; stran 758, cena vázaného výtisku Kčs 36,50. Věcných katolických konkordancí k Písmu svátému nemáme v češtině mnoho. První biblickou encyklopedii vydal r. 1855 Inocenc Antonín Frencl. Byla záhy rozebrána a po několik desítek let se volalo po konkordanci nové, s novými textovými překlady. Tomuto naléhavému volání vyhověla jen zčásti » Studnice Boží moudrosti« z r. 1940, sestavená Františkem B. Vaňkem (nar. 1872, zemřel r. 1943 v koncentračním táboře v Dachau, autor křemešnické idyly » Na krásné samotě «). Jeho kniha byl celkem stručný výběr úryvků z Písma a z Otců, určený hlavně pro kazatele. Můžeme sem zařadit i Skrabalův Biblický slovník z roku 1939. S radostí jsme proto sáhli — a jistě i naši katolíci doma — po této nové věcné biblické konkordanci. Řekneme hned, že je to dílo zdařilé. Je seřazena pod obecná hesla (např. almužna, Bůh, Církev, duse, mučednictví, rozvod atd.), na jejichž začátku je definice nebo opis onoho pojmu ; brány jsou ze sv. Tomáše, z katechismů Podlahová a Tomáškova, ze Skrabalova Biblického slovníku, z Mravouky a Pramenů duchovního života Reginalda Dacíka, Miklíkovy Biblické archeologie aj., dokonce i z Tráv- níčkova Slovníku jazyka českého. Každé heslo je ještě roztříděno podle rozličných věcných zřetelů, a pak následují příhodné výňatky ze Starého i Nového zákona. Pro SZ bylo použito překladu Hejčlova a z menší části i Hegrova, pro NZ v převážné většině znění Skrabalova z roku 1948. ( Vnější úprava knihy je stejná jako u Hegrova vydání SZ z r. 1955-1958, jen papír je zde horší. Ačkoli v kolofónu na konci čteme všecky možné údaje o formátu a jakosti užitého papíru, nenajdeme tam, v jakém počtu výtisků konkordance vyšla. Z toho soudíme, že jich asi nebude mnoho. Není-li tedy už rozebrána teď, bude jistě co nejdříve, už i proto, že u nás dlouhá léta z náboženské literatury toho vychází velmi poskrovnu. Komu se proto podaří nějaký výtisk získat, bude se jistě — a to právem — pokládat za slastného. omp Ukrajinská svobodná universita v Mnichově Nedostatek místa nám nedovoluje recenzovat jubilejní vydání Vědeckého sborníku Svobodné ukrajinské university v Mnichově (sv. 6), tak jak by si toho toto dílo zasluhovalo. Nemůžeme však přejít mlčením a bez upřímného obdivu skutečnost, že ukrajinský exil dodnes úspěšně tvoří jakoby navzdory kostižernému času a že jeho svobodná universita, kdysi v Praze a dnes v Mnichově, plní své velké kulturní a národní poslání. Profesoři a docenti se ve svých esejích zajímají o matematické, pedagogické, sociologické, filologické a historické otázky, hlavně ovšem o ty vědní oblasti, které mají spojení s problematikou Ruska. Universita tím přispívá k dokonalejšímu a k věcnějšímu pochopení ruské hádanky na Západě. Přesně vzato, » svobodná universita « je jakýmsi pleonasmem, který se stal v dnešní politické a kulturní situaci nutným. Universita svou povahou je buď svobodná, nebo není vůbec universitou, i když si ponechává neprávem její jméno. Dr. Antonín Kratochvil, spolupracovník ukrajinské mnichovské university, ve své kritické studii o dnešním stavu československého školství a universit ukazuje velmi zřetelně na hluboký organizační a pedagogický rozklad a úpadek vysokých škol u nás doma následkem ztráty akademické svobody. Ukrajinská universita je svobodná nejen svou povahou a svým jménem, nýbrž i svým posláním. Je jejím úkolem uskutečňovat na akademické půdě předpoklady svobody, po níž nepřestal ukrajinský lid toužit. Pro český exil by ukrajinská zkušenost neměla zůstat bez významu ; měla by v nás vzbudit onu zdravou a svátou » závist« a vůli mít podobný ústav. Poměrně málo si všímáme práce a úspěchů jiných slovanských exilových skupin. Snad by se dalo přemýšlet o bližší spolupráci na kulturním poli s Ukrajinci. Víme, že vedení university má k nám velmi kladný poměr. Dr. Ant. Kratochvil těsně spolupracuje s ukrajinskou vědeckou revuí » Naukovij zápisník«, kde 1959 uveřejnil staí u kulturním životě ukrajinské menšiny v ČSSR. S. Českým architektům exulantům V článku o pražském Všeobecném pensijním ústavu (NZ č 3-61) netají se Karel Just obavami o budoucnost naší architektury, jejíž minulost hodnotí světovou úrovní. Byl jsem ještě doma, když se naše stavby nápadně změnily. Uvnitř i zevnějškem. Tato změna byla následkem sociálních a hospodářských změn. Ne skromnost, ale nedostatek, » kremelská renesance «, která ho předstíráním moci měla zakrýt, a politicky stanovené meze, které připustily novostavby jen určitého druhu, jsou znaky našich staveb, které je vysunuly z předního místa mezinárodní úrovně. Nejvyšší ocenění ěs. výstavního pavilónu na Světové výstavě v Bruselu tomuto tvrzení odporuje. Je to však výjimka, u nás se podobné stavby nevyskytují. Vliv režimu je zde jasný, a Bruselský pavilón není záležitostí architektonickou, nýbrž propagační. Potěšitelné je jenom to, že jsou doma architekti s tak vysokou úrovní. Je však otázka, kolik a jak dlouho a kdo nastoupí na jejich místa. Je nemožné, aby architektura Bruselského pavilónu byla denním chlebem architektů v CSR, a co je nejdůležitější, aby byla ideou studia budoucích architektů. Nebylo-li studium architektury po theologii studiem nejtěžším, pak mělo zcela určitě největší rozpon učebních oborů. Od přírodních věd až po umění. Tyto obory jsou pro tvůrčí práci architekta nezbytné. Naše vysoké školy se staly školami odbornými. Výučba se smrštila na znalosti potřebné k zvládnutí úkolů stanovených režimem. Z vysokoškolského oboru architektury se stala odborná škola stavební a fasádnická. Obava o budoucnost naší architektury je oprávněné. Kritická situace domácí tvorby mohla by být zčásti vyvážena tvorbou našich architektů v zahraničí. Exil není záležitostí hospodských a dobrých straníků, kteří mají jakési úspěchy, ale také ostatních stavů. Spisovatelé a malíři skrovně, ale přece se veřejnosti představují. Co však dělají naši architekti? Proč s.e také nepřihlásí ke slovu? Činnost architekta se odbývá ve dvou rovinách. Intelektuálně tvůrčí a produkční, u většiny našich architektů před 48. rokem provozem vlastního ateliéru. Obě složky, ideová i živnostenská, byly proletarizací našeho národa odstraněny a v mnoha případech zavdaly podnět k surovým akcím proti architektům. Lze předpokládat, že se mnozí rozhodli, nebo byli donuceni, odejít do exilu. Kde však jsou? Je jich alespoň tolik, aby mohli vytvořit » profesorský sbor«, který by za změněných poměrů vyrovnal disparitu světové úrovně a domácí produkce? To, že o nich není slyšet, je špatné znamení. Vyhnalo-li je něco z domova, pak to bylo jen svědomí a odpovědnost, na rozdíl od politických čachrářů, doma i zde. Je jim snad zde odpíráno základní lidské právo na svobodný projev? V dnešní Americe je titul architekta záležitostí společenskou, kterým si High Society podle možností posluhuje. Domnívá se někdo, že má uprchlík možnost? Mlčení architektů v exilu je nápadné. M .H. 127 [pageend27]dopiji/ • dotazy • odpovédi Brazilští studentijutekli z ČSSR V únorovém čísle NŽ, str. 46, jsme psali o skutečném životě afrických a asijských studentů na moskevské Universitě přátelství národů. Nedávno přinesl světový tisk svědectví o zklamání dalších cizích studentů v komunistickém ráji, tentokrát studujících ... v Praze. Čtyři brazilští studenti přijali loni stipendium čs. vlády : bude jim placena cesta, všechny studijní výlohy, byt, stravu a ošacení dostanou zdarma a k tomu ještě 300 Kčs měsíčně kapesného. Na šest let se zavázali, ale už po pěti měsících — a to se stále ještě jen učili česky v Mariánských Lázních s mnoha jinými studenty z Latinské Ameriky, Asie a Afriky — to nemohli vydržet. Až na ministerstvo školství museli psát, aby mohli odjet ; nebyli spokojeni s ubytováním, jídlem, školními místnostmi a pomůckami ; stěžovali si na omezování osobní svobody a přílišné » organizování « svého soukrdmého života v rozporu se slibováním, když je získávali pro studium v ČSR, a skutečným životem. Jejich žádost o odjezd byla nejdříve nazvána drzou provokací, když ale studenti neustoupili a hrozili, že věc podají svému velvyslanectví, dostali výjezdní povolení platné 24 hodin, tj. vypovězení ze země. Když jejich vlak přijel na půdu NSR, studenti se slzami v očích si zazpívali národní hymnu své země. Věděli, co je to komunismus a co je svoboda. » Měl jsem dojem, že v komunistické zemi jednotlivec neznamená vůbec nic a že život celého národního společenství se neustále musí připodobňovat jakési předem stanovené šabloně. Tři třídy lidí se těší poměrně privilegovanému životu : členové strany, vojáci a ti z vědců, jejichž práce je zvlášť užitečná státu. Než jsme přijeli do Evropy, myslili jsme, že komunismus by nejlépe vyřešil těžkosti Brazílie. Dnes víme, že to není pravda, a vše, co chceme nyní učinit, je : varovat své brazilské spoluobčany. Češi žijí v systému otroctví, který je daleko horší než otrocký systém koloniálních zemí, « pravil jeden ze studentů. Síla nedělá hluk ; je prostě zde a působí. (Schweitzer) Jak bychom byli zůstali slabí, kdyby nám život nebyl dal protivníka. (Kiinkel) XJtržky Rok 1960 změnil tvář Černého světadílu : jen v tomto roce se z patnácti afrických území staly samostatné státy. Počet obyvatelstva se za posledních čtyřicet let více než zdvojnásobil (z 94 miliónů stoupl na 228 miliónů). Křesťanští misionáři působili tam už v 16. stol., ale teprve od minulého století je tato činnost soustavně organizována. V posledních letech počet křesťanů stoupal stále prudčeji. Kdežto od r. 1939 do r. 1945 bylo v Africe uděleno 310 tisíc křtů, v samotném roce 1956 jich bylo přes milión. Dnes z 228 miliónů Afričanů je 24 miliónů katolíků a další skoro čtyři milióny se na křest připravují (katechumeni). Celková náboženská situace je v Africe tato : 90 miliónů muslimů (38%), 77 miliónů animistů (32%) a 41 miliónů křesťanů (17%), z čehož je 24 miliónů katolíků a 17 miliónů protestantů. ★ Sergej Kazejev, čtyřiadvacetiletý Moskvan, byl zatčen, protože organizoval černý obchod s modlitebními knížkami, Knihy byly tajně tištěny v jedné státní tiskárně v Moskvě. To je velký zločin, protože v Sovětském svazu, kde je státním » náboženstvím « atheismus, všecky náboženské publikace jsou podrobeny přísné cenzuře a dovolení k tisku je dáváno jen některým náboženským společnostem, které stát ještě trpí. Kazejev, elektrikář povoláním, přišel k závěru, že poptávka po modlitebních knížkách je tak velká, že se z ní dá těžit. Uzavřel smlouvu s několika tiskaři a založil tajné vydavatelství » Aleluja«. Prodej knížek se dál tajně. Až jednou byl dopaden a zatčen ... •k Americký týdeník Newsweek přinesl 27. února noticku o tom, jak špatně je Praha zásobována ovocem a zeleninou : Členové tamější diplomatické kolonie si museli zařídit přísun čerstvého ovoce a zeleniny z Německa a Rakouska vlastními nákladními auty. ★ Z jedněch amerických novin se dovídáme, že sovětské velvyslanectví ve Spojených státech zamýšlí koupit některý z hotelů v Novém Yorku pro své hosty (snad aby se neopakovala historie s Fidel Castrem, který loni v září nemohl najít přístřeší). A v New York Times z 12. února najdeme tento inzerát : Stálá mise CSSR při Organizaci Spojených národů koupí vilu s vlastním parkem a koupalištěm u moře na Long Island. Vila musí mít 15 ložnic, a cena může jít do 80 000 dolarů. — Jaký rozpor mezi bídou hladovějícího lidu doma, a přepychem komunistické vládní třídy, pro jejíž pohodlí se neváhá vyhodit přes půl miliónu korun, poěítáme-li 8 Kčs za jeden dolar. Anebo má dům sloužit podobným účelům, jako sloužil dům u Portlandu ve Velké Británii, za nedávného procesu odhalený jako špionážní středisko? Z dopisů z domova Pojedeme s Miladou do Prahy a tam si vykonáme svou velikonoční povinnost, protože ona nechce jít tady u nás doma. Ale já půjdu v Praze i pak příští neděli lady, abych dal dobrý příklad ... Náí pan farář už je jak pára na hrncem, nedávno ho od nemocného museli přinést domů na židli. Ale dělá ještě chudák co může, protože ví, že po jeho smrti už jiný kněz do farnosti nepřijde ... Děkuji za obrázek s modlitbou za zdar koncilu. Opíšu si ji a pošlu dál. Všichni pracujeme, modlíme se a přinášíme oběti, aby vše, o čem se bude jednat na tomto koncilu, bylo k rozkvětu naší svaté matky Církve a k spáse celého světa. Pro tuto záležitost není nám žádná oběť těžká. Jen pracujte všichni pilně, nebude to nadarmo ! OPRAVUJEME : Do našeho článku o Janu Zahradníčkovi (str. 50-52) se nedopatřením vloudilo několik chyb. Ve verších básně na str. 51, druhý řádek v druhém odstavci, má být : ... zní skřípot kořání v tom kraji svalnatém ..., a pak v závěrečných verších na str. 52 : » bolesti, usměj se ... « A konečně opiso- vatel nahradil na str. 52 v devátém řádku zdola slovem příjmení původní a správnější příjmí. » Zlatoústý« nebylo rodinné jméno světce, o němž je řeč, nýbrž jeho přívlastek, který si zasloužil svou výmluvností, tedy jeho » čestné jméno « (Trávníček, Slovník jazyka českého). Omlouváme se čtenářům a zvláště autorovi vzpomínky. Apoštolát modlitby V květnu se modlíme na úmysl, aby věřící silou Ducha svátého přemáhali pokušení k náboženské vlažnosti ; úmysl misijní : za výchovu laických apoštolů v misijních zemích. 5. číslo Nového života vyšlo v Římě 20. dubna 1961. - Vytiskla P.U.G. Roma, Piazza Pilotta, 4. - Italia. [pageend28]