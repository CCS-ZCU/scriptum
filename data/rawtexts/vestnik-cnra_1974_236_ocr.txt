VĚSTNÍK Náš postoj Předsednictvo Československé národní rady americké považuje za správné, obeznámit členstvo Rady a československou veřejnost v Americe se svými základními názory na závažné otázky domácí i mezinárodní, aby bylo jasno, z jakých úvah předsednictvo při svém postupu vychází. Úvod Při svých úvahách vycházíme z jasného poznání, že v nynější době komunismus představuje největší ohrožení svobody, spravedlnosti a míru ve světě. (1) Jsme občany Spojených států Jako američtí občané považujeme za svoji povinnost, varovat před nebezpečím domácího i mezinárodního komunismu a bránit tomu, aby komunismus, jako poslušný nástroj sovětského imperialismu nepronikal do zemí dosud svobodných, zvláště ovšem do Spojených států samotných. Proto chceme podporovat vládu Spojených států, tu či onu politickou stranu, veřejné i soukromé instituce, vedoucí jednotlivce veřejného života, tisku, rozhlasu apod., organizace etnických skupin jiných porobených národů atd., pokud usilují o to, aby komunismus nerozkládal základnu svobody, spravedlnosti a sociálního míru v této zemi. Toto je náš nejnaléhavější úkol. (2) Jsme československého původu Pro naši lásku k rodné zemi či k vlasti předků, pro naši lásku k českému a slovenskému národu je osud Československa předmětem naší obzvláštní péče a starostlivosti. Budoucnost Československa je úzce spjata s osudem všech ostatních porobených národů střední a východní Evropy. Ve všech těchto zemích komunismus připravil lid o svobodu a neodvislost. Budoucnost všech těchto porobených národů závisí na vývoji v Sovětském svazu samotněn, který ovládá celý prostor středový- chodní Evropy. Postupné omezování základních lidských práv a upírání spravedlnosti může pokračovat i nadále. Může však také v celé této oblasti dojít k postupnému uvolňování tlaku, jako tomu bylo v Československu před srpnovými událostmi roku 1968. A může také dojít k válce. Nedojde-li k válce, může vývoj v Sovětském svazu a tím též ve všech porobených národech býti ovlivněn západními vládami v čele s vládou Spojených států. Pro lásku k Československu je tedy samozřejmé, že se zajímáme o to, jaký je a jaký by měl být postoj západních vlád, především vlády Spojených států, k vládě Sovětského svazu a k vládám porobených národů, aby se přiblížil den svobody a spravedlivého míru. Vláda Sovětského svazu Vláda Sovětského svazu je dnes největším mocenským aparátem, sloužícím zlu. Je vybavena mocenskými prostředky dostačujícími k potlačení každého svobodného hnutí - viz. Československo roku 1968. Je také vybavena prostředky dostačujícími ku zničení všeho života na zeměkouli. Její poměr k satelitům je dán takzv. Brežněvovou naukou o omezené svrchovanosti ’’socialistických” států. Jejich poměr k ostatnímu světu je dán naukou, dle které celý svět má být zkomunisován bud’ násilím či rozvratem. V současné době považuje Moskva za vhodnější prostředek k dosažení tohoto cíle vnitřní rozvrat dosud svobodných společností, tedy postup zdánlivě mírový, aby tak byla k spánku ukolébána ostražitost nekomunistického světa a cíle bylo dosaženo bez velkých obětí. Dnešní československá vláda Komunistická vláda v Československu se svého času dostala k moci hrubým násilím a porušením ústavních zvyklostí; dostala se k moci proti vůli lidu a za účinné podpory Sovětského svazu. Komunistická vláda v Československu tedy nebyla při svém vzniku a také dnes není vládou zákonitou. Je tedy samozřejmé, že ji neuznáváme za představitelku svrchovaného lidu. Vláda Spojených států má diplomatické styky s dnešní vládou Československa, měla by si však být stále vědoma skutečnosti, že komunistická vláda Československa je utlačovatelkou, a nikoli představitelkou lidu. Vlády ostatních porobených národů Považujeme za prokázané, že vlády všech porobených národů nepředstavují, ani nehájí skutečných zájmů porobených národů. Víme, že vládnou nikoli z vůle lidu, ale z milosti Moskvy a že proto slouží především zájmům Moskvy, tj. zájmům samozvané oligarchie komunistické strany Sovětského svazu. “Détente” “Détente” je slovo, které dnes stále slyšíme. Znamená uvolnění, zvláště uvolnění mezi Spojenými státy a Sovětským svazem. Slovem “détente” bývá míněna politika Spojených států, která se snaží odstranit třecí plochy mezi oběma velmocemi a tak umenšit nebezpečí atomické války i menších místních konfliktů. Toto má být doplněno zvýšenou výměnou kulturní a hospodářskou. Tento stav, zvaný “détente”, však dosud nenastal! Mezinárodní komunismus dosud neupustil od svého úmyslu přivodit komunistický řád všude, na celém světě, po dobrém či po zlém, ať se to lidem líbí, nebo ne. Říjen 1974 Číslo 236 ČESKOSLOVENSKÉ NÁRODNÍ RADY AMERICKÉ [pageend1]VĚSTNÍK October 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK Říjen 1974 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Pokud by dosud svobodný svět nebyl ochoten kapitulovat, stává tedy nebezpečí konfliktu stejnou měrou jako dříve, než byla řeč o “détente”. Moskva dále nechce připustit nic z toho, čemu se říká “ideologická infiltrace” a prohlubuje naopak ideologický boj. Hospodářské a kulturní výměně se Západem rozumí Sovětský svaz jedině v tom smyslu, že by Sovětský svaz těžil ze západní technologie a získával hospodářské výhody, bez jakékoli svobodné výměny lidí a myšlenek a že by současně vyvážel na Západ komunistickou propagandu, politický a sociální rozvrat a nic víc. Ku zmenšení útlaku vlastních lidí a porobených národů Sovětský svaz nikterak ochoten není. A bez růstu svobody nemůže být řeči o skutečné “détente”, o postupném usmíření ani o trvalému míru. Souhlasíme tedy s tvrzením, že se Spoj, státy snaží o “détente” - uvolnění. Nesouhlasíme však s tvrzením, že takové žádoucí uvolnění již nastalo a že již stává “détente”. Co jsme dosud viděli, to jsou smiřovačky, ze kterých Sovětský svaz jednostranně vytěžil přemnoho a svobodný Západ nezískal skoro nic. To tedy není “détente”. To je spíše “appeasement” čili mnichovanství. Nechceme válku Touhu po opravdové “détente” schvalujeme. Ve válce nespatřujeme žádoucí prostředek řešení sporů, i když uznáváme mravní oprávněnost a. nutnost války obranné v případě nevyvolaného útoku. Domácí i mezinárodní mír považujeme za žádoucí stav lidské společnosti. Zcela zvláště si nepřejeme válku mezi Východem a Západem, jejímž hlavním bojištěm by mohly být země střední Evropy. Přáli bychom si vidět vývoj mírový, vedoucí k uvolňování útlaku v našich zemích až k úplnému návratu svobody, neodvislosti, právního řádu, sociálního usmíření; a svrchovanosti lidu. Proto podporujeme mírovou politiku Spojených států. Nechceme ovšem tzv. “mír za každou cenu”, zvláště kdyby cenou za údajný mír měla být svoboda v Americe nebo osud Československa. Nezapomínáme, kam nás zavedl Mnichov. Jsme přesvědčeni, že by Sovětský svaz přikročil k výbojné válce, jakmile by došel k přesvědčení, že by mohl bez velikých obětí přemoci vojenské síly Západu. V tomto ohledu neuznává komunistická nauka ani mravních, ani právních zábran. Proto považujeme vojenskou sílu sdruženého Západu za nejlepší záruku míru. Proto podporujeme úsilí Spojených států, směřující alespoň k rovnosti vojenských sil skupiny NATO a skupiny tzv. Varšavského paktu. Toto činíme v naději, že těchto vojenských sil nebude nikdy nutno použít, kdežto víme, že vojenské oslabení Západu by učinilo světovou válku nevyhnutelnou. Dohody s komunistickými vládami Protože si vypuknutí války nepřejeme, vítáme postup, který skýtá naději na omezení či zažehnání nebezpečí mezinárodního konfliktu, zvláště atomické války. Vítáme tedy v zásadě pořádání konferencí a uzavírání smluv, týkajících se vzájemného, postupného omezování zbrojení, výměny osob, myšlenek, zboží, služeb apod. Ze zkušenosti však víme, že Sovětský svaz a ostatní komunistické vlády nemají ve zvyku dodržovat uzavřené smlouvy. Dále víme, že takovéto smlouvy v minulosti poskytovaly mnohem více výhod komunistickým vládám, nežli poskytovaly západním smluvním stranám. A konečně víme, že z takových smluv neplynuly žádné, či jenom sporé výhody porobenému lidu samotněnu: a že naopak takováto ujednání jen posilovala postavení komunistických vlád a usnadňovala další útlak lidu. Ač tedy v zásadě vítáme uzavírání dohod spadajících pod všeobecné záhlaví “détente”, přece vítáme uzavírání takových smluv jen tenkráte: 1) když stávají záruky, že komunistická strana bude tyto dohody dodržovat; 2) když stává jistota naprosté reciprocity; 3) když stává naděje, že z takové dohody vzejdou nějaké výhody ne pouze komunistickým vládám, ale také - a hlavně - porobenému lidu samotnému. (Zde máme zvláště na mysli výhody týkající se svobody politické a náboženské, výměny zpráv, myšlenek a kulturních hodnot, svobody pohybu a vystěhování.) Při ujednávání takových dohod považujeme za správné, když Západ za poskytování významných výhod hospodářských a technologických požaduje splnění protiústupků rázu politického, obzvláště v oboru základních lidských práv. Dříve se otázky VII.SJEZDSVU VN.Y. Společnost pro vědy a umění zahajuje valné shromáždění v pátek dne 15. listopadu na Newyorské universitě, Washington Square, N.Y. V ten den budou volby nového předsednictva a nového výboru. Sobota a neděle budou věnovány přednáškám. V sobotu večer, dne ló. listopadu, je banket s uměleckým programem, na kterém Rudolf Firkušný, pianista a František Smetana, cellista, budou hrát skladby Leoše Janáčka a K. B. Jiráka. Hlaste se v úřadovně SVU o bližší informace a o lístky na banket. Tel. (212( 686-4220 ■ Room 1121, 381 Park Avenue South, New York 10016. 2 - Věstník [pageend2]lidských práv pokládaly za věci spadající do vnitřní pravomoci každého státu. Po přijetí “Všeobecné deklarace o lidských právech” Valným shromážděním Spojených národů však je jasné, že otázky lidských práv již nespadají výhradně do pravomoci jednotlivých vlád, ale že se o ně může a má zajímat celé společenství všech národů. Zastupitelské úřady Zřizování nových zastupitelských úřadů - velvyslanectví, vyslanectví a konzulátů - komunistických vlád ve svobodném světě také považujeme za vhodné jen tenkráte, když odpovídá podmínkám shora uvedeným v souvislosti s uzavíráním smluv. Ze zkušenosti však víme, že se zastupitelské úřady komunistických vlád většinou nestarají o to, aby napomáhaly snadnějšímu styku mezi lidmi, ěi aby napomáhaly hospodářské a kulturní výměmě, ale že se často stávají středisky špionáže a politické, rozkladné propagandy. Proto jsme tak často varovali před nebezpečím plynoucím ze zřizování nových zastupitelských úřadů bez dostatečných záruk. Závěr Chceme silnou, svobodnou Ameriku! Chceme svobodné, neodvislé Československo! Nechceme válku, chceme mír! Proto chceme opravdové a nikoli pouze zdánlivé uvolnění - “détente”! Vítáme dohody, založené na naprosté reciprocitě, nikoliv však smiřovačky, sloužící jedině zájmům komunistických stran Sovětského svazu a jeho satelitů! Vítáme všechno, co slouží skutečným zájmům lidu porobených národů! Vítáme všechno, co rozmnožuje svobodu a umenšuje bezpráví! Věříme v nedělitelnost svobody a v nedělitelnost míru! * * * To jsou zásady, kterými se řídí předsednictvo Československé národní rady americké při určování svého postoje a svého postupu. Československo a Spojené štáty Žijeme v dobe, keď slobodné štáty sveta stále jednajú a robia kompromisy s komunistami i v zásadných otázkach, ale na zeme a národy v strednej a východnej Európe, v ktorých panuje tak zvaný kľud, sa zabúda. Celkove i vývoj svetových udalostí je neutešený. Prežívame “malé” vojny v rožných končinách sveta, ale v skutočnosti žijeme medzi vojnami i keď si niekto nahovára, že panuje mier. Neúprosný boj komunizmu proti slobodnému svetu pokračuje. Sovieti na Európskej Konferencii o bezpečnosti a spolupráci i v Spojených štátoch pomaly vyhrávajú boj o právné uznanie svojich výbojov, o obchodné výhody a úvery na nákupy technologických vymožeností bez akejkoľvek proti hodnoty v duchovných a informačných veciach, či ochrany ľudských práv a slobod s tým spojených. Ich komunistickí sateliti v strednej i východnej Európe najma v Československu, im plne slúžia, bez akékoľvek náznaku, že by sa chceli vzoprieť, hájit svoju ľudskú dôstojnosť a zaistiť vlastné hospodářské a sociálně záujmy. Západná slobodná Európa je tiež v chaose a stále hľedá spoločného menovateľa v snahe po dohode. Niektorí členovia severoatlantického obranného súručenstva sa bijú medzi sebou. Na Blízkom východe sa po nedávnom prímerí situácia nezlepšila a pokračovanie vo vojne Arabov, ktorí sú dnes v dôsledku svetového olejového kartela finančne silní, proti Izraelu neustále hrozí. Na Ďalekom východe je veľké napatie medzi spojencami, Japonskom a Kóreou. Vo Vietname a Kambodži pokračuje ne- bezpečie, že ich komunisti prevezmú. India sa snaží zmocniť malých okrajových zemi na severe a pokračuje v atomickom zbrojení. Pri tom jej obyvateľstvo hladuje. V Latinskej Amerike pokračujú neutešené pomery. Spojené štáty len pomaly prekonávajú vnútornú politickú krízu, ktorá otriasla základy Únie, ale inflácia a hospodárska kríza ostávajú nevyriešené. Celkove medzinárodnú situáciu zobrazujú Spojené národy a Konferencie nimi sponsorované. Konferencia v Caracase, ktorá mala zaviesť akýtaký poriadok do kontroly a vlastníctva morského pobrežia a dna, neuspela. Neúspešne skončila tiež bukureštská konferencia o kontrole populácie sveta. V Ríme bude v novembri zahájený Svetový potravinový kongres. Jeho hlavným úkolem bude hľadať možnosti a cesty ako zabrániť hladu miliónov ľudí v rožných končinách sveta, hlavne v Afrike a v Ázii. Spojené štáty, ktoré sú najvýznamnejším producentom a dodávateľom potravín do rožných končín sveta, sústreďujú svoje úsilie na zaistenie úspechu tejto svetovej konferencie, zvolanej Spojenými národmi. Valné shromaždenie Spojených národov zahájilo dňa 18. septembra svoje 29. zasadanie. Zatiaľ sa tam veľa reční, bude mnoho návrhov, ale nie je známo, či bude aj ochota ich schvalovat’ a plniť. Pre nás je dôležité vedieť, že Štátný Department práve vydal knihu dokumentov z roku 1948, v ktorej Československo a jeho ľud nie je líčený v najkrajších farbách. Dokumenty už sú a ešte viacej budú podkladom i dokladom k úvahám a úsudkom o postoji československého ľudu v kritických dobách jeho búrlivých dejín. Z dokumentov vysvitá, že Západné mocnosti odpísali Československo už koncom vojny a v 1948. Okrem spoločného prehlásenia Spojených štátov, Anglie a Francie z 26. februára 1948, sa shodli na tom, že niet dovodu k zákroku, že komunistickým pučom sa v Československu vlastne nič nemení.Tak je to uvedené v Marshallovom telegrame z 24. februára 1948. Tiež sa uvádza, že československá vláda sa vo svojich medzinárodných jednaniach ani v Spojených národov neodchyľovala od sovietskej línie, ako spojenec Sovietov v dôsledku zmluvy z 12.XII.1943. Nedá sa uprieť, že československí predstavitelia sa pod sovietským tlakom vždy nechovali naj hrdinskejšie, ale ani opravdovej pomoci Západu sa nedovolali, ako to dokumenty a medzinárodný politický vývoj naznačujú. Z dokumentov je tiež vidno, že v dobe komunistického puču americký veľvyslanec Steinhardt hral neúprimnú a nezodpovednú Vestník - 3 Jan Papánek: [pageend3]rolu voči Československu. Najprv odporúčal podporu československého ľudu, zavedením hospodářských sankcií proti komunistom, ale keď boli jeho návrhy Štátným Departmentom zamietnuté, Steinhardt reagoval depešou, v ktorej písal, že jestli chceme pochopiť, čo sa stalo, je treba vidieť historické psychologické úzadie československého národa. V depeši z 30. apríla 1948, Štátnemu Departmentu uvádza v 16. bodoch, ako je treba sa na Československo dívať a jaké dôsledky má z toho americká vláda vyvodiť. Je to nepekný obraz a kladiem si otázku, kto Steinhardtovi pomáhal namaľovať tento obraz, ktorý nesvedčí tomu, že by americká vláda bola mala objektívných predstaviteľov v Československu v kritických a osudných časoch 1948. Nemôžeme veriť, a neveríme, že by sa americká vláda a ľud kedykoľvek ztotožňovali s názormi Steinhardta, formulovanými v citovaných “analitických” jeho poznámkách. Smutné je, že sa Spojené štáty stavali rezervovane voči Československu hneď koncom vojny; neišli mu pomocť v boji o Prahu, ačkoľvek boli v jej predmestí a nechali tam Sovietov prísť ako víťazov. Demokratickým složkám národa nepomáhali. Chovali sa rezervovane pri určovaní československých hraníc, zvlášť s Maďarskom. Pozdejšie odmietli poskutnutie pôžičky Československu len proto, že komunista Hajdu tlieskal Sovietom keď nadávali Američanom, ako to píše vtedy štátný sekretár Burns. Americká delegácia nepochopila ani postup Československa na Konferencii v San Franciscu v 1945. Ťažko by sa tam hľadali prípady, že by Čechoslováci neboli podporovali Američanov i keď to pod tlakom Sovietov nebolo snadné. Sám som v Koordinačnom výbore, kde bol formulovaný konečný text Charty Spojených národov, plne podporoval amerického predsedu tohoto výboru. Je síce pravda, že niektorí československí zástupcovia pozdejšie na Valnom zhromaždení Spojených národov boli nápomocní Sovietom a išli vo svojich prejavoch ďalej ako bolo nutné, ale vo výboroch kde som zasadal - hlavne v rozpočtovom a sociálnom som v celku išiel so Západom, keď bol jednotný, alebo som sa zdržal hlasovania, keď samotný Západ bol rozdelený. V hospodárskej a sociálnej rade v dobe mojho predsedníctva v 1947, som nikdy nezaujímal stanovisko proti Spojeným štátom, ale keď sme chceli byť znovu zvolení do nej koncom 1947, Spojené štáty súhlasili so Sovietmi, aby sme tam neboli. Ako člen Advisory Committee on Administratíve and Budgetary Questions, do ktorého som bol Valným zhromaždením zvolený na tri roky, ktorý kontroluje rozpočet a celú administratívu Spojených národov, som vždy spolupracoval s americkým zástupcom. Stejne vo výbore, americká delegácia ma nepodporovala a dala prednosť Sýrii. Vo veci Palestíny a Izraelu sme vždy podporovali Američanov bez ohľadu na postoj Sovietov, ktorí sa v záujme Arabov chovali veľmi rezervovane. Konečne, keď sa jednalo o moj protest v Bezpečnostnej rade Spojených národov vo februári a marci 1948, proti Sovietom a komunistom, americká delegácia sa chovala pasívne; nechcela ublížiť Spojeným národom. Len zákrok Chile zachránil moj protest, pretože americká vláda medzitým uznala komunistický režim. Z depeše Štátneho Departmentu z 19. marca 1948 je vidno, že Spojené štáty, Anglia a Francia nemajú záujem na ostrom zásahu proti Sovietom, pretože by to nebolo v záujme Spojených národov. Tento vývoj a smutné skutočnosti uvádzam, aby aspoň čiastočne bol opravený názor na československý ľud, ako ho namaľoval Steinhardt, ale hlavne, aby sme si vzali za úkol vytvárať ovzdušie a presviedčať Američanov, a ostatný slobodný svet o tom, že sa mýli, keď súdi, že jeho záujmy sú rozdielné od záujmov československého ľudu. My musíme nájsť cestu a spoločného menovateľa k Západu. V tom smeru však náš úkol v exilu, úkol Československa a jeho ľudu, bude najťažší. Po ako 25. rokoch oddelenia od Západu, stred tohoto vývoja a boja musí byť v československých zemiach. Tieto patria duchovne, hospodársky a i citové k Západu. Toto je československý medzinárodný problém, nie český ani slovenský. Bez uznania týchto skutočností, nebude v strednej Európe kľudu, ani českej ani slovenskej slobody. Po veľkých sklamaniach a obetiach v minuloati, dnešná doba vyžaduje ďalšie obete. Nesmieme pripustiť, aby predstaviteľ veľkej mocnosti povedal, že v nás je len kverulanstvo a nezáujem o vlastnú budúcnosť, že zásah v záujme československého ľudu je neodpodstatnený, prípadne že by poškodil Spojené národy. Je nutné zdôrazňovať, že po vyriešení koloniálneho problému v Afrike a v Ázii je treba prikročiť k oslobodzovaniu sovietských kolónií. V tom smere bola v Spojených národoch vytvorená veľmi dobráka úspešná mašinéria. Teraz po Ázii a Afrike je treba ju aplikovať na Sovietský svaz. Jedným zo 112 bodov jednaní terajšieho Valného zhromaždenia Spojených národov, je aj - Význam univerzálneho uskutočnenia práva ľudstva na sebaurčenie a zachovávanie ľudských práv. K tomuto bodu jednaní okrem “leninských zásad” a učenia Sovieti hovoria aj toto: “Sovietský svaz v prevádzaní leninskej politiky uskutočňuje rozhodnutia a rezolúcie Spojených národov - mnohokrát potvrdil legitímnosť boja ľudí za slobodu. Sovietský svaz poskytol a poskytuje širokú politickú, morálnu, diplomatickú a hmotnú podporu bojovníkom za národnú slobodu, bojujúcim za oslobodenie svojich rodných zemí z cudzej nadvlády všetkými prostriedkami, počítajúc do toho ozbrojený boj.” Takýto boj schvaľujú, podporujú a financujú okrem Sovietov, tiež niektoré organizácie, cirkve a vlády. Zatiaľ ovšem sa tento boj vedie iba v zemiach, ktoré Sovieti a rad iných zemi pokladajú za neslobodné, koloniálně. Naším úkolom má byť presvedčiť svet o tom, že najväčším kolonizátorom a utlačovateľom národov a ľudských práv sú Sovieti. Potom žiadať, aby bojovníkom proti sovietskej koloniálnej moci bola poskytnutá široká politická, morálna, diplomatická ,i hmotná pomoc. Je to ťažký úkol, ale sloboda sa bez boja a obetí nezíska. Spojené národy nám k tomu dávajú legitimáciu. Náš úkol je usnadněný aj tým, že máme na programe jednaní Bezpečnostnej rady Spojených národov “Československú otázku” od roku 1948. Usilujme o to, aby Západ žiadal jej prejednanie a riešenie a aby pomohol československému ľudu všetkými prostriedkami vymáhať neod- vislosť a slobodu zo sovietského područia. (Z prejavu na Zastupiteľstvu RSČ ve Washingtonu) Z Denveru, Colorado Čs. klub v Coloradu nám zaslal dopis, který potešil: “Vážení přátelé, večer s Vašimi filmy - Seven Days to Remember a film o pohřbu Jana Palacha - měl velký úspěch. Čekali jsme tak šedesát Čechoslováků; přišlo na dvě stě lidí, přes polovinu bylo rodilých Američanů, nebo lidí jiného než čs. původu. Neopoměli jsme jim zdůraznit, že takhle vypadá sovětská “Détente” v praxi. Několik lidí se ptalo, kde by si mohli filmy vypůjčit; dali jsme jim Vaši adresu. Jeden nebo dva byli učitelé na denverských školách.” 4 - Věstník [pageend4]Události z Československa Ve znamení oslav Od měsíce srpna je Československo ve znamení oslav Slovenského národního povstání. Není budovy, kde by nebyl prapor nebo heslo. Oslava za oslavou, z Východu přijíždějící tak zvané “vlaky přátelství a družby” a účastníci těchto výprav zaberou všechny hotely, restaurace a hostince a za vzájemného se objímání s čs. pracujícím lidem skoupí kde co. V srpnu proudilo na Slovensko desetitisíce návštěníků, hlavně do Bánské Bystřice, kde koncem srpna oslavy vyvrcholily. Přijel i “host nejvzácnější - soudruh Gustav Husák”, jak píše Rudé právo. Stranickou a vládní delegaci Sovětského svazu vedl sám maršál Greěko a maršál K. Moskalenko. Oba dva prý také navštívili presidenta Ludvíka Svobodu, který je dosud v nemocnici. Ovšem, že hovořil kde kdo, Kapek, Bilák, Lenárt, Indra a ostatní, a samozřejmě také hosté. A byla chválena zásluha Sovětského svazu o úspěch Slovenského národního povstání. Pravdou však je, že Moskva dělala všemožné průtahy a nechtěla, aby československá vláda, sídlící v Londýně, měla co rozhodovat na Slovensku. Z toho důvodu též delegace, vyslaná ze Slovenska do Moskvy, tam byla v tajnosti držena celý měsíc a pak byla poslána domů se sliby, ale s prázdnýma rukama. Sověti udělali totéž, co před tím udělali Varšavě. Když varšavští občané bojovali po tři měsíce v uličkách a sklepech starého města, až Němci zlomili poslední zbytky polského odporu, pak teprve zahájila sovětská vojska proti-německou ofensivu a v oslavách konečného vítězství nebylo už zmínky, že ve Varšavě padlo 300 tisíc Poláků, protože jim Rudá armáda nepřišla na pomoc a nechala je vykrvácet. Na Slovensku za Slovenského národního povstání trvaly boje víc jak dva měsíce. Teprve po neodvratné porážce slovenských vojsk, jimž se nedostalo sovětské pomoci, počala Rudá armáda budovat bojovné hnutí. Gustav Husák vydal knihu Svědectví o Slovenském národním povstání, z níž výňatky byly uveřejněny v časopise Svět v obrazech. Samozřejmě že Dr. Husák tvrdí, že příprava povstání byla od počátku politicky i vojensky orientovaná na společný postup s SSSR. Tento směr prý vyplýval již z toho, že iniciátorem povstání a vedoucí silou byla Komunistická strana Slovenska. Důležité prý však je, že tuto orientaci přijali, ať už z jakýchkoliv důvodů a s jakýmikoli vnitřními výhradami, i nekomunističtí partneři ve Slovenské národní radě, jakož i vojenské vedení. Husák obviňuje Dr. Beneše, že neulehčil misi Šmidkeho a pplk. Feijenčíka, a že 27. srpna 1944 zaslal telegramy do Moskvy, v němž píše o panice na Slovensku, že je tam chaos, ale přesto dal rozkaz k bojovým akcím. Husák o sobě říká, že chodil v tu dobu po Slovensku a nabádal k trpělivosti, aby se vyčkalo, až se vrátí delegace z Moskvy, aby drobnými úspěchy v obcích a na okrese nebyla ohrožována obrovská možnost, kterou prý dává dohoda se Sovětským svazem. Mnozí prý se na Husáka dívali tehdy jako na váhavce, ale strana jako celek čekala na návrat delegace a na směrnice z Moskvy. Beneš prý vyhrožoval nejkomplikovanějšími poválečnými situacemi na Slovensku, bude-li se někdo snažit podnikat něco bez souhlasu Londýna. Na adresu Sovětského svazu prý řekl: “S určitostí počítáme s tím, že . . . sovětská vláda nepodnikne nic, co by se těmto smlouvám protivilo”, neboť “jiný postup by byl politicky pokládán na Západě za doklad, že naše politika s SSSR byla pochybená ...” Husák dále uvádí zprávy členů delegace K. Šmidkeho a podpluk. Feijenčíka. Nakonec Husák dodává, že Moskevský rozhlas denně povzbuzoval slovenské bojovníky v protifašistickém boji a mluvil o blížící se pomoci. I velvyslanec Fierlinger sliboval pomoc v rozhlase 31. srpna 1944, řekl že Rudá armáda vykoná vše, co bude v její moci. Německý SS generál Berger měl zlikvidoval povstání během 4 dnů. Slováci se bránili víc jak dva měsíce, ale pomoc Sovětů přesto nedošla. Samozřejmě že Husák, jako vedoucí komunistické části povstání připisuje vedoucí úlohu své straně a Sovětskému svazu i když zasvěceným i nezasvěceným mělo by být jasno, že bez armády by nebylo povstání, že to byla armáda, která vyhlásila a vedla dva měsíce organizovaný boj proti Němcům bez vydatnější pomoci jak partyzánů, tak Sovětů, tak i západních mocností. Armáda byla demokraticky orientovaná, zatím co partyzáni sloužili hlavnímu partyzánskému štábu v Kijevě, proto také spolupráce mezi těmito dvěma složkami nebyla možná a nebyla ani myslitelná. Podobnost čs. rudého a amerického tisku Je až zarážející, jak někteří američtí politikové se bjjí v prsa a obviňují sami sebe z nemorálního chování. Tak jako v Praze, tak i zde se odsuzuje vojenská vláda v Chile, která prý násilím svrhla socialistickou vládu Allendeovu, který dostal pouze přes 30 procent hlasů ve volbách, ale chystal nastolit komunismus v Chile. Není dne, aby v československém komunistickém tisku nebyla kampaň proti dnešní vojenské vládě v Chile, která prý je fašistická, mučí a trýzní komunistické předáky, a svědomi světa prý tyto lidi musí zachránit. Všechny možné organizace, odborové hnutí, dětské školky, závodní rady, spolky právníků a organizace stran zasílají protesty Rudému právu, aby lidé drženi v Chile byli propuštěni a bylo jim dovoleno odejít. Nedávno vůdce chilské vlády vyzval Sovětský svaz, aby propustili stejný počet politických vězňů a dovolil jim opustit Sovětský svaz s tím, že Chile propustí stejný počet politických vězňů a dovolí jim opustit zem. Dosud nedošla odpověď. Pomohlo by více, kdyby protesty psané do Rudého práva byly zasílány přímo do Moskvy. Rudé právo znovu o Ženevě První pondělí v září t.r. začalo vyjednávání na konferenci o bezpečnosti Evropy, a pražští komunisté se chlubí, jakých výsledků socialistické země dosáhly. Rychlý pokrok v jednáních prý umožňuje skutečnost, že řada významných otázek byla již vyřešena. Je formulováno na stopadesát částí závěrečných dokumentů. V otázkách evropské bezpečnosti, kde socialistické státy navrhly 10 základních principů, již bylo dosaženo šesti, bude však prý záležet na delegacích některých kapitalistických zemí, zda budou ochotny uznat realitu, a zda upustí od návrhů, které jsou pro socialistické země nepřijatelné proto, že směřují nikoliv k posilování evropské bezpečnosti a spolupráce, ale k získám jednostranných výhod a zasahování do vnitřních záležitostí socialistických zemí. Rudé právo má na mysli výměnu osob i ideí, na kterou komunisté nechtějí přistoupit. Americký tisk však již naznačuje, že Západ nakonec se nechá utahat, podepíše komunistům tak zvané status quo, a požadavek výměny osob a idejí bude prosazovat jen tak dalece, pokud komunisté budou ochotni na nějakou výměnu vůbec přistoupit, jako na přiklad výměnu amerických komunistů a levičáků za jim podobné z Evropy. Vyhořel Veletržní palác v Praze Ve středu 14. srpna v 9 hod. večer vypuknul požár v pražském veletržním paláci. Požárním oddílům trvalo hodinu a půl, než zahájili zdolovaní požáru, a to ještě nestačily dosáhnout silou vody do třetího poschodí, jak očití svědkové viděli. Nakonec pozvali na pomoc vodní kanón, který je na potlačování Věstník - 5 [pageend5]demonstrantů, jehož síla dokázala hasit až třetí poschodí, ale palác vyhořel úplně do základů i se vším zařízením a vystaveným zbožím. 5 tisíc tramvají do SSSR V úterý 2. září se konala v moskevském tramvajovém depu Abakovo slavnost předání pětitisícáté tramvaje, vyrobené v ČKD Tatra-Smíchov, které jsou “dle smlouvy” dodávány po posledních 15 let. Co asi dostalo Československo oplátkou - ochranu Rudou armádou? Zpráva z předsednictva Pravidelná měsíční schůze se konala v úterý večer, dne 1. října v úřadovně Rady. Omluveni bři.: Brym, Krákora, Mejzr. Předsedal br. Dr. Feijenčík, zapisoval br. Štefan Kopecký. Hlavním bodem jednání bylo prohlášení Rady, našeho stanoviska za dnešní situace “détente”. Text br. Dr. Schwarzenberga byl rozeslán členům zahraničního výboru k prostudování a až na nepatrné změny byl všemi hlasy schválen na předsednické schůzi (viz “Náš postoj”, Věstník, str. 1-2). Po schválení zápisu a finanční zprávy ses. Marie Langová podala zprávu o činnosti úřadovny. Jsou to především přípravy na oslavu 28. října a 30. výročí Slovenského povstání, která byla přeložena na neděli odpol., dne 27. října. Podala zprávu o odbočkách San Francisco, Los Angeles, Detroit, etc. V září úřadovna vysílala účty za dosud nezaplacené oznámky v programové knížce Československého dne, inkasovala za Oblastní výbor platby za oznámky, začala vysílat odbočkám seznamy členů, dle vlastní kartotéky, se žádostí, aby odbočky hlásily ústředí změny, nové adresy, atd. Byly předloženy kresby p. Košaře k poctě 150. narozenin Bedřicha Smetany, námět letošních nálepek. Schválen text ses. Vrázové pro nálepkovou akci, která bude zahájena koncem října. Předložena korespondence ses. Anny Faltusové ve Wash, a diskutováno o různých námětech. Ses. Vrázová referovala ve své zprávě o projevech senátorů a kongresníků v Congressional Record, o korespondenci ses. Faltusové s nimi, a upozornila na další zprávy o činnosti členů kongresu. Vysvětlila některé těžkosti s vydáváním Věstníku a American Bulletinu a žádala, aby se odbočky snažily získat čtenáře, jak o tom bylo jednáno na sjezdu. Odbočka Washington, D.C. která si pro svoji širokou činnost zasluhuje mimořádného uznání, zaslala ústředí násl. dopis: “Milí bratři a sestry: S radostí vám oznamujeme, že náš tradiční MAJALES skončil finančním úspěchem a že vám proto můžeme, jako každý rok, poslat příspěvek na vaši činnost. Přikládáme šek na $400.00 jako náš příspěvek na vaši výchovnou, sociální a kulturní činnost. Se srdečným pozdravem za výbor: A. Faltusová, předsedkyně Ústředí odbočce za její finanční příspěvek upřímně děkuje. Odbočka v Portland, Oregon Výbor odbočky se rozhodl změnit název odbočky na: OREGON BRANCH. Odbočka slibně rozvíjí svoji činnost. Odbočka San Francisco pokračuje v pořádání svých úspěšných krajanských besed. Besedy se těší velmi dobré návštěvě členů odbočky - i návštěvě širší krajanské veřejnosti San Francisca. Odbočka T. G. Masaryk v Los Angeles pořádala členskou schůzi 6. října 1974 ve 2:00 hod. odpoledne v Sokolovně, 300 N. Western Ave., Los Angeles. Na programu byly zprávy úředníků, přípravy oslavy 28. října a vztyčení čs. vlajky před radnicí Los Angeles, politické aktuality - po schůzi byly promítány cestopisné filmy. Z práce odbočky: Oslavy 28. října Odbočka oslaví 56. výročí založení Čs. republiky vztyčením čs. vlajky před budovou radnice L.A. v pondělí dne 28. října - a kulturním pořadem s tancem v sobotu dne 26. října 1974. O všech podrobnostech týkajících se oslav bude krajanská veřejnost včas informována,----- Dopis senátorům a kongresníkům Odbočka odeslala 47 významým americkým senátorům a kongresníkům dopis. Dosud obdržela odpověď od šesti senátorů. 25. jubileum trvání odbočky Toto jubileum oslaví odbočka příštím rokem. Je toho mnoho, co naše odbočka za čtvrt století své činnosti vykonala. Proto připravuje pro příští jubilejní rok vydání “Památníku” a obrací se na své bývalé funkcionáře, členy, širokou krajanskou veřejnost, aby podpořili tuto akci a aby odbočce laskavě zapůjčili dokumentární materiál a fotografie o práci odbočky, pokud je mají. Obracíme se na “pamětníky”, kteří byli u zrodu odbočky T. G. Masaryka, jako sestra Smead a jiní, aby nám pomohli písemně zpracovat všechny události, které se v tomto období staly a na kterých se odbočka podílela. Jakékoliv informace jsou velmi vítány. Členské příspěvky Dvouletá stagnace v práci odbočky zapříčinila, že někteří členové si odvykli platit své pravidelné příspěvky, které činí pouhých $4.00 ročně. Dosud zaplatila své členské příspěvky jedna třetina členů podle seznamu k 31. prosinci 1971. Prohlížíme-li seznamy těch, kteří již splnili své členské povinnosti, nalézáme jména čestných a obětavých lidí, kteří si velmi váží, že mohou žít v demokratické zemi a kteří pomáhají, aby takto mohly žít i jiné národy, jmenovitě náš vlastní, z kterého jsme se zrodili a který dnes žije nejen pod diktaturou komunistického proletariátu, ale ještě pod diktaturou Sovětského svazu. Ale ti, kdož do konce října t.r. nezaplatí, budou se muset rozloučit s odběrem Věstníku či Amerického buletinu, který dostávají z ústředí ČSNRA z Chicaga, poněvadž tyto publikace jsou hrazeny z té části příspěvků, které odbočka posílá ústředí. Zvláštní upomínky rozesílány nebudou, věříme, že toto oznámení postačí. Dary naší odbočce V červenci jsme obdrželi $10.00 od naší členky sestry Anny Sourkové. Velmi srdečně děkujeme. Zpráva o zájezdu Československé taneční skupiny z Owosso, Michigan Každým rokem zajíždí tato skupina, jež je součástí Masarykova sdružení, do některého státu naší krásné Ameriky. Loňského roku po úspěšných vystoupeních projevila naše mládež přání uskutečnit zájezd do východních států. Vzhledem k tomu, že i letošní rok byl 6 - Věstník [pageend6]bohatý na četná vystoupení nejen v programech našich spolků, ale i amerických organizací, bylo rozhodnuto pro zájezd do Washington, D.C., Marylandu, New Yorku a Kanady. Radostný ohlas vzbudilo pozvání ředitelství továrny Baťa v Belcamp. Ohlas našeho připravovaného zájezdu předčil všechno očekávání. Dva autobusy se 78 účastníky vyjely 17. srpna v sobotu o 7 hod. ranní z Owosso. Do Washingtonu jsme přijeli po 7 hod. večerní do hotelu Skyline Inn, a prvním příjemným překvapením pro účastníky byl pohled z oken našich pokojů, neboť byla vidět půvabně osvětlená budova Capitolu. V neděli ráno jsme jeli na National Arlington Cemetery. Zde nás očekával náš vzácný přítel br. Matěj Neuman, starosta Sokola Washington, který pro nás obstaral všechny potřebné formality a povolení k položení krásného věnce u hrobu neznámého vojína. Červenobílé karafiáty se stuhou s nápisem Československé taneční skupiny rovněž opatřil náš přítel br. Neuman. Velmi nás potěšilo, že náš příjezd byl již očekáván a dlužno popsati, jak skvěle o nás bylo postaráno. Naše autobusy nezůstaly státi na obvyklém parkovišti, ale za doprovodu eskorty odvezly nás až nahoru do blízkosti, kde se měl odbývat obřad. Sta a sta návštěvníků bylo zde již shromážděno. Když naše mládež v krásných našich národních krojích vystupovala z autobusu, přibíhali lidé k nám a fotografování nebylo konce. Měli jsme všichni radost, když jsme viděli ty stovky kameramanů a myslili jsme na to, jak daleko se dostanou obrázky československé krojované mládeže. Pietni akt řídil seržant Smith, který nám řekl, že jeho maminka se narodila v Owosso. Z Washingtonu jsme jeli do Belcampu, Md. na pozvání presidenta Baťových závodů p. Augustina Doležala. Byli jsme vřele přivítáni a po představení provedeni továrnou p. F. Novákem, J. Hesounem a J. Werbackem. Bylo pro nás zařízeno zvláštní představení v Baťových závodech. Uvedli jsme se zaměstnancům předvedením tanců a naše vystoupení bylo sledováno s velkým zájmem. Rození v Československu vzpomínali na starou vlast a Američané, kteří viděli československé kroje a tance poprvé, se obdivovali československému folklóru. Mládež ještě zazpívala písničku “Zůstaň tu s námi muziko česká”. Velkou odměnou byla pro nás slova p. ředitele Doležala: “Jak to vše máte pěkně zorganizované, jak to děláte?” Po zazpívání několika moravsko-slováckých písní jsme si pak prohlédli celou výrobu ve všech místnostech továrny. Krásná budova, čistota a uspořádání opravdu vzorné, je to jako malý Zlín. Po všech těch pěkných dojmech jsme-o 5 hod. z Belcampu odjeli s voláním na zdar! Do New Yorku jsme přijeli v 9 hod. večer do hotelu Taft. Ráno nás čekaly 2 městské autobusy k celodenní prohlídce města. Mnozí z nás zde byli poprvé. Broadway - Wall Street - Rockefeller Plaza - Čínská čtvrt - Budova Spojených národů - Empire State Building - Katedrála St. John a jiné - a ovšem na konec jízda lodí k soše Svobody! Na tyto krásné chvíle nikdo nezapomene! Průvodčí, kteří s námi jeli, upozorňovali po celou dobu na všechny zajímavosti. Po 8 hod. jsme se rozloučili s New Yorkem a jeli přes Buffalo do Kanady k Niagarským vodopádům. Odtud jsme po tříhodinovém zdržení nastoupili cestu do našeho Michiganu. Ještě malá zastávka v London a do Owosso jsme přijeli ve 4 hod. odpoledne, trochu unavení, ale s dojmy, na které se nezapomíná. Naše mládež si do života nese ty nejkrásnější vzpomínky. Celou výpravu uspořádali a vedli manželé Antonín a Štěpánka Čechovi. Chicagský národnostní bazar FOLK FAIR 2. a 3. listopadu Letošní národnostní bazar, v pořadí patnáctý, se bude konat v sobotu a v neděli, 2. a 3. listopadu na Navy Pier v Chicagu. Každoročně se jej zúčastňuje řada etnických skupin a bazar se stal pro svoji pestrou různorodost přitažlivou chicagskou událostí. Rok od roku se těší většímu zájmu, minulý rok přišlo návštěvníků přes 100,000. Bazar má čtyři části: část kulturních výstav, oddělení mezinárodního bazaru, které je odd. prodejním, mezinárodní jídelnu a umělecký program. Československá etnická skupina bude representována výstavou v odd. kulturních výstav, nad kterou jako každým rokem převzala patronát Čs. ženská národní rada v exilu, Stánkem jídelním v odd. mezinárodní jídelny, který povede Čs. národní rada, a vystoupením taneční skupiny Beseda a Klubu Domov v uměleckého programu. Klub Domov vystoupí v sobotu v 5:30 hod. odpoledne a Beseda v neděli ve 12:20 hod. v poledne. V oddělení výstav jsou vystaveny předměty svědčící o kulturních tradicích jednotlivých národností - v čs. stánku jsou vždy vystaveny vzácné výšivky, národní kroje, vázy a mísy z broušeného skla, starožitné i novodobé předměty lidového umění atd. V jídelní části bazaru bývá zastoupeno 42 národností a podáváno na sta národních jídel. Jídelní stánek ČSNRA je již znám velmi dobrými teplými pokrmy a výborným domácím pečivem. Aby čs. jídelní stánek splnil své poslání, je třeba, aby jeho stoly byly i letos zaplněny domácím pečivem, které nám na mezinárodním bazaru vydobylo tak dobrou pověst. Naše milé příznivkyně, prosíme Vás i letos o věnování domácího pečiva. Bydlíte-li v našem blízkém zdejším okolí západních čtvrtí, rádi si u Vás pečivo vyzdvihneme. Také nám je můžete přinést přímo na Navy Pier - neboje odevzdat v pátek během dne v naší úřadovně (mezi 9 a 4 hod. odp.) Telef. číslo naší úřadovny je 656-1117. Těšíme se, že se s Vámi shledáme mezi návštěvníky národnostního bazaru na Navy Pier ve dnech 2. a 3. listopadu. FOREIGN SERVICE SEEKING RECRUITS The U. S. Department of State is seeking talented men and women for career opportunities with the Foreign Service and the U.S. Information Agency. Five areas of Foreign Service. are available for applicants: administrative, consular, commercial and economic, political and cultural information. Most offices can expect a two - to - three years assignment abroad following preparatory training in Washington, D.C. As Foreign Service represents a cross section of the American public, special emphasis is placed on recruiting women and members of minority groups. Applicants must be American citizens and at least 21 years of age. Each candidate must successfully pass written, oral and medical examinations, and background investigations, and receive final certification of appointment from a register of all qualified candidates. Additional information and application forms can be obtained from: The Board of Examiners for the Foreign Service, Roslyn Station, Box 9317, Arlington, Virginia 22209. This application must be then forwarded to the Educational Testing Service in Berkeley, California, prior to the October 31 deadline. Věstník - 7 [pageend7]28. října založení Československé republiky a 30.výročí Slovenského národního povstání vzpomene Československá národní rada americká Slavností v neděli dne 27. října ve 2:30 hod. odpoledne v Havlíčkově škole, 15. ul. a Ridgeland Ave., Berwyn Zahájení: Dr. Mikuláš Ferjenčík, předseda ČSNRA Projevy: J. G. Corn, předseda Čs. národního sdružení, Toronto, Kanada Dr. Martin Kvetko, předseda Stálé konference demokratických Slováků, New York Umělecký program: Český pěvecký sbor “Lyra”, řídí prof. F. Kubina Vlastimil Dvořák, violincello Věra Rokničová, recitace Klavírní trio Vlastimila Dvořáka V £ S T N I K CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 436 Second Class Postage Paid at Chicago, Illinois HOLIDAY FOLK FAIR Chicago - Navy Pier Nov. 2nd and 3rd [pageend8]