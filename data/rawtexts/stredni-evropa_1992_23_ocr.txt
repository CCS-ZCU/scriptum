STŘEDNÍ EVROPA Revue pro středoevropskou kulturu a politiku NEBEZPEČÍ ČESKOSLOVENSKO - RUSKÉ SMLOUVY JACQUES LE RIDER FRANQOIS FEJTÖ ERIK VON KUEHNELT - LEDDIHN CTIBOR NEČAS Ročník 7. číslo 23 1992 Inst it ut pr o St ř edo Evr o psko u kul t ur u a POLITIKU [pageend1]Vy c h á z í s po d po r o u Ce n t r a l & Ea s t Eu r o pe a n Pu b l is h in g Pr o je c t (Ox f o r d ) Un io n Pa n e u r o pé e n n e In t e r n a t io n a l e A ČESKÉHO LITERÁRNÍHO FONDU STŘEDNÍ EVROPA Re v u e pr o s t ř e d o e v r o ps k o u k u l t u r u a po l it ik u Redakce: Zdeněk Ballák, Luděk Bednář, Adam Drda, Josef Forbelský, Zbyněk Hejda (zást. šéfredaktora), Rudolf Kučera (šéfredaktor), Josef Mlejnek, Bohumil Pečínka, Andrej Stankovič. Redakční rada: Viktor Blažič (Lublaň), Daniel Bútora (Bratislava), Jiří Červenka, Anna Grušová, Almis Grybauskas (Vilnius), Michal Kirsenko (Kyjev), Milan Kubeš, Imre Molnár (Budapešť), Pavel Nauman, Tomáš Pěkný, Petr Placák, Martin Posselt (Mnichov), Petr Příhoda, Petr Rezek, Marta Železná. Technická redakce a grafická úprava: Zdeněk Ballák Výkonný redaktor Luděk Bednář Sekretářka redakce: Jana Jagerová Sazba: I.S.E. Adresa redakce: Zbyněk Hejda, Hermanova 30, Praha 7, 170 00 Informace: Po - Pá, od 900 do 1200 hod., Út - Čt, 1330 - 1600 hod., na tel. 26 08 42 ISSN 0862-091 X Vydává a tiskne Institut pro středoevropskou kulturu a politiku Valdštejnské nám.7, 110 00, Praha 1. STŘEDNÍ EVROPA vychází šestkrát ročně, cena jednotlivého čísla 30 Kčs, celoroční předplatné 180 Kčs + poštovné (207 Kčs). Cena jednotlivého výtisku v zahraničí 190 Kčs, celoroční předplatné 1 140 Kčs © Institut pro středoevropskou kulturu a politiku (I.S.E.) IČO 499676. Bankovní spojení: BANK ACC: Čs. Obchodní banka a^, 0300, Na příkopě 14, 110 00, Praha 1. Nr. 3427-9711/090, korunové Č.ÚJ 608243 [pageend2]STŘEDNÍ EVROPA OBSAH SE 23/1992 3 11 17 20 26 37 47 53 59 62 73 82 92 99 Smlouva mezi Českou a Slovenskou Federatívni Republikou a Ruskou federací Komentář. Rudolf Kučera 1989 - 1992: První dějství světové revoluce. Francois Fejtö Jaká je alternativa k národnímu státu? Pierre Kende Německo, Rakousko a střední Evropa. Jacques Le Rider NAŠI NĚMCI Odsun Němců a křesťané (1945 - 1948). Staněk (dokončení) PANEVROPA Životní výročí Otty Habsburského. Milan M. Buben Kdo jsou Češi a Slováci? Erik von Kuehnelt Leddihn PORTRÉTY Stanislaw Vincenz neboli o jednom středoevropském údělu. Josef Hradec La Combe (Setkání se Stanislawem Vincenzem). Czeslaw Milosz Setkání s chasidy. Stanislaw Vincenz ČESKÁ ZEMSKÁ ŠLECHTA Colloredo - Mannsfeldové. Villani de Castelo Pilonico. Milan M. Buben ROZHOVORY Rozhovor, který Alain Besanfon poskytl Střední Evropě 23/1992 1 [pageend3]STŘEDNÍ EVROPA REAKCE • ♦ ♦ 105 Francie a střední Evropa. Josef Forbelský 111 Bratislavské paradoxy. Miroslav Bale ar MENŠINY 117 Osudy československých Cikánů za německé okupace a nadvlády. Ctibor Nečas DENACIFIKACE 130 Denacifikace (politická očista a rehabilitace ve čtyřech okupačních zónách v letech 1945 - 1949). Clemens VoUnhals, Thomas Schlemmer (dokončení) DOKUMENTY 147 Obhajovací řeč Rudolfa Berana, přednesená před Národním soudem 28. a 29. 3. 1947. (dokončení) 168 169 Poznámka závěrem. Rudolf Kučera Z archivů (tři dokumenty k osudu Rudolfa Berana) * ♦ • 174 Projekty Středoevropské nadace na rok 1992 Dáno do sazby 20. 4. 1992 2 23/1992 [pageend4]STŘEDNÍ EVROPA SMLOUVA mezi Českou a Slovenskou Federatívni Republikou a Ruskou federací o přátelských vztazích a spolupráci Česká a Slovenská Federatívni Republika a Ruská federace (dále jen "Smluvní strany"), navazujíce na tradiční vztahy přátelství mezi národy obou států, přihlížejíce ke skutečnosti, že Ruská federace je státem - pokračovatelem Svazu sovětských socialistických republik, vycházejíce z hlubokých politických a hospodářských přemčn v obou státech, v Evropě a ve světě, přesvědčeny o tom, že vzájemná úcta a spolupráce mezi oběma státy odpovídá zájmům národů Ruské federace a ČSFR a slouží upevňování míru, bezpečnosti a spolupráce v Evropě, vytvoření kvalitativně nových vztahů, založených na rovnosti, považujíce územní celistvost a neporušitelnost hranic všech států za neoddělitelnou součást nového mírového uspořádání v Evropě, řídíce se pravidly mezinárodního práva, především zásadami Charty Organizace spojených národů, a jednajíce v souladu se závazky přijatými v rámci Konference o bezpečnosti a spolupráci v Evropě, Pařížskou chartou pro novou Evropu, napomáhajíce k přeměně Evropy v kontinent míru, bezpečnosti, demokracie a blahobytu, zdůrazňujíce význam bezvýhradné úcty k lidským právům a základním svobodám a k zásadám demokracie, humanismu a právního státu, přejíce si definitivně skoncoval s totalitní minulostí, spojenou s nepřípustným použitím síly proti Československu v roce 1968 a s dalším neospravedlnitelným setrváváním sovětských vojsk na československém území, jehož materiální důsledky jsou řešeny příslušnou dohodou z 1. dubna 1992, berouce na včdomí čcskoslovensko-sovčtskou Deklaraci z 26. února 1990, navazujíce na zásady společné československo-ruské Deklarace o zásadách vzájemných vztahů a spolupráce ze 14. května 1991, [pageend5]STŘEDNÍ EVROPA dohodly se takto: Článek 1 Smluvní strany budou rozvíjet svoje vztahy jako spřátelené státy. Budou se důsledně řídit zásadami svrchované rovnosti, nepoužití síly nebo hrozby silou, neporušitelnosti hranic, územní celistvosti, mírového řešení sporů, nevméšování do vnitřních záležitostí, respektování lidských práv a základních svobod, rovnoprávnosti a práva národů na sebeurčení, plnění závazků podle mezinárodního práva v dobré víře. Budou uskutečňovat přátelskou spolupráci v duchu vzájemné úcty a porozumění, dobrého sousedství a partnerství, vzájemných hospodářských výhod. Článek 2 Smluvní strany budou bezvýhradně respektovat svrchovanost a územní celistvost druhé Smluvní strany. Článek 3 Smluvní strany se zavazují řešit všechny spory, které by mohly vzniknout mezi nimi, výlučně mírovými prostředky. Zdrží se hrozby silou nebo použití síly proti územní celistvosti a nezávislosti druhé Smluvní strany, jakož i jakéhokoliv jiného jednání neslučitelného s cíli a zásadami Charty OSN, Závěrečného aktu a dalších dokumentů Konference o bezpečnosti a spolupráci v Evropě. Článek 4 Smluvní strany potvrzují, že bezpečnost je nedílná a že jejich bezpečnost je nerozlučně spjata s bezpečností všech účastnických států Konference o bezpečnosti a spolupráci v Evropě. Budou všestranně napomáhat posilování bezpečnosti a rozvoje spolupráce v Evropě s cílem vytvořit účinný celoevropský bezpečnostní systém. Za tím účelem budou podporovat zřizování a činnost stálých institucí a orgánů Konference o bezpečnosti a spolupráci v Evropě a všemožně napomáhat vytváření jednotného celoevropského prostoru ve všech jeho dimenzích. Článek 5 Smluvní strany nepřipustí využití svého území k agresi nebo jiným násilným činům proti druhé Smluvní straně. V případě, že se jedna ze Smluvních stran stane předmětem ozbrojeného útoku, druhá Smluvní strana nebude útočníkovi poskytovat žádnou vojenskou nebo jinou 4 23/1992 [pageend6]STŘEDNÍ EVROPA pomoc ani jakoukoliv jinou podporu a bude působit k tomu, aby byl konflikt vyřešen v souladu se zásadami Charty OSN a dokumentů Konference o bezpečnosti a spolupráci v Evropě. Tyto závazky se nedotýkají práv a závazků Smluvních stran vyplývajících z Charty OSN. Článek 6 Smluvní strany budou pořádat pravidelné konzultace na různých úrovních s cílem zabezpečit další rozvoj a prohloubení svých dvoustranných vztahů a výměny názorů na mezinárodní otázky. Setkání na nejvyšší úrovní se uskuteční podle potřeby a účelnosti, nejméně jednou ročně. Ministři zahraničních věcí budou pořádat pravidelné konzultace o otázkách společného zájmu. Předpokládají se pravidelná setkání vedoucích představitelů ostatních ministerstev a vládních úřadů obou Smluvních stran. Článek 7 Konzultace se bezodkladně uskuteční na žádost jedné ze Smluvních stran, která má za to, že by mohly být ohroženy její bezpečnostní zájmy. Obě Smluvní strany budou usilovat o dosažení shody o opatřeních vhodných k překonání vzniklé situace. Dojde-li podle názoru jedné ze Smluvních stran k ohrožení míru nebo vzniku mezinárodního napětí, budou se vzájemně informovat o možných způsobech urovnání sporu a stabilizaci situace. Článek 8 Smluvní strany budou aktivně napomáhat procesu chemického, bakteriologického, jaderného, tak i konvenčního odzbrojení, dalšímu snižování ozbrojených sil a výzbroje v Evropě, posílení opatření důvěry a bezpečnosti na dvoustranném a mnohostranném základě, jakož i zřizování stálých struktur celoevropské bezpečnosti. Budou přispívat k tomu, aby byly cestou závazných a účinně kontrolovatelných dohod sníženy stavy ozbrojených sil a výzbroje na úroveň dostatečnou pouze pro obranu. 23/1992 5 [pageend7]STŘEDNÍ EVROPA Smluvní strany budou spolupracovat v zájmu prohloubení důvěry a bezpečnosti a za tím účelem budou rozvíjet vzájemně výhodnou spolupráci a kontakty ve vojenské oblasti. Článek 9 Smluvní strany budou prohlubovat svou spolupráci v rámci mezinárodních organizací a institucí, zejména evropských. Budou si navzájem podle možností pomáhat při rozvíjení spolupráce s mezinárodními organizacemi a institucemi, jejichž je jedna ze Smluvních stran členem. Článek 10 Smluvní strany budou vytvářet co nejpříznivější podmínky pro přímé styky a spolupráci na úrovni republik, autonomních oblastí, regionů, měst a obcí ve všech otázkách náležejících do jejich kompetence. Zvláštní pozornost budou věnovat rozšíření styků mezi parlamenty. Smluvní strany budou napomáhat rozvoji styků mezi lidmi, politickými stranami a hnutími, odbory, církvemi, náboženskými, sportovními, turistickými a jinými svazy a spolky. Výměna mládeže bude požívat všestranné podpory obou Smluvních stran. Smluvní strany budou podporovat úsilí směřující k hlubšímu vzájemnému poznání a porozumění a k překonávání rozličných předsudků. Článek 11 Smluvní strany se budou podle svých možností podílet na vytváření a udržování příznivých podmínek pro hospodářský a sociální rozvoj v Evropě. Budou společně i jednotlivě čelit novému rozdělení Evropy. Článek 12 Smluvní strany budou napomáhat rozvíjení vzájemně výhodné hospodářské a obchodní spolupráce. Smluvní strany budou v souladu se svým právním řádem a mezinárodními smlouvami, jejichž jsou stranami, vytvářet příznivé ekonomické, finanční a právní podmínky pro podnikatelskou a jinou hospodářskou činnost včetně vzájemné podpory a ochrany investic a nebudou ve vzájemné hospodářské spolupráci přijímat diskriminační opatření. 6 23/1992 [pageend8]STŘEDNÍ EVROPA Článek 13 Smluvní strany budou napomáhat vytváření patřičných podmínek pro účinnou spolupráci v oblasti základní a aplikované védy, moderní techniky a technologie. Článek 14 Smluvní strany budou spolupracovat v oblasti dopravy a dalších komunikačních systémů, včetné zlepšení tranzitního spojem. Budou rozvíjet spolupráci v oblasti počítačového zpracování dat, jakož i rozšiřovat, zlepšovat a slaďovat telekomunikační spojení a poštovní službu. Článek 15 Smluvní strany budou rozšiřovat spolupráci v oblasti ochrany a zlepšení stavu životního prostředí, předcházení dálkového znečišťování, racionálního a úsporného využívání přírodních zdrojů, rozšiřování ekologicky čistých výrob a provádéní vysoce účinných opatření k ochraně a obnově přírody. Budou usilovat o rozvíjení koordinovaných strategií mezinárodní a regionální ochrany životního prostředí, která si klade za cíl trvale udržitelný rozvoj v celé Evropě. Článek 16 Smluvní strany si budou poskytovat pomoc při předcházení katastrofám a při odstraňování následků živelných pohrom a závažných nehod. Článek 17 Smluvní strany přijmou nezbytná opatření k posílení spolupráce v oblasti energetiky s využitím úsporných technologií. Článek 18 Smluvní strany budou rozvíjet spolupráci v oblasti školství, kultury a umění. Vycházejíce z tradic kulturních styků zabezpečí svým občanům široký přístup ke kulturním hodnotám druhé Smluvní strany a budou podporovat odpovídající státní, občanské a idividuální iniciativy. Budou všestranně napomáhat rozšiřování vyměň mezi tvůrčími kolektivy, kulturními činiteli, odborníky, kulturními a vzdělávacími institucemi jak na státní, tak i na regionální a místní úrovni. Budou podporovat výuku jazyků druhé Smluvní strany, včetně studia na školách a vysokých školách. 23/1992 7 [pageend9]STŘEDNÍ EVROPA Budou podporovat spolupráci mezi školami všech druhů a stupů a vědeckovýzkumnými ústavy, a to jak prostřednictvím výměny žáků, studentů, učitelů a vědeckých pracovníků, tak i prostřednictvím společných akcí a projektů. Každá Smluvní strana bude na svém území poskytovat podporu činnosti kulturních a informačních středisek druhé Smluvní strany a zabezpečovat k tomu nezbytné organizační a právní podmínky. Smluvní strany v souladu se svými právními předpisy usnadní přístup k archivům, knihovnám, vědeckým ústavům a podobným zařízením. Článek 19 Smluvní strany budou spolupůsobit při ochraně a studiu kulturního a uměleckého dědictví svých zemí, včetně ochrany historických a kulturních památek. Článek 20 Smluvní strany budou napomáhat rozvoji spolupráce a výměn v oblasti informací a podporovat kontakty mezi organizacemi a představiteli hromadných sdělovacích prostředků. Článek 21 Smluvní strany budou rozvíjet všestrannou spolupráci ve zdravotnictví, zejména při ochraně proti přenosným a jiným chorobám. Budou usilovat o co nejužší spolupráci v oblasti sociálního zabezpečení. Článek 22 Každá Smluvní strana bude na svém území zajišťovat péči o vojenské hroby a vojenské památníky druhé Smluvní strany, jejich udržování a přístup k nim. Budou rovněž spolupracovat při zjišťování a udržování pohřebišť občanů druhé Smluvní strany, výměně informací o osudu zemřelých a nezvěstných na svém území. Článek 23 Smluvní strany budou spolupracovat při potlačování zločinnosti, zejména organizované zločinnosti, terorismu, nezákonného obchodu s narkotiky, činů proti bezpečnosti leteckého provozu, braní rukojmích, pašování zboží včetně přepravování přes hranice, v rozporu s platnými předpisy, zbraní, uměleckých předmětů a rovněž předmětů majících kulturní a historickou hodnotu. [pageend10]STŘEDNÍ EVROPA Smluvní strany budou spolupracovat v otázkách vzájemné právní pomoci ve věcech občanských, rodinných a trestních. Článek 24 Smluvní strany budou v souladu se závazky přijatými v Dokumentu kodaňského zasedání Konference o lidské dimenzi, Konference o bezpečnosti a spolupráci v Evropě z 29. června 1990 a dalších mezinárodních dokumentů podporovat účast národnostních a etnických menšin na životé společnosti a vytvářet příznivé podmínky pro rozvíjení jejich etnické, kulturní, jazykové a náboženské svébytnosti. Článek 25 Státní občané jedné Smluvní strany nacházející se nebo žijící na území druhé Smluvní strany mohou v plném rozsahu užívat svých práv a základních svobod vyplývajících ze Všeobecné deklarace lidských práv, právního řádu a mezinárodních smluv, jimiž je Smluvní strana, na jejímž území se nacházejí nebo žijí, vázána. Článek 26 Smluvní strany potvrzují, že zůstávají v platnosti smlouvy a dohody uzavřené mezi Českou a Slovenskou Federatívni Republikou a Svazem sovětských socialistických republik. Smluvní strany se dohodnou, které z těchto smluv a dohod pozbyly nebo pozbudou platnosti. Článek 27 Tato smlouva není namířena proti nikomu. Nedotýká se práv a závazků vyplývajících z platných dvoustranných a mnohostranných smluv a dohod, jimiž jsou Smluvní strany vázány ve vztahu k jiným státům. Článek 28 Tato smlouva podléhá ratifikaci a vstoupí v platnost dnem výměny ratifikačních listin. Současné s tím bude ukončena platnost Smlouvy o přátelství, spolupráci a vzájemné pomoci mezi Československou socialistickou republikou a Svazem sovětských socialistických republik ze dne 6. května 1970. Tato smlouva se uzavírá na dobu 10 let, poté se bude její platnost prodlužovat vždy na následující pětileté období, pokud ji jedna ze Smluvních stran nevypoví písemné nejméně jeden rok před uplynutím příslušného období platnosti. 23/1992 9 [pageend11]STŘEDNÍ EVROPA Článek 29 Tato Smlouva bude předložena sekretariátu Organizace spojených národů k registraci podle článku 102 Charty OSN. Dáno v dne ve dvou vyhotoveních, každé v jazyce českém a ruském, přičemž obé znění mají stejnou platnost. Za Českou a Slovenskou Federatívni Republiku Václav Havel Za Ruskou federaci Boris Jelcin ♦ ♦ * 10 23/1992 [pageend12]STŘEDNÍ EVROPA KOMENTÁŘ Posledního březnového dne tohoto roku se v Kremlu shromáždili zástupci neruských republik, aby spolu s ruským prezidentem B. Jelcincm podepsali smlouvu o Ruské federaci. Má to být útvar, v némž se zachová zbytek někdejšího obrovského imperiálního panství Rusů. Jeho další osud však není nikterak jistý, protože dnes v bývalém Sovětském svazu vládnou všude nacionálni bolševici a ti se udržují u moci mimo jiné proto, že praktikují politiku směřující k vytváření národních států. Ostatně Ruská federace se dále udržuje jen proto, že ve smlouvě je zakotvena možnost pro každého jejího člena zavést vlastní zákony a ústavu a podílet se samostatně na zahraničním obchodě. Dvě velké oblasti, osídlené převážně muslimy, zatím ke smlouvě nepřistoupily: Čečensko-Ingušská republika na Kavkaze pod vedením bývalého generála Dudajeva a Tatarstán, v němž žijí volžští Tataři. Šedesát jedna procent voličů v Tatarstánu, včetně mnoha Rusů, se nedávno vyslovilo pro to, aby se jejich země stala "suverénním státem a subjektem mezinárodního práva". Tatarský prezident se sice nechce úplně oddělit od Ruska, ale chce rozhodovat o vlastních surovinových zdrojích a být konečným příjemcem daní. Totéž chce v podstatě sousední Baškortostan, který sice přistoupil k Ruské federaci, ale jen za té podmínky, že bude mít zvláštní práva v daňové politice, zahraničním obchodě a ve využívání surovinových zdrojů. Zdá se, že se Tataři, Baškirci a další národy postarají o to, aby proces rozpadu Ruska dále pokračoval. Na řadě je také Sibiř a další oblasti - podle několika prognóz se Rusko rozpadne v budoucnu na zhruba dvanáct hospodářsky soběstačných celků, jednotlivých států, které budou hledat postupně své vlastní nové politické a ekonomické vazby. A nyní si představme, že se našel stát, který velmi rychle uzavřel s tímto Ruskem smlouvu o přátelství a spolupráci, v níž se mimo jiné zavázal, že bude bezvýhradně respektovat svrchovanost a celistvost této federace. Jakou hodnotu mají takové závazky? Že se Rusko zavázalo respektovat svrchovanost a územní celistvost našeho státu? A co když se po červnových volbách náš stát rozpadne ještě dřív než Rusko? Důležité je také to, že my dnes nemáme s Ruskem žádné společné hranice, že nejsme sousedy a tudíž vzájemné závazky o respektování stávajících hranic bychom měli uzavřít především s těmi státy, s nimiž skutečně sousedíme a kde existuje celá řada problémů. Možná, že důvodem uzavření této smlouvy byla obava, abychom měli stále zajištěny dodávky životně důležitých surovin, především nafty, zemního plynu a železné rudy. Jak dlouho však budou ještě tyto zdroje pod kontrolou Ruska? Především však: tyto záležitosti se řeší obchodními a hospodářskými dohodami a není k nim potřeba politické smlouvy o přátelství. Například Japonsko, které životně nutně potřebuje arabskou naftu, neuzavírá proto s jednotlivými arabskými státy smlouvy o přátelských vztazích. Smlouva s Ruskem má podle mého názoru především politický význam, přičemž tento význam má pouze pro kryptokomunistické nebo spíše bolševické síly u nás. Náš stát a naše národy 23/1992 11 [pageend13]STŘEDNÍ EVROPA nepotřebují zahraničně-politické smlouvy, které nás strhávají do nebezpečných a chaotických pomčrů v rozpadávajícím se impériu a poutají nás k jednomu z nástupnických států , který bojuje o přežití. Není pravda, jak se praví v preambuli smlouvy, že "Ruská federace je státem - pokračovatelem Svazu sovětských socialistických republik". Termín stát - pokračovatel mezinárodní právo nezná, je to novotvar, pravděpodobně Jelcinův vynález. Rusko je ve skutečnosti pouze nástupnickým státem, tj. státem, jenž má s někdejším státním útvarem společnou pouze část území. Rusko není pokračovatelem ve státoprávní existenci SSSR, je novým subjektem mezinárodního práva a toto je, jak jsem již napsal v předchozím Komentáři (č. 22 SE), v jistém ohledu jeho největší slabinou, kterou by měly všechny evropské státy náležitě diplomaticky využít. V našem případě se tak nestalo. ♦ ♦ * V úvodu smlouvy se praví, že smluvní strany navazují na "tradiční vztahy přátelství’. Tato věta je podle mého soudu také nepravdivá. Rusko stálo vždy na třech základech: samoděržaví, pravoslaví, národnosti. Podle Masaryka (Rusko a Evropa) to byla jeho státní doktrína, "alfa i omega oficiální moudrosti státní'. Vývoj obou národů, Českého a ruského, probíhal zcela odlišně, na jiných základech a jinými směry. Ruský národní cit se podle Masaryka vyvíjel bez ohledu na Slovany a přímo proti nim. Panslavismus, který se postupně začal v Rusku objevovat, narazil zde na oficiální odpor a pronásledování. Je známo, že například car Mikuláš se vyslovil energicky proti panslavismu, spojení mezi Slovany by prý vedlo k "záhubě Ruska". V roce 1847 byl pronásledován Cyrilo-metodějský spolek, a list o pravém ruském programu, vydaný tehdy ministrem vyučování, staví jej výslovně proti "slovanství, existujícímu jen ve fantazii" a do Ruska prý dovezenému z Čech. Pokud pak někdo přece jen i nadále trpěl záchvaty panslavismu, byl to již pouze panrusismus a myšleno tím bylo pouze spojení pravoslavných Slovanů, např. Bulharů nebo Srbů, pod ruskou patronací. Západní Slované zůstávali v očích Moskvy nepřáteli. Na druhé straně si byli političtí představitelé těchto Slovanů vždy jasně vědomi obrovského nebezpečí, které Evropě z Ruska hrozí a stáli proto na straně Rakouska. F. Palac- ký roku 1872 napsal v doslovu k Radhoštu, že univerzální monarchie ruská by znamenala "neštěstí bez konce a míry", "násilné přemožení, dokonalé porobení a zotročení celé vzdělané Evropy, potlačení a udušení všech svobodných a ušlechtilých myšlének i snah v pokolení lidském". Palacký měl přesný odhad mimo jiné také proto, že na rozdíl od většiny tehdejších i dnešních politiků měl hluboké historické vzdělání a jasný mravní přístup. Neztratil "historickou paměť" jako autoři dnešní rusko-československé smlouvy. Věděl, že oficiální názor Moskvy byl, slovy Kašcleva, "bez pravoslaví je ruská národnost pro kozla". Věděl, že pouze spojení liberálních a katolických Slovanů může být hrází proti výbojnému ruskému imperialismu, který se naštěstí pro Evropu dosti dlouho převážně orientoval na dobytí asijských prostor a asijských národů. Rusko se sice dostalo do Evropy již v době napoleonských válek, ale jeho převážně panasijský program byl vystřídán až v druhé polovině třicátých let dvacátého století programem postupného dobytí Evropy, který se dovršil po druhé světové válce. Tehdy začalo Rusko ovládat téměř polovinu Evropy a sahalo i po světovém mocenském monopolu. Zde však narazilo 12 23/1992 [pageend14]STŘEDNÍ EVROPA na USA a soupeření s nimi prohrálo na konci osmdesátých let, což mělo za následek i ztrátu evropského panství. Současné zhroucení ruského impéria prokázalo neschopnost Rusu dlouhodobé hrát globální velmocenskou roli a můžeme nyní čekat, že především dosud porobené a zotročené asijské národy nebudou asi znát kompromisy na cestě za svým osvobozením. Bude hodně záležet na světovém společenství, zda další nevyhnutelný vývoj proběhne v mezinárodně přijatelné podobě, tj. především bez větších katastrof a krveprolití. Malé evropské státy, jako je Československo, by měly mít především starost o to, jak se vyrovnat s možnými migračními vlnami, s případným stěhováním národů. Jiné úkoly bude mít před sebou Evropské společenství jakožto hospodářsky a v budoucnu i vojensky silná mocnost, neboť především toto Společenství může výrazně a podstatně ovlivnit další vývoj na území bývalého Sovětského svazu. Na naši adresu bych chtěl vyslovit prosbu, abychom si nepletli svou geografickou polohu a především neměli iluze o svém politickém a hospodářském významu. Náš stát potřebuje především potvrzení a posílení své evropské identity a sounáležitosti a upevnění vazeb se západními demokratickými státy nebo s našimi přímými sousedy, s nimiž máme konfliktní vztahy, které potřebujeme urovnat a zlepšit. Řeči o nějakém tradičním přátelství národů obou států nemají vůbec žádný smysl, neodpovídají žádné historické realitě a navíc jsou pro nás nebezpečné. Moderní idea Evropy totiž vznikla podle mého názoru ve dvacátém století na základě určité historické zkušenosti a to zkušenosti s totalitarismem v obou jeho podobách, nacistické a bolševické. Oba tyto totalitní systémy představovaly pro Evropu historicky nejvážnější ohrožení, jaké kdy v jejích dějinách existovalo. Znamenaly přímou negaci základů, na nichž Evropa po staletí stála a bez nichž by se změnila v kontinent duchovně, kulturně a civilizačně mrtvý. Po druhé světové válce, kdy byl jeden totalitní systém poražen a druhý se stal spoluvítězem, se proto rychle znovuoživila idea hospodářského a politického sjednocení Evropy, které jediné mohlo, s vojenskou pomocí USA, zabránit další expanzi bolševismu do Evropy. Ministr Dienstbier si asi neuvědomuje, že západní Evropa žila celých čtyřicet pět let ve strachu z Ruska, z ruského bolševismu, a že tento strach i nadále trvá. Současná i budoucí pomoc Rusku neprobíhá rozhodně na základě "tradičních vztahů přátelství”, ale vychází z realistického názoru, že je především nutno zabránit dalším katastrofám. Jestliže my chceme pomáhat Rusku z důvodů, které jsou uvedeny ve smlouvě, pak se jen zesměšňujeme před celým světem. Osobně považuji za "vrchol" netaktnosti naší zahraniční politiky vůči Západu článek 11 dotyčné smlouvy. Praví se v něm, že obě smluvní strany budou "společně i jednotlivě čelit novému rozdělení Evropy". Vzbuzuje se tím zcela falešný dojem, že v Evropě existují nějaké síly, které ji chtějí znovu rozdělit, znovu spustit železnou oponu, a protože se zde domlouvají dva státy střední a východní Evropy, ČSFR a Rusko, pak ten nepřítel může být jen na Západě, ano, smlouva má nepochybně na mysli západní demokratické státy. To je neobyčejná drzost, která neguje skutečnost, že to byly právě hlavní západní mocnosti, které po desetiletích nesmírného zápasu s ruským impériem ho donutily strhnout železnou oponu a vrátit svobodu národům střední a východní Evropy. Západ obětoval mnoho pro dosažení tohoto cíle - že nyní učiní takový šílený krok, kterým by odepsal všechno dosažené, se může domnívat pouze bolševik, který stále ještě vidí v západním politicko- 23/1992 13 [pageend15]STŘEDNÍ EVROPA -hospodářském systému svého nepřítele. Smlouva, o níž je tu řeč, je vlastně jedním velkým dokladem o diskontinuitě mezi první Československou republikou, republikou Masarykovou, a republikou po 17. listopadu 1989. Československá republika vznikla totiž výslovné jako hráz proti bolševismu, jako stát, který bude chránit Evropu před expanzí z Východu. Kdežto polistopadová republika, byt’ s novými demokratickými institucemi, je ve skutečnosti pokračováním poválečného prosovět- ského Československa, je kontinuitní vůči bolševickému systému, a proto po dvou letech své existence již znovu uzavírá novou, svým duchem opět bolševickou smlouvu s napůl totalitním Ruskem. Existuje několik paralel a souvislostí mezi československo-sovětskou smlouvou z roku 1943 a československo-ruskou smlouvou z roku 1992. Sovětský svaz byl vždy zásadním odpůrcem jakékoli spolupráce mezi národy a státy střední Evropy a činil vše proto, aby této spolupráci zabránil. Byl ochoten připustit pouze jednotlivé menší státní útvary, vzájemně izolované a spojené s Moskvou bilaterálními svazky. Jakákoli pevnější státoprávní sdružení nebo "federalizační unie" ve střední Evropě byly pro něj nebezpečné. Proto jsme se museli za druhé světové války vzdát plánu na československo-polskou konfederaci a byli jsme donuceni zradit polské demokraty. Naše podlézání Moskvě pod heslem "nemít nikdy proti sobě Rusko" odpudilo pak doslova celý demokratický svět. Přední československý politik H. Ripka byl schopen dokonce v Anglii v červenci 1943 prohlásit: "Sovětský režim (...) se definitivně rozešel s tradicí carského imperialismu, který usiloval o nadvládu ruského samoděržaví nad druhými národy a to jak v Rusku samotném, tak i v Polsku a na Balkáně. Jestliže se nyní sovětská politika vyslovuje pro respektování nezávislosti a rovnoprávnosti ostatních národů, jenom ten, kdo nerozumí nebo nechce rozumět vývoji Ruska od Říjnové revoluce a jejímu smyslu, může v takových prohlášeních spatřovati toliko neupřímné taktické manévry. (...)" (cit. z článku T. Broda, Československo a Sovětský svaz v letech 1939 - 1945, SE č. 19, str. 32) V roce 1943 jsme byli iniciativní a přes varování západních států, především Anglie, jsme spěchali s uzavřením smlouvy a ochotně poprávali sluchu Stalinovým emisarům, kteří vypravovali o zásadních změnách v Moskvě. Beneš byl spokojen. "Vládne-li v Kremlu opravdu tak moderní a tolerantní garnitura, jak se právě dozvěděl, pak půjde i tam vše hladce, pak jeho linie oslaví vítězství a všichni nevěřící Tomášové se skloní před jeho politickou prozíravostí a důvtipem." (cit. T. Brod, SE č. 20, str. 21). Dne 12. prosince 1943 pak byla podepsána smlouva o přátelství, vzájemné pomoci a spolupráci. Během rozhovoru v Moskvě se Beneš a Stalin shodli na několika důležitých názorech, např., že - jak to řekl Molotov: "politicky jsou Francouzi shnilí a prokázali svou slabost jako rasa", nebo, - jak to řekl Beneš: "v celku se vůbec nedomnívám, že by (polská - pozn. R.K.) londýnská vláda byla schopna řešit zásadní problémy nového Polska a vztahů s vámi". Smlouva z roku 1943 a rozhovory, které se tehdy vedly v Moskvě se dají shrnout do jednoho bodu - šlo o zradu západních demokracií a o závažný příklon k totalitnímu východu. Od té doby měl Západ o podstatě naší zahraniční politiky jasno a důsledky tohoto poznání jsme později pocítili velice bolestně. Beneš přijel do SSSR ještě v roce 1945 a možná, že mnohé věci viděl již jinak, ale jeho neschopnost přiznávat včas omyly a neúspěchy způsobila, že to byl jen další krok k politické tragédii pro Československo - domníval se totiž stále, že pouze dohodou, byť 14 23/1992 [pageend16]STŘEDNÍ EVROPA jakoukoli, se Sovětským svazem zachrání pro Československo alespoň elementární svobody a demokracii. Situace v roce 1992 je podstatně jiná, ale určité iluze o východní mocnosti stále zůstávají. Projevují se např. v tvrzení poradce současného prezidenta V. Havla, že dnešní smlouvou podporujeme demokratický vývoj v Rusku, že je to pomoc přátelům, ruským demokratům. Rád bych věděl, kdo by měl dnes tu odvahu říci, kdo je v současném Rusku demokratem. Také na jaře 1945 byla v Moskvě svěží demokratická nálada. Stalin měl přípitek a mluvil kriticky o staré slovanské politice: "My, bolševici, nebo chcete-li komunisté, máme jinou představu o slovanství. Přejeme si, aby se všichni spojili, ať malí či velcí, aby však každý národ si zachoval svou nezávislost a upravil své vnitřní záležitosti podle vlastní ideologie a tradic, dobrých či špatných. (...) Mohu vás ujistit, že nikdy nebudeme intervenovat do vnitřních záležitostí svých spojenců. Takový je leninský neoslavismus, jehož stoupenci jsme my, komunisté - bolševici." (cit. z článku T. Broda, SE č. 21, str. 45) Ano, "přátelé" si přece musí pomáhat a nesmí přitom brát žádné ohledy na určité histprické "nahodilosti", jako je totalitarismus, gulagy, milióny mrtvých či statisíce zničených životů. Demokraté musí vidět dál, do budoucnosti a navíc je docela pravděpodobné, že za pár let už nikdo nebude ani věřit, že někdy byly gulagy nebo holocaust. Smlouva z roku 1943 byla počátkem nové tradice, pro niž byla a je příznačná charakteristika, kterou tehdy vypracovali komunisté: "Vyjadřujíc neskonalou vděčnost českého a slovenského národa k Sovětskému svazu bude vláda pokládat za neochvějnou vůdčí linii československé zahraniční politiky nejtěsnější spojenectví s vítěznou slovanskou mocností na východě. Smlouva československo-sovětská z 12. prosince 1943 o vzájemné pomoci, přátelství a vzájemné spolupráci bude určovat pro veškerou budoucnost zahraničně - politickou pozici našeho státu." (cit. z článku T. Broda, SE č. 21, str. 49) Je smutné, že měli pravdu: také dnešní smlouva se široce rozepisuje o různých formách praktické spolupráce s východní mocností ve všech oblastech. Sama dikce smlouvy přitom prozrazuje, že nejde o smlouvu dvou nových demokratických států, ale o smlouvu, která tkví ve výše uvedené tradici. Při porovnání této smlouvy se smlouvou československo-němec- kou, která byla nedávno podepsána, znovuožívá také teze někdejšího komunistického ideologa V. Kopeckého, že "naše orientace na Východ bude jednoznačná". S německým státem, který provedl důslednou denacifikaci a vládne v něm již přes 40 let demokratický právní systém, máme polovičatou smlouvu, napadanou navíc veřejně téměř celým levicovým politickým spektrem. S napůl totalitním státem, který svou strašlivou minulost nepřekonal téměř v ničem, nebo jen velmi málo, uzavíráme naopak přátelskou a takřka vřelou smlouvu, o níž navíc téměř nikdo nediskutuje. Znamená to tedy, že se po dvouleté přestávce a mnoha verbálních cvičeních na téma "návrat do Evropy" znovu orientujeme na Východ? Uvědomují si naši politikové, že tím dáváme Západu vážný signál? Zpět k vlastnímu obsahu smlouvy. Slova o tradičních vztazích přátelství se tedy podle mého názoru nevztahují na národy, ale na bolševiky obou národů. Ti spolu vždy dobře spolupracovali a velice často byla tato jejich spolupráce namířena proti samotné existenci naší republiky. Tak například to byli českoslovenští komunisté, kteří za první republiky, řízeni sovětskými komunisty, napadali její státní zřízení a podporovali provokativně autonomistické požadavky sudetských Němců pod 23/1992 15 [pageend17]STŘEDNÍ EVROPA heslem, že všechny národnosti mají právo na sebeurčení až k odtržení ze státního svazku. Nebo se mýlím a autoři smlouvy mají přátelskými vztahy obou národů na mysli pomoc, kterou poskytovala naše první republika a její občané ruským občanům (tzv. "bílým"), kteří prchali před rudým terorem z Ruska? Nebo mají na mysli ten fakt, že Prahu pomáhala osvobodit v roce 1945 vojska generála Vlasova? Pokud však mají autoři smlouvy na mysli vděčnost našich národů vítězným mocnostem druhé světové války, tj. také Sovětskému svazu, pak tuto vděčnost nelze ovšem vykládat jako tradiční vztahy přátelství. Na tuto vděčnost jsme kruté doplatili, neboť byla zneužita k více než čtyřicetileté faktické okupaci sovětským systémem. Tím se dostáváme k nejproblematičtějšímu bodu zmíněné smlouvy, který spočívá v následujícím odstavci preambule: "(ČSFR a RF,) přejíce si definitivně skoncovat s totalitní minulostí, spojenou s nepřípustným použitím síly proti Československu v roce 1968 a s dalším neospravedlnitelným setrváváním sovětských vojsk na československém území (...)". Vázat celou totalitní minulost pouze na události roku 1968 a jejich důsledky je podle mého názoru takovou historickou nehorázností, která nemá obdoby. Vždyť přece všichni víme, že to byl sovětský totalitní systém, který již od konce války zasahoval do vnitřních záležitostí našeho státu, potlačoval demokratický vývoj, až jej prostřednictvím domácích bolševiků úplně zlikvidoval. Bolševický teror, který byl poté u nás rozpoután, znamenal faktickou likvidaci státní suverenity, likvidaci intelektuálních a morálních špiček národa, devastaci vyspělé Československé ekonomiky a v konečných důsledcích i celého národního bohatství. Totalitní systém u nás vznikl pod přímým řízením ruského komunismu a jeho zločiny se datují od konce druhé světové války. Rok 1968 byl jen jednou etapou, jedním článkem této totalitní minulosti, kterou nyní naléhavě potřebujeme překonat, tj. celou ji pravdivě zhodnotit a zločiny potrestat. Tvrzení, že totalitní minulost začíná "nepřípustným použitím síly" (proč neříci, že šlo o okupaci) v roce 1968, je svědectvím komunistického opovržení většinou obětí totalitarismu uplynulých více než čtyřiceti let. Podle mého názoru je to pokus o falšování dějin ze strany tzv. osmašedesátníků, který dokládá jejich neschopnost pravdivé sebereflexe. Tito lidé vyžadují spravedlnost pouze pro sebe a ostatním ji odpírají. Pokud vím, nikdo u nás nechápe překonání totalitní minulosti jako zúčtování se všemi komunisty, bývalými či současnými, nýbrž pouze s těmi, kteří zločinný systém aktivně budovali a řídili ve všech jeho fázích. Jde o to, že ze systému neospravedlnitelncho bezpráví, který u nás vládnul, nelze jednoduše, kontinuálně přejít do právního státu, že celý tento složitý historický proces nelze odbýt přijetím listiny lidských práv a svobod. Všichni ti bývalí a současní komunisté, kteří však chtějí falšovat minulost a upřít větší části národa právo na spravedlnost a překonání minulosti, by si měli uvědomit, že jsou to oni, kteří destabilizují společnost a vyvolávají další konflikty. A jedním ze zdrojů takových konfliktů může být i nová československo-ruská smlouva. Domnívám se proto, že parlament by neměl tuto smlouvu ratifikovat. Rudolf Kučera 20. 4. 1992 16 23/1992 [pageend18]STŘEDNÍ EVROPA 1989-1992: PRVNÍ DĚJSTVÍ SVĚTOVÉ REVOLUCE Francois Fejtö Západnímu mínění začíná pozvolna docházet, že jsme vstoupili do nové, revoluční fáze naší civilizace, do období revize všech hodnot a institucí, do revolučního období, jež prorokoval Marx i Nietzsche. Liší-li se revoluce, jichž jsme nyní svědky, zásadně od toho, co předpovídali proroci katastrof, mají přece jen s velkými revolucemi jedno společné: ve chvíli, kdy propukají, dosahují takové vlastní dynamiky, že je už nelze zadržet, a požírají své děti i své otce. Omezíme-li se pouze na revoluce ve dvacátém století, první ruská revoluce pozřela Kerenského a menševiky, druhá, současná revoluce už stačila pozřít Gorbačova. Umírnění komunističtí reformátoři byli odsunuti na okraj i v ostatních komunistických zemích a jejich bezprostřední nástupci budou pravděpodobně rovněž odsunuti. Počínaje rokem 1989, kdy všechno vření započalo, se dějiny zrychlily do té míry, že komentáře o situaci napsané koncem týdne byly na počátku týdne následujícího díky nepředvídatelným událostem zastaralé. Při pokusech psát možné scénáře budoucnosti je proto třeba být velice opatrný. Budeme hovořit především o západní Evropě, o Evropském společenství. Konference v Maastrichtu učinila krok vpřed směrem k jednotnému monetárnímu systému, ne však k jednotě politické a vojenské. Bude vůbec někdy dosaženo nadnárodní úrovně, uskuteční se evropská federace? Překážkou nejsou jenom Britové. Znovusjed- nocení Německa a rozpad Sovětského svazu vytvořily totiž novou situaci, jež činí řešení problémů vyvstávajících v souvislosti s posílením a (nebo) rozšířením Společenství mnohem naléhavější a zároveň mnohem obtížnější. Počátky Společenství jsou spjaté s francouzsko-německým smířením. Pevnost francouzsko-německého spojení v té podobě, v jaké je prosazovali de Gaulle a Adenauer, vycházela z podmínek, jež dnes přestaly platit. Za prvé, hospodářskou a finanční moc Spolkové republiky vyrovnávala síla jaderných zbraní, jež výlučně vlastnila Francie. Za druhé, expanzivní potenciál Německa byl omezen mocí Sovětského svazu, jenž kontroloval východní Německo, střední Evropu a Balkán, nepočítáme-li udržování carského dědictví. V současné době ztratila francouzská jaderná výzbroj své opodstatnění a SSSR přestal být jednou ze supervelmocí, tj. faktorem rovnováhy. Otázka, jak se chovat při jugoslávské krizi, vystavila Společenství tvrdé zkoušce, což se patrné nelíbilo Spojeným státům. Předpokládejme, že jednou dojde k ozbrojenému konfliktu mezi Ruskem a Ukrajinou: jakou společnou notu potom zahrají Bonn, Paříž a Londýn? V každém případě jsme všude zaskočeni rizikem, že Německo ovládne Společenství, 23/1992 17 [pageend19]STŘEDNÍ EVROPA že vznikne Německá Evropa, jež bude moci svůj vliv rozšířit až na Ural a přes Balkán i na Blízký a Střední Východ. Jedinou záchranou před tímto nebezpečím i před nebezpečím exploze by mělo být soustředění tvořivých energií, a to i ve Francii, dále zvýšené úsilí překonat strach a spojit Německo s ostatními zeměmi západní Evropy, jež by se přimkla ke Spojeným státům. Bylo by rovněž nezbytné rozejít se s gaullistickým pojetím Evropy vlastí (ľ Europe des patries), protože toto pojetí bude nahrávat německé tendenci dělat čistě nacionálni, německou politiku. Stojíme tak před obtížným rozhodováním, protože se uvolňují a probouzejí různé obavy a silně zakořeněné ressentimenty. Strach je však pro národy stejně špatným rádcem jako pro jednotlivce. Přejděme nyní k osvobozeným zemím Střední Evropy. Tři z nich se vydaly cestou demokracie a klepou na dveře Společenství. Jejich demokracii však oslabují hospodářské nepořádky a rozvrat. Západu stále nedochází, že Československo, Polsko, Maďarsko, a po nich také Rumunsko, Bulharsko nebo Albánie, potřebují podobnou ochranu a pomoc, jaké se západním zemím osvobozeným z nacistické okupace dostalo díky Marshallovu plánu. Ponecháme-li nové demokracie napospas sobě samým, hrozí nebezpečí, že se budou vyvíjet ne cestou liberalismu a tržního hospodářství, ale k některé z forem autoritářského státu. První příznaky podobného vývoje jsou již patrné. Jak se bude dále vyvíjet jugoslávské drama? Bylo možné se mu vyhnout, kdyby Společenství bylo jednotné a kdyby dokázalo jednat proti srbské agresi stejně účinně jako Spojené státy a OSN proti Iráku: hospodářskými sankcemi, naftovým embargem a zablokováním nebe a moře vojenskému letectvu a válečnému námořnictvu. Protože se tak nestalo, srbští generálové se schovali za název "federální armáda" a využili pasivity Spojených států a Společenství k tomu, aby zničili řadu měst, velkou část průmyslu (především turistického) Chorvatska, obsadili třetinu jeho území, povraždili tisíce lidí a desetitisíce zranili. Za předpokladu, že se Srbové budou pod dohledem modrých baretů moci trvale usadit na okupovaných územích, což je evidentně jejich cílem a což podle všeho nevidí a neberou vážně pouze experti OSN a Dvanáctky, pak bude vítězství Bělehradu vítězstvím Pyrrhovým, neboť hegemonii komunistické Miloševičovy vlády nebude možné v Bosně a Hercegovině ani v Makedonii obnovit bez použití zbraní; lze také předpokládat, že Srbové narazí na vojenský odpor Albánců v Kosovu i na silný odpor maďarské menšiny ve Vojvodině. Lze proto bez velkého rizika předpokládat spíš rozšíření konfliktu než povstání srbského lidu proti vůdcům, jež jej zatáhli do sebevražedné války - přitom jedině toto povstání by mohlo konflikt zastavit. Teprve potom by se mezi jednotlivými nezávislými republikami jižních Slovanů dalo vyjednávat o případném přeskupování do té či oné formy konfederace. Největší nejistota, jež se nás v Evropě přímo dotýká, (protože Afrika, východní Asie a Latinská Amerika jsou rovněž v pohybu), souvisí samozřejmě s budoucností Sovětského svazu. Nejoptimističtčjší scénář předpokládá stabilizaci Společenství nezávislých států vyhlášeného 8. prosince 1991 v Minsku kolem "slovanského bloku", tj. Ruska, Ukrajiny a Běloruska. Toto Společenství se podstatně liší od svazku, který předtím zamýšlel uskutečnit Gorbačov, jenž chtěl přestavět Svaz shora, z Kremlu. Nové společenství vzniklo "zdola", neboť jednotlivé republiky mají v čele víceméně 18 23/1992 [pageend20]STŘEDNÍ EVROPA demokraticky zvolené vůdce. Mezi svazkem tohoto typu a Evropským společenstvím nebo Spojenými státy mohou být bez obtíží nastoleny dobré vztahy a uspokojivé může být vyřešena i otázka jednotné kontroly jaderných zbraní. Ve chvíli, kdy píšu tyto řádky, tj. začátkem ledna 1992, je však za současných podmínek dosud nevyřešeného následnictví k něčemu podobnému hodné daleko. Je tu především nejistá budoucnost sovétské armády s celým vojensko-průmyslo- vým komplexem v pozadí, jenž stále zůstává nedotčený. Část této armády by mohla vstoupit do hry, ať už s Jelcinem nebo proti nému, zaštítit se třeba obranou Impéria, Leninova odkazu, nutností zvládnout anarchii, obnovit pořádek, lépe zorganizovat distribuci potravin. Je možné, že dojde k jednomu nebo více pokusům o státní převrat, k občasným válkám, ať už postupně nebo paralelně. Lze rovněž předpokládat sociální nepokoje a výbuchy nespokojenosti způsobené nezaměstnaností, naprostým rozpadem hospodářského systému, bídou a epidemiemi. Etnické konflikty jugoslávského či kavkazského typu se mohou množit i uvnitř samotného Ruska, jež zahrnuje kolem stovky velkých i malých národnostních skupin. Sám Gorbačov připomenul 8. prosince 1991 nejnovější nebezpečí "jugoslavizace" SSSR, zatímco sama Jugoslávie se "libanonizuje". Někdo může namítnout, že tu předkládám apokalyptickou vizi a že je třeba doufat, že se nakonec neuskuteční. Pesimisté nemusí mít vždycky pravdu. Avšak dobrá politika, obzvlášť v revolučních obdobích, spočívá v tom, že jsme připraveni na všechny eventuality včetně těch nejhorších. S. ledna 1992 (Psáno pro Střední Evropu) Z francouzštiny přeložil -jh-. 23/1992 19 [pageend21]STŘEDNÍ EVROPA JAKÁ JE ALTERNATIVA K NÁRODNÍMU STÁTU? Pierre Kende O této otázce byla popsána spousta papíru a dokonce kvůli ní tekla i krev. Mé úvahy se týkají aktuálních problémů střední a východní Evropy a vycházejí ze zřejmé skutečnosti, že klasický model národního státu, t.j. model francouzský, není v této oblasti aplikovatelný, že všechny pokusy, které v tomto směru proběhly před nebo po roce 1918, vyvolávaly vážné, někdy tragické konflikty, které, pokud se na tomto modelu trvá, je nemožné řešit. Vyvozuji z toho, že v zájmu východoevropských národů, ale také v zájmu demokracie a civilizovaného soužití mezi národy, je nezbytné vypracoval politický vzorec, který by východoevropským národům dovolil žít v situaci etnické promíšenosti. Chtěl bych připomenout, že Evropa, jakož i ostatní svět, je plná mnohonárodních států. Je možné říci, aniž se zmýlíme, že národní promíšenost, která se projevuje zejména pluralitou jazyků, je spíš pravidlem než výjimkou. Vzhledem k jazykově kulturní skladbě jc v Evropě mnohem méně homogenních států než smíšených celků. To platí, i když se etnicky promíšené celky za takové nemají. Tak například Francie žije už po dvě století v ústavní fikci, podle níž je francouzský národ nedílný. Jaké jsou podmínky životaschopného řešení problému? Jc sotva nutné zdůraznit, že úplně první podmínkou, předpokladem jakéhokoli pokroku v léto záležitosti je výslovné přiznání této promíšenosti. Definuje-li se politický celek, kde spolu žije několik historických komunit, jako národní stát, má to za následek, že ostatní komunity, jiné než hlavní národ, budou se moci politicky projevit jen omezeně, a že jejich příslušníci se slanou plnoprávnými občany jen za cenu asimilace. Národní stály mají za ideál jazykově kulturní homogenitu, dokonce i tehdy, když nehledají radikální a metafyzický smysl jednoty, o kterou usilují (to je případ Francie). Je-li ideálem jednota, je samozřejmě obtížné učinit promíšenost životaschopnou, a ještě nesnadnější je dál jí institucionální formy. Pokud předpokládáme, že tato základní podmínka bude respektována, stojíme před otázkou, jak prováděl instilucionalizaci promíšenosti, tj. jak instilucionalizovat soužití různých komunit? Je obtížné odpovědět na tuto otázku obecně, tím spíš, že je mnoho podob promíšenosti a že řešení budou vždy závislá na dané situaci. (Situací rozumím nejen etnicko kulturní skladbu nebo zeměpisné danosti, ale také historicko-politický kontext, z kterého se v minulosti rodily konflikty mezi národy.) Existuje několik základních principů, z nichž připomínám: politické zastoupení, svobodu pro každého mluvil svým jazykem a kultivoval ho, pěstoval vlastní kulturu a konečně mít místní, případně regionální self-government. Uskutečnění posledního principu naráží někdy na překážky způsobené nedokonalostí přírodních hranic. (Dokonce ani ve Švýcarsku se nepodařilo uspořádal kantóny ve všech případech tak, aby to vyhovovalo jazykovým požadavkům.) Prestoje důležité zdůraznit, že komunita, byl’ byla málo početná [pageend22]STŘEDNÍ EVROPA a zeměpisně vzdálená a byt’ žila třeba jen na docela malém území, má právo na samosprávu. Odmítá-li se jí toto právo, pak se není třeba divit, když se tato komunita cítí být ve státě cizincem. Princip samosprávy vede samozřejmě k řešením federálního typu. Nebudu o těchto principech dlouze pojednávat, protože jsou všeobecně známy. Budiž mi dovoleno omezit se na jediný aspekt federální praxe, která spočívá v rozhodnutí pro jeden oficiální jazyk. Národní státy, jež se objevují od konce 18. století, zavedly nejčastěji jeden oficiální jazyk a ten si podržely i tehdy, když uznaly existenci jazykových menšin. Je nesporné, že jeden jediný oficiální jazyk má velké technické výhody, jeho kulturní ospravedlnění je však už spornější. Víme, že toto řešení bylo hájeno hlavně politickými argumenty: politická jednota, tvrdilo se, je nepředstavitelná bez jednotného jazyka. V tomto duchu byly organizovány velké evropské státy, tímto modelem se řídily i menší státy. Ale od poloviny našeho století se výjimky zmnožují. Aniž bychom mluvili o Švýcarsku (což je velmi zvláštní případ), Belgii a Jugoslávii, vícejazyčný stát může být nyní ilustrován příklady méně banálními: regionalizovaným Španělskem, Finskem, kde nepatrná švédská menšina může užívat svého jazyka rovnoprávně s finštinou, Itálií, která má dvoujazyčnou provincii (Horní Adiže), Kanadou a konečně Spojenými státy, které nyní uznávají španělštinu jako druhý státní jazyk. Administrativa dvoujazyčného nebo několikajazyčného státu není bez problémů, ale je technicky a dokonce i politicky možná za podmínky, že menšinový jazyk není nositelem secesionistických tendencí. Tak jsme u jedné z hlavních podmínek řešení našeho problému. Nesmíme ztratit ze zřetele, že politické soužití několika národů nikdy není bez problémů. Tvrzení, že celek, složený z mnoha komunit, je trvale vystaven hrozbě rozdělení, obsahuje část pravdy: toto nebezpečí můžeme dnes pozorovat nejen v postkomunistické Jugoslávii, ale také v Belgii, navzdory tomu, že její demokratické tradice jsou staré a pevné. Je nesnadnější vzbudit solidaritu mezi lidmi, náležejícími k rozdílným komunitám, než mezi těmi, kdo mluví stejným jazykem a byli vychováni v téže kultuře. Ve střední a východní Evropě to, co nejvíc zatěžuje mírové soužití mezi rozdílnými komunitami (mezi Srby a Chorváty v Jugoslávii, mezi Rumuny a Maďary v Sedmihradsku) je nedostatek důvěry, který je způsoben pocitem nejistoty. Za tímto nedostatkem důvěry a za touto nejistotou je historická danost, které naneštěstí je nemožné čelit. Chtěj nechtěj, současné východoevropské státy jsou, s výjimkou Maďarska a Polska, státy vytvořené nedávno a proto jejich obyvatelé nejsou vždy svázáni společnou minulostí, netvoří jedno historické společenství. Naopak, každá komunita má svou vlastní interpretaci společných dějin, v níž se druhá komunita jeví jako síla nepřátelská a odpovědná za mnohá největší neštěstí. V roce 1991, po převratech posledního půlstoletí a po společném utrpení pod sovětskou nadvládou, mají v sobě připomínky minulosti něco sterilního a pro všechny národy této oblasti by bylo lépe myslet na budoucnost než na výčitky a stížnosti, jež mají původ v dávných časech. Nicméně vzpomínky na minulost jsou zde a jsou faktorem trvalé podezíravosti. Ovzduší nejistoty je ještě vystupňováno faktem, že současné hranice nemají samozřejmou legitimitu, a tím, že mnoho menšin si klade otázku, nebylo-ii by jejich postavení v jiném politickém útvaru spravedlivější a uspokojivější. Je to problém, který může vyřešit jen čas. Za podmínky, že existující státy nebudou působit frustrace, ale že budou jednat v zájmu uklidnění. Je-li zabezpečena občanská 23/1992 21 [pageend23]STŘEDNÍ EVROPA rovnost, je to dobrý začátek, ale rovnost se musí rozšířit i na mateřský jazyk a na svobodný rozvoj kulturních vztahů za hranice státu (například v případě Maďarů v Sedmihradsku musí být zabezpečen jejich svobodný styk s dalšími maďarskými menšinami), což není dáno samosebou. Zdá se mi, že je potřeba mít něco jako "smlouvu důvěry", v níž by se zainteresované strany zavázaly k respektování určitých politických rámců soužití, jež byly svobodně vytvořeny. V čem by mohly spočívat takové "smlouvy důvěry"? Měly by jasně přiznat, že v současné situaci změna hranic není ani možná ani žádoucí (až na výjimky). Měly by také nejjasnějším způsobem prohlásit, že současné státy jsou národními státy jen velmi částečně, to znamená, že sjednocování v nich se nemůže dít na národním základě, pokud tento termín označuje jazyk a kulturu jedné komunity. Je nevyhnutelné, aby každý stát respektoval etnickou, jazykovou a náboženskou rozmanitost teritoria, které má pod svou správou. V rámci "smlouvy důvěry" by se národy takové promíšené oblasti měly vzdát programů, které spočívají ve sjednocení všech členů jedné komunity v jednom státě. To by jistě byl rozchod s jedním ze základních požadavků východoevropského nacionalismu, podle něhož jsou příslušníci jednoho etnonárodního společenství předurčeni k tomu, aby žili spolu. Nelze nebrat v úvahu legitimitu takových sjednocení, jde však o to přinat si, že v současné konfiguraci evropského politického systému nejsou taková sjednocení uskutečnitelná, leda jen za cenu konfliktů nepředvídatelných rozměrů. "Smlouva důvěry", jak jsem ji právě popsal, by v praxi umožňovala, aby se existující státy definovaly jako mnohonárodní společenství. V jednom svém textu, publikovaném ve dvacátém čísle Nouvelle Alternative, jsem se pokusil ukázat, že mnohonárodní komunita, jež je politickým společenstvím několika národů pod správou jednoho státu, je vlastní středo- a východoevropskou formou "politického národa". Opírá se o dvě tiché úmluvy: že se všichni identifikují s daným politickým společenstvím a že etnická většina se zřekne národní nadvlády. Základ takové koncepce spočívá v rozlišení pojmů "kulturní národ" (peuple) a "státní národ" (nation). V pojetí, které tady uvádím, "kulturní národ" se definuje svým jazykem a svou kulturou, případně svým náboženstvím a svými etnickými rysy. Naproti tomu termín "státní národ" má označit společenství politické. V tradici nacionalismu 19. století je snaha ztotožnit kulturní národ (to znamená etnický národ) s národem politickým: to je, podle Ernesta Gellnera, podstata každé národní ambice. Já navrhuji rozlišovat kulturní národ (peuple) a státní národ (nation), to jest odlišovat politickou komunitu od komunity etnokulturní. Politická jednota příslušníků jednoho etnokulturního společenství není univerzální nezbytností. Vzdáme-li se ztotožňování národa etnokulturního s národem státním, umožní nám to založit víceet- nická a vícejazyková společenství. Ve východní Evropě by takové rozlišení mezi státním národem a kulturním národem bylo něčím novým, kdežto v západní Evropě už dávno existuje jako politická danost, přijatá všemi zainteresovanými. Tak například v Belgii je velký počet frankofonních obyvatel (víc než 4 milióny), tak tomu je také v románském Švýcarsku, kde je jich půl druhého miliónu a nikdo z toho nedělá závěr, že území, které obývají, je třeba připojit k Francii. Pro toto nové řešení mluví to, že tradiční nacionalismus ve východní Evropě se ocitl ve slepé uličce. Před našima očima se tu rozvíjí vážná krize. Na jedné straně jsou státy, které pěstují jednotu, jež není možná, a kde se špatně informovaná veřejnost chová, jako by důležité menšiny svěřené správě státu neexistovaly, nebo 22 23/1992 [pageend24]STŘEDNÍ EVROPA jako by je bylo možné škrtnout. Na druhé strané jsou národy, rozdělené státními hranicemi, které se utvrzují ve víře v zázrak, že hranice budou změněny, ačkoli proti tomu stojí celý systém mezinárodních smluv. Výsledek těchto iluzí je, že jeden se bojí druhého, a že menšiny, jichž se to týká, se ocitají v naprosto neřešitelném dilematu dvojí loajality: na Maďaru v Sedmihradsku se vyžaduje, aby byl loajální jak vůči maďarskému tak vůči rumunskému státu, stejně tak Srb v Chorvatsku si musí nutně vybrat ’ národnost", která ho vylučuje z jednoho nebo druhého společenství. To je důvod, pro nějž je naléhavě třeba navrhnout východním Evropanům novou koncepci politického společenství, přizpůsobenou demografickým danostem příslušného regionu a schopnou smířit politickou příslušnost ke státu s národní sebeidentifikací. Postscriptum I. Tento text byl přednesen v únoru 1991 v Budapešti při příležitosti maďarsko- rumunského kolokvia. Pro čtenáře revue Esprit je třeba dodatečného vysvětlení. Na první pohled se mé závěry shodují s názory Jeana Marca Ferryho, který v článku o "postnacionálnf identitě (Esprit, listopad 1990) doporučoval oddělit stát jako "místo kde působí zákon" (lieu de la loi) od národa jako "místa kde působí cit" (lieu de ľaffect). Toto oddělení dovolí rozvinout "konštituční vlastenectví”, ponechávající volné pole vůli k pěstování národních zvláštností. Podle Ferryho může kterýkoli demokratický stát, respektující právo, vyvolat takovýto patriotismus, může to být dokonce i federální panevropský stát, pokud vzejde z autentické vůle svých občanů. V té souvislosti mluví Ferry o "postnacionální identitě". Tu chápe jako stav ducha, umožňující občanské identifikaci odlišit se od totožnosti kulturní. Ačkoli velmi sympatizuji s tímto způsobem "útlumu" (neřku-li odpolitizování) národního citu, zdá se mi, že se to hodí jen ve velmi zvláštních případech starých západoevropských (státních) národů, které mohou bez obav uvažovat o tom, že jejich politické záležitosti už nebudou národní. (Fakt, že mohou takto uvažovat, nevede automaticky k postojům, odpovídajícím této hypotéze, zdaleka ne.) Oproti tomu jsou východoevropané ještě hodně nasáklí idejemi, které mám chuť nazvat prenacionální- mi: protože si myslí, právem nebo neprávem, že až dodneška je dějiny zbavovaly štěstí uskutečnit národní identitu. Pro tyto národy je přechod k postnacionální identitě nepředstavitelný, v každém případě by byl takový skok předčasný. Podobnost mezi mými a Ferryho tézemi je v tom, že moje téze také míří k oddělení kulturního národa od územního společenství, místa (potenciálního) zákona a občanství. Jenže v kontextu středo- a východoevropském by takové územní společenství bylo něčím předčasným: všude nesou tato společenství znamení starých, špatně řešených konfliktů, všude by chtěla být přijata jako "národní” v nejužším slova smyslu. V této situaci uznání kulturní promíšenosti a emancipace etnojazykových menšin se mi zdá být první podmínkou přechodu k právnímu státu a k zavedení demokracie, kterou bych nazval "konštituční vlastí'. Za tuto emancipaci se může od menšin vyžadovat, aby přestaly snít o fiktivním národě, v němž by se měly sjednotit podle svých kulturních spřízněností. Abych shrnul smysl svých tézí, zpochybňuji .několik zakořeněných idejí (které působí na východě Evropy jako skutečná dogmata): že národ se může rozvíjet jen v nerozdělené podobě, 23/1992 23 [pageend25]STŘEDNÍ EVROPA že národ je homogenní jak ve svých zvycích a ve své víře, tak ve své historicko- -politické citlivosti, že kulturní svazek má přednost před občanskou loajalitou, kterou dokonce může ve jménu nezlomné vérnosti kulturnímu národu zrušit, že každé etnokulturní společenství je povoláno utvářet se jako "národ", nebo se chovat jako by politicky patřilo k národu vné státních hranic. Ať je politický útvar, ke kterému patříme, jakýkoli, za vlast považujeme jen společenství kulturní. Tváří v tvář těmto dogmatům, jež jsou tak zhoubné jako nerealistické, patřím k těm, kdo tvrdí, že politický národ se musí zbavit každé výlučnosti a že kulturní národnost musí být, stejně jako náboženství, věcí individuálního svědomí podepřeného právem. Postscriptum II. (září 1991) Dějiny našich dnů mají rychlé tempo. Když jsem si po několika měsících odstupu přečetl tento text (redigovaný v minulém březnu) a postscriptum (které jsem připojil v červnu), uvědomuji si, že je události předběhly. Nejdříve k otázce hranic. Srbsko bojuje o nové rozdělení středu Jugoslávie, bývalá sovětská Moldávie žádá připojení k Rumunsku. Je možné ještě mluvit o neporušitelnosti evropských hranic? Je-li podnětem k těmto změnám revize dědictví čtyřicátých let, proč by jím nemohlo být dědictví roku 1918 nebo 1878? Dále k právu národů na sebeurčení. Jsou tu Srbové ze Slavonic nebo z Krajiny (provincie, které ústřední jugoslávská moc připojila k Chorvatsku), kteří za pomoci zbraní vyhlašují, že raději zemřou, než by žili jako menšina v chorvatském svrchovaném státě. Rusové z Tiraspolu zase prohlašují nezávislost na Moldávii, k níž z vůle Ruska dodneška patřili. Otřes, který prožíváme, odehrávající se ve jménu "národního" práva (v protikladu k státnímu právu), oživuje etnolokální ctižádosti, mířící k tomu, aby byly uznány jako "národní'. Tyto ambice jsou o to ostřejší, oč je podstata vznikajícího státu slabší a nejistější. To dobře pochopilo Jelcinovo Rusko, když potvrzuje svou svrchovanost nad vším, co je na jeho území. Konstatuji, že noví aktéři východoevropské politické scény neberou v úvahu lekce minulosti. Tak například zákonodárci z Bukurešti, když v roce 1991 definují Rumunsko jako "národní' stát. Je možné integrovat 2 milióny občanů maďarského původu, víc než milión Cikánů a další jiné menšiny (celkem jednu šestinu občanů)? Je možné zapomenout, že třetina "moldavské" populace, kterou se chystají připojit k Rumunsku, nemluví rumunsky? V centru východoevropské krize je však také Chorvatsko, vyhlašující svou nezávislost, přičemž opomíjí - osudový omyl! - prohlásit, že jako stát patří srbským obyvatelům Chorvatska stejně jako chorvatské většině. Pokračování známe: evropský svět se konfrontuje s dvěma politickými výzvami. První se týká principu sebeurčení, nebo přesněji otázky, kdo (jaký typ územního společenství) je jejím subjektem. Na této otázce již v letech 1918 - 1919 zakopl ctižádostivý projekt proměnil Evropu říší v Evropu národů. Tento neúspěch připravil terén využitý Hitlerem Jdeme k analogickému neúspěchu? Druhá výzva nás vrací k jádru mého původního textu. Jsou národy střední a východní Evropy schopny vyrovnat se s etnokulturní promíšeností lak, aby měly státy, 24 23/1992 [pageend26]STŘEDNÍ EVROPA v nichž by mohly žít důstojně a v míru? Víc než kdy jindy se zdá, že v této zeměpisné zóně je národní stát v obvyklém smyslu neschůdný a že může vést jen k zvrácenostem. Ovšem, ne-národní stát (antinacionální, supranacionálm) je stejně nezpůsobilý, jak to ukazuje neúspěch Sovětského svazu. Je proto nezbytné "vynalézt" stát, v němž mohou spolu existovat dvě nebo více kulturních společenství, stát, v němž znameni- tost jeho institucí proměňuje územní danosti v sídlo identifikace. Ten typ státu, jejž výše nazývám "národ - společenství" (nation-communauté), mnohonárodní společenství. Revue Esprit, říjen 1991, str. 23 - 30. Z francouzštiny přeložil -zh-. 23/1992 25 [pageend27]STŘEDNÍ EVROPA NĚMECKO, RAKOUSKO A STŘEDNÍ EVROPA Jacques Le Rider Jean Bérenger zakončuje své Dějiny říše habsburské, velkolepou fresku zahrnující skoro sedm století, nostalgickými slovy, jejichž duch se mi zdá příbuzný knize Francoise Fejtöho Rekviem za mrtvou říši1: "Vlády Dohody, pohroužené do boje na život a na smrt s vilémovským Německem (...), zřejmě opravdu věřily, že množství následnických států, potenciálních chráněnců Dohody, snadněji žábrám nebezpečí vzniku Mitteleuropy podřízené Německu; a že budou navíc jakýmsi sanitním kordónem proti bolševické revoluci. Byl to, jak se zdá, hluboký omyl (...). Francii nepřišlo zatěžko takovou myšlenku přijmout, byla to myšlenka Francouzské revoluce: přinést ’tyrany’ utlačovaným národům štěstí tím, že se jim - často proti jejich vůli - vnutí svoboda. Habsburkové představovali pro První republiku ve Francii nepřítele číslo jedna a pro Třetí republiku se jím stali znovu: byli nepřijatelní po všech stránkách2." Podle Jeana Bérengera se francouzští politikové svou účastí na rozdělení Rakous- ko-Uhcrska v r. 1919 dopustili historické chyby. Neblahé pomocníky našli v Masarykovi a Benešovi, "vynálezcích Československa, státu bez jakéhokoli historického podkladu, který se čistě jen z milosti vítězů stal jakýmsi maličkým Rakousko-Uher- skem (...). Druhým sloupem systému byla Jugoslávie, v níž měly spolu žít dva sesterské, dějinami však rozdělené národy, u nichž se ukázalo, že mírového soužití nejsou schopny (...)." To se tedy ocitáme hodně daleko od Victora Luciena Tapiého, který v závěru své knihy Monarchie a podunajské národy chválí Masarykovu "hlubokou moudrost"3. Podle Bérengera a Fejtöho v rozpuštění Rakousko-Uherska nehrála roli jen národnostní otázka. Šlo doslova o manipulaci s dějinami, inspirovanou jednak nenávistí k Habsburkům a různými postranními myšlenkami mocností v Saint-Germain-en- -Laye, jednak geopolitickým pokusnictvím několika čarodějnických učedníků. Jean Bérenger vyvozuje ze své analýzy velice temné závěry, pokud jde o současné období od r. 1920 až po dnešek. Během těchto dvou třetin 20. století se ve střední Evropě vystřídaly útvary, z nichž jeden byl nešťastnější než druhý. Jako kdyby destrukce habsburské monarchie byla jakýmsi prvotním hříchem, který se musí odpykat. V závěru své knihy Jean Bérenger říká: "... pokud přijmeme, že se podunajská Evropa skládá z několika skutečně národních států, to jest z Polska, Maďarska, Čech, Chorvatska, Srbska, Rumunska a Transylvánie, jsou pro její uspořádání možné jen čtyři kombinace." Seznam, jak vidíme, je neúplný a možná jednostranný, chybí v něm Československo a Jugoslávie. Mírou životnosti států zřízených mírovými smlouvami z r. 1919 jsou Bérengerovi historické hranice každého z nich. Z událostí posledních dob J. Bérenger usuzuje: "Od konce r. 1989 přestal ruský imperialismus svůj východo26 23/1992 [pageend28]STŘEDNÍ EVROPA evropský ledovec kontrolovat. Ponechal ho jeho osudu, ale ten je záležitostí celé Evropy: přenechá Evropa místo nové formě německého imperialismu, nebo dokáže národy zbavené komunistického poručnictví obehnat hrází evropské konfederace?" Podobné teze jako Jean Bérenger a Francois Fejtö obhajuje Pierre Béhar v knize Rakousko-Uhersko, myšlenka budoucnosti. Geopolitické trvání střední a balkánské Evropy4. Stejně jako ve svém předchozím spise Od I. ke IV. Říši. Trvání národa, renesance státu, i tady nahlíží současnou situaci z aspektu takzvané, řečeno jeho termínem, "dlouhé paměti". Jeho základní myšlenkou je, že se ve střední Evropě od středověku projevil určitý omezený počet možností politické rovnováhy a tato období stability přerušovaly doby "mezivládí", připomínající absurdní shakespearovskou tragedii. Jako herce v onom dlouhodobém střídání řádu a zmatku vidí Béhar tyto národy: baltské, severní Slovany (Poláky, Čechy, Slováky a Moravany), Maďary, Slovany jižní (Slovince, Chorváty, Srby a Bulhary), Rumuny a Albánce. Už od středověku se objevují některé konstanty: "Nebezpečí německé kolonizace ohrožující identitu Slovanů. Od počátku maďarské spojenectví s Německem (...). Právě vpád Maďarů umožnil Německu dosáhnout v r. 962 důstojnosti císařství a prosadit se jako první mocnost Evropy." Ve slovanském světě se brzo objevily "trhliny": přítomnost Maďarů oddělila severní Slovany od jižních; a hlavně se římští katolíci, "bezprostředněji přístupní německému vlivu", oddělili od pravoslavných (Srbů, Bulharů, Rusů). Od 9. do 12. století vzniklo postupně několik efemérních slovanských říší: Svatoplukova Velká Morava, císařství bulharského cara Simeona, Velkopolsko Boleslava Chrabrého. 12. století bylo "stoletím maďarským", 13. století charakterizuje nadvláda Bulharska a Čech Otokara II., zatímco ve východním Prusku se usazují teutonští rytíři. V r. 1273 byl zvolen císařem Rudolf Habsburský; za pomoci Maďarů porazil v r. 1278 Otokara na Moravském poli. Ve 14. a 15. století je na vrcholu Polsko a Uhersko. Vznikem náboženských sekt se utvrzují kulturní specifika (v Čechách v 15. stol, husité, v r. 1415 upálení Husa na hranici v Kostnici; v 16. stol, široká konverze Maďarů ke kalvinismu). Po prvním velkém "zjednodušení’ středoevropské politické mapy, které představo- - vala turecká nadvláda, zakončená v r. 1683 obsazením Vídně, následovala nadvláda Habsburků. Ti získali od Turků zpátky část střední Evropy (mírem podepsaným 12. června 1718 v Požarevci a zmírněným v r. 1739 mírem Bělehradským, který vrátil sultánovi Makedonii, Bulharsko, Dobrudžu a Srbsko a definitivně oddělil habsburské Chorvatsko od otomanského Srbska). Pragmatická sankce Karla VII. v r. 1713 určila pravidla následnictví ve všech habsburských državách a poprvé kodifikovala myšlenku habsburské říše. Ta se zakládala na dvou principech: dualismu (Uhersko se stalo později rovnoprávné s Říší); a nedokončeném sjednocení - myšlenka formulovaná princem Evženem, totiž spojit habsburská území v jeden celek, ein Totum, nedošla nikdy plné realizace. V 18. století stoupl význam Pruska, jež se tak stalo hlavním konkurentem Rakouského domu ve střední Evropě. S "Velkým kurfiřtem" Fridrichem Vilémem získal nesourodý celek tvořený Brandenburskem, Pruskem (bývalým územím řádu Německých rytířů, které sahalo až k Baltu) a řadou drobných krajů mezi Postupimí a Nizozemskem, administrativní a vojenskou homogennost. Fridrich II. hned v roce svého nástupu na trůn, v prosinci 1740, rozpoutal první slezskou válku; k jeho vítězství přispěla podpora Francie. 23/1992 27 [pageend29]STŘEDNÍ EVROPA "Prusko začalo rozhodujícím způsobem převažovat nad všemi ostatními německými státy. Obyvatelstvo ve Slezsku bylo převážné germánské nebo pogermánštélé, a navíc luteránské: Fridrich se stal sjednotitelem německých protestantských zemí. Ztrátou Slezska bylo Rakousko nejen hmotně oslabeno, ale také tím ještě víc ztratilo chuť tvořit nadále součást německého celku. Bez francouzské pomoci by byl Fridrich tak rozhodujícího výsledku nikdy nedosáhl. Nevhodným použitím politiky, jaká kdysi vedla k vestfálskému míru, dosáhla tentokrát Francie účinku přesně opačného. Pracovala v plném smyslu slova pro pruského krále.5" V r. 1772 došlo k prvnímu dělení Polska mezi Rakousko, Prusko a Rusko. V r. 1778 odebral Fridrich II. Rakousku ještě markrabství Ansbašské a Bayereuthské a připravil Habsburky o nárok na následnictví v Bavorsku. V r. 1785 se postavil do čela "Spolku knížat", připojil k zemi Hannover, Sasko atd. V době úmrtí Fridricha II., v r. 1786, Prusko představovalo velkou středoevropskou mocnost, jež tvořila protiváhu habsburské monarchii. O dvě desetiletí později, kdy je Berlín okupován napoleonskými vojsky, pronese Fichte v berlínské Akademii svůj Proslov k německému národu. Tímto zrozením německého nacionalismu - jehož duší je Prusko - dostává rakous- ko-pruská rivalita nový obsah: nadále už nepůjde o dvě mocnosti, soupeřící o vliv ve střední Evropě, ale také o dvojí pojetí státu a národa, o dvojí pojetí německé jednoty. Německo bude napříště hájit vizi národní, založenou na co možná nejúplnějším ztotožnění státu (brzo Druhé Říše) a Volku, jehož tmelem bude především německý jazyk. Rakousko se bude snažit zachránit vizi dynastickou, založenou na myšlence kulturně pluralitního, polyetnického a multinárodního historického celku, spjatého legitimitou vládnoucího Domu a sítí solidárních geopolitických vztahů. Vídeňský kongres legalizoval násilný vstup Ruska do střední Evropy. Od r. 1815 do 1848 udržuje pořádek Svatá aliance (Rakousko-Prusko-Rusko). Frankfurtský parlament se vysloví pro velké Německo, jež má v duchu "pangermánské" koncepce zahrnout i Němce rakouské. K jednání jsou přizváni také "němečtí" představitelé z ostatních habsburských území. Češi a Moravané pozvání odmítnou. Právě o ně se dynastie potom opírá ve svém kontrarevolučním boji proti rakouským Němcům, stejně jako o Chorváty proti Maďarům. Pierre Béhar oceňuje koncepci knížete Schwarzenberga, který "oktrojovanou" ústavou v r. 1849 zavedl unitární princip, uznávající jen Říši a celek národů (Volksstämme: pojem opačný "národnosti"). Schwarzenberg dělí říši na "země", které přibližně odpovídají velkým národnostem; Slovensko, Transylvánie a Chorvatsko jsou odděleny od Uherska. Podle Béhara šla tato ústava z r. 1849 správným směrem. Na osudný svah zavedlo Evropu až vyrovnání z r. 1867, které nadřadilo "právo státu" (aniž pojem "stát" odpovídal nějakému etniku nebo jazyku) nad "právo národa". Rozdělením části území monarchie mezi Cislajtánii a Translajtánii se Maďaři stali "z utlačených utlačovateli". "Zase jednou," píše Béhar, "se uplatnil základní zákon střední Evropy, jak se projevoval už od vrcholného středověku: spojení Němců a Maďarů na základě rovnosti a na úkor Slovanů. (...) Palacký v předtuše tohoto rakous- ko-maďarského kompromisu předpověděl, že Slované se v tom případě od monarchie odvrátí a budou si hledat svou budoucnost v jiném rámci - v Ruskem hlásaném panslavismu." Vcelku Pierre Béhar soudí, že kdyby si bylo Rakousko-Uhersko místo práva státu zvolilo za bázi právo národa, kdyby bylo formou určitého "trialismu" revalorizovalo 28 23/1992 [pageend30]STŘEDNÍ EVROPA Čechy a umožnilo vznik něčeho jako "Jižní Slávie", mohlo docela dobře přežít. Podobné představy o budoucnosti - představy, jež se ovšem nikdy neuskutečnily - - chovali zřejmě František Ferdinand a poslední císař Karel I. Dílo Clemenceauovo a mírových smluv z let 1919 a 1920, které drasticky zmenšily Německo, Rakousko, Maďarsko, Bulharsko a Turecko, obnovily Polsko a vytvořily Československo a Jugoslávii, odsuzuje P. Béhar stejně přísně jako Jean Bérenger a dodává k tomu, že šlo o geopolitickou koncepci, v níž sehrála svou roli francouzská geografická škola: Clemenceauovým poradcem byl v r. 1919 Emmanuel Martonne6. Tyto nové státy, "irealistické, skoro surrealistické konstrukce", měly být jakýmisi chráněná Francie a hrází proti německému pangermanismu a ruskému komunismu; ale Francie už neměla dostatek prostředků ani vůle, aby na sebe toto poslání velké mocnosti vzala. Třetí Říše nastolila pořádek germánsko-maďarský na úkor Rumunska; Ribbentrop- povým a Cianovým rozhodnutím z 29. srpna 1940 dostalo Maďarsko zpátky dvě třetiny Transylvánie, tj. 45.000 km2 a 2.370.000 obyvatel. V r. 1945 nastoupil "pořádek sovětský", který posunul hranice na západ a v podstatě vrátil politické mapě podobu z let 1919-1920. Po současném zhroucení sovětské nadvlády ve střední Evropě tu podle Béhara zůstalo volné pole pro germánský vliv. Maďarsko se opět chápe svého postavení nejstálejšího spojence německých zemí. Stejně tak Čechy a Morava: "Václav Havel necelé čtyři dny po nástupu do funkce prezidenta republiky navštívil v jednom a témž dni NDR i NSR, čímž naznačil, že je považuje za jednu jedinou zemi a současně za přednostní, ne-li titulární partnery Československa." Zatímco Polsko ve svém "věčném dilematu" kolísá mezi odporem k Rusku a nedůvěrou k Německu, Slovinsko touží po nezávislosti a dokonce, píše Béhar, se tam ozývají hlasy snící o připojení k Rakousku... Ekonomická převaha (znovu) sjednoceného Německa by mohla způsobit, že účastí Rakouska v Evropském společenství dojde k anšlusu. Závěr, že "problém evropské nerovnováhy nespočívá v přirozeném, a tedy normálním znovusjednocení Německa, ale v destrukci rakousko-maďarsko-slo- vanského celku, který mu tvořil protiváhu", vede Béhara k myšlence, že by měl být obnoven - na ose Rakousko-Uhersko - podunajský komplex, ustaven balkánský pakt, který by zahrnoval nejen Jugoslávii, Rumunsko a Bulharsko, ale také Řecko, Albánii a Turecko, a založena baltská federace, v níž by se spojily baltské republiky a Finsko. HABSBURSKÁ EVROPA: MÝTUS A SKUTEČNOST Stejně jako germanisté, také "austrianisté" mají svůj Historikernstreit. Předmětem tohoto "sporu historiků" je otázka hodnocení rakouské politiky vůči národnostem a role, kterou hrálo Rakousko-Uhersko v evropské rovnováze - a nerovnováze - do r. 1914. Obsahoval už režim Františka Josefa zárodek jakési budoucí "středoevropské" myšlenky? Existují autoři, u nichž aktuálnost "habsburského mýtu" - jak zní známý termín Claudia Magrise, užitý jím ovšem ve značně jiném kontextu diskuse o evropském uspořádání - plyne ze stesku po konfederaci spjaté dynastickým principem a jevící se - z nedostatku něčeho lepšího - pořád ještě jako ztracený zlatý věk. Základním prvkem tohoto mýtu, jemuž dal ve Francii posvěcení historik Victor Lucien Tapié, je přesvědčení, že habsburská střední Evropa tvořila solidární celek (ein Totum). 23/1992 29 [pageend31]STŘEDNÍ EVROPA Pro jiné, k nimž patřím, je bilance rakousko-uherské monarchie mnohem skromnější a princip národnosti jednou z krásných lží oficiální ideologie, to jest ve skutečnosti maskou německo-maďarské hegemonie a velice neblahé tendence k vyvolávání nacionalismů a rasismů všeho druhu. Markantním obrazem toho, jak dvojznačně se projevuje dědictví habsburské monarchie v současném uvažování o politické totožnosti střední Evropy, jsou dvě doslova protichůdné postavy: Richard N. Coudenhove-Kalergi a Ludwig Gumplowicz. První z nich navrhuje v knize Pan-Europa7 (1924) reorganizaci světa kolem kontinentální pan-Evropy, od níž by zůstaly stranou Británie a Sovětské Rusko. Richard N. Coudenhove-Kalergi, jehož otec Heinrich uveřejnil už v r. 1900 Politickou studii o Rakousko-Uhersku8, obsahující jakýsi náčrt utopické myšlenky nadnárodnosti, vychází z konstatování, že následkem geopolitického rozvratu světa na začátku 20. století a po první světové válce se Evropa octla v zajetí dvou bloků a spěje k úpadku: "Ani Západ, ani Východ si záchranu Evropy nepřejí: Rusko ji chce pohltit - Amerika koupit." Richard N. Coudenhove-Kalergi proklamuje kleineuropäische Lösung, řešení pomocí "malé Evropy" (pojem očividně kopírující kleindeutsche Lösung Bismarckovo, stejně jako je výraz "pan-Evropa" opisem "panamerikanismu" a míří proti "panger- manismu"), Evropy "bez Anglie, ale ne proti ní". Pan-Evropa by hájila evropskou Kultur na domácí půdě, Britská říše by byla šiřitelkou této civilizace ve světě. Koncepci, jež vedla ke vzniku Společnosti národů, Richard N. Coudenhove-Kalergi kritizuje: je příliš "abstraktní", kdežto panevropské uspořádání by bylo "organické"; je velice opatrný, aby nepopudil Francouze: vysvětluje, že versailleské a saint-germain- ské smlouvy by se "revidovat" nemusely, protože jejich klauzule o územích by se v nadnárodním celku staly bezpředmětnými a modelem budoucí pan-Evropy by se stala právě Malá Dohoda. Různost jazyků a národních kultur by existenci evropské Kultur nijak nebránila: "Tak jako mluvíme o národu Indů nebo Číňanů, ačkoli jde o národy hovořící mnoha různými jazyky, Číňané a Indové by hleděli zase na nás prostě jako na národ Evropanů." Tato panevropská vize, podložená liberalistickou důvěrou v kulturní, vědecký a technický pokrok9 a považující za své ohrožení čtyři velké nepřátele: šovinistické nacionalisty, komunisty, militaristy a ochranářské průmyslové kartely, je nepochybně inspirována velkou myšlenkou, jejíž nositelkou byla rakousko-uherská monarchie, která se však mohla rozvinout v jakýsi racionální mýtus teprve až po zhroucení habsburského multinárodního státu. V r. 1933 vydal Richard N. Coudenhove-Kalergi brožuru Historické poslání Rakouska10, v níž hovoří o Vídni jako o budoucím hlavním městě Evropy a hlásí se ke konzervativní politice křesťanského socialisty Ignáze Scipela. Pan-Evropa je mu v onom temném roce Hitlerova nástupu k moci jakousi znovuobnovenou Svatou říší římskou. Vysvětluje, že pro malé Rakousko neznamená pan-Evropa anšlus k Německu, ale k podunajským státům, k Itálii a Švýcarsku. A v závěru vyzývá Evropany, aby se chopili "Monroeovy doktríny", jež by jim umožnila vzít svůj osud do vlastních rukou. Ludwig Gumplowicz naopak vidí habsburský svět ve světle dosti temném. Celá historie lidstva není pro něj nic jiného než Rassenkampf, boj ras, válka mezi společenskými skupinami. Ve skutečnosti Gumplowicz, profesor na univerzitě v Gratzu, svými "rasistickými" teoriemi jen interpretuje politickou realitu. Tvrdě, hyperbolicky 30 23/1992 [pageend32]STŘEDNÍ EVROPA a bez iluzí. Narodil se v Krakově, v buržoázni rodině haličských Židů, a snem jeho mládí bylo dokonale vstřebat polskou kulturu. Své dílo výslovně prezentuje jako výsledek celé řady zklamání. V předmluvě ke své habilitační práci Rasse und Staat píše: "Ve své rodné zemi jsem si ostře uvědomil skutečnost, že jednotlivé společenské třídy představují každá zcela jinou rasu: viděl jsem, jak se polská šlechta oprávněně považuje za reprezentanta jiného etnika (Stamm) než venkované; viděl jsem střední buržoazii a vedle ní rasově a třídně stejně rozvrstvené Židy, a z těchto pojmů vznikla má práce ’Rasa a stát’11." Za svůj model myšlení, na jehož základě prezentuje dějiny civilizací jako jakési "dějiny přírody", vděčí sice Darwinovi a Spencerovi, ale empirický materiál mu v podstatě poskytla realita Kakánie. Na příbuznost Gumplowiczových "materialistických" tezí s myšlenkami socialistů upozornil už Karl Kautsky, ale zdůraznil přitom i Gumplowiczovu podstatnou rozdílnost v tom, že u něho naprosto chybí myšlenka pokroku. Gumplowicz představuje tedy druhou, bohužel stále aktuální možnost habsburského světa: střední Evropu proměněnou v uzavřené pole nacionalistických šovinismů, etnických a sociálních antagonismů, nejrůznějších rasismů a antisemitismu. 1848: STŘEDNÍ EVROPA NÁRODŮ Nejprve byla Evropa králů. Metternich ještě v r. 1859, jenž byl rokem jeho smrti, napsal (francouzský) tyto příznačné věty: "Současná situace není nová, je to pokračování revoluce, která ode dne, kdy přede mnou vyvstala, čítá dnes už sedmdesát let (...). V r. 1813 Rakousko (...) dokázalo být pro nešťastnou Evropu spojovacím bodem. Evropa zvítězila nad revolucí, kterou ztělesňovala jedna osoba; po porážce tohoto jedince se těšila tomu nejdelšímu míru, jaký kdy byl v jejích dějinách zaznamenán12." Krátce předtím, 3. dubna 1859, si Metternich zapsal následující úvahu: "Tváří v tvář Evropě se tyčí Francie zbudovaná na zásadách roku 1789 a už jen tím povolaná hájit teorie odsouzeníhodné po všech stránkách, mravních i praktických (...). Pokud jde o Evropu (nebo, což je totéž, o životní základy, na nichž spočívá stará společnost), vůdčí místo tu připadá očividně Rakousku (...)." Jsou to slova, jež představují tresť moudrosti "Mettcrnichova systému", ale také pojetí Evropy, jež lze nepochybně chápat jako reprezentativní výraz rakouského konzervativismu. Pravá Evropa, Evropa hodná toho jména, má v tomto pohledu své hlavní město ve Vídni. Proti této Evropě králů se kolem r. 1848 začala formovat myšlenka Evropy národů. Vyjádřil ji Heine v úvodní básni své sbírky Německo-Zimní pohádka z r. 1844: "Genius Svobody s pannou Evropou / jsou spolu zasnoubeni, / leží si v náručí, vnořeni / do prvního políbení." Johann Kudlich, který byl v červnu 1848 zvolen do Reichstagu jako nejmladší poslanec monarchie, tlumočí ve svých Pamětech následující příhodu. Spolu s dalšími členy Akademische Legion držel stráž před vídeňskou univerzitou, když se objevila v doprovodu ozbrojených mužů chorvatská delegace, přicházející žádat nové orgány moci o národní autonomii. Řeči se ujal doktor Gall, jeden z otců chorvatské historiografie, a obrátil se ke studentům se slovy: "Vy jste naši osvoboditelé!" Potom se studenti s chorvatskými delegáty dlouze objímali a na univerzitní balkón byl vedle černočervenozlaté vlajky studentů vyvěšen chorvatský 23/1992 31 [pageend33]STŘEDNÍ EVROPA prapor. V této první, lyrické fázi národního bratření se habsburský dynastický stát proměnil v Evropu národů13. Heslo "Spojené státy evropské", vržené do svéta pařížským listem Le Moniteur, se rozšířilo až do střední Evropy. Události z r. 1848 podnítily Augusta Zanga, inženýra usazeného od r. 1836 v Paříži, kde si svým "vídeňským pekařstvím" v Richelieuově ulici nadělal jmění, že se vrátil do Vídně a založil tam - podle francouzského listu La Presse Émila de Girar- dina - list Die Presse, v němž od dubna 1848 vysvětloval své názory na nové uspořádání střední Evropy. Rakousko, psal, se musí odpoutat od Itálie a snažit se sjednotit středoevropské národy v rámci svobodomyslné ústavy. U Augusta Zanga a jeho liberálních přátel se už skutečně začíná formovat myšlenka "podunajské Evropy”, Evropy založené na demokratických principech, a ne už pouze na dynastické tradici Habsburského domu. Radikálnější Ferdinand Kürnberger rozumí "Evropou" síť revolučních hnutí od Paříže po Benátky, od Berlína po Milán a Vídeň. Představa "Evropy národů" doznala však rychlý úpadek. Svědectvím toho je Nestroyova Freiheit in Krähwinkel ("Svoboda v Kocourkově"), uvedená poprvé ve Vídni 3. července 1848. Kosmopolitismus revolucionářů, kteří vyvolají v Kocourkově zmatek, a jejich vlajka "všech barev", jsou tu záminkou k těm nejburlesknějším efektům. Z posledních scén je už cítit hrozba reakce. V Červnu 1848 Windischgrátz rozdrtil pražské povstání. Umírněnější prohabsburští Češi se dostali do konfliktu s rakouskými Němci, zvolenými do červnového Reichstagu. V maďarské části monarchie se chorvatský, srbský a rumunský nacionalismus obracel stále nepřátelštěji proti Maďarům. Sotva byla myšlenka "střední Evropy národů” zformulována a proklamována, už se v ní pod tlakem nacionalistických pocitů začaly objevovat trhliny. Rakouští Němci si na druhou stranu zase uvědomovali své menšinové postavení v multinárodním státě. Jimi podnícené hnutí roku 1848 se mohlo s oslabením centrální moci snadno obrátit proti nim. Jedni, jako Grillparzer a Stifter, kteří vůči velkému únorovému povstání r. 1848 nezůstali chladní, v létě a na podzim už rozčileně brojí proti "šílencům" a "demagogům" z východu. Johann Kudlich už myslí jen na anšlus Rakouska k demokratickému Německu. Perspektivu střední Evropy národů, v níž by rakouští Němci ztratili své přednostní postavení, přijímá ve Vídni už jen několik osamělců, jako například právník Ernst Violand. Z ducha r. 1848 vzešel známý projekt Kroměřížské konstituce, nazvané podle města, v němž se koncem r. 1848 sešel Reichstag, když byl habsburskými vojsky vyhnán z Vídně. Text, vypracovaný v době mezi 22. lednem a 2. březnem 1849, měl být poprvé přečten a prodiskutován 14. března 1849. 7. března však budovu Reichstagu obsadila císařská vojska. Jeden z článků chystané ústavy obsahoval prohlášení: "Všechny národy (Volksstämme) říše jsou rovnoprávné. Každý národ má nenarušitel- né právo uchovávat a rozvíjet svou národnost ve smyslu obecném a jazyk zvláště. Stát zaručuje na školách, v úřadech a ve veřejném životě rovnoprávnost všech jazyků, jimiž se v zemi hovoří." Na liberální krédo, vyjádřené těmito prostými, ale revolučními větami, i sami liberálové později radši zapomněli. Je nepochybné, že když se hovoří o organické konfederaci národů a o monarchii jako jejím předobraze, lze se na podobné dokumenty odvolávat. Ovšem s tím zdůrazněním, že v rámci habsburské skutečnosti představovaly projekt nesmírně revoluční, který nikdy nenabyl zcela reálné povahy. Jedním z nejzajímavéjších dokladů liberálního dědictví roku 1848 je kniha Františka 32 23/1992 [pageend34]STŘEDNÍ EVROPA Palackého Österreichs Staatsidee, vydaná r. 1866 v Praze. Palacký, obránce české národnosti a zároveň cosi jako advokát habsburské "nadnárodnosti", tvrdí, že jednotlivá území monarchie netvoří jen prostý konglomerát, ale koherentní celek, schopný chránit ’’malé národnosti’’ před pangermánským a ruským expanzionismem. Podstatou všeho, podtrhuje Palacký, je však princip rovnoprávnosti národů. V r. 1848 byl Palacký vášnivým obhájcem "myšlenky Rakouska". Od ného pochází proslulá véta, že kdyby habsburský stát neexistoval, musel by se v zájmu Evropy a lidstva vytvořit. Má ale pravdu Gerald Stourzh14, jestliže vidí v Cislajtánii, "státě národností", pravý opak Uherska, "státu národního", a jestliže o nich hovoří jako o dvou státech, jež spolu žily v habsburské monarchii, přičemž první z nich od poloviny 19. století směřoval k rovnoprávnosti národů a druhý se držel zásady jedné svrchované národnosti? Obdobný názor vyslovil už Oscar Jászi15. I když bylo Uhersko nepochybně výrazněji centralistické, je proto správné vychvalovat soulad národností v Cislajtánii? Podle názoru Geralda Stourzhe bylo vyrovnání z r. 1867 vyústěním projektu Kroměřížské ústavy. Je pravda, že v prosinci 1867 vyhlášený "základní zákon svrchovanosti státu nad obecnými právy občanů" obsahoval velkoryse pojatý paragraf 19., který v zásadě zaručoval všem národnostem právo užívat - zvláště ve školách - národní jazyk. A že jiný "základní zákon", rovněž z prosince 1867, nastoloval "nadnárodní' soudní instituci, pověřenou řešením konfliktů, jež by z rovnosti jazykových práv případně vznikly. Ale sám Gerald Stourzh jasnozřivě poukazuje na to, že oba tyto zákony, věrné sice duchu Kroměříže, ale po politické stránce omezené jen na oblast jazyka, místo aby v Cislajtánii vedly ke zrodu "ducha středoevropanství", naopak ještě víc roznítily národnostní spory. Tradice německého myšlení, která přisuzuje jazyku hodnotu kritéria definujícího Volk, dodávala jazykovým třenicícm tím víc na významu. Novoabsolutistický režim z r. 1849 se naopak snažil obnovit myšlenku rakous- ko-německé solidárnosti v rámci Bundu, zplozenou rovněž rokem 1848. Rakousko operovalo tímto novým konceptem Mitteleuropy po celou dobu, dokud mělo naději, že si dík svým italským a středoevropským državám uchová první místo. Schwarzenberg 9. března 1849 v dopise Schmerlingovi píše: "Frankfurt se musí zbavit iluze, že paralyzováním Rakouska se posílí Německo. Touha dostat Rakousko do podřízeného postavení v unitárním federálním státě je voláním po revoluci. (...) Druhou iluzí, jíž je nutno se vzdát, je tendence odloučit Rakousko takovým či onakým způsobem od Německa16.’’ Anton von Schmerling byl konzervativním poslancem ve frankfurtském parlamentu a stejně jako většina německých poslanců Rakouska, ať liberálních nebo konzervativních, zastáncem rakousko-německé jednoty. Myšlenka oddělení Německa a Rakouska a rakouského autonomního osudu byla přijatelná jen pro několik izolovaných osobností, jako například pro konzervativního poslance Victora von Andrian- -Werburga17. PRUSKO PROTI RAKOUSKU Pokračování známe... Habsburky vyhnalo nakonec z Německa Prusko. Od té chvíle se ve střední Evropě střetají dvě konkurenční koncepce: myšlenka Evropy podunajské (hájená Karlem Ludwigem von Bruck) pod nadvládou Rakousko-Uherska, a Mitteleuropy podřízené vlivu německému, abychom neřekli přímo pangermánskému. Stojí 23/1992 33 [pageend35]STŘEDNÍ EVROPA za povšimnutí, že žádná z těchto dvou tváří střední Evropy se úplně nekryje se zónami ať už německého nebo rakouské vlivu. Významný je v této věci postřeh Jacquese Rupnika: "Schéma seberealizace národa mají Němci společné s ostatními národy střední Evropy: Kultumation hledající svou politickou identitu18." Je-li pravda, že se moderní národní identity ve střední Evropě formují podle německého modelu vycházejícího z jazyka a pojmu Volk, pak je tento "etnicko-lingvistický" model naprostým opakem dynastického principu habsburského, založeného na tradici soužití a synergie nejrůznějších národů a jazyků jakožto tmelu multinárodního celku. Pro střední Evropu existují tedy do budoucna dvě možnosti: Mitteleuropa národních států, chápajících svou identitu podle německého vzoru, a Zentraleuropa, budování na regionálních a nadnárodních vztazích jako historická entita podle vzoru habsburského. Buď "osud německý" nebo "poslání rakouské". Aktuálnost roku osmačtyřicátého se až do r. 1989 zdála evidentní. Komunistické diktatury v Polsku, Maďarsku a Československu se jedna po druhé hroutily a mezi mladými demokraciemi střední Evropy probíhala veliká vlna bratrství. Nestává se však od r. 1989 aktuálním především rok čtyřicátý devátý? Nezbude nám než tesklivě připustit, že krásná myšlenka Střední Evropy byla mýtem, který dodával odvahy pařížským či newyorským exulantům z komunistických tyranií a který byl pro disidentské intelektuály živou utopií19 jen v době, dokud trvala novostalinská říše, ale jakmile se osvobozené národní státy musely každý sám za sebe začít střetat s novými ekonomickými a politickými problémy, ztratila obsah? ŽIDÉ, STŘEDOEVROPSKÝ NÁROD PAR EXCELLENCE Dědictví roku 1848, ideálu "střední Evropy národů", zůstali nejvěrnějšími, jak se ukázalo, židovští liberální politici a intelektuálové. Charakteristický je příklad Adolfa Fischhofa, někdejšího hrdiny revoluce z čtyřicátého osmého roku. Ve své knize Rakousko a záruky jeho existence rekapituluje zásady, na něž většina liberálů po kromčřížském projektu raději zapomněla. Zdůrazňuje, že žádná národnost nemá v Rakousku skutečnou většinu; mapa národností, píše, je mozaika, jejíž každý dílek zapadá do několika jiných20: seskupení menšin, které se může udržet pohromadě jedině formou konfederace. Jedinou možností tohoto národnostního (v opaku k národnímu) státu je "asociace národů". Fischof dokládá, jak špatně liberálové hájí německý zájem, když se chovají jako centralisté a zastánci německé nadvlády nad Slovany: okamžikem, kdy by Slované, podporováni Ruskem, začali být také hegemo- nističtí a centralističtí, octly by se početné německé menšiny ve východních územích monarchie v těžké situaci... Fischhofovo poselství podstatným způsobem přispělo k národnímu uvědomění rakousko-uherských Židů. Jeho věrným žákem byl Samuel Bloch, od r. 1883 do 1895 poslanec za kolomyjský obvod. V brožuře Národnostní spory a rakouští Židé (1886) opakuje Fischhofovy výtky liberálnímu klubu, že zaujetím úzce rakousko-nčmeckého hlediska zradil ideály roku 1848. Židé, píše, jsou ve značné obtížném postavení. K národnostnímu principu se hlásit nemohou, obzvlášť ne v etnicky smíšených oblastech: kdyby se připojil k Němcům, obrátí si proti sobě Čechy; kdyby k Polákům, [pageend36]STŘEDNÍ EVROPA stihne je nenávist Rusínů; a obráceně... Proto jsou Židé, uzavírá Bloch, nutně proti nacionalistům a svou vlast vidí v Rakousku. Na tomto duchu založil Bloch Österreichisch-Israelitische Union a svůj časopis Österreichische Wochenschrift. Ani sdružení ani jím vydávané publikace nebojovaly jen proti antisemitismu a za utvrzení židovské identity v monarchii. Hájily také myšlenku mírové koexistence národů v duchu Fischhofových zásad. Na Fischhofa se Bloch odvolává i v r. 1883, když se podílí na založení Kadimah, národního sdružení židovských studentů. Pandánem k sionistickému programu byla militantním Židům jejich, jak to sami nazývali, "územní politika", totiž obrana a obhajoba diaspory rakousko-uherských území. Jakob Kohn (autor brožury Antisemitismus und Nationaljudentum, 1894) založil podle vzoru Deutsche Volkspartei, ustavené Fischhofem v r. 1882, Jüdische Volkspartei. Územní politika těchto militantních Židů, usilujících o zachování rovnováhy mezi Palestinou a rakousko-uherskou diasporou, byla opakem politiky Theodora Hcrzla (který v ní také viděl nebezpečnou konkurenci). Židé se podle ní neměli plně "nacionalizovat", ale zůstávat naopak Weltvolkem, "národem světovým", jenž vidí svou vlast v Izraeli a současně v Rakousku21. Ve věci zrodu a uchování myšlenky konfederace středoevropských národů sehráli Židé významnou roli a tato odbočka to chtěla připomenout. Tragická likvidace Židů, "světového národa" hlásícího se k národu i k univerzálnosti, v někdejších zemích Habsburského domu, v nichž byli kdysi víc než kdokoli jiný nositeli a uchovavateli myšlenek roku 1848, je koneckonců jedním z hlavních problémů dnešní Evropy. Tím spíš je namístě říci, že Třetí Říše a druhá světová válka zasadily krásné myšlence "střední Evropy podle habsburského mýtu" osudnou ránu. Jacques Le Rider je mimo jiné autorem knihy Modernitě viennoise et crises ďidentité (Paříž, P.U.F., 1980). V 63. čísle revue Le Débat (leden-únor 1991) vyšla jeho studie "Po sjednocení: návrat německého národa k normálnosti?" Poznámky 1. Fr. Fejtö. Requiem pour un empire défunt Histoire de la destruction de TAutriche-Hongrie (Rekviem za mrtvou říši. Příběh destrukce Rakousko-Uherska), Paříž, Lieu commun, 1988. Tato kniha (respektive její poslední část) vyšla poprvé v českém překladu na pokračování v revui Střední Evropa, v číslech 14 - 22. 2. Jean Bérenger, Histoire de Tempire des Habsbourg, 1273-1918 (Dějiny Habsburské říše, 1273-1918), Paříž, Fayard, 1990, str. 732 sq. 3. Paříž, Fayard. 1969, str. 431. 4. Paříž, Desjonquéres, 1991; cf Pierre Béhar. L'Autnche-Hongne, ideé ďavenir? (Znamená Rakous- ko-Uhersko myšlenku budoucnosti?), in Commentaire, č. 53, jaro-léto 1991, str 43 sqq. Též Střední Evropa, ročník 1991, č.19. 5. P. Béhar, Du I" au IV*” Reich. Permanence dune nation, renaissance dun Etat, Paříž, Desjonquéres, 1990, str. 104 6. E. de Martonne je autorem IV. svazku Geographie universelle (vyd. Vidal de la Blanche a Gallois), který vyšeL v r. 1931 a je věnován střední Evropě. 7. Vídeň a Lipsko, Pan-Europa Verlag, 1924. (Francouzsky v překladu Philippa Simona, Vídeň, 1927.) 8. Heinrich Coudenhove, Politische studie über Österreich-Ungarn, 1900; cf od téhož autora "anti-anti- semitskou" studii Das Wesen des Antisemitismus, Berlín, 1901. 9. Richard N. Coudenhove-Kalergi vydal v r. 1922 knihu Apologie der Technik. 23/1992 35 [pageend37]STŘEDNÍ EVROPA 10. Österreichs historische Sendung (Historické poslání Rakouska), brožura, 24. stran, Vídeň-Hofburg, Pan-Evropa Verlag, 1933. 11. Cf. Jacques Le Rider, "La lutte des races’ podle Ludwiga Gumplowicze" ("Boj ras" podle Ludwiga G.), Lignes č. 12, prosinec 1990 (úvahy o rasismus), str. 200-216. 12. Clemens Wenzel Lothar Mettemich-Winneburg, Papiere und Aufzeichnungen, sv. 8., Vídeň, 1928, str.620. 13. Cf. Robert Fleck, L'Europe despeuples et l’Europe des rois (Evropa národů a Evropa králů), in: 1848. Revolutions et mutations au XIX. siécle, č. 7., 1991. 14. Gerald Stourzh, Die Idee der nationalen Gleichberechtigung im alten Österreich (Myšlenky rovnoprávnosti národů ve starém Rakousku), in: Nationale Vielfalt und gemeinsames Erbe in Mitteleuropa, vyd. Erhard Busek a Gerald Stourzh, Vídeň a Mnichov, Verlag für Geschichte und Politik-Oldenbourg, 1990, str. 3-47. 15. The Dissolution of the Habsburg Monarchy (Rozpad Habsburské říše), Chicago, 1929, nově 1961. 16. Eduard Heller, Fürst Felix zu Schwarzenberg, Vídeň, 1933, str. 247. 17. Victor von Andnan-Werburg, "osvícený" konzervativec, byl pro myšlenku opatrné decentralizace; cf. jeho knihu Centralisation und Decentralisation in Österreich, Vídeň, 1850. Ale decentralizace v jeho pojetí šla proti federalizaci, tu považoval pro soudržnost říše za největší nebezpečí. 18. Jacques Rupnik, L’autre Europe. Crise et fin du communisme (Jiná Evropa. Krize a konec komunismu), Paříž, Odile Jacob, 1990, str. 65. 19. Nebo snem... Cf. Sven Papcke a Werner Weidenfeld (vyd.), Traumland Mitteleuropa? Beiträge zur einer aktuellen Kontroverse (Evropa, země snů? Příspěvky k jednomu současnému sporu), Darmstadt, 1988. A možná také zlým snem, jako v anarchistickém textu Oswalda Wienera Die Verbesserung von Mitteleuropa (Opravená verze Mitteleuropy), Reinbek, 1969; "Střední Evropa" tu znamená vězení, útlak. 20. V případě Jugoslávie například zůstává tento postřeh plně aktuální. Chorvatsko ani Srbsko nemohou počítat s tím, že by jejich území byla jednou etnicky čistá: na pomezích se vždycky bude jedna populace mísit s druhou. 21. Ve všech těchto bodech cf. Werner J. Cahnmann, Adolf Fischhof als Verfechter der Nationalität und seine Auswirkung auf das Jüdisch-politische Denken in Österreich (A F. jako obránce národnosti a jeho vliv na politické myšlení Židů v Rakousku), in Studie Judaica Austriaca, I., Vídeň, 1974, str. 78-91. (Pro citát z H. Heina použito překladu Eduarda Petišky.) Le Débaí, číslo 67, listopad-prosinec 1991, s. 105-116, přeložila Věra Dvořáková (pokračování) 36 23/1992 [pageend38]STŘEDNÍ EVROPA. NAŠI NĚMCI ODSUN NĚMCŮ A KŘESŤANÉ (1945 - 1948) Tomáš Staněk (dokončení) Nejfrekventovanější argumenty, používané při objasňování potřeby odsunout většinu Němců z republiky, ovlivňovaly přirozeně také postoje českých křesťanů. Církevní představitelé v oficiálních stanoviscích princip transferu přijímali, ale současně poukazovali na nutnost postupovat humánně, spořádaně a v duchu křesťanských zásad. Mnozí z nich ovšem věděli, co se pod záminkou potrestání minulých křivd zhusta s početnými skupinami nevinných osob odehrává a k jakým materiálním a morálním škodám vede msta, násilí a zištnost. Církve se snažily podle možností zasahovat tam, kde tvrdost v zacházení s Němci i Čechy obviněnými z kolaborace přesahovala únosnou míru, příčila se právu i elementární lidskosti. Jak se to v konkrétních podmínkách dařilo, záviselo ovšem na řadě faktorů, jež působily často ve směru zcela opačném. Na mnohé křesťany naléhala určitě již tehdy otázka, zda se nedalo udělat více a lépe. Akceptování požadavku provést masové vystěhování Němců bylo - jak se zdá - výrazněji patrné ve vedení evangelických církví. Násilné metody se ovšem odmítaly a mnozí kněží i věřící vykonali pro německé souvěrce nemálo prospěšného. Evangelický teolog J. L. Hromádka se v červnu 1945 vyjádřil k řešení sudeto- německého problému takto: "...mocensky budou zlikvidovány všechny německé menšiny, ať jsou kdekoli na východ od Německa. Jde zajisté o hrozný trest. Statisíce Němců...budou nuceny opustit svá města a vesnice a stěhovat se do říše... Bude s tím spojeno mnoho osobního a rodinného utrpení. Ale ostatní národové nemohou zapomenout na milióny ubitých a umučených a nemohou připustit, aby se historie opakovala. Těžkosti německých menšin jsou jen nepatrnou splátkou na strašný dluh, kterým se zatížily Německo a německé menšiny pod vedením Hitlerovým."^ Jiný známý evangelík F. Bednář později připomínal, že pokud šlo o způsob provedení odsunu, nemohl být přes obtížnost "revolučních poměrů" hlas křesťanského svědomí a evangelia potlačen. Českobratrská církev evangelická se podle Bednáře snažila jednat v duchu křesťanského bratrství, ale nemohla nerespektovat státní a národní priority: "Když byla otázka vystěhování Němců diskutována, byly církve konfrontovány s velkým morálním a duchovním problémem. Došly nicméně k závěru, že přes svoji tvrdost bylo vystěhování řešením, které z hlediska revoluční doby bylo jedinou cestou z této situace...',30) Takové hodnocení tehdy přijímala značná část křesťanů, a to i těch, kteří byli jinak ochotni v konkrétních otázkách pomoci. Bezvýhradně podpořil realizaci odsunu II. synod Československé 23/1992 37 [pageend39]STŘEDNÍ EVROPA. NAŠI NĚMCI církve, který se sešel začátkem roku 1946. Ve schváleném dokumentu se uvádělo, že vysídlovací akce není motivována nacionálními vášněmi nebo touhou po pomstě, ale hlavně důvody mravními, ohledem na duchovní zdraví českého národa (sic! - T. S.): "...pokud německá menšina je tu ve svém celku, nemůže náš stát po zkušenostech s ní poskytnout Němcům politická práva. Ale náš národ - jak soudíme - nechce a nemůže chtít, aby měl mezi sebou národnostní kolektivum lidí bezprávných."30 Zbývala tedy pouze jediná alternativa - hromadný odchod Němců ze země. Katolická hierarchie se při posuzování této pro křesťana citlivé otázky snažila maximálně přihlížet k politickým realitám. Se záměrem budovat národní stát bez "neslovanských" minorit církevní představitelé nepolemizovali (kardinál J. Beran dokonce později označil odsun Němců za "imperativní nutnost"),30 ale jejich stanoviska k událostem, které provázely zacházení s Němci a pokvětnovou "národní očistu" vůbec, byla mnohdy vyhraněně kritická. Pro řadu z nich byly nepochybně aktuální některé myšlenky, které si s odstupem času zaznamenal například roudnický probošt V. Kotrch: "Vyhnáním Němců z Čech začíná úplně nová kapitola našich dějin: naše odvracení se od západní kultury... Když jsme viděli, že se Západ od nás odvrátil a stál proti nám (míněn Mnichov - T. S.), obrátili jsme se na Východ. Naše odvrácení v sobě zahrnovalo nezbytnost oddělit od sebe to, co nás se Západem svazovalo. Také proto u nás nebylo místa pro Němce."30 Mnozí katolíci podávali v rozrušené poválečné době faktické důkazy milosrdenství ve vztahu k bližnímu. Křesťanský soucit přišel ke slovu, hlavně pokud šlo o pomoc lidem starým, opuštěným, ženám a dětem. Riskovalo se přitom odsouzení a opovržení značné části veřejnosti a v horším případě i úřední vyšetřování. Varovné hlasy zazněly v souvislosti s hodnocením právního a mravního stavu společnosti na již zmíněné biskupské konferenci v Olomouci v listopadu 1945. V pastýřském listu biskupů se mj. uvádělo: "Ani stín krutosti bývalých koncentračních táborů nás nesmí poskvrnit, protože historie má pronikavý zrak a v příštích letech by stavěla na pranýř každý přehmat tak, jako se dnes pranýřuje krutost táborů v Dachau, Osvětimi a jiných". Také na pracovním jednání katolického duchovenstva, které se konalo 15. 11. 1945 v Praze, se v některých příspěvcích a v diskusi poukazovalo na neutěšené poměry v pohraničí, na životní podmínky německých duchovních i obzvlášť ožehavý problém internačních táborů.U) Na různé přehmaty upozorňoval čas od času také katolický tisk (týdeník Katolík, olomoucký Rozsévač aj.). Přestože zprávy o reakcích ciziny na řešení německé otázky v ČSR nebyly vždy úplné a často se o nich referovalo jednostranně či zkresleně (nad ČTK mělo plnou kontrolu ministerstvo informací řízené komunistou V. Kopeckým), nelze pochybovat o tom, že mnohé České křesťany nutily k zamyšlení, hlavně pokud šlo o názory zahraničních církevních kruhů. O osud žen, dětí a osob, kterým nebyla prokázána žádná vina, vyslovovali tehdy obavy například britští duchovní (z Church of England, C hurch of Scotland a tzv. Free Churches), značně skepticky se k masovému transferu stavěli biskupové z Chichesteru a Wcstminsteru. V USA poukazovali na těžké životní podmínky lidí, kteří byli nuceni opustit své domovy, kvakeři a další křesťané. V protiodsunové kampani se tady angažoval také sudetoněmecký kněz E. J. Reichcnbergcr. Papež Pius XII. ve stanovisku z konce roku 1945 zdůraznil, že [pageend40]STŘEDNÍ EVROPA. NAŠI NĚMCI každý člověk má právo na domov, a odmítl také koncepci kolektivní viny. V prohlášení západoněmeckých biskupů z ledna 1946 se apelovalo na světovou veřejnost, aby nemlčela, když "jedny zločiny jsou opláceny jinými". Na nepřiměřený způsob zacházení s nevinnými osobami poukázal též freiburgský arcibiskup C. Gröber.355 Věřící, kteří neztratili citlivost pro obecně platné křesťanské hodnoty, vyzývala ke zpytování svědomí papežova slova: "Všichni národové i jednotlivci jsou zváni, aby přišli k Církvi. Avšak slovo ’přišli’ neuvádí na mysl žádnou myšlenku na nucené vystěhovalectví, na vyvlastnění, na přesídlování... Tento smutný druh přesídlování lidí stal se, bohužel, dnes častějším... Kolují po světě mylné názory, které prohlašují, že člověk je spoluvinný a spoluodpovědný jen proto, že je členem nebo součástí určitého společenství, aniž by se staraly o to, zda z jeho strany tu opravdu byla osobní vina v jednání a opominutí."365 Český politický katolicismus sledoval po květnu 1945 ve vztahu k Němcům a jejich odsunu linii, kterou vytyčila vláda a s níž souhlasily všechny politické strany. Ve vedení Československé strany lidové a v jejím tisku se sice objevovaly názory, vyzdvihující potřebu dbát humánních a křesťanských zásad, ale argumentace ve prospěch odsunu se ve srovnání se situací v jiných stranách - jistě též z prestižních důvodů - příliš neodlišovala. Poslankyně H. Koželuhová například v jedné z dobových brožur napsala: "Němců máme nadosmrti dost... Nechceme mít na svém území Němce a slyšíme-li němčinu, máme rudé kruhy před očima. Proto přes veškerou humanitu a právě pro ni, Němci musí ven."375 Rázně vystupoval známý lidovecký politik a vyšehradský kanovník (bývalý vězeň koncentračního tábora) msgre. B. Stašek. Na jednom z veřejných shromáždění v červnu 1945 mj. prohlásil, že přišla doba důsledného "vyúčtování” s Němci, kteří jsou zlí a proto na ně neplatí žádné přikázání lásky k bližnímu.385 I když nacionálni protiněmecká vlna zasáhla pochopitelně také ČSL, byly její postoje přece jen o něco zdrženlivější, než tomu bylo u komunistů a národních socialistů. Někteří funkcionáři strany se pokoušeli o odstranění alespoň těch nejkřiklavějších nepravostí a brutalit (z iniciativy ministra zdravotnictví A. Procházky vznikla například komise pro prošetřování podmínek v internačních a pracovních táborech). V ústředním tiskovém orgánu ČSL i v krajinských listech se občas objevily výhrady k "revolučnímu násilí'. Určitou zásluhu na tom, že se veřejnost mohla seznámit s některými "zamlčovanými" fakty, měl lidovecký týdeník Obzory. Na podzim roku 1945 zveřejnil několik příspěvků o nehumánních metodách, jež se při zacházení s Němci někde používaly. Požadavek odsunu nebyl ani tady zpochybňován, ale pranýřovalo se porušování právních norem a mravních zásad, jež by měla respektovat každá civilizovaná společnost. Komentáře publikované v Obzorech měly poměrně značnou odezvu. Nebylo ani divu, vždyť některé formulace ťaly vskutku do živého: "příslušníci bezpečnostní stráže, dobrovolných sborů SNB atd., a zejména správci internačních a sběrných táborů musí důsledně a přesně postupovat podle směrnic a trestat jakékoli přestupky, zejména násilnické a kruté činy, namířené proti ženám a jejich dětem . Problematiky se dotkl v dopise redakci I. Hais, který se také zmínil o několika konkrétních případech brutálního nakládání s Němci. Otevřeně mj. informoval o protiněmeckém pogromu v Ústí nad Labem 31. 7. 1945: "Když vypukl požár v Krásném Březně, jehož pachatelé dodnes nebyli zjištěni, házeli tamější Češi německé náhodné chodce do Labe a vojáci po nich stříleli kulometem". Autor 23/1992 39 [pageend41]STŘEDNÍ EVROPA. NAŠI NĚMCI dále připomínal: "náš pan president i pan ministerský předseda už před několika měsíci za nás prohlašoval, že jednáme lidsky - a to byl omyl... Nevěřte, že by bylo nepopulární ozvat se proti této praxi, jak si to myslí strany závodící v šovinismu z důvodů agitačních. Jeden starý Vysloužilý čeledín, jemuž bylo na vesnici svěřeno hlídání Němců... vysvětloval svou mírnost: ’Copak jsme Němci?’ Nežije v tomto dělníku více z Masaryka než v těch, kteří ho mají plná ústa?',39) Na Haisův dopis reagovala v Obzorech řada čtenářů. Většina z nich s transferem souhlasila, ale současně kritizovala různé přehmaty. Akcentovala se především mravní stránka věci, upozorňovalo se na neblahý vliv násilí na mládež a právní vědomí občanů. Obzory ovšem otiskly také opačná stanoviska, podle nichž se Němcům nějaká zvláštní křivda neděla.40’ Způsob, jak se týdeník stavěl k diskusi o odsunu a postavení Němců v republice, vyvolal nemalé podráždění na krajní levici, nechybělo ani nařčení redakce z "reakcionářstvT a "nadržování" Němcům. Proti listu se chystalo důrazně zakročit V. Kopeckým vedené ministerstvo informací. "Téma Obzory" se projednávalo i ve vládě. Přestože byl týdeník následně "ukázněn", objevily se v něm i v dalším období články, které nahlížely "stinné stránky" poválečného osudu Němců v širším kontextu vnitropolitického vývoje, jenž směroval k nastolení monopolu moci KSČ. Zdá se, že informování veřejnosti o závažných, pro někoho ovšem značně "nepohodlných" skutečnostech, jež souvisely s postupem vůči Němcům u nás v letech 1945 - 1946, přispělo určitým dílem ke kritické sebereflexi alespoň části české společnosti. LÉTA 1946 - 1948 Přípravy k tzv. organizovanému transferu, který byl zahájen začátkem roku 1946, se dotkly také německých duchovních. Podle pokynů ministerstva vnitra z 20. 11. 1945 podléhali diecézni kněží i řeholníci německé národnosti odsunu. Duchovní, kteří ztratili čs. občanství, nemohli nadále vykonávat svatební obřady a vést matriky - počítalo se s nimi pouze jako s pomocnými silami. Faráři považovaní za antifašis- ty a loajální osoby mohli v republice "zatímně" zůstat. V přípisu se také uvádělo, že duchovní "umístění buď v táborech nebo na zemědělské práci" mohou být s příslušným potvrzením národních výborů propuštěni do místa bydliště v případě, "jde-li o státoobčansky nezávadné osoby".41) Církevní správa usilovala o to, aby němečtí duchovní byli po konzultacích s konzistořemi posíláni za hranice až posledními transporty a aby se farská domácnost považovala za rodinu a nebyla proto rozdělována. Někteří němečtí kněží však byli vysídleni s ostatními Němci již v počáteční fázi transferu. Před odchodem z bydlišť a pak ve sběrných střediscích před odjezdem se konaly poslední společné bohoslužby.42’ Část německých duchovních odešla z republiky za podmínek stanovených pro antifašisty nebo se vystěhovala na tzv. permit (povolení ke vstupu do americké zóny v Německu). Vybavení transportu bylo u kněží zprvu stejné jako u dalších vysídlenců. Teprve na základě vládního usnesení ze 14. 5. 1946 se jim mohl povolit vývoz osobních zavazadel v hmotnosti 100 kg i více (místo dosavadních 50 kg). Doporučovalo se, aby si sebou mohli vzít také věci potřebné k výkonu povolání: kněžský oděv, mešní roucho, prádlo, breviář, odbornou teologickou literaturu. Vývoz cenností byl pochopitelně zakázán. Tyto směrnice v následujícím období dále upřesňovaly 40 23/1992 [pageend42]STŘEDNÍ EVROPA. NAŠI NĚMCI a přinesly některé drobné úlevy. Určitý počet německých kněží a řeholníků v republice zůstal. Šlo jednak o osoby, které byly z odsunu vyjmuty "cestou milosti" na základě výnosu ministerstva vnitra z 10. 9. 1946 (staří, nemocní), jednak o Němce, kteří získali prozatímní osvědčení o čs. občanství. Atmosféra v pohraničí nebyla setrvám německých kněží ani zdaleka příznivá. Množily se zprávy o tom, že jen málo z nich může svůj antifašismus doložit fakty,43* že některé farní úřady zprostředkovávají korespondenci Němcům z republiky za hranice i v opačném směru, že jim prokazují různé služby apod. Podle směrnic ministerstva vnitra se mělo vzhledem k tomu, že ČSR již nebude státem s etnickým minoritami, dbát zásady, aby se nadále zabránilo úřadování a vysluhování bohoslužeb v německém jazyce. Výslovně se zakazovalo vyučovat německy náboženství na školách.44* V oficiálních úředních sděleních se tvrdilo, že zajištění církevních úktfnů pro osoby v táborech a sběrných střediscích odpovídá oprávněným potřebám.45* Majetek na farách, které němečtí kněží opustili, se měl ponechat na místě až do příchodu českého duchovního. Jestliže byly splněny podmínky stanovené konfis- kačním dekretem z 25. 10. 1945, č. 108 Sb. a dalšími předpisy, mohla se zkonfiskovat část soukromého majetku. Mnohé fary zůstaly poměrně dlouhou dobu prázdné, někde byly neoprávněně zabaveny věci německým duchovním, kteří ještě neodešli.46* Církevní činitelé a katoličtí publicisté čas od času reagovali na některé otázky, jež souvisely s odsunem (tempo a rozsah vysídlování, komplikace majetkoprávního charakteru, případy zbytečně tvrdého postupu aj.), někteří členové ČSL a přispěvatelé do jejího tisku si všímali také speciálních problémů - důsledků vylidňovám pohraničí pro národní hospodářství, neutěšené situace národnostně smíšených manželství apod. V předvolební kampani na jaře roku 1946, kdy se především komunisté a národní socialisté doslova předháněli ve vymáhání urychleného a masového transferu Němců, vystupovali křesťané spíš umírněně. Byly ovšem také výjimky. Msgre. B. Stašek například začátkem dubna 1946 na manifestaci pořádané Svazem osvobozených politických vězňů v Praze prohlásil, že se jako kněz osobně stydí za to, že "rok po revoluci se musíme domáhat toho, aby Praha byla vyčištěna od Němců" (spory kolem vystěhování pražských Němců vyvolávaly tehdy značné rozrušení).47* Mezi evangelíky způsobila určité rozladění zpráva, že ženevská konference Světové rady protestantských církví zformulovala protest proti nucenému přesídlování obyvatelstva. Ústřední rada československé církve schválila 11. 3. 1946 text telegramu pro Světovou radu, ve kterém se mj. uvádělo, že setrvání Němců na čs. území by ohrozilo národní život Čechů a že si Němci "svůj osud sami bezmeznou zpupností vyprovokovali.". Konstatovalo se také, že Světová rada "nenašla slov křesťanských sympatií pro nezměrné utrpení slovanských národů pod německou nadvládou", přičemž se "zastává jen Němců". Revue Naše doba později upozornila, že v Ženevě nejednala Světová rada, ale pouze její prozatímní výbor, a že rezoluce přijatá tímto orgánem neobsahovala žádné "zásadní odsouzení odsunu Němců", nýbrž pouze připomenula "některé zjištěné zjevy, které přímo odporují usnesení postupimské konference tří velmocí". Naše doba kritizovala ukvapenou reakci československé církve a neobjektivní, matoucí tiskové zpravodajství o celé záležitosti.48* Přestože řada křesťanů na Západě zcela jistě chápala příčiny rozhořčení, jež po těžkých zkouškách války a okupace v zemích středovýchodní Evropy podstatně 23/1992 41 [pageend43]STŘEDNÍ EVROPA. NAŠI NĚMCI ovlivňovalo postoje vůči Němcům, vyzývala současně k ohledům na zásady lidskosti a k soucitu s trpícími. Nepřímo se oprávněnosti masového vysídlování velkých skupin lidí bez rozdílu dotkl v červnu 1946 papež Pius XII. ve svém poselství s požehnáním pro utečence a vysídlence. Na obtíže při začleňování odsunutých do nových životních podmínek poukazovali němečtí biskupové, o nelidskosti vyhnání se ve svém stanovisku z listopadu 1946 zmiňovali katoličtí biskupové USA.49) V důsledku značně neuspořádaných poměrů v československém pohraničí stály před katolickou církví nelehké úkoly. Nešlo pouze o nedostatek duchovních a s tím související problémy pastorační činnosti, ale současně též o překonání negativních jevů v životě novoosídleneckých pospolitostí, svědčících o nemalém duchovním a mravním úpadku. Na potřebu obnovy náboženského života v nově osídlovaných územích kladla církev značný důraz, jak to například dokládaly formulace z pastýřského listu československých biskupů ze 14. 11. 1946.50) Nepořádky, které panovaly v duchovní správě pohraničních obcí po odchodu německých kněží, nabývaly někdy až bizarní podoby. Podle zprávy Svobodných novin požádal například v říjnu 1946 biskupskou konzistoř o přidělení fary muž, který předložil doklady o tom, že je řádně vysvěceným římskokatolickým duchovním. Tento člověk se stal administrátorem fary v Jiříkově na Šluknovsku a poměrně dlouho prý vykonával všechny bohoslužebné obřady. Teprve po určitém čase vyšlo najevo, že šlo o podvodníka, který ještě navíc stačil vykrást faru a utéct.51) Značná část řeholníků a řádových sester německé národnosti odešla z republiky do Německa nebo Rakouska. Osoby podezřelé z nepřátelské činnosti za okupace a z různých přestupků byly i na čas zajištěny. Ještě na jaře roku 1946 pobýval například ve vazbě mimořádného lidového soudu v Chebu opat premonstrátského kláštera v Teplé. Ostatní mniši byli z kláštera vystěhováni a přemístěni do okresního starobince.52* V případě německých řeholníků - stejně jako u farního duchovenstva - docházelo někdy k vyreklamování z odsunu "cestou milosti" nebo častěji k jeho odkladu. Šlo především o řádové sestry, které měly dále pracovat v nemocnicích a sociálních ústavech. Těmto ženám se poskytly některé úlevy z opatření proti Němcům.53) Vyjmutí z odsunu se ovšem nemělo vztahovat na sestry Německého řádu, které byly považovány za "nejméně státoobčansky spolehlivé" (několik z nich ještě v republice přesto zůstalo), a také na řeholnice působící ve školských a výchovných zařízeních. Proti ponechání německých řádových sester v dosavadním místě pobytu, ale i proti zaměstnávání v nemocnicích a charitativních zařízeních se v pohraničí stavěla nemalá část obyvatelstva. Někde se požadovaly revize úlev, jinde se podepisovaly petice za uspíšení odchodu řeholnic. V jedné z takových výzev se mj. uvádělo: "Jaképak dlouhé vyřizování? Jsou to Němky a takovými zůstanou..."54) Po zakončení hlavní etapy odsunu pobývaly v republice ještě poměrně početné skupiny sester. Tak například z 367 Milosrdných sester sv. Kříže, které zůstaly, byla většina zaměstnána ve zdravotnictví (v roce 1945 bylo v ČSR celkem 899 těchto sester).55) V roce 1947 zbylo v českých zemích několik desítek německých duchovních. Republiku opustili téměř všichni evangeličtí faráři. Podle některých zpráv zůstalo po odsunu 4.000 - 5.O4X) německých evangelíků, pozdější zprávy uváděly asi 10 000 osob. Německá církev evangelická byla právně likdvidována zákonem z 6. 5. 1948, č. 131 Sb.56) Části německých kněží se povolil další pobyt na čs. území. Někteří se 42 23/1992 [pageend44]STŘEDNÍ EVROPA. NAŠI NĚMCI ovšem vystěhovali v průběhu roku 1947,jiní vykonávali v několika pohraničních lokalitách pastorační činnost, hlavně pokud ovládali češtinu. Jejich situace přitom byla značně nejistá - vypomáhali většinou bez nároku na plat od státu. Žádosti Němců, reprezentovaných někde i antifašisty, aby byly povoleny bohoslužby (kázání) v němčině, veřejnost stroze odmítala: "Menšin neznáme a tím méně nějakých výhod pro ně. V Čechách budou pro příště jen české školy a česká modlitba v českých kostelích.',58) V litoměřické diecézi bylo na podzim roku 1947 107 českých a asi 100 německých kněží. K zajištění pastorace bylo ovšem zapotřebí 800 - 1.000 duchovních. V roce 1948 žilo v této diecézi údajně asi 80 německých kněží, kteří neměli oprávnění k výkonu duchovní služby (šlo převážně o staré muže). Jejich sociální podporu organizovala biskupská konzistoř.59) Přítomnost německých duchovních v místech, kde jim byla ještě umožněna činnost, se u českého obyvatelstva setkávala často s nevolí. Vytýkalo se jim, že se snaží za každou cenu vykonávat církevní obřady v němčině, že jsou ve styku se státně nespolehlivými osobami nebo že působí v protičeskoslovenském duchu. V komunistickém, ale i sociálně demokratickém tisku se například špičkovalo, že Němci jsou "najednou příliš dobrými křesťany", že víru v Boha rychle "převzali po víře ve vůdce" apod. Některé akce (například procesí) se označovaly přímo za "nestoudné provokace.,,60) Stále hlasitěji se v řadách novoosídlenců volalo po odsunutí německých kněží z pohraničí do vnitrozemí, což se také někde stalo, i když s tím církevní orgány nesouhlasily. Po únoru 1948 byla katolická církev napadána, že v souvislosti s přesunem německých kněží a obsazováním uvolněných far neprojevovala dostatečnou vstřícnost. Komunistická propaganda se pokoušela ostouzet především biskupy, kteří prý zastávali "proněmecké postoje" a přešli tak na stranu "nepřátel lidu a státu". Jak dosvědčuje oběžník ministerstva vnitra z 5. 4. 1948, docházelo v rámci přesídlování Němců na práce do vnitrozemí také k vystěhování kněží, což se ještě tehdy kvalifikovalo jako nepřípustné. Pokud byli němečtí duchovní uznáni za osoby státně nespolehlivé, měli být po dohodě s příslušnou konzistoří ze svých míst regulární cestou odvoláni a přeloženi.61) V etapě soustředěných výpadů proti církvi od konce 40. let obviňovali komunisté biskupy a or- dináře z "nenárodnosti a reakčnosti" zkreslenými nebo úplně vylhanými odkazy na jejich údajné "nadržování" Němcům v době odsunu. Generální tajemník Ústředního akčního výboru Národní fronty A. Čepička například prohlašoval, že na konferenci v Olomouci v listopadu 1945 se biskupové a ordinári radili, "jak pomoci Němcům, nad jejichž odsunem ronili slzy lítosti, jak pomoci německým kněžím, kteří byli vysídleni, a jak pomoci německým věřícím, kteří byli odsunováni."62) Pokusy katolické církve o zmírnění tíživé situace německých křesťanů se pro KSČ staly vítaným argumentem, kterým ji chtěla v očích věřících znemožnit. V roce 1947 zbylo v Československu ještě asi 1.500 německých řeholnic, které pracovaly v nemocnicích a ústavech (k vyjmutí z odsunu a poskytnutí úlev těmto ženám došlo na základě usnesení vlády z 18. 3. 1947). Občas se objevily zprávy, že řeholnice zaměstnané ve zdravotnictví se chovají dobře a že by se jim mělo vrátit státní občanství. Početné ovšem byly také hlasy, které požadovaly urychlené přemístění sester.0) Znovu se vyskytla udání a obvinění z "nepřátelské činnosti", na jejichž základě došlo také k několika zatčením .64) Na jaře roku 1948 se některým řeholnicím umožnilo vycestovat, ale jejich příjem v americkém okupačním pásmu 23/1992 43 [pageend45]STŘEDNÍ EVROPA. NAŠI NĚMCI v Německu se poněkud komplikoval. Vyřizování příslušných náležitostí se protahovalo jak pokud šlo o postup okupačních orgánů a německých úřadů (vystavování tzv. Zuzugsgenehmigung), tak o přístup čs. strany. Jednalo se také s kongregacemi v Německu a Rakousku.655 Tlak na přesun německých řeholnic z pohraničí přitom dále narůstal. K podstatné změně došlo v souvislosti s akcí komunistického režimu proti řádům v roce 1950. Také sestry německé národnosti byly nasazeny na práce v zemědělství a průmyslu, mj. do textilních závodů. Část z nich se sice v letech 1950 - 1951 vystěhovala, část ovšem dále pobývala v "centralizačních klášterech" a internátech, odkud byly přidělovány na práce (tak tomu bylo například u 152 Milosrdných sester sv. Kříže). Žádosti těchto žen o odchod z republiky se hlavně z politických důvodů delší dobu odmítaly, rozhodující bylo stanovisko nechvalného ministerstva národní bezpečnosti. Teprve po složitých jednáních byl v roce 1954 povolen odchod 356 řeholnicím.665 ♦ ♦ ♦ Mnozí čeští křesťané podali již v letech nesvobody a okupačního strádání svědectví osobní statečnosti a mravní vyzrálosti. Také poválečné události prověřovaly hloubku jejich přesvědčení, sílu a pevnost charakteru. V českém národním prostředí byly reakce na chování většiny Němců před válkou a v jejím průběhu natolik prudké, že ve víru emocí, provázejících touhu po odčinění bezpráví a nacistických zločinů, odsunuli někteří křesťané na čas do pozadí přikázání své víry a mlčeli, i když docházelo k očividným prohřeškům proti zákonu lidskému a Božskému. Byli i takoví, kteří pochybili a zklamali ze strachu, který přežíval z protek- torálních dob, nebo se znovu rodil pod dojmem metod, jež se v "národní revoluci" uplatňovaly jako neblahá předzvěst příštího vývoje. Opravdoví křesťané jistě mnohdy vnitřně nesouhlasili s tím, co se u nás v souvislosti s odsunem dělo, ale vystoupit rázně a bez obalu se odhodlal jen málokdo. Pokud šlo o samotný princip vysídlení německé menšiny, většina České společnosti s ním souhlasila. Také církve tento požadavek s poukazem na státní a národní zájmy v různé podobě akceptovaly, což mělo na chování křesťanů v konkrétních situacích, kdy bylo třeba reagovat, nemalý vliv. Na druhé straně ovšem nelze přehlížet, že odmítaní brutalit a excesů nebo poskytnutí byť drobné pomoci bližnímu v nouzi nebylo u církevních představitelů, kněží i prostých věřících pouhou výjimkou. Při hodnocení celkového duchovního a mravního profilu české společnosti v této době by se tato skutečnost neměla opomíjet. Přestože podmínky, v nichž se němečtí a čeští křesťané za války a po ní ocitli, byly mnohdy zásadně rozdílné, stáli v těchto letech neštěstí a zkoušek před společnou výzvou - zachovat věrnost Kristu a podle toho jednat. Jak tuto výzvu jedni i druzí přijali a jak na ni odpověděli, mělo podstatný význam pro to, zda si tehdy, ale i s větším časovým odstupem, mohli říci: "Všechno to přišlo na nás, avšak jsme se nezapomenuli na Tě, aniž jsme zrušili smlouvy Tvé" (Žalm. 44,18). Tragické zvraty moderních dějin ukazují, že k největším pokleskům lidství dochází zpravidla tam, kde člověk skutečný smysl osvobodivého pocitu, vyjádřeného žalmistou, nepostřehuje a nezažívá, neboť je mu v realitě vzdálen jako cosi iluzorního za horizontem aktuálního rozhledu a tudíž "apraktického" a "neužitečného". 44 23/1992 [pageend46]STŘEDNÍ EVROPA. NAŠI NĚMCI Poznámky 29. J. L. Hromádka, Mezi východem a západem. Praha 1946, s. 81 - 82. 30. F. Bednář, The Transfer..., s. 57, 59 - 60. 31. Podle "Masarykův lid" 14. 2. 1946, s. 136. 32. Prohlášení ve švýcarském listu "Die Tat" z 25. 3. 1947 (Kirchen in der Zange..., s. 17). 33. W. Lorenz, Monolog o české zemi. Mnichov 1987, s. 14 - 15. 34. V. Vaško, Neumlčená..., s. 43, 45. 35. Dokumente zur Sudetenfrage. Hrsg, von F. P. Habel. München - Wien 1984, s. 18, 293-295; O. Kimminich, Das Recht auf die Heimat. Bonn 1978, s. 37; Svobodné noviny 14. 10. 1945; Schicksal- Vertreibung. Aufbruch aus dem Glauben. Hrsg, von F. Lorenz. Köln 1980, s. 61, 63 an.; E. J. Reichenberger, Ostdeutsche Passion..., s. 28 aj. 36. Cit. podle "Obzory" 20. 4. 1946, č. 16, s. 248. 37. H. Koželuhová, Ptvní kroky. Praha 1945, s. 28 - 30. 38. V. Vaško, Neumlčená..., s. 30 - 31. 39. "Obzory" 20. 10. 1945, č. 9; 27. 10., č. 10. 40 Tamtéž, 15. 12 1945, č. 15. 41. SOA Opava, f. EZNV-Odb.II./bezp., kart. 294 - obéž. č. B-300/632-ref.B. 42. Tamtéž, - oběžník min. vnitra z 6. 2. 1946 ke stížnosti arcibiskupské konzistoře v Olomouci; též Schicksal-Vertreibung..., s. 51 .- 55; Letzte Tage..., a. 362. 43. "Rudé právo" 17. 4. 1946, č. 92, s. 5; Dokumente zur Austreibung..., s. 342. 44. V. Vaško, Neumlčená..., s. 130 - 131; "Svobodné noviny" 14. 11. 1946; "Zpravodaj z pohraničí" 1945/1946, č. 3, s. 12; "Rudc právo" 17. 4. 1946, č. 92, s. 5. 45. Ve zprávě min. vnitra z 30. 11. 1946 se konstatovalo, že bohoslužby by se mohly někde konat i častěji než pouze v neděli, ale bez kázání, protože jich údajně bylo "zneužito k propagandě". Např. tábor v Praze "Na Hagiboru" navštěvovali evangelický kněz i katolický farář, duchovní útěchu poskytovali také křížovníci. K úmrtím ve střediscích docházelo prý jen "zcela ojediněle". Dále se uvádělo, že pokud příbuzní zemřelých "neučiní opatření k pohřbu" (to ovšem bylo často zhola nemožné’), je mrtvý pohřben "podle příslušného ntu na nejbližším hřbitově". Nad tímto tvrzením, hlavně pokud šlo o události v táborech v r. 1945, lze postavit velký otazník. Srov. SÚA Praha, f. ÚPV 1945 - 1952, kart. 1163, sign. 1424/4/8, č. 46307-11-9000/46. 46. Dokumente zur Austreibung..., s. 213 - 214; Obzory 13. 7. 1946, č. 28, s. 436. 47. "Svobodné noviny" 10. 4. 1946, č. 85, s. 2. 48 SÚA Praha, f. ÚPV, kart.967, sign. 1281; "Naše doba", roč. LII, č. 6, s. 275. 49 Nová svoboda 28. 9. 1946, č. 225, s. 1; Schicksal-Vertreibung .., s. 27, 115 - 116. V červnu 1946 jmenoval papež zvláštním pověřencem pro duchovní péči o vysídlence a uprchlíky biskupa M. Kallera. 50. V. Vaško, Neumlčená..., s. 146. 51. "Svobodné noviny" 12. 10. 1947, č. 239, s. 4. 52. "Nové slovo" 4. 4. 1946, č. 80, s. 1. 53. SOA Opava, f. EZNV-Odb.II./bezp., kart.294; SÚA Praha, f. ÚPV, kart.1611, sign. 647/1/1 - k odkladu odsunu Milosrdných sester sv. Kříže a sv. Františka. 54. SOA Opava, f.EZNV-Odb.II./bezp., kart. 294, č. III-7241 - rezoluce občanů z Cukmantlu (Zlatých hor); kart. 296, č. II/5-2/95/48 - stanovisko ÚNV města Opavy z 16. 1. 1948; SÚA Praha, f. ÚPV, kart. 973, sign. 1282/3 - zpráva z 23. 1. 1946. 55. Tamtéž, f.ÚPV 1952 - 1954, kart. 1611, sign. 647/1/1; kart. 706, sign. 735/5; A. Bohmann, Das Sudetendeutschtum in Zahlen. München 1959, s. 230. 56 F. Bednář, The Transfer. , s. 60 - 61; R. Urban, Die sudetendeutschen Gebiete..., s. 403. V roce 1955 bylo údajně na živu ještě 93 německých evangelických duchovních z ČSR, z toho 75 ve SRN, 14 v NDR, po 1 v Rakousku a Švýcarsku. Jedna osoba se ještě zdržovala na čs. území (A. Bohmann, Das Sudetendeutschtum..., s. 230). 57 V polovině 50. let žilo ve SRN 785 katolických duchovních z ČSR (nejvíce z diecéze litoměřické - 242 a pražské - 173). V NDR se uvádělo 101 (nejvíce z diecéze litoměřické - 51), v Rakousku 134 (nejvíce z diecéze bratislavské - 57) a v dalších zemích 6 duchovních. Srov A. Bohmann, Das Sudetendeutschtum..., s. 228. Na práci tzv. Sudetendeutsches Pnesterwerk, zájmového uskupení vzniklého ve SRN v r. 1949, se podílelo 450 kněží, kteří předtím žili a působili v ČSR. Z Němců, kteří byli odsunuti 23/1992 45 [pageend47]STŘEDNÍ EVROPA. NAŠI NĚMCI na pozdější území Spolkové republiky, bylo asi 90% katolíků (Schicksal-Vertreibung..., s. 389; G. Ziemer, Deutscher Exodus. Stuttgart 1973, s. 238). 58. "Zpravodaj z pohraničí", 1947, č. 2, s. 13. 59. Štěpán kard. Trochta. Životopisná črta a výběr z proslovů a pastýřských listů. Řím 1984, s. 126 - 127, 135. Podle E. J. Reichenbergera (Ostdeutsche Passion..., s. 88) bylo v r. 1948 v Československu celkem asi 100 německých duchovních. 60. "Československá demokracie" 28. 6. 1947, č. 150, s. 4; 9. 8., č. 185, s. 4; "Mladá fronta" 22. 8. 1947, č. 195, s. 1; "Rudé právo" 19. 8. 1947, č. 192, s. 3. 61. SOA Opava, f. EZNV-Odb.II./bezp., kart. 296, č. II/5-2/278-48; kart. 146, III/taj. - k činnosti knězi a řeholnic německé národnosti; též "Nová svoboda" 16. 11. 1947, s. 1; 22. 11., č. 273, s. 1, 2; 18. 3. 1948, č. 68, s. 1; "Svobodné noviny" 23. 11. 1947, č. 273, s. 2; "Rudé právo" 8. 9. 1949, č. 211, s. 5; 10. 9., č. 213, s. 3. 62. "Rudé právo" 17. 7. 1949, č. 166, s. 7. 63. SOA Opava, f.EZNV-Odb.II./bezp., kart. 295, č. II/5-2/141/47; č. II/5-2/475/47; kart. 296, č. II/5-2/305/48; č. II/5-2/217/48 aj.; SÚA Praha, f.ÚPV, kart. 776, sign. 753/5; Svobodné noviny 15. 5. 1947, č. 113, s. 4; "Mladá fronta" 20. 11. 1947, č. 270, s. 1. 64. Např. "Nové slovo" 14. 12. 1947, č. 291, s. 4; 19. 12., č. 295, s. 4. 65. SOA Opava, f.EZNV-Odb.II./bezp., kart. 296 - připiš min. vnitra ze 7. 7. 1948 a další zprávy. 66. SÚA Praha, f. ÚPV 1952 - 1954, kart. 611, sign. 647/1/1. Podle stavu z první poloviny 50. let odešlo údajně z Československa do Německa 320 řeholníků a asi 1 100 řádových sester. Údaje o členech řádů a kongregací, kteří se usadili v Rakousku a dalších zemích, nejsou uvedeny (A. Bohmann, Das Sudetendeutschtum..., s. 230). 46 23/1992 [pageend48]STŘEDNÍ EVROPA. PANEVROPA ŽIVOTNÍ VÝROČÍ OTTY HABSBURSKÉHO Milan M. Buben Před osmdesáti lety se ve vile Wartholz u Reichenau an der Rax v Dolním Rakousku narodil dne 20.11.1912 arcivévoda Franz Joseph OTTO Robert Maria Anton Karl Max Heinrich Sixtus Xaver Felix Renatus Ludwig Gaetan Pius Ignatius, pozdější korunní princ rakousko-uherský, velmistr řádu Zlatého rouna, doktor politických véd, poslanec Evropského parlamentu, mezinárodní prezident Pan- evropské unie atd. Po vraždě následníka trůnu Františka Ferdinanda d‘Este v Sarajevu dne 28. 6. 1914 se novým čekatelem trůnu stal Ottův otec, arcivévoda Karel, prasynovec císaře Františka Josefa I. a starší syn arcivévody Otty (1865-1906), který byl mladším bratrem Františka Ferdinanda d‘Este. Dne 21. 10. 1911 ve Schwarzau am Steinfelde uzavřel arcivévoda Karel sňatek se Zitou princeznou de Bourbon - - Parma, dcerou Roberta vévody z Bourbon-Parmy (1848-1907) a jeho druhé manželky Marie Antonie, rozené infantky portugalské (1862-1959). Se svým manželem se mladá princezna sblížila na české půdě, ve Františkových Lázních. Arcivévoda Karel měl v té době za sebou studium na pražské Karlově univerzitě, kde jeho profesory byli např. Jaroslav Goll, Albín Bráf a Emil Ott, a sloužil již delší dobu u 7. dragounského pluku, zprvu v Chudeřicích u Bíliny, pak v Brandýse nad Labem, kde byl v české společnosti velmi oblíben pro své demokratické chování a také pro svou dokonalou znalost češtiny, a to nejen spisovné, ale i lidové; navíc ovládal i vojenskou mluvu. Po sarajevském atentátu se stal arcivévoda Karel následníkem trůnu a přesídlil s rodinou do zámků Schönbrunn a Laxenburg. Když po 68 letech vlády, dne 21. 11. 1916, ve věku 86 let císař František Josef 1. zemřel, stal se arcivévoda Karel císařem Karlem I. (v Čechách byl Karlem III. a v Uhrách Karlem IV.) a malý Otto následníkem trůnu. Dne 29. listopadu se konal pohřeb stařičkého mocnáře. V průvodu za rakví kráčeli nový císař s císařovnou a mezi nimi v bílém šatě malý a neobyčejně krásný korunní princ Otto s dívčí kudrnatou hlavičkou, pro něhož to bylo první oficiální vystoupení. Panovníkovy tělesné pozůstatky byly uloženy do hrobky v kryptě kapucínského kláštera ve Vídni (Kaisergruft), která slouží rodině od roku 1633, a to na předem připravené místo mezi choť Alžbětu a syna Rudolfa. Mladý, teprve devětadvacetiletý císař zdědil říši ekonomicky i politicky rozvrácenou první světovou válkou a nedokázal již zastavit její postupný rozklad. Zamýšlel co nejrychleji ukončit válku a proto se císařští manželé rozhodli, podporováni předlitavským ministerským předsedou Jindřichem hrabětem Clam - Martinicem, využít příbuzenských svazků císařovny k vedení separátních mírových jednání. Její bratři Sixtus a Xavier de Bourbon - Parma sloužili v té době jako důstojníci v belgické a francouzské armádě a oba měli, vzhledem k svému původu, přístup 23/1992 47 [pageend49]STŘEDNÍ EVROPA. PANEVROPA k nejvyšším vládním kruhům Dohody. Císař Karel však chtěl získat pro mír i svého | spojence, kterého si nevybral, ale za jehož zády nechtěl jednat. Vilém II. a zejména jeho generální štáb však jakékoli návrhy na dosažení míru odmítali. Nakonec se indiskrecí o tajných jednáních dozvědělo italské vyslanectví v Bernu a propuknuvší tzv. Sixtova aféra zmařila dosavadní úsilí o ukončení války. Rakousko-Uhersko tedy zůstalo proti vůli svého panovníka i svých národů německým spojencem až do hořkého konce. Karel a Zita byli dne 30. 12. 1916 v Budapešti korunováni na uherské krále. Této slavnosti se zúčastnil i malý Otto - bylo to poprvé a naposledy, kdy vystupoval po boku svých rodičů při oslnivém státním aktu jako dědic trůnu. Dne 16. 10. 1918 vydal Karel císařský manifest "Mým věrným národům rakouským" o federalistické přestavbě Předlitavska, kde navrhoval rozdělit Rakousko na čtyři národnostní spolkové státy a pro každý zřídit národní radu. Rakousko - Uhersko ovšem válku prohrálo a 3. 11. 1918 podepsalo kapitulaci. Den nato požádal císař Karel, který byl připraven odstoupit, představitele nově vznikajícího československého státu o dovolení usadit se na svých statcích, konkrétně na zámku v Brandýse nad Labem. Národní výbor chtěl žádosti vyhovět pod podmínkou, že by se císař vzdal trůnu a všech nároků na české země. Nakonec, na základě různých intervencí, byla tato žádost zamítnuta. Císař Karel rezignoval dne 11. 11. 1918 v modrém čínském salonu vídeňského Schönbrunnu pro Rakousko a opustil s rodinou město, aby se usadil v podunajském loveckém zámečku Eckartsau u Marchfeldu. Nešlo o skutečnou abdikaci, ale jen o jakési přerušení historické kontinutity. Na podepsaný dokument bylo možno nahlížet buď jako na abdikaci, anebo jako na zřeknutí se podílu na státních záležitostech. Dne 12. 11. 1918 byla vyhlášena Rakouská republika a dne 13. 11. 1918 vydal Karel manifest, kterým rezignoval i v Uhersku. Dne 24. 3. 1919, po obdržení ultimata nové německo-rakouské vlády, odchází panovnický pár s pěti dětmi do švýcarského exilu. Brzy po jejich odchodu, dne 3.4.1919, vydalo národní shromáždění německého Rakouska ústavní zákon č.209, který zbavoval členy habsbursko-lotrinského Domu všeho majetku a zakazoval jim návrat do Rakouska, pokud se nevzdají všech nástupnických práv a neprohlásí se za loajální občany republiky. Tím se ocitla císařská rodina bez prostředků. Po neúspěšném pokusu o znovuzískání uherského trůnu byl Karel zatčen a internován ve starobylém benediktinském opatství Tihány na Balatonu a dne 31. 10. 1921 pak s chotí deportován na britský dělový člun Glowworm na Dunaji. Z Černého moře je britský křižník Cardiff odvezl do vyhnanství na portugalský ostrov Madeira, kam dopluli dne 9. 11. Děti byly poslány za rodiči až po několika měsících. Za obydlí jim sloužila vila v předměstí Monte ostrovního hlavního města Funchal. Tam také neočekávaně dne 1. 4. 1922 císař a král Karel, ponořen do motlitby, zemřel. Vdovy se sedmi nezaopatřenými dětmi se ujal španělský král Alfons XIII., který jim nejprve poskytl pobyt na zámku El Pardo u Madridu, kde se jako pohrobek narodila ještě arcivévodkyně Alžběta. Protože na další pobyt byl zámek příliš nákladný a Zita, která byla závislá na darech přátel, příznivců a soucítících, musela šetřit, přesídlila brzy s celou rodinou do baskického rybářského městečka. Lequei- to, kde jí byl dán k dispozici palác Uribarren. Tam si vedla sama domácnost při dodržování přísných úsporných opatření a vedla své děti k asketickému vztahu 48 23/1992 [pageend50]STŘEDNÍ EVROPA. PANEVROPA k životním potřebám. Traduje se, že Maxmilián vévoda z Hohenbergu, syn zavražděného následníka trůnu Ferdinanda ďEste, který v Lequeitu navštívil své příbuzné, byl natolik ohromen prostotou jejich tabule, že se odebral na místní trh nakoupit ryby. Navzdory své nemajetnosti odmítla Zita nabídku španělského krále, aby nechala vychovat své děti na španělském dvoře. Děti se učily vedle klasických a moderních světových jazyků také maďarštinu, češtinu a chorvatštinu. Pensum šesti gymnaziálních let si Otta odbyl za čtyři roky a exceloval před zvláštní rakou- sko-uherskou zkušební komisí, jíž musel odevzdat, mezi jiným, i slohový úkol v maďarštině. V roce 1929, po sedmi letech španělského exilu, přesídlila celá rodina pod záštitou belgické královské rodiny do velkého vodního zámku Ham v Steenocker- zeelu u Bruselu. Otto byl poslán na rok studovat do benediktinského institutu v lucemburském Clervaux a poté zahájil svá studia na proslulé katolické univerzitě v Lovani, a to pod jménem vévoda de Bar, což je jeden z titulů burgundsko-lotrin- ského dědictví. Již jako hlava rodu (plnoletosti podle zákona arcidomu rakouského dosáhl v roce 1930) promoval s výtečným prospěchem v roce 1935 na doktora politických a sociálních věd. Již od roku 1933 vedl Otto Habsburský významný boj proti nacionálnímu socialismu a stal se jedním z prvních politiků, kteří rozpoznali nebezpečí fašismu. V roce 1936 vstoupil do Panevropské unie, v jejímž rámci začal po boku jejího zakladatele Dr.Richarda hraběte Coudenhove-Kalergi rozvíjet četné mezinárodní aktivity pro budoucí integraci Evropy na demokratickém a křesťanském základě. Jasně přitom viděl, že největší nebezpečí přichází ze strany totalitarismu, ať již nacistického nebo bolševického. Plné odvolám diskriminačního zákona o Habsburcích bylo plánováno na počátek roku 1939. Toho se obával Hitler, protože kdyby Otto mohl disponovat velkým habsburským jměním a kdyby ho mohl využít pro své politické cíle, zdála se být jeho restaurace na dosah ruky. Když se Otto dozvěděl, že Hitler plánuje obsazení Rakouska, rozhodl se jednat. Dne 17. 2. 1938 napsal kancléři Schuschniggovi dlouhý otevřený dopis, v němž jej před tímto nebezpečím varoval. Vyzval jej k odporu, navrhl Schuschniggovi demisi a hodlal přijmout funkci kancléře, aby Rakousko zachránil před Hitlerem. Kancléř ohleduplným dopisem návrh pětadvacetiletého prince odmítl. Za necelý měsíc poté, dne 12.3.1938 se stalo to, co Otto zkušenému politikovi prorokoval: nacisté obsadili Rakousko a uskutečnili jeho připojení k říši. Nenávist Hitlera k legitimnímu dědici zemí střední Evropy dosvědčuje i krycí označení anšlusu Rakouska - "Operace Otto". Na Ottu Habsburského byl dne 29. 3. 1938 rakouským ministerstvem spravedlnosti vydán zatykač pro vlastizradu. Otto Habsburský zatím žil střídavě ve Francii, Belgii a ve Švýcarsku, kde horečně pokračoval v boji proti fašismu. Dne 4. 3. 1940 odletěl do USA, kde byl již dne 10. 3. t.r. přijat ve washingtonském Bílém domě prezidentem F.D.Rooseveltem. Navázal také kontakty z vlivnými americkými politiky, průmyslníky a finančníky a konferoval i s potomními prezidenty Harry S. Trumanem, Lydonem B. Johnsonem a viceprezidentem Hubertem H. Humphreyem. Po vstupu USA do války se stala Ottova sekání s prezidentem Rooseveltem častější. Prezident, jehož znalosti evropských záležitostí byly stejně mizivé jako u prezidenta Wilsona v roce 1918, si pochvaloval, že Otto Habsburský a papež náleží k těm 23/1992 49 [pageend51]STŘEDNÍ EVROPA. PANEVROPA osobnostem, které mu mohou podat nejlepší informace o evropských otázkách. S Ottou Habsburským spolupracovali v USA především Dr.Richard hrabě Coudenhove-Kalergi, zakladatel Panevropského hnutí, dále Martin Fuchs, který působil v Hlasu Ameriky, Erik von Kuehnelt - Leddihn, spisovatelé Hans Rott, Franz Werfel a další. Podařilo se jim přesvědčit západní představitele o nezbytnosti obnovení nezávislého Rakouska, které bylo jednou z prvních obětí rozpínavosti fašismu. Zde sehrála velkou roli diplomatická aktivita Ottova bratra arcivévody Roberta Karla d‘Este v Londýně a jeho přátelské kontakty s Winstonem Churchil- lem, Paul-Henri Spaakcm a generálem Charles de Gaullem. Na konci války se pak Habsburkové, a zejména Otto, zasloužili také o to, že prezident Roosevelt prosadil pro Rakousko čtyřmocenský statut a tím bylo zabráněno převažujícímu vlivu SSSR. Proto také začal Otto Habsburský vzbuzovat stále silnější nenávist jiného diktátora - tentokrát bolševického zločince J.V.Stalina. Dne 26. 10. 1944 se Otto, Karel Ludvík a Rudolf vrátili do Evropy, nejprve do Lisabonu a koncem ledna 1945 do Paříže. Těsně po válce odešel se dvěma bratry do Rakouska, kde v Tyrolsku participoval i na snahách o obnovení rakouského státu. Po několika měsících však musili na přímý zásah sovětské okupační správy zemi opustit. I když se zákon o Habsburcích zdál být již anachronismem, byl přesto převzat i do nové poválečné republikánské ústavy. Otto nemohl v dané situaci jednat jinak než jako jeho otec, a střídavě pobýval ve Francii, Španělsku, Liechtensteinu a v Portugalsku. Touha po nějakém kontaktu s krajany vedla Ottu Habsburského k návštěvám utečeneckých táborů v Německu. V jednom z těchto táborů pracovala jako pomocnice i Regina princezna von Sachsen-Meiningen, vévodkyně zu Sachsen, narozená ve Würzburgu dne 6. 1. 1925. Ani Regině se nevyhnul tragický osud vysoké středoevropské šlechty ve 20. století. Její otec Georg princ von Sachsen - Meiningen, vévoda zu Sachsen vykonával občanské povolání úředníka u soudu a toto místo si ponechal i během války, kdy se stal hlavou svého rodu. Náležel k oněm nečetným, kteří přežili svoji účast na nezdařeném atentátu na Adolfa Hitlera dne 20. 7. 1944. Přesto však byl sovětskými okupačními orgány zatčen a odvlečen do Ruska, kde roku 1946 zemřel kdesi na Sibiři. Regina s matkou se zachránily v západní zóně. Otto si zvolil za místo svatby Nancy, hlavní město Lotrinska, které je od sňatku Františka Štěpána Lotrinského s Marií Terezií spojeno s Domem habsburským. Manželství, kterému požehnal i Sv. Otec Pius XII., bylo uzavřeno dne 10. 5. 1951. Bylo požehnáno celkem sedmi dětmi, a to Andreou (narozenou ve Würzburgu dne 30. 5. 1953), dvojčaty Monikou a Michaelou (Würzburg 13. 9. 1954), Gabrielou (Luxembourg, 14. 10. 1956), Walburgou (Berg am Starnberger See, 5. 10. 1958) a poté se narodili i toužebně očekávaní synové: Karl Thomas Robert Maria Franziskus Georg (Starnberg, 11. 1. 1964) a Paul Georg Maria Joseph Dominikus (Starnberg, 16. 12. 1964). Manželé žili nejprve v Clarfontaine u Paříže a od ledna 1954 žijí v bavorském Póckingu na Starnberském jezeře, v domě, jemuž dali symbolický název "Villa Austria". Tam také v roce 1955 získal Otto německé občanství, i když běžně užíval belgického diplomatického pasu znějícího na jméno Due (vévoda) de Bar. Dne 31. 5. 1961 učinil Otto Habsburský formální prohlášení loajality a zřeknutí se trůnu, takže se mohl teoreticky vrátit domů. Později, podle výroku rakouského 50 23/1992 [pageend52]STŘEDNÍ EVROPA. PANEVROPA správního soudu z roku 1980, nemuseli již toto prohlášení činit ti členové dynastie, kteří se narodili po 12. 1. 1918, tedy po datu vyhlášení Rakouské republiky. To se týkalo až na výjimky všech členů dnešní rodiny Arcidomu rakouského. Levicová vláda však tehdy shledala Ottovo prohlášení za nedostatečné. Ten se odvolal a spor se táhl až do roku 1966, kdy konečné obdržel rakouský pas a tím de facto i rakouské občanství a povolení k návratu. Poprvé přijel Otto Habsburský do Rakouska v září 1966, a to jen na pčt hodin, těsně za hraniční přechod Feldkirch - - Tisis. V roce 1972 pak Rakousko potvrdilo Ottovi výslovně právo na politickou činnost v zemi a v roce 1973 se po smrti Richarda hraběte von Coudcnhove - - Kalergi stává prezidentem mezinárodní Pancvropské Unie. Panevropské hnutí, které má české kořeny, protože jeho zakladatel hrabě Coudenhove - Kalergi byl mladším bratrem majitele panství Poběžovice - Pivoň na Domažlicku, má za cíl sjednotit Evropu na základě tradičních křesťanských hodnot. Jeho vůdčí politickou ideou je evropanství, přičemž Evropa není chápána jako konglomerát národních států, odlišujících se různým stupněm svého technického a hospodářského vývoje, ale jako živý organismus, který i při integraci zachovává mnohost svých projevů, organismus, jehož duší je křesťanství jakožto nejsilnější duchovní zdroj evropské kultury. Čtyřmi nosnými principy Panevropského hnutí jsou svoboda, sociálně-tržní hospodářství, křesťanství a sebeurčení jako zásada vztahů mezi národy. Dne 10. 6. 1979 byl Otto Habsburský za bavorskou CSU poprvé zvolen poslancem Evropského parlamentu ve Strassbourgu, kde v politickém výboru zastupuje evropské křesťanské demokraty, je prezidentem maďarské delegace a předsedou pracovní skupiny pro střední a východní Evropu. Jako přesvědčený demokrat vždy zaměřoval svou politickou činnost na osvobození národů střední Evropy z pout bolševismu a na jejich budoucí integraci se západní Evropou. Proto také byla jeho osoba tak ostouzena komunistickými sdělovacími prostředky a prodejnými agitátory a žurnalisty. V roce 1982 byl konečně zrušen hanebný zákon z roku 1919, jímž byli všichni členové habsburského Domu vypovězeni z Rakouska. Během listopadových událostí v roce 1989 navštívila Československo jako první arcivévodkynč Walburga, která byla v Praze svědkem generální stávky dne 27. 11. 1989. Na pozvání Pancvropské unie Čech a Moravy přijel ve dnech 16. - - 18. 3. 1990 v doprovodu své choti Reginy, synů Karla a Jiřího, dcery Walburgy a synovce Karla Christiana Otto Habsburský poprvé za 78 let svého života do Čech a do Prahy, jejíž krásou byl uchvácen. Vedle brilantní přednášky, věnované návratu Čech do Evropy a přednesené na půdě filosofické fakulty Univerzity Karlovy, se setkal se zástupci pražské židovské obce, s českým premiérem Petrem Pit hartem a s prezidentem republiky Václavem Havlem, prohledl si Prahu, navštívil hrobky svých předků v katedrále sv. Víta, kde byla v kapli sv. Václava sloužena ještě mše sv. za českou královnu Zitu a za všechny zemřelé příslušníky Arcidomu rakouského, a stihl ještě vykonat návštěvu Českých Budějovic. Později navštívil ještě Bratislavu, Brno a Brandýs nad Labem, kde byl přijat s obdobnou pozorností. Jeho císařská a královská Výsost arcivévoda Otto Habsburský je člověk nesmírně vzdělaný s rozmanitými akademickými zájmy. Obzvláště vyniká jeho znalost historie a znalost řady světových jazyků. Doposud publikoval 25 knih zabývajících se dějinami, politikou a etikou, vždy se zvláštním důrazem na evropskou politiku 23/1992 51 [pageend53]STŘEDNÍ EVROPA. PANEVROPA a křesťanskou kulturu. Přednesl mnoho přednášek doslova po celém světé a publikoval nesčetné množství článků, roztroušených po nejrůznéjších periodicích na všech kontinentech. Svými pozoruhodnými evropskými koncepcemi v mnohém předešel dnešní snahy po sjednocení Evropy. Všude, po celém světé, s výjimkou svých dědičných zemí, do kterých byly infiltrovány zhoubné komunistické a totali- tářské ideje, je uznáván jako jeden z předních současných evropských politiků a myslitelů. V žilách Otty Habsburského koluje nejen krev Elišky Přemyslovny, choti Jana Lucemburského, ale i krev princezny Zdeňky, dcery Jiřího z Poděbrad, která se provdala za Albrechta Saského, jehož přímý potomek, princezna Marie Josefa, byla Ottovou babičkou. Jako malý následník trůnu se učil i česky, ale v pozdějším věku neměl dost příležitostí se v tomto jazyce zdokonalovat, takže aktivní znalost pominula, mnohému však stále rozumí. O kladném vztahu dnešní rodiny k Čechám svědčí i skutečnost, že v domácí soukromé kapli se nachází i kopie sošky Milosti- plného Jezulátka z pražského chrámu Panny Marie Vítězné. Otto Habsburský měl možnost sledovat pozorně německý hospodářský zázrak a spoluprožívat přerod národa ze zničující porážky ve vážený a respektovaný evropský národ. Také on prožil mnoho porážek, často pokořujících a bolestivých, ale přijímal je vždy s důstojností a pokorou příkladného katolíka. Víra v Boha a přesvědčení, že vítězství i porážky dodává On, jej časem časem učinily duchovně nepřemožitelným, jeho historická moudrost a prozíravost jsou mimořádné. Jestliže může být osamělost cenou za důstojnost panovníka, pak je to cena monarchům všeobecně přijatelná, rádi ji platí za svůj trůn. Osamělost, jakožto následek reálné moci je ale něco jiného než osamělost a vyhnanství jako následek obětování se idejím tradice a nezcizitelnosti panovnických práv. Takovou situaci unese pouze člověk neobyčejné duchovní síly, člověk hluboce nábožensky založený a člověk prodchnutý životním optimismem. A takovým člověkem, který se dne 20. 11. 1992 dožívá osmdesáti let, Otto Habsburský je. Ad multos annos! • ♦ ♦ 52 23/1992 [pageend54]STŘEDNÍ EVROPA. PANEVROPA KDO JSOU ČEŠI A SLOVÁCI? Erik von Kuehnelt-Leddihn Jazyk Čechů je ruštině vzdálenější než jazyk Srbů a Chorvatů. V užším smyslu slova jsou Češi pouze slovanskými obyvateli území Čech. Čechy je český výraz pro Böhmen, což je ale pojem geografický. Je hodně Moravanů, kteří by řekli, že oni nejsou žádní Češi, ale (slovanští) Moravané (existují i česká slova, která se používají v Čechách, ale nikoli na Moravě). Tyto odlišnosti vedly k tomu, že byla do dnešního československého státního znaku začleněna i část moravského erbu. Nicméně všechny tři země Svatováclavské koruny - Čechy, Morava a Slezsko - jsou velmi úzce spjaty nejen s dějinami Svaté říše římské (německého národa), ale i s rodem Habsburků. Národnostně byli Češi a Němci v tomto soustátí stejnoměrně zastoupeni. Tato rovnováha byla narušena teprve tehdy, když podstatnou část Slezska získalo Prusko. Původní obyvatelstvo Čech (ale i Moravy) bylo keltské (Bojové dali zemi své jméno), pak přišly kmeny germánské, později kmeny slovanské, které byly vystaveny útisku Avarů, jež si je podmanili. Ale nakonec se tyto kmeny osvobodily. V méně úrodných pohraničních oblastech docházelo k imigraci Němců a zpočátku i k ostrým střetům se Svatou říší římskou, nakonec po rozmanitých peripetiích a bojích došlo k připojení. Takto se staly Čechy jediným královstvím v rámci Svaté říše a český král jedním ze sedmi kurfiřtů - měl tedy v Říši velmi důležité postavení. Za vlády lucemburské dynastie byl římský císař i českým králem a Praha byla jakýmsi hlavním městem říše. Právě němčina lucemburské pražské dvorské kanceláře byla ještě před Lutherem první oficiální němčinou. Češi a Němci se samozřejmě navzájem vnímali jako rovnocenní, protože kulturně a společensky si byli skutečně naprosto rovni. Němci tvořili silnou třetinu, Češi slabé dvě třetiny obyvatelstva. V Čechách byla německá kultura spíše městská, česká spíše venkovská, přičemž žádná demarkační čára pochopitelně neexistovala. Naproti tomu Šlechta byla převážné česká. STRAŠLIVÁ "LIDOVÁ VZPOURA" TÁBORITÚ V 15. století došlo v Čechách ke katastrofě nejen lokální, ale i evropské. Jan Hus byl proti intencím císaře na kostnickém koncilu zatčen a upálen. Poté došlo k českému náboženskému a národnímu povstání proti císaři a papeži. Za vlády husitů se takzvaní utrakvisté spokojili s povolením kalicha pro laiky, zatímco radikálně nacionalističtí a nábožensky levicoví táborité svým fanatismem a krutostí budili hrůzu po celém kontinentu. Sousední země - střední Německo, Uhry, Rakousko, Slezsko - - si před nimi nebyly jisté. Historická vzpomínka na husitskou vzpouru působí dodnes, přičemž nejdříve byla spíše zatracována, ale od 19. století je (nejen na české straně) glorifikována. Stalo se poprvé v dějinách Evropy, že velké povstání mělo silný "národnf a současné ideologický (náboženský) charakter. Nebylo namířeno pouze 23/1992 53 [pageend55]STŘEDNÍ EVROPA. PANEVROPA proti katolickým křesťanům, ale také proti Němcům. V Prachaticích byli Němci prakticky vyhlazeni. Ačkoli vůdce táboritů Žižka patřil ke šlechtě, obsahoval táboritis- mus sociálně-socialistické tendence. Nakonec byla tato "lidová vzpoura" v těžkých bojích poražena spojenými silami katolíků a utrakvistů. Rok 1526 znamenal v dějinách Čech, Moravy a Slezska velký obrat. V tomto roce padl v bitvě u Moháče dědic obou posvátných korun, svatováclavské a svatoštěpánské - Ludvík II. z polsko-litevské dynastie Jagellonců. Proto zdědí korunu uherskou a českou Ferdinand z dynastie Habsburků. Od této chvíle jsou dějiny Čech a Moravy až do roku 1918 a dějiny Slezska do 18. století také "rakouskými" dějinami. V Praze neměli sídlo jen římští císařové z rodu Lucemburků, sídlo tu měli i císařové z rodu Habsburků, kteří hodně přispěli k rozkvětu tohoto města v srdci Evropy a k jeho nádherné podobě. HLAVNÍ BOJIŠTĚ NOVODOBÝCH DĚJIN Čechy a Morava trpěly zvláště v 17. století. Tyto země byly stejně jako Rakousko většinou evangelické a že při tom nezůstalo, vděčíme jen rodům Habsburků a Wit- tclsbachů. Ani ne za 100 let po nástupu Habsburků na český trůn začala třicetiletá valka zničením dvou evangelických kostelů v německy mluvících obcích, jež měly jména předznamenávající jejich osud: Klostergrab (hrob kláštera) a Braunau (přibližně spáleniště, spálený do hnědá). Druhým signálem byla pražská defenestrace: dva císařští úředníci, Češi Slavata a Martinic, byli na příkaz hraběte Matyáše Thurna vyhozeni z jednoho okna hradu; jen tak tak vyvázli životem. Následovalo povstání Čech a Moravy proti římskému císaři, české stavy (Češi i Němci) zvolili za krále Fridricha Falckého, došlo k bitvě na Bílé hoře nedaleko Prahy. Stoupenci "zimního krále" byli poraženi a popraveno bylo 27 šlechticů. Jednostranná, zcela zmanipulovaná představa o tomto období českých dějin hovoří o Česko-německém střetnutí a "vyhlazení" české šlechty. Jednalo se však pouze o válečný konflikt mezi konfesemi a částí českých stavů s císařem. Vůdcem Čechů byl německý hrabě Thurn, vůdcem Moravanů rovněž německý hrabě Schlick. O nějakém vyhlazení české šlechty nemůže být řeči, což potvrzuje pohled do Gothajského almanachu. Do Českého království se stěhovaly šlechtické rodiny z jiných částí římské říše a habsburských držav, zapustily tu kořeny a nezřídka se mluvilo v rodinách s německým jménem doma česky. Třicetiletá válka, jež začala jako válka náboženská, se brzy zvrhla v intervenční válku cizích mocností na německé půdě. Severončmccká knížata, ale především Švédové, bojovali ve službách Francie. Kardinál Richelieu měl na srdci spíše zájmy své země než zájmy církve. Čechy, Morava a Slezsko mohly žít v míru, kdyby se toto srdce Evropy nebylo stalo velkým bojištěm hned na počátku novodobých dějin. Německé drama pak na české půdě u Hradce Králové (v druhé polovině devatenáctého století) znovu dosáhlo svého tragického vrcholu. S nástupem romantiky, znovuobjevením a oživením národních hodnot se obnovil i český jazyk a literatura; bylo to znovuoživení, které podporovala zejména šlechta. I české měšťanstvo zmohutnělo, Čechy a Morava se dokonce staly hospodářsky nejrozvinutějšími částmi dunajské monarchie, která našla svou konkrétní politickou podobu až v roce 1804 založením rakouského císařství. Alpští Rakušané na rozdíl od 54 23/1992 [pageend56]STŘEDNÍ EVROPA. PANEVROPA obyvatel tisíciletých královských říší (Čech, Uherska, Chorvatska a Polska), žili v podobném právně uznávaném státě až od tohoto data. Když v roce 1792 vyhlašovali Francouzi válku Františku II., obraceli se na "krále Čech a Uher". PŘEKOTNÁ DEMOKRATIZACE V PŘEDLITAVSKU Zde musíme zmínit i chyby vídeňské vlády, jejichž kořeny lze najít v demokratizaci dunajské monarchie. Císařství Rakousko bylo konštituční monarchií se svobodnými volbami a parlamentem - Říšskou radou. V roce 1867 se z něj stala dvojmonarchie, Rakousko-Uhersko. V Rakousku (Předlitavsku) byl německý živel v relativní většině a stejně tak jako u Slovanů propukla i u "německých Rakušanů" choroba nacionalismu. (V Uhrách měli Maďaři těsnou, ale přece většinu). V Čechách, na Moravě a v rakouském Slezsku se Němci obávali, že Češi demokraticky vytvoří majoritu. Vzpomeňme slov Jorge Luis Borgese: "Nevěřím na demokracii, protože je pouhým kuriózním zneužitím statistiky". Na Moravě bylo možné najít na úrovni státní správy přinejmenším jedno konstruktivní řešení, ale v Čechách nikoli. V Předlitavsku se téměř všude konaly bouřlivé demonstrace za různé plány i proti nim. (Armáda přirozeně potřebovala jednotný jazyk - a tímto jazykem byla v obou částech říše němčina). Na základě svých politických tradic Češi požadovali nějakou formu samostatnosti, podobnou uherské, a korunovaci v Praze, což znemožnila německá národně uvědomělá většina v Předlitavsku. Češi nebyli nijak utiskováni, ale oprávněně si stěžovali na politiku státu a upozorňovali na psychologickou stránku národnostní politiky. Když mohla být korunovace v Budě, proč by nemohla být i v Praze, která teď byla pouze hlavním městem korunní země, stejně jako Górz či Bregenz, nehledě na to, že hrála z kulturního hlediska významnou roli. Od Čechů nebylo možné jednoduše vyžadovat (a vlastně ani od českých Němců), aby cítili "rakouský', když byla jejich historie podstatně starší. Rakousko nikdy nemělo ani vlastní státní znak - dvouhlavý orel, hymna od Haydna, barvy černá a zlatá, i sama rakouská císařská koruna mají vztah ke Svaté říši římské. Ale nyní se dokonce zrodil zároveň s německým nacionalismem jeho levicový, kolektivistický, protihabsburský zaměřený protějšek, motivovaný komplexem "pryč od Říma", který trochu trpěl panslavismem a dokonce i antisemitismem. Poměr Čechů a Němců otravovala také německo-česká, resp. rakousko-česká arogance. Docházelo ke stěhování českých nižších vrstev do průmyslových oblastí českých zemí osídlených Němci a také do Vídně. Český přízvuk ve spojení § vídeňským působí vyslovené komicky a byl inspirací mnohých komedií. Ale tyto slovanské nižší vrstvy mezitím stoupaly na společenském žebříčku a když dnes nahlédneme do seznamu vůdčích socialistů Rakouska, získáme pocit, že máme co činit s nějakým panslavistic- kým kongresem. Právě toto proletářské pronikání cizích vlivů bylo příčinou zcela pokřiveného obrazu o Češích, kterého čeští levičáci vždy využívali k propagandistickým účelům. Češi jsou v literatuře a umění, ale i v technice a védě, národem neobyčejně nadaným, a to ve všech společenských vrstvách. Naproti tomu Beneš stále zdůrazňoval, že Češi mají sociální strukturu bez elit a proto jsou pro demokracii přímo předurčeni! 23/1992 55 [pageend57]STŘEDNÍ EVROPA. PANEVROPA KOLÉBKA NÁRODNÍHO SOCIALISMU BYLA V ČECHÁCH A NA MORAVĚ Nelze popřít historicky vzniklý silný sklon k levičáctví v Čechách a na Moravě. Od rakouské sociálně demokratické strany se v roce 1896 odštěpilo české "národní” křídlo, které si vzalo za vzor táboritství a posléze vyprovokovalo "protihabsburskou" Německou dělnickou stranu k tomu, že se v květnu 1918 konstituovala jako Německá národně-socialistická dělnická strana (DNSAP). V roce 1919 převzal Hitler vedení NSDAP a Beneš (kdo jiný!) působil v české Národně socialistické straně. Oba podaření chlapíci pak vytvořili tichou společnou protihabsburskou frontu a Benešův ministr zahraničních věcí Kamil Krofta se těšil ještě v srpnu 1938(!), že "Anšlusem" Rakouska byla osa Řím-Vídeň-Budapešť zlikvidována a bylo zažehnáno nebezpečí restaurace Habsburků. Co následovalo po roce 1918 byl řetěz tragédií, jež začal založením ahistorického mnohonárodního státu, v němž Češi tvořili jen 45 % obyvatel, a v němž bylo více Němců než Slováků. Z tohoto nového geografického útvaru se nestalo žádné "Švýcarsko východu", jak slibovali Masaryk a Beneš, ani žádná "říše", ale národní stát, v němž byli Slováci morálně anektováni. Pak se však menšiny začaly dovolávat práva na sebeurčení: nejdříve Němci, s nimiž se špatně zacházelo, pak Slováci, Poláci a Maďaři. To znemožňovalo západním mocnostem stát pevně za ČSR. Mnichovská dohoda současně zabránila, aby Berlín jednal s Čechy tak, jako jednal po roce 1939 s Poláky. Jejich města nebyla bombardována, potravinové příděly srovnatelné s příděly Němců, nikdo nebyl povolán k vojenské službě a stoupl počet porodů. Atentát na Heydricha, který měl za následek Lidice, byl organizován Benešovou londýnskou exilovou vládou. Po zhroucení Třetí říše a obnovení teritoriálně okleštěného Československa (sovětský spojenec musel být odměněn maďarskou, nesprávně nazývanou Zakarpatskou Ukrajinou) trvala quasidemokracie do února 1948. Problémem byly menšiny. Protože po válce byl ještě v živé paměti Parlamentarismus, museli být Němci vyřazeni ze hry, protože si v posledních předválečných svobodných volbách vytvořili početně nejsilnější stranu. Národní socialista Beneš už za války prohlašoval v prestižním americkém časopise Foreign Affairs, že se musíme (jeho slova!): "učit od Hitlera a přestěhovat celé národy". Při tomto hrůzném, násilném činu byli vyhnáni ze země "sudetští Němci" (nesprávný název), kteří tu byli usazeni přes půl tisíciletí - byla to strašná kulturní ztráta, protože němečtí národní socialisté už předtím vyvraždili duchovně a umělecky tak aktivní Izraelity. Nelze zapomínat: opakem rozmanitosti je jednotvárnost! Od roku 1789, osudného roku Evropy, se evropská situace ještě dlouho zdánlivě zlepšovala, ale vnitřně to byl začátek úpadku. V různé míře to platí pro všechny naše národy. BOJ SLOVÁKŮ PROTI MAĎARŮM A ČECHŮM Nyní chceme hovořit o Slovácích, původních obyvatelích starých Uher. Předtím byli součástí Říše velkomoravské, která po vpádu Uhrů zanikla. Jsou národem bez státních dějin, právě tak jako Slovinci, s nimiž původně sdíleli jméno. (Název Slováci byl 56 23/1992 [pageend58]STŘEDNÍ EVROPA. PANEVROPA vytvořen, aby mohli být odlišeni od Slovinců). Jejich spisovný jazyk se začal rozvíjet teprve na přelomu 18. a 19. století. Přesto mají Slováci velice bohatou lidovou kulturu, kterou by jim mohly závidět mnohé jiné evropské národy. Společenský vzestup byl na Slovensku dlouho možný jen "maďarizacf - a skutečně proudí v žilách mnohých uherských šlechticů a magnátů slovenská krev. Slováci se podíleli na dějinách maďarských právě tak jako Slovinci na dějinách rakouských (Rumuni, Srbové a Němci se do Uher přistěhovali později). Nebyli tedy součástí dějin německých a rakouských, ale pouze uherských. Naprostá většina Slováků jsou katolíci, pouze na severovýchodě je hodně evangelických křesťanů a ti vždy sympatizovali (což nijak nepřekvapuje) s Čechy na druhé straně uherských hranic. I Uhry byly mnohonárodním státem. Král Štěpán Svatý řekl svému synovi, Emeri- chovi Svatému, že země s jedním jazykem a jedním mravem nic nevydrží a je hloupá. Avšak v důsledku nacionalismu 19. století se i Uhersko vydalo jinou cestou. V roce 1844 byl latinský úřední jazyk nahrazen maďarštinou a po "vyrovnání” s Rakouskem byli Maďaři absolutními pány v zemi. Maďarům vzrostlo vlastní národní sebevědomí a historik František Hrušovský napsal velmi správně, že po roce 1867 byl uherský stát nahrazen "maďarským" - právě tak jako Čechy po roce 1918 už nebyly zemí dvojjazyčnou, ale českou. Není náhodou, že panslavismus objevil slovenský evangelický pastor - Jan Kollár. Jak na tuto ideu připadl? Zúčastnil se slavností na Wartburgu v roce 1817, kde se pálily konzervativní knihy, kde se zrodil německý národní socialismus a k říšským barvám černé a zlaté byla připojena rudá barva francouzské revoluce. Právě tak jako u Slovinců se stalo vůdčí silou probouzejícího se slovenského národa katolické duchovenstvo. Kde chybí šlechta, přebírá klérus místo prvního a druhého stavu. Ve slovenském národním hnutí, které bylo před rokem 1918 zaměřeno proti zčásti kalvinistickému a liberálnímu Maďarsku, byl Andrej Hlinka vůdcem (katolické) lidové strany, jež se po roce 1918 obrátila proti české nadvládě. V roce 1918 uzavřel v Pittsburgu profesor T. G. Masaryk, který se oženil s Američankou a vystoupil z katolické církve, se slovenskými emigranty "dohodu", v níž se počítalo po dobu deseti let s jedním česko-slovenským státem. (Mnozí z těchto Slováků měli americké státní občanství!). Když v roce 1928 profesor Vojtěch Tuka uveřejnil článek s názvem "Vacuum Juris" o vypršení smlouvy, byl zatčen, odsouzen a uvržen do vězení, kde téměř oslepl. Když Hitler v roce 1939 anektoval slovanské zbytky Čech, Moravy a Slezska, využilo Slovensko příležitosti k odtržení od neoblíbené Prahy. Vláda pod vedením monsignora Jozefa Tisa musela tak či onak kolaborovat s Hitlerem, právě tak jako Pavelič v Zábřehu. Jak už bylo řečeno, Hitler mohl díky pomatenému uspořádání, resp. neuspořádání, obsaženému v mírovém diktátu z let 1918 - 1919, znovu a znovu "inkasovat". (Už v roce 1926 plným právem prohlásil Ernst Kornemann ve svém nástupním projevu do úřadu rektora vratislavské univerzity, že německá říše vyhrála vlastně první světovou válku geopoliticky). Ale teď měli Slováci i navzdory německé kontrole poprvé v historii svůj vlastní stát. Tiso byl po válce oběšen, ale nacionalističtí Slováci ho oslavují jako mučedníka za svou věc a za založení státu v roce 1939. Vstup do dějin je většinou obtížný proces. Pociťují to Lotyši a Estonci (ale nikoli Litevci se svou slavnou historií), jakož i Slovinci a Slováci. (Rumunsko existuje až od roku 1856, Belgie od roku 1830). Hlavním městem Slovenska je Bratislava, kde žilo 23/1992 57 [pageend59]STŘEDNÍ EVROPA. PANEVROPA v roce 1910 jen 7 % Slováků, kteří mu říkali Prešporok (podle německého názvu Pressburg) a nikoli Bratislava (je to také staré uherské korunovační město). Na území Slovenska žije v zemědělsky nej úrodnějších oblastech početná maďarská menšina; erbem Slovenska je pravá polovina erbu maďarského; slovenské řeky odtékají do Maďarska, na jih, české převážně na sever, moravsko-slezské zčásti do moře Baltského; slovenský životní styl se více podobá životnímu stylu maďarskému než českému atd. VZNIKNE SAMOSTATNÉ SLOVENSKO? Slováci tedy již jednou vstoupili do dějin. Nelze popřít, třebaže se na to poukazuje, že první maďarskou univerzitu v Trnavě (Nagy-Szombat, Tyrnau) založil maďarský jezuita Peter Pázmány, že "košičtí mučedníci" byli Maďaři, že na Slovensku jsou maďarská bojiště a že Maďaři v dobách turecké nadvlády mohli žít svým vlastním životem jen na Slovensku a ve Velkém Sedmihradsku. Slováci se ale mohou chlubit, že jsou původními obyvateli karpatské oblasti. V maďarštině existuje hodně slov slovenského původu a z hlediska čistě jazykového tvoří slovenština přechod k polštině a ukrajinštině. Zdalipak by Češi hořce oplakávali ztrátu Slovenska? Někteří ano, ale někteří ne. Znám hlasy z obou táborů. Češi mají bezpochyby bohatší zemi se starší průmyslovou tradicí. Vždycky se považovali za pokrokovější a osvícenější než jejich příbuzní ve starých Horních Uhrách. Pokud jde o inteligenci, pak na tom Slováci nejsou o nic hůř než jejich západní sousedé. I v Československu ovládaném z Prahy vždycky hráli politicky důležitou roli. Masaryk byl považován za moravského Slováka (tedy nikoli za Čecha), ministerský předseda Milan Hodža byl Slovák, Slováky jsou Alexander Dubček i dnešní předseda vlády Čalfa (i přes své maďarské jméno). Jestli Slováci mají nebo nemají budovat společný stát s Čechy - to je třeba přenechat jim (a Čechům). Malé i nejmenší hospodářsky životaschopné státy mohou existovat ve sjednocené Evropě. Hustota obyvatel na Slovensku (společně s Maďarskem) je větší než mnohde jinde. V budoucí Evropě jistě obohatí pestrou paletu našeho kontinentu přinejmenším stejné jako jejich sousedé na západě, jihu a severu (a snad i na východě). Prof. Kuehne It-Leddihn, autor této úvahy, je jedním z nej starších členu Panevrop- ského hnutí, blízký spolupracovník jeho zakladatele hraběte Coudenhove-Kalergiho. Je autorem řady knih a článku, které dodnes publikuje především ve Spojených státech a Rakousku, kde také žije. Z EUROPA, Heft 7, květen 91, přeložila A.Smuiná 58 23/1992 [pageend60]STŘEDNÍ EVROPA. PORTRÉTY STANISLAW VINCENZ NEBOLI O JEDNOM STŘEDOEVROPSKÉM ÚDĚLU Josef Hradec V životě a dfle polského básníka a myslitele .Stanislawa Vincenze (1888-1971) je typicky středoevropská nejen ta skutečnost, že prakticky poslední třetinu života prožil v emigraci, ale středoevropské je především kulturní a duchovní podhoubí jeho rodného Huculska v Haliči, jež před první světovou válkou patřilo k rakous- ko-uherské monarchii a v němž se prolínala nejen lidová kultura jednotlivých etnik, ale pomezní zde byly také náboženské zdroje a vlivy židovské (chasidismus) i křesťanské: západní katolicismus Poláků versus východní, uniatský katolicismus Ukrajinců. Typicky středoevropská je ve Vincenzově díle konečně i podivuhodná zakořeněnost universálního v konkrétní dějinnosti, jakkoli složité a proměnlivé, a koneckonců i spojení venkovského šlechtice s univerzitním vzdělancem. Z jeho obsáhlého díla - několikadílný prozaický cyklus Na vysoké polonině a několik svazků esejů: mj. Dialogy se Sověty (1966) nebo Židovská témata (1977) - nebylo doposud nic přeloženo do češtiny. ♦ ♦ ♦ Zakořeněnost v našem historickém čase a prostředí nemusí nutně znamenat, že by naše víra, naděje a láska musely nezbytně být zakotveny níže než v Bohu nebo že by musela být nevyhnutelně touto zakořeněností kontaminována. Ideologická geometrie se chtěla ve svém angelickém pokušení radikálně distancovat od lidské údělnosti a člověka vytrhnout a osekat z jeho přirozených - tedy podzemních i nadzemských - vazeb. Dařilo se jí to natolik sugestivně, že z počátku mohla skutečně podlehnout iluzi, že lidstvo je možné pěstovat jako brambory. Avšak energie, jež vyvolala k životu staletí křesťanství a jež si nechaly nasadit ideologický chomout, skončily nebo končí - právě proto, že se oddělily od přirozených i nadpřirozených zdrojů - entropickou smrtí. Obětmi nebyli v minulých desetiletích pouze jedinci, násilně vytržení ze svých přirozených dimenzí a mezí, ale i celé národy násilně zbavované přirozených hranic i historické paměti. Karel Čapek ve své brilantní úvaze z počátku dvacátých let Proč nejsem komunistou charakterizuje komunismus jako kombinaci plamenné lásky k lidstvu s naprostou lhostejností k jednotlivému člověku. U mnoha stavitelů nové Evropy máme analogický pocit, že u nich jde láska k Evropě ruku v ruce s lhostejností k osudům nejbližších sousedů, v našem případě národů Střední Evropy. Jsou tak - 23/1992 59 [pageend61]STŘEDNÍ EVROPA. PORTRÉTY - vědomě nebo nevědomě - analogickými dědici a vyznavači globalistických geometrií, jejichž panování mělo prakticky za následek zničení našeho přirozeného světa. Nemůže-li nám ve Střední Evropě po trpkých minulých zkušenostech splývat národ se státem přímo programově, tak právě Stanislawu Vincenzovi patří dík za to, že pro nás rehabilitoval pojem vlast. "Vincenz si je vědom, že lidé dnes teskní po vlasti, ale místo toho se jim dnes dostává států. Vlast je organická, vrostlá do minulosti, hřeje srdce, je blízká jako vlastní tělo. Stát je mechanický. Vlast je Wales, Bretaň, Provence, Katalánsko, země Basků, Sedmihradsko", říká Vincenzův přítel a vykladač Czeslaw Milosz. U nás píše Josef Florian koncem třicátých let, tedy těsně před vypuknutím druhé světové války, básnířce Suzanne Renaudové, ženě Bohuslava Reynka, jež si jako rukojmí dvou totalitních režimů paradoxně zde v Čechách prožila úděl exulanta: "Vždycky jsem si přál, abyste se bedlivěji zadívala na svou novou ’vlasť, které tak těžko zvykáte. Je toho hodna slávou minulosti i bídou přítomnosti; zadívala zavčas, než bude zanesena internacionálním popelem šedě a nudy." Po všech internacionálních experimentech, které stály životy milionů lidí a nenapravitelně se vepsaly do tváře našeho středoevropského duchovního a kulturního prostoru, se nejen "Evropa vlastí", ale i "Střední Evropa vlastí" jeví jako jediný projekt, který má smysl a je i přitažlivý. Francouzský historik Pierre Béhar považuje za nutné spojení středoevropských zemí ve společném státním útvaru: vyplývá mu nikoli z nostalgie, ale ze základních požadavků "politické statiky", v zájmu rovnováhy zvládající všechny odstředivé, ale především dostředivé tendence v Evropě. V "trkavém lidstvu" (pojem Josefa Floriana) není místo pro dobré úmysly či ušlechtilé ideje, těmi se vždy jen dláždila cesta katastrofám: naše vlasti se neobejdou bez zcela prozaických záruk. Týž Béhar hovoří o izolovanosti středoevropských intelektuálů, která má podle něho za následek, že dobře vědí, co nechtějí, aniž jim bylo zcela jasno, co skutečně chtějí. Myslím si, že to platí pouze částečně a spíš o "pozitivních" oborech: těžko si lze představit fyzika odříznutého od nejnovějších poznatků v jeho vědecké disciplíně, ale lze si ho docela dobře představit - a to na obou stranách - jako duchovního a kulturního barbara. Nevím, jak bychom dopadli, kdybychom byli po celý čas odkázáni pouze na mláto oficiální ideologie, potom bychom asi skutečně pouze věděli, co rozhodně už nikdy nechceme: avšak díky zjevům jako u nás byli Josef Florian, Jakub Demi nebo Bohuslav Reynek, díky Stanislawu Vincenzovi nebo Czeslawu Miloszovi, díky Bélovi Hamvasovi nebo Elie Wicselovi nemusíme "poklonkovat před Západem", ale v prvé řadě nás čeká dlouhé a plodné období "středoevropské archeologie": odhalování hlubinných kořenů naší kultury spojené se vzájemným poznáváním, překonáváním následků xenofobního izolacionismu z minulého století, jehož byl komunismus pouhým dovršitelem a úspěšným pokračovatelem. Zde stojíme teprve na počátku. Máme-li už konečně vystřízlivět z kvantitativních a chronolatrických iluzí, měla by se podle Czeslawa Miiosze změnit především kvalita našeho času. (Jaká by ale byla kvalita našeho času, kdybychom dopustili - nebo spíš si zavinili -, že by nám čas vypadl z napětí, které vytváří paradoxní skutečnost, že "stojí" a děje se před věčností?) Právě z tohoto důvodu bylo pro nás přitažlivé a nové setkání s Josefem Florianem, Jakubem Demlem nebo Bohuslavem Reynkem, resp. s jejich odkazem, fascinující a uzemňující 60 23/1992 [pageend62]STŘEDNÍ EVROPA. PORTRÉTY přítomné spojení každodennosti místa pobytu (a také v obou případech místa narození a dětství) s posláním - prolnutí obojího v nerozdélitelný úděl. Stejně jako u Vincenze není u nich stopy po nějakém regionalismu, ale "rodný kraj" je skutečným oknem do světa: nikoli do světa politiky, byznysu či "velkého" umění, ale spíš oknem ke světu, ke světu neúčelové duchovní směny, jež jednou dojde svého naplnění ve společenství ("obcování") svátých. V šedesátých letech jsme často slyšeli stesky na nesrozumitelnost křesťanské liturgie pro průměrného moderního člověka nebo - v radikálních sekularistických teologiích - že je tato liturgie anachronická, protože vznikla v agrární a pastýřské civilizaci: měla by se buď úměrně "civilizovat", nebo vůbec vypustit, a to v zájmu snadnějšího šíření evangelia. (Nyní se tato za dveře vystrčená základní součást každé civilizace vrací okny nebo komínem v různě kulminujících vlnách nového pohanství či v různých iniciačních sektách.) Nemyslím, že by nám zde příliš pomohla modlářská nihilistická úcta ke všem formám života, jak nám ji prezentují někteří myslitelé inspirovaní - ostatně dost zředěnou - moudrostí Dalekého východu: je to jenom jedna z náhražek skutečného Absolutna. Četba Vincenzova díla Na vysoké polonině mne zatím utvrzuje spíš v tom, že je třeba se naším civilizačním základům nikoli velikým obloukem vyhnout, ale že je nutné se k nim velkým obloukem vrátit, nést je v sobě a v nich reflektovat svět. Zde je podle mého názoru i pozitivní smysl emigrace, jakkoli Stanislaw Vincenz pobýval ve Francii v kraji svých dávných předků, v kraji podobném jeho rodnému Huculsku, - prostorové oddělení od kořenů neznamenalo amputaci, ale působilo jako vývojka - žádné zveličování, regionalistická malebnost nebo sentiment, ale vyostrený reliéf. Prorocká slova Simone Weilové, která Czeslaw Milosz cituje ve svém vincenzovském eseji, dostávají nyní novou aktuálnost: "Není na nás, abychom násilně přerušovali centralizaci, protože ona narůstá automaticky jako sněhová koule až ke katastrofě, ale je na nás, abychom připravovali budoucnost." Jsem přesvědčen, že ona budoucnost, o níž Simone Weilová hovoří, se stala naší přítomností. Poznámka: Dne 18. června 1991 proběhlo v Polském kulturním středisku v Praze malé sympozium o Vincenzově díle "Symboly, tradice a soužití kultur v díle polského spisovatele a filozofa Stanislawa Vincenze". Zde uvedený text tvořil podstatnou část mého příspěvku, který na setkání zazněl. V tomto čísle přinášíme Vincenzovu studii Setkání s chasidy a esej Czeslaw a Milosze La Combe (název vesnice poblíž Grenoblů, kde Stanislaw Vincenz po druhé světové válce pobýval). [pageend63]STŘEDNÍ EVROPA. PORTRÉTY LA COMBE (Setkání se Stanislawem Vincenzem) Czeštaw Mitosz Pokusím se zde vysvětlit, proč mnozí z nás, lidé z různých národů, ale původem z určitého vymezeného evropského prostoru, jezdili do Grenoblů a do blízkého méstečka Lancey, a stoupali strmou stezkou po úbočí, v němž leží vesnička La Combe (dole pod ní Isěre, proti ní stěna alpského pásma, z níž v noci září světla velkého sanatoria). Ostatní tam možná jezdili z jiných důvodů než já. Protože jsou však všichni moji vrstevníci otráveni stejnými jedy a všichni si stejně přejí uzdravení, lze předpokládat, že i u nich šlo o analogické motivy. Cesta nebo putování za někým není totéž co návštěva nebo setkám. Cesta má předem stanovenou formu, ještě předtím než dosáhneme cíle: vždy je v podstatě nutné dlouho kráčet divokými horami a pustinami, stoupat stále výš, s nadějí, že se nám za naši námahu dostane odměny: tou odměnou je přítomnost člověka, s nímž se nelze setkat jen tak na ulici, neboť je pevně vsazen do svého hlubinného pozadí, osvěcuje věci i okolí, jež se díky tomu stávají rovněž cílem. Tomuto symbolickému výkladu nijak neprotiřečí ani cesta vlakem. Je tu cosi z výpravy za bájnou moudrostí, ať už je to Pilgrim's progress nebo putování s holí do Himalájí, do Čarnohory, k jeskyni buddhistického poustevníka nebo za učitelem chasidů Baal Šem Tovem. Za Lyonem začíná lokomotiva zápasit s převýšením, krajina se přibližuje k oknu zešikma. Název stanice La Tour-du-Pin napovídá, že do Grenoblů už není daleko a že za malou chvíli spatříme Stanislawa Vincenze. ♦ ♦ ♦ Knihy pro dnešní děti. Ilustrované dějiny světa na několika stranách. Začíná se čpavkovými sloučeninami. Ichthyosauri. Tyrannosaurus rex. Pterodaktylové. Mamuti. Antropopitékové. Pračlověk. Řekové a Římani. Galileo. Kopernik. Kryštof Kolumbus. Newton. Parní stroj. Automobil. Letadlo. Einstein. Atomová energie. Celé světové dějiny na jednom taháku. Jak si s tím poradí nebo spíš jak si s tím budou umět poradit? Protože čas je tu zahuštěný, perspektiva plochá, jako když člověku, jenž nikdy nemohl vidět věci ve skutečných proporcích, náhle ukáží krajinu a on tvrdí, že to, co je nablízku, je velké, a to, co je daleko, je malé - nikdy mu ani nepřijde na mysl, že jde o zrakový klam. Svou dávku přijali v plné míře i dospělí. Tahák je hluboce zakořeněný v myšlení každého průměrného čtenáře novin. Je to samozřejmě kolektivní mýtus, jenž má s pravdou společného asi [pageend64]STŘEDNÍ EVROPA. PORTRÉTY stejně, jako středověká představa, že Peklo se nalézá někde hluboko pod zemí. Dnes už nečtou Comta. Proč asi? Obávají se, že se setkají s vlastní karikaturou? On to však dokonale formuloval jako první: období fetišismu, doba polyteismu, doba monoteismu. Potom éra teologie, éra metafyziky (od čtrnáctého do devatenáctého století) a ranní červánky éry pozitivní, vrchol, koruna, naplnění. Comte psal celý život tahák, kde vývoj lidstva přirovnáná k vývoji ováda, jenž je nejprve housenkou, potom se proměňuje v larvu, z larvy nakonec vzniká dospělý exemplář. Comta dnes nikdo nečte, ale čtou se jim, jež jsou buď stejně zaneprázdněni pořádáním mnohasvazkového taháku (minulé civilizace se v nich objevují jako příklady), nebo se opírají o skrytý předpoklad, jistotu, již bude lidstvo za dvě stě let považovat za kuriózní úchylku svých pradědů, hodnou zkoumání. Možná byl Teilhard de Chardin velký člověk. Možná byl důsledný, protože všechno je v prosté linii, počínaje prvními křesťany a jejich vírou v brzké Království. Těžko lze však přehlédnout, že úspěch jeho děl v Paříži lze vysvětlit tónem důvěrně známým všem jeho čtenářům. Utvrzuje je. Nejde proti proudu, ale s proudem. Na základě svých paleontologických výzkumů dochází k určitým závěrům a vytváří optimistický systém, v němž je obsažen Hegel i Marx. Od prvních korýšů k prvním obratlovcům, k antropoidním opicím, k člověku a ještě dále, k sjednoceném planetárnímu lidstvu, k nadčlověku; nakonec k bodu Omega, kde se s někdejším jeskynním člověkem, jenž nakonec ovládne celý svět nebo přinejmenším vše, co se otáčí kolem slunce, setkává Kristus. Jezuita Teilhard de Chardin a ateističtí optimisté se spolu v podstatě shodují. Věří v dějinnou Prozřetelnost, jež působí revoluce, pády císařů, vynález prachu i atomových zbraní, aby přivedla lidstvo k nadčlověctví. Je lhostejné, jakým tuto Prozřetelnost označují jménem. Dějiny. Historismus. Historicitě. Jádro věci spočívá v tom, že jakmile se naši současníci pokusí dotknout oné zvláštní substance, jež se jim zjevila v celém svém majestátu, jsou odkázáni na taháky. Nemohou-li se opřít o "hlavní linie", jsou bezradní a zmatení. Je to pro ně příliš velké sousto. Chtějí dějinám rozumět (démon smíchy bez sebe našeptává: a panovat nad nimi). Ale nemohou z nich pochopit víc než student, jenž od básníka nečetl'jediný verš a všechno se naučil z taháku. Nechci se zde vysmívat pojmu pokroku. Není možné si dělat legraci z "mlhavých věcí" užívaných v nejrůznějších významech. Elektřina je užitečnější než smolná louč, mezikontinentální střela je rychlejší než bryčka. Ale ranč řecká socha se nedá uzavřít do nějaké oblasti vymezené estetikou - podává svědectví o civilizaci jako celku, o harmonii a štěstí, jež jsou pro nás možná nedosažitelné. Jde o něco jiného: o základní nepravdu dějin v kostce knížek pro děti. Nástin je ve svých hlavních liniích pravdivý, ale zároveň je zcela falešný. Z přemíry historičnosti pak upadají v naprostou ahistoričnost... Starý Breughel cestoval koňmo z Flander do Itálie, opájel se tvary, barvami, obyčeji, pohledy, gesty, detaily oblečení, nástrojů, architektury. Co spatříme my, překonáme-li tuto vzdálenost letadlem? Stejně je tomu s Časem, ne-li hůř, protože čas je formován prostřednictvím nesporného faktu vývoje. Minulost je odříznuta, protože je silou neuvědomělého myšlenkového stereotypu považovaná za něco, co je pouze přípravou k vyšší etapě a co je proto nižší. Odtud osamělost a pocit, že přítomný dějinný okamžik je jediný a že se při našem trápení s ním nemáme o co opřít v minulosti. Zároveň je však tento okamžik smazán jako pouhý úvod, jako předmluva. Myšlení 23/1992 63 [pageend65]STŘEDNÍ EVROPA. PORTRÉTY se soustřeďuje na budoucnost, ať už s nadějí nebo v panice. Hitlerovské tisíciletí, socialistické milénium, jaderná záhuba, to je pouze negativ nebo pozitiv jednoho a téhož. Buď toužebně očekáváme naplnění, k němuž musí dojít s "matematickou nutností”, nebo propadáme zoufalství, že "dějiny nemají smysl" (mají-li smysl nebo nemají: závisí to snad, kocourku, výlučně na tobě?). Je docela možné, že mnohé neurotické stavy, které se psychoanalytici snažili léčit tak, že z pacienta chtěli za každou cenu vymáčknout přiznání o jeho libidu, mají svůj zdroj v přemrštěné ambici za každou cenu uhádnout předem výroky Weltgeistu. Kdo zvítězí? Jak se chovat, abychom se uchovali (tj. abychom uchovali své myšlenky, své činy, svá díla pro ty, co přijdou po nás)? Nynější Polsko přináší v tomto směru řadu příkladů. Ale nejmladší generace, jež se už dokonalému uspořádání budoucnosti vysmívá, je, máme-li usuzovat z jejích výroků, zcela ahistorická, zbavená paměti a v podstatě už nic nemá. Mánie "modernosti" jsou zdravou reakcí na jalovost a puritanismus. Není však vyloučeno, že zde hraje svou roli právě nulový stupeň dějin. Za těmito mladými lidmi zeje "holá černá díra" předešlého období: jména z meziválečného dvacetiletí uvádějí způsobem, jako by se pro ně vynořila odněkud z druhohor. A dále zpět - nepochopitelné monstrum, protože to samozřejmě není Polsko, pouze někdejší Rzeczpospolita, ať už před děleními nebo po nich. Zůstává záhadou, jak mohou například číst Mic- kiewicze. Kdo je kněz s dětmi ve čtvrté části Dziadu? Jaké náboženství vyznávají sedláci shromáždění při obřadu? Je možné pochopit něco z této minulosti, nezná- me-li dějiny uniatské církve? Řečtí katolíci ergo Ukrajinci ergo fašisté - vědí nanejvýš právě toto, ale o tom, že běloruský venkov byl do násilného obracení na pravoslaví v roce 1839 až po Polock z osmdesáti procent řeckokatolický, že polština a běloruština se navzájem prolínaly, protože faráři doma hovořili polský (že by Mickiewicz dialog Gustawa s farářem pouze přeložil do polštiny?), nevědí vůbec nic. Velebím snad polský imperialismus? Ani v nejmenším. Nyní budou těmto mladým lidem u příležitosti tisíciletí křesťanství v Polsku (psáno v roce 1958, pozn. překl.) plést (za vydatné podpory kléru) hlavu tvrzením, že se slaví tisíciletí Národa, což je něco ještě horšího. Jakého Národa? Proč zpětně aplikovat pojmy, které byly lidem v minulosti cizí? Kdo z nich, a to i tehdy, kdy se už začalo užívat pojmu "národ", chápal toto slovo ve smyslu, v jakém ho pojímal konec devatenáctého století? Na druhé straně se dnes nechtějí zříci Kopernika, i když právě podle jejich měřítek byl evidentně Němec. Toto je pouze odbočení. Všechny tyto jedy, tj. odříznutí od minulosti a skoky imaginace do budoucnosti, milénia a apokalypsy, znám ze své vlastní zkušenosti. Vždyť moje literární generace na tom nebyla lépe. Vývojové schéma a historická fakta do sebe nezapadala. Dnešní mladí lidé se ve svých příručkách mohou seznámit pouze s vývojovým schématem a odpovědnost za jejich nepaměť nese škola. Málokdy se tam stane, že se někdo zmůže na podobnou výjimečnou věc jako Divadelní škola v Kielcích, která místo aby svým svěřencům vtloukala do hlavy dějiny společenského zřízení v Řecku, vzala Aristofanovu hru a tím, že okomentovala každou větu, dokázala vysvětlit zvyky, filozofii, oblékání, změny v řecké polis. Ale na nepaměti mají vedle příruček svůj podíl i společenské změny, atomizace lidské masy. My jsme neměli žádné průvodce. Vliv Wiadomošci literackich byl škodlivý, skamandrité, starší než my, měli jednu zásadní chybu: podle nich 64 23/1992 [pageend66]STŘEDNÍ EVROPA. PORTRÉTY mohl být básník úplný idiot, důležité bylo, že na něj přešlo tajemné fluidum. Dále dozadu se rozprostíraly druhohory s jakýmsi na chůdách se belhajícím Wyšpian- skim, jenž chutnal jako syrová mrkev. Jevila-li se i nám blízká minulost jako šedivá jáma, ti šťastnější z nás, vychovaní dále od Varšavy a čerpající hodně z ústního podání, z rodinných dokumentů, se nikdy nenadáli, že jednou budou zachraňovat a schraňovat jakousi vesnickou knihovnu s Obrazovým hospodářsko-technickým slovníkem Gyzického, Zahradami Severu od Strumilly, polským překladem Koránu, s "Wiadomošciami brukowymi" a s prvními svazky Mickiewicze. První vědomosti dětí a mládeže utvářejí přehledy vývoje "z ptačí perspektivy", jež nepochybně přinášejí vulgarizaci, mýtus přechodnosti. V jiné rovině je tento mýtus podkopáván, především dějinami umění a antropologií, přesněji řečeno "antropologií kultury". To se datuje od nedávné doby. Frobenius ve svých Dějinách africké civilizace polemizuje s metodou svých předchůdců, jako byl například Lévy-Bruhl, která spočívala v aplikaci údajně "vyšších" měřítek odvozených z technické a racionalistické civilizace na civilizace minulosti. Demaskuje jejich pýchu, pohrdání bílého člověka domorodci, nevědomky přejímanou mentalitu kolonizátora. Frobenius objevil v Africe něco jiného než Lévy-Bruhl. Člověka, jenž stojí tváří v tvář světu, životu i smrti stejně jako my a zaujímá určitý postoj, nikoli pouze " dobrý vzhledem k jeho úrovni", ale mnohdy ušlechtilejší a moudřejší, člověka, jenž dosahuje dokonalosti svou úctou k existenci, a díky tomu vše, Čeho se dotýká, proměňuje v díla umění. Některé Frobeniovy stránky vyznívají jako básnická pocta "prvotním" lidem, na něž dokázal pohlédnout prostřednictvím určité mimesis, zevnitř, aniž užil míry a kritéria, jež jim byly cizí. Ale Frobenius, to bylo včera, dnes tu už máme Les tristes tropiques Lévy-Strausse. To, co poznal během svého pobytu mezi brazilskými Indiány, ubožáky, kteří spí v popeli ohniště, s technickou úrovní, jež v Evropě existovala před dvaceti tisíci lety, ho doslova šokovalo. Přinutilo ho to rehabilitovat zavržený pojem "lidské přirozenosti" a sklonit se před Rousseauem: v legendě o přírodním člověku, ušlechtilém divochovi, bylo víc pravdy, než se mělo zato. Tím se uzavírá kruh. Lévy-Strauss píše zároveň o tragédii. Než se ve dvacátém století zformoval pojmový aparát sociologických a antropologických výzkumů a než se alespoň nemnozí dokázali vymanit pýše pokroku, nedokázali celá staletí předtím konkvistadoři, kolonizátori, kupci, misionáři pochopit u tzv. prvotních společenství vůbec nic. A když nyní začíná konečně něco probleskovat, tato společenství už téměř vymizela. Jsme tak zbaveni možnosti proniknout pomocí analogie k nepřebernému množství způsobů přebývání člověka na zemi. Žádné archeologické vykopávky, dokonce ani jeskyně s obrazy jako v Lascaux, nemohou nahradit živý kontakt s jinými a přitom stejnými lidmi. Jak změnit náš vztah k času? Jak získat spojení s minulostí, ať už je vzdálena padesát let nebo dvacet tisíciletí, protože kvantita tu není rozhodující? Ne proto, abychom ji sbírali jako poštovní známky, ne pro anekdoty a klepy o madame de Staěl, Maryšence Sobieské nebo o státnících. Proto, abychom nasytili přítomnost, jež je jiná, úplná a cenná v každé minutě, protože ruka, jež drží pero, je zároveň rukou běloruského sedláka, zapalujícího louč na obřadu Dziadů i rukou Indiána zabitého Cortezem nebo černocha z Toga, je-li nebe nad našimi hlavami stále totéž a netvořili-li ti, co odešli, pouze podstupínky nám vyšším, ale jsou stále zde, vedle nás. Ani člověk stále týž, protože "všechno už bylo", ani člověk domýšlivý na 23/1992 65 [pageend67]STŘEDNÍ EVROPA. PORTRÉTY svou dosud nepoznanou trýzeň a osamělost. Neustále nové vtělování vzoru, neopakovatelná opakovatelnost, invence s hranicí, za níž čeká tatáž otázka. Henry Miller říká, že ti, kdo si myslí, že obsáhnou vědění, zapomínají, že je to jako jíst sýr, který se úměrně pojídání zvětšuje. Uznat bratrskou spřízněnost s těmi, kdo tu byli, znamená se vysvobodit z kvantitativních a chronologických iluzí. Tehdy je jiná nejen přítomnost, ale také budoucnost, protože ztrácí svou nepřístupnost, odhaluje cíp nepředvídatelného, byť to bylo pouze díky nahlédnutí, že předpovídatelé budoucnosti postrádají moudrost i ctnosti, a že proto jejich tahy v šachové hře s vesmírem a s osudem musí protihráče vyprovokovat k podrážděným tahům, jež se jim stanou osudnými. Z tohoto důvodu jsme jezdili do La Combe. Je pravda, že jsem vždy více méně věděl, kde spočívá záchrana: v jednom bodě trvání, ale v bodě nasyceném, obohaceném, jakoby už nadindividuálním. Na podzim 1944 jsem napsal následující verše: Moje minulost je cesta pošetilého motýla přes moře. Moje budoucnost je zahrada, v níž hospodyně zařezává kohouta. Co si mám počít se svou bolestí a vzpourou? - Uchop jedinou chvíli a když se krásná mušle rozevře jak složené dlaně najdeš v ní perlu. Vteřinu. Nicméně jsem v kritických okamžicích, "kdy život náš je v půli se svou poutí”, potřeboval terapii. Opěrný bod trvání, pokoj: "Nestarejte se o zítřek, protože zítřejší den se postará o sebe sám", to jsem si mohl osvojit tehdy, podařilo-li by se mi v sobě vyhladil falešnou historicitu taháků a nahradil ji skutečnou dějinností (skutečnou dějinností myslím například to, že se někdo zabývá genealogií hucul- ského hudebního nástroje "flojery"). Vedle toho melodramata a tragikomédie emigrantů, moly prožrané pláště věštitelů - toho bylo třeba se uvarovat za každou cenu. Kdo se dotýká minulosti a živí jí své okamžiky, ať už v sobě má Karpaty, Velké savojské nebo Velké litevské knížectví nebo Afriku - sluší se podotknout, že má-li jedno z toho, má potom všechno - tomu je lhostejné, stojí-li dům, v němž přebývá, v Athénách nebo na ostrově Chios. Všechno, co ho obklopuje, je buď přírodní nebo lidská skutečnost, a díky tomu je zajímavá nebo podnětná. Stanislaw Vincenz citlivý na každý detail dne, ať už to je sbírání ryzců nebo tvary mraků. Vincenz milující Homéra a Platóna, Vincenz ťukající rytmicky hůlkou na horských stezkách nemrhal energií v žádných politických horečkách. Proč by neměl každým svým gestem a úsměvem dávat najevo, že se o nic nestará, přijal-li skutečně a zvýraznil to, co je? ♦ ♦ ♦ Pro mladé lidi v Polsku je Vincenz těžko zařaditelný pojem. Jméno pochází z Provence. Díky atavistickému tíhnutí k horám (nebo z nějakých jiných důvodů) se přistěhovalci před několika stoletími usadili v podhůří Karpat, v Huculsku, 66 23/1992 [pageend68]STŘEDNÍ EVROPA. PORTRÉTY a přičinili se tak o vznik jednoho z místních šlechtických rodů. Tisíciletý prales (stejné jako sekvoje v Kalifornii) tam přetrval až do Vincenzova dětství. Rovněž se zachovala téměř neporušená neobyčejně starobylá pastýřská civilizace. Tato země, jež se po pádu Rzeczypospolitej stala součástí rakousko-uherské monarchie, zplodila mnoho legendárních postav, o nichž většinou hovořilo pouze ústní podání. Nejslavnější jsou dvě postavy: Doboš a rabín. Doboš byl vůdce zbojnického vojska, olupoval pány a kupce a staral se o utiskované. To je něco víc než Jánošík. Rabín - - Baal Šem Tov, by zůstal obyčejným krčmářem, nebýt jeho mimořádné síly. Od světských pout se očišťoval ve skalní jeskyni a poznával řeč ptáků, jakož i živé jiskry skryté v kamenech, rostlinách, stromech: z pokory, z obdivu k Boží kráse ve stvoření učil. Před jeho učením lásky ke všemu stvoření se skláněli Židé i křesťané. Vládl různým mocnostem. Usedal-li večer se skupinou svých žáků do vozu a forman práskal bičem, byl to jenom obyčejný vůz? Kola zpočátku skřípala a podkovy zvonily o kamení, ale po čtvrthodině se všechno utišilo, zahalila je pokojná tma a ráno byli v Mohuči nebo Cremoně. To je jenom malý příklad jeho neobyčejné moci. Ve stáří se Baal Šem duchovně střetával s vyslancem zla Jakubem Frankem, jenž se Židy Rzeczypospolitej snažil obrátit na křesťanství, jimž se potom říkalo frankisté. Doboš zůstal pouze místním hrdinou, ne však Baal Šem Tov: jakoby na znamení že odvaha a mužná síla jsou méně vzácné než jasnost vidění. Nauku, jež vznikla z úžasu nad karpatským pralesem, z lásky ke každé živé bytosti, šířili dál jeho žáci a v judaismu tak vznikl směr nazývaný chasidismus. V anglických a amerických antologiích náboženského myšlení figurují chasidé vedle Mistra Eckharta, Jakuba Boehma, Williama Blaka a Jana od Kříže. Autor jedné takové antologie (A year of grace) Victor Gollancz označuje Baal Šem Tova za "jednoho z největších náboženských géniů lidstva". V Polsku jsou chasidé odkázáni do sféry zapomenutí: katolíci se jimi zabývat nechtěli a pokrokáře pohoršovaly jejich "pověry" - Rusové tvrdí, že je to "sekta z jihozápadního Ruska" (hnutí se rozšířilo na území zabraná carem). Jsou vlasti, jež uctívají památku svých Napolenů; zdejší vlast uchovává v paměti zbojnického hetmana i laskavého mudrce, jenž naplňoval zásady Kázání na Hoře. Ve Vincenzově díle Na vysoké polonině představují pověsti o nich dva základní prvky, pastýřskou civilizaci a chasidismus. Dříve než toto dílo doposud vydané v malém nákladu začne inspirovat spisovatele a umělce, musí je podle mého názoru pokrýt patina. Existují knihy, jež patinu v určitém smyslu předpokládají, podobně jako sochy získávají přítmím kovový nebo žulový lesk. V určitém smyslu tento záměr tuším i u samotného autora. Z odstupu jistě vidí látku v jejích liniích i částech již splývavých a neurčitých jako stupínky ve skále obrostlé už mechem. Dr. Stanislaw Vincenz. Doktorát z filozofie získal před první světovou válkou za disertační práci o Hegelovi. V epoše specialistů, kdy se filozofem rozumí univerzitní profesor, není Vincenz filozof. Představuje vzácný druh, jemuž humanistická věda vděčí za své nejvyšší výdobytky: soukromého myslitele, jenž překonává předěly mezi různými disciplínami, jenž si při úvahách o hrdinech Karpat čte Homéra v řečtině, jenž nerad diskutuje o historiozofii odtrženě od filozofie pastýře. Tento druh pod tlakem peněz téměř vyhynul, a to i v zemích, kde je údajně ve vážnosti Marx, jinak vlastně rovněž soukromý myslitel. Přesto by bylo chybou prorokovat, že tento druh úplné vyhyne. Prázdnota zaškatulkovaných specializací je stále více 23/1992 67 [pageend69]STŘEDNÍ EVROPA. PORTRÉTY na ústupu, takzvané čisté psaní, jemuž byla přidélena odpovídající přihrádka (román, drama, poezie, kritika), deprimuje; můj známý francouzský zedník hltá Smutné tropy, smés antropologie a filozofie, romány ho nudí. Nicméně nezávislost v překonávání překážek lze v nynější době získat pouze za cenu odříkání. Je zahanbující přiznat, že na stole v La Combe byla často pouze rajčata a polenta? Každému podle jeho zásluh. Někomu peníze a obojek. Někomu rajčata a polenta, ale také vytrvalá a nadšená pozornost k dílům, myšlenkám a lidem, byť šlo o komického stále opilého Rouxe, jenž přivážel zdola poštu. Široká slovanská tvář, holá lebka s půlkruhem šedivých vlasů, rozpřáhnuté ruce na uvítanou. Polský Šlechtic na prahu svého domu. Nijak se však neshoduje s obrazem, jenž si i při nejsoustředěnějším úsilí obraznosti může vytvořit mladá generace vychovaná v zemi, v níž posmrtný triumf připadl Národně demokratické straně a v níž se v meziválečném dvacetiletí problém "menšin" považoval za dočasnou správu na zděděnou masou. Existuje-li tam etnický kotel, potom v něm pod povrchem vře. Z úst věrohodných svědků vím, že často je někde v západních územích slyšet ve vlaku rozhovor v exoticky znějícím jazyce. Není známo, o čem asi lidé ve své rodné litevštině hovoří, protože okamžitě zmlknou, jakmile se do kupé blíží někdo cizí. Nemá smysl vytvářet idylický obraz zašlé epochy, v níž "řeč luzy" zněla osvíceným uším z Vilniusu, Minská nebo Lvova příjemné - většinou však jenom proto, že nikdo ještě nenastolil otázku škol a univerzit v daném jazyce. Zůstává nicméně skutečností, že šílení šlechtici srostlí s nepolským etnickým základem v jistém smyslu své vzdálené bratry z Polského království převyšovali. Vincenz, poukrajinštěný a požidovštěný právě v míře nezbytné k tomu, aby se v něm slily v jedno tři základní prvky jeho vlasti, se jeví jako dědic a nástupce pokolení, jež vložilo do těsta mohutný kvas. Neboť kdo to byl Narbut se svými dějinami Litvy, Mickiewicz vyrostlý na běloruském folklóru, Jan Czeczot se svými běloruskými verši, Syrokomla, Apollo Korzeniowski a, díky rodinným podáním, Józef Conrad? A co Tadaš Kasciušja, Kastuš Kalinouski? (a proč nedodat: Bohdan Chmielnicki?) Když chce Vincenz něco vyjádřit přiléhavým lidovým výrazem, mluví ukrajinsky. Při svých meditacích nad Šamaelem neboli Zlým se pouští do závratných hloubek dialektiky židovských vozků, balagulů z Kosova (co je ve srovnání s nimi Hegel?). A náhle se na nás z polského šlechtice dívá někdo jiný: cádik v huculském kožichu. "Je odtud, odkud jsou všichni." Tímto humorným způsobem bývá na Západě definován původ intelektuálně nejaktivnějších lidí. Není třeba se ohánět procenty. Když se v Americe nebo dokonce ve Francii rozhlédneme kolem sebe, těžko se ubráníme dojmu, že autochtonům zbývají drobty. Odtud, odkud jsou všichni, tj. z prostorů mezi Německem a Ruskem. Vídeň, Budapešť, Praha, Sudety, Podkarpatská Rus, země bývalé Rzeczypospolitej. V prvé řadě se tu myslí první či druhá generace židovské emigrace, bez níž by spisovatelé a umělci snad ani nemohli dýchat, ale nejenom to. Tyto občany různých států navzájem spojuje jakási nedefinovatelná spřízněnost, jež vychází z pocitu, že pouze dvojdomost, podvojnost zaostřuje a že ti, kdo jsou ponořeni pouze do jediné civilizace, jsou chudší. Takoví jsou Vincenzovi návštěvníci. Kdo jednou zažil dobré sousedství, najde si cestu ke všem sousedům. Vincenz se s někdejšími Vídeňáky dorozumívá v šifrách, jež nezasvěceným nic neříkají; svého krajana v něm nalézá syn rabína z Žabího, jemuž 68 23/1992 [pageend70]STŘEDNÍ EVROPA. PORTRÉTY bylo za Výmarské republiky souzeno se stát profesorem dialektického materialismu na berlínské univerzitě; Sas ze Sedmihradska si zde uvědomuje, že zde někdo skutečně rozumí tamním národnostním sporům; znovu mezi svými je i švýcarská filozofka, jejíž rodiče pocházejí z Vilniusu; mezi svými tu je i rumunský horal, protože jde o Karpaty; Ukrajinec se zde může dle libosti bavit o odstínech jednotlivých ukrajinských dialektů; a Maďarům může Vincenz přednášet jejich básníky v maďarštině. Ale pozvolna se okruh přátel začal rozšiřovat. Vincenz ví, že lidé touží po svých vlastech a že se jim místo nich ozývají státy. Vlast je organická, srostlá s minulostí, nevelká, hřeje srdce, je blízká jako vlastní tělo. Stát je mechanický. Vlast, to je Wales, Bretaň, Provence, Katalánsko, země Basků, Sedmihradsko, Huculsko. Ve Švýcarsku, kam často jezdí, Vincenz zorganizoval nedávno v obrazném smyslu malý "sjezd vlastí" neboli výměnu zkušeností mezi lidmi, jimž není lhostejné odkud pocházejí, jaké barvy a tvary je obklopovaly v dětství. A v odborném tisku se stále objevují jeho práce o civilizaci pastýřů. Mohl by jako motto převzít citát ze Simone Weilové: "Není na nás, abychom zastavovali centralizaci (protože roste automaticky jako sněhová koule až ke katastrofě), ale je na nás, abychom připravovali budoucnost." ♦ ♦ * Vincenz to se mnou neměl lehké. Na mou historickou nezakotvenost předepisoval léky: Platónovu Republiku, díla Jakoba Burkhardta a Maxe Webera. Utěšoval mne ujištěním, že zbytek vyřeší Žmudzinova vitalita. Přesto jsem jeho trpělivost vystavoval zkoušce. Je podivuhodné, že právě zde, v departementu Izére, se pro mne sbíhaly všechny nitky. Zde zemřel za války na tuberkulózu autor Cesty do pekel a Kantova portrétu Boleslaw Miciňski. A dům Micinských pod mostem Po- niatowského ve Varšavě bylo místo zasvěcené filozofii, literatuře a hudbě. Kdo všechno se tam pod Witkiewiczovými portréty nemotal? Z básníků nejčastěji Sebyla, Czechowicz a já, z adeptů filozofie celá skupina semináře profesora Tatarkiewicze. Provozovaly se tam různé roztomilé hrátky, při nichž šlo o přesný popis jednotlivých sfér pekla; imaginárně mučenou obětí byl nejčastěji Apcio neboli Tatarkiewicz. Mírný, bledý a kontemplatívni Bolek mne seznámil se svým kolegou, černovlasým mžourajícím démonem Tadeuszem J. Kroňskim. Setkání zůstalo napoprvé bez odezvy, ale o několik let později, v době německé okupace, jsme s Tygrem (jiné jméno by asi sotva vystihlo jeho pružnost, dravost i úskočný humor) téměř srostli. Dnes, v roce jeho náhlé smrti (Tadeusz Kroňski se narodil v roce 1907 a zemřel v roce 1958, pozn. překl.), na něho vzpomínám nejen jako na dobrého přítele, ale i na to, nakolik zásadně mne ovlivnil. Můj dialog s ním nemůže být nikdy uzavřen. Po válce jsme se setkávali v Paříži i ve Varšavě, kde působil jako profesor dějin filozofie. Miciňski pro mne představoval křehkou krásu jarní zahrady, ale má duše spočívala v Tygrových spárech, s mým souhlasem a s přesvědčením, že je to ozdravující. (Bylo to ozdravující, protože šlo o tvrdé a palčivé sevření.) Pomohlo mi vybřednout z bažin předválečného stylu a likvidovat romantismus v různých jeho podobách. Vrátilo mi odvahu uchopit skutečnost, a to 23/1992 69 [pageend71]STŘEDNÍ EVROPA. PORTRÉTY bez obav, že se proviňujeme na kánonech lepkavě lyrického umění. Kroňski byl mozartovský duch a jakákoli sentimentální navlhlost ho popuzovala. Popuzoval ho Chopin, o jehož hudbě tvrdil, že to jsou vytažené utopenkyně, jimž crčí z vlasů voda. Krom toho mezi námi stále probíhal ustavičný tug of war, při němž bylo možné slyšet má hlasitá obviňování na jeho adresu z nemorálnosti a jeho křik, že urážím obrovské Ucho, jež zaznamenává každé naše slovo, procházíme-li pařížskou ulicí: Ucho historického i individuálního Předurčení. Vstoupil do strany, byl i potom, po roce 1956, dostatečně ostražitý? Při své neschopnosti přizpůsobit se všem ponurostem, dokázal pálit kadidlo pouze u oltáře bohyně Humoristky. Trpěl jako člověk, jenž se nemůže při obřadu poškrábat. Několikaměsíční pobyt v Moskvě - a potom zjevné ovládání se, aby se v něm neprovalila jedna z pantomim, jimiž byly záchvaty ironického běsnění. Nedospěli jsme patrně k takovým vrcholům jako vozkové-vypravěči z Kosova, ale téměř jsme si vzájemně lichotili, počítali-li jsme se mezi zasvěcené. Jak je možné, že literatura dokáže tak zřídka zachytit intelektuální magnetismus, spojování monád, jejich boj o převahu v přátelství, je-li vše vždy tak důležité? Kdo se o to v Polsku vyjma Witkiewicze pokusil? Takže zde, v La Combe, nedaleko podalpské vysočiny, kde byl pochován Mycin- ski, měly Vincenzovy obtíže se mnou původ v mé věrnosti Tygrovi. "Přemoci a uchovat." Má-li dialektika vůbec nějaký význam, potom je celá obsažena v této formulaci. Uvědomoval jsem si Tygrovy meze. Míru jeho maxima poskytoval koneckonců Bertold Brecht. Zamítnout styl neschopný uchopit lidské věci v pohybu, už to samo znamená hodně. Nicméně Kavkazský křídový knih byl patrně křídovým kruhem kolem samotného Brechta. Velké divadlo, nebýt toho, že hrdinové jsou použiti jako masky, jako exemplifikace, a nepřítomnosti skuliny, jíž by mohla nahlédnout (nebojme se zde patosu) božská dimenze. Při desakralizaci snil o sakrálním umění, ale to mu unikalo. Stejně tomu bylo u Tygra při jeho letu nad dějinnými obzory. Univerzální v něm hubilo jednotlivé, více by mu prospěla bryčka nebo pěší pochod. Ale nebylo mi dovoleno sestoupit do nižších kruhů dialektické spirály a já se na Vincenze hněval a podezíral ho, že je polský Polák neboli pro nás tabu (kdo se takových dotkne, nakazí se duchovním rozkladem). Při tom všem slabá naděje, že cesta musí být jedna a nevyhnutelná, a že tedy Tygra pouze předbíhám. Zvěř málokdy přichází tam, kde na ni čekáš, a přijde-li, je to jiná zvěř. Vincenz vyprávěl o nějakém čarnohorském přechodu nebo o velikém městě Pistyni, večer předčítal při víně své kroniky: o Bokoví, jenž drhl černého býka domnívaje se, že ho vybělí, o příhodách Kudila v zemi Syrojidů, o radosti, jež zavládla na dvoře španělského krále, když se tam objevil krejčí Pinchas, protože křesťané mají přikázáno milovat své nepřátele, a protože vyhubili své Židy, neměli už koho milovat. Ale především existoval, vyzařující, epický, s oním druhem humoru, jenž se překrývá se štědrostí, générosité, a obdarovává všechny stejně ne proto, že by měl převahu, ale proto, aby bylo do struktury bytí vtaženo i komično. Zásadní změna nastala nejspíš v den, kdy se ve mně ozval smutek nad mou, a nejen mou, ale naší zmrzačeností, nad naší druhořadostí ve srovnání s ním. Protože mé i Tygrovy vzlety (i mnohých nám podobných) byly křečovité a agresivní. Naše pýcha vyplývala z osvojení si ďábelské moudrosti za cenu kolektivního neštěstí. Ne že bych se nerozčiloval nad Vincenzovou mírností a všeshovívavostí. 70 23/1992 [pageend72]STŘEDNÍ EVROPA. PORTRÉTY Svět mění pouze tvrdošíjní a rvaví, opakoval jsem si. Zároveň však ve mně něco klíčilo, nejasné vědomí, že "přemoci a uchovat" lze nikoli se svraštělým obočím a zapalováním jedné cigarety od druhé, ale oklikou neboli uchopením z opačné strany, když cestou do hor na vše zdánlivě zapomeneme a počkáme, až v nás všechno uzraje samo. Vincenzovým spojencem v mém případě, jak předpokládal, bylo několik procent obtížné autonomie ve mně - kromě vad, velice výrazných, než aby mohl očekávat, že mne někdy přivede ke spontánní štědrosti, bezstarostnosti a otevřenosti. Jedno jméno vyslovoval Vincenz často: Thoreau. Dnes si myslím, že mezi americkými nonkonformisty od Merimack River, jež se společnosti bránili pasivním odporem, vyznávali minimalismus potřeb, spokojili se ručně vydlabanou lžící, a obdivovateli nezkažených Karpat nebo nezkažené Litvy existuje víc než jeden společný bod: jako kdyby je táž divokost a zároveň mírnost přírody přesvědčila o tom, že když žijeme, není třeba kolem toho dělat povyk, a že se jablko civilizace točí ne zcela správným směrem. Jejich averze vůči tlaku společnosti není úplně neužitečná a nemusí vyjadřovat stesk po minulosti jako ztraceném ráji, ale může naopak, jako v případě Vincenze, pomáhat udržet rovnováhu: lidstvo má mnoho stavů optimum před sebou i za sebou, stopy zahlazuje i nalézá. Thoreau vydal ve dvacátém století různé plody. Vždyť jeho žákem byl i Gándhí. Thoreau radikál, stoupenec Johna Browna (jenž podle Norwidových slov "nohou odkopl planetu podlou"), opálený v barvě smrkové kůry, oblečený v pytlovině, lehkonohý, znalec bylin, napodobitel ptačích hlasů, zůstává patronem všech, kdo jdou "opačným směrem". Také nikde jinde, pouze tam, u nepřátel stroje a peněz (klíčem k Emer- sonovu okouzlení Mickiewiczem je popis litevského pralesa), je pramen novodobých představ nové integrace člověka v přirozeném prostředí, počínaje sídlišti v zeleni a národními parky a konče decentralizací a funkčním využití surovin. (Což nebyla právě v kruzích, k nimž příslušel i Thoreau, vyslovena chvála vesnického stavitelství Nové Anglie - v protikladu k umělým výpůjčkám?) Proto Thoreau, protože jeho přesvědčení-, že člověk je jako strom a že jeho kořeny nemohou viset ve vzduchoprázdnu, hraničilo s posedlostí. Totéž je i obsahem huculské pověsti o zemi Syrojidů, lidojedů, kteří vypadají jako uschlé listí a pohybují se vždy v houfu, vydaní na milost a nemilost poryvům.větru. ♦ ♦ ♦ Čtenářům, kteří neprožili příliš silně "zjevení dějinnosti", se mohou tyto úvahy zdát jako mnoho povyku pro nic. Nicméně jedna generace to prožila silně, alespoň ve svých nepočetných představitelích. Tygr Kroňski je ve mně natolik zakořeněný, že tvoří opačný pól pro mne nikdy nedosažitelné jednoty protikladů - a když kdykoli s ním zápasím, potýkám se ne s ním, ale sám se sebou; miloval Hérodota i Platóna, jinými slovy dobře chápal, že se bacil překonává nikoli zmenšováním, ale zesilováním dávky antibiotik. Navíc podléhal panice před dějinnými "fázemi" a přijal-li jejich determinující sílu, neodvažoval se položit si otázku, kolik je v těchto "fázích" slepých uliček a proč. 23/1992 71 [pageend73]STŘEDNÍ EVROPA. PORTRÉTY Vincenzovo tajemství jsem pozoroval úkradkem. Měl jsem před sebou někoho, kdo jedním pohybem smetl dvě nafouklé mytologie. I tu menší, mytologii lamentujících "tuláků" schopných zmrhat celý život v provizoriu a očekávání návratu (návratu k čemu?), jen když se mohou tvářit, že nejsou tam, kde jsou. Jeho tajemstvím byla stejná úcta k ohni, chlebu, oleji a vínu, jejíž nedostatek je porušením zákona a stačí k tomu, aby se řada pyšných pokusů proměnila v prach. Odnikud nebyl vyhnán. Nestál za ním žádný anděl v bráně s návěštím, že musíme buď přistoupit na naprostou pasivitu, nebo se štvát za Epochou jako chrti za umělým zajícem. Kolem se rozprostírala země, zcela postačující, protože vybavená vším, co potřebujeme ke každodennímu úžasu. Montgeron, 1958 Zaczynajac od moich ulic, Paříž, Instytut literadd 1985, s.220-236. Z polštiny přeložil Josef Hradec. 72 23/1992 [pageend74]STŘEDNÍ EVROPA. PORTRÉTY SETKÁNÍ S CHASIDY Stanislaw Vincenz Cílem tohoto článku, který jsem původně zcela skromně zamýšlel jako ústní informaci pro nevelký okruh německých přátel, bylo zdůraznit živé individuální - - ne-li přímo lokální - aspekty chasidismu, jimž bylo v dosavadních publikacích věnováno málo pozornosti. Protože jsem tyto aspekty mohl poznat z vlastní zkušenosti, myslím si, že jsem alespoň zčásti povolán říci něco o hnutí velice hluboce zakořeněném v židovství i přesto, že sám nejsem Žid; i když je zde pochopitelně možné mít zásadní výhrady. V protikladu ke stále ještě rozšířenému názoru jsem totiž přesvědčen, že příslušnost k vyznání a tradici i v případě zážitků natolik intimních jako náboženské, nejenže nijak nevylučuje objektivitu, ale naopak činí rozum a smysly daleko lépe způsobilé porozumět než vnitřní chlad, lhostejnost a cizota. Považuji za své zmocnění právě skutečnost, že jsem se s chasidismem přímo setkal v mé vlasti ve východních Karpatech a že jsem už od dob svého dětství mnohé zažil a poznal. Nejsou-li mi tyto jevy cizí, potom psaní o nich ode mne vyžaduje zvýšené úsilí právě proto, že zde musí nahradit tradiční úvod ke každému náboženství. Vnitřní přítomnost zkušeností a obrazů poskytuje jakousi záruku, že nepocházejí z četby a že je nesměšuji s projevy jiné, v určitém smyslu příbuzné mystiky. Je také namístě zdůraznit ještě dvě jiné obtíže: po celé své dějiny byl chasidismus vždy náboženstvím chudých. V tom také spočívala jeho síla, protože pro modlitbu i svět vyžadoval proměnu, skutečný vzlet, povznesení nad ubohé pachtění a prozaické starosti každodenního života. Pro lidi, kteří nikdy nezažili skutečnou chudobu, nebylo lehké přijmout to, z čeho chasidismus vycházel. Chasidé nebyli chudí, prostí a prostoduší pouze v materiálním smyslu, ale i ve smyslu duchovním. Pro vzdělané lidi bylo dvojnásob obtížné osvojit si vroucnost modlitby a náboženského prožívání, aniž cokoli falšovali. Je skutečně velice pozoruhodné, jak často vyplňuje myšlení chasidů určitá teologie, protože však jsou zcela vtaženi do svých každodenních zaměstnání a zájmů, velice zřídka se mohou soustředit na pravidelné studium - proto naplňují význam náboženských symbolů obrazy z jejich každodenního světa. Celý jejich skromný život se stává v jistém smyslu ustavičným voláním k Bohu - pro výlučně knižně vzdělané myšlení je to svět téměř nedostupný. Kdo však má srdce a porozumění pro spontánnost, pro tryskání pramenů, ten se ochotně a užasle obrátí k chasidskému způsobu prožívání. Jako základní koncepce chasidismu je často uváděn panteismus. To je nesprávné nebo přinejmenším nepodložené, protože zde vůbec nejde o popření nebo falšování Boží podstaty. Spíš tu jde o Boží přítomnost, o níž Dante tvrdí, že se neomezuje pouze na nebe - "non circonscritto". 23/1992 73 [pageend75]STŘEDNÍ EVROPA. PORTRÉTY Pesimismus Kabaly, její popření života a přísná askeze, to vše je dostatečné známé. Nepochybně to byl také důsledek strašlivého osudu židovství. Bůh byl ustavičné vzýván a prožíván téméř mysticky, ale podle radikálního pesimismu Bůh zůstával vécem tohoto světa vzdálen. Měli však chasidé vůbec někdy nějaké vnější důvody k optimismu? Absolutně nikdy. Byli pohrouženi do práce a při své chudobě neměli mnohdy ani dostatek času, aby světili šabat podle svých rabínů. Okusil-li někdo v každodenním životě až do dna hořké plody bídy a naprosté závislosti, byli to právě oni drobní řemeslníci a obchodníci, zprostředkovatelé, povozníci, pachtýři a pastýři. Ve starém Rusku kolovala za časů cara Mikuláše I. tato anekdota: čím víc vláda sužovala Židy daněmi a pronásledováními, tím méně měli času na pláč a hořekování - nakonec se všemu smáli a vláda musela pochopit, že se její tvrdost minula s účinkem. Toto jakoby symbolizovalo život chasidů. Nedostatek vzdělání a nepřítomnost uspokojení, jež přináší pečlivé vyplňování rituálních předpisů, nedokázaly vytlačit vědomí Boží přítomnosti: ačkoli byli vrženi hluboko do propasti vyhnanství, nikdy nezapomínali, že jsou Božími dětmi. Vyhnanství naopak posilnilo jejich odolnost a stalo se důvodem k radosti, protože v něm nalezli poklad starého dědictví: Mer hoben ja inzem Tate im Himl (Vždyť máme na nebi našeho Tatíčka), utěšuje chasidská píseň v židovském dialektu. Aby tato odedávna připravovaná přeměna dostala konkrétní podobu, tvar i slovo, k tomu byla nutná velká postava proroka a náboženského reformátora. Takového mistra nalezlo židovství ve starém Polsku v osobě rabbiho Izraele ben Eliezera, nazývaného Baal Šem Tov, doslova "Učitel dobrého (tj. Božího) jména". V polovině osmnáctého století, v době, kdy Židy rozrušovaly nejprve křečovité naděje, po nichž následovalo rozčarování, zoufalství a bezradnost, nalezl Baal Šem magický klíč, jenž lačnícím duším otevřel nové cesty chasidů, tj. lidí zbožných, mírných a plných dobré vůle. Dějiny a učení chasidismu jsou zajímavé z různých hledisek, ale možná ještě větší význam má legenda. Protože v ní nacházíme svědectví konkrétního prožitku a je zde na místě zdůraznit, že legendy, ústně předávaná slova Baal Šem Tova a jeho žáků, žijí tu a tam ještě dnes jak v židovských rodinách, tak i mezi křesťanskými sedláky. Označení chasidé se v dějinách židovství objevilo mnohokrát. Když moudrý Matatiáš vznesl protest proti královu ediktu a přikázal svým synům a bratřím Makabejským, aby jednali podle Smlouvy svých otců s Bohem, tehdy vystoupili chasidé z jeskyň na poušti, aby se připojili k odporu. Později se kněží s dědici Makabejců sice rozkmotřili, je však jisté, že se tito chasidové považovali za pravo- věrné vykonavatele Zákona a že s pocitem vlastní rituální čistoty se úzkostlivě drželi stranou svých nečistých protivníků. O polských chasidech by se dal tvrdit téměř opak - a jejich odpůrci to neopomněli připomenout - byli považováni za heretiky pro svou neuvědomělost a nedostatek vzdělání. (Sám jsem ještě slyšel výraz am harec, což doslova znamená "člověk od země", jinými slovy sedlák, analfabet.) S výrazem chasidim se setkáváme rovněž na počátku křesťanské éry. Zde to jsou oni malí, chudí a velice poctiví řemeslníci, žijí rozptýleni po celém území římského impéria a tvoří opěrný a výchozí bod myšlenkových kontaktů svátého Pavla, především v Řecku. Tyto "chasidy" lze mnohem spíš než ty předešlé přirovnat k polským, přesněji řečeno k židovské skupině, jež v osmnáctém století vytvořila 74 23/1992 [pageend76]STŘEDNÍ EVROPA. PORTRÉTY prostředí, v němž se rozvinul polský chasidismus - pouze s tím rozdílem, že po krutostech kozáckých válek byli ještě ubožejší a bezradnější (Židé na východě Polska byli po určitou dobu dokonce bez střechy nad hlavou a museli vést neklidný tulácký život). Potřebovali od svých duchovních učitelů útěchu v ještě větší míře než ubožáci v římském impériu, a to nejenom z kázání, ale rovněž ze zázračných znamení. Jaký tedy byl onen magický klíč Baal Šem Tova? Především tu byla jeho pravověrnost, na níž je třeba položit obzvláštní důraz. Jeho vystoupení se uskutečnilo v rámci bezmezného souhlasu s autoritou tradice a obyčejů. Nicméně jeho odvrat od askeze a tvrdého postu, od přílišně pedantského formalismu, byl čímsi novým a osvobodivým, co jeho chudí a nevzdělaní stoupenci nadšeně přijímali. Co však jeho působení propůjčovalo mimořádnou sílu, byla důvěra v Boha, radost z důvěrného vztahu s Ním a učení, že čistá srdce mohou Boha dosáhnout mnohými cestami. Chasidé zcela jistě nelpěli na přísném výkladu učení a dogmat. Před konfesní pýchou je chránilo už samo jejich společenské postavení i jejich nedostatečné vzdělání. Přesto se u nich setkáváme s názorem, jenž má zjevně platónské kořeny, a jenž v podstatě tvoří jejich základní koncepci: svět "ve vyhnanství” v takové míře, v jaké si je třeba ho představit jako vycházející z Boha a proto se od Něj vzdalující; všechny bytosti, všechny lidi lze přirovnat k padajícím a hasnoucím jiskrám. Chasidům neboli lidem pokorným a plným dobré vůle přísluší úkol probouzet tyto jiskry láskou a soucitem, znovu je zažehnout a vrátit je zpátky k Bohu. Ona základní žádost podílet se v zájmu porozumění a soucítění i na omylech vysvětluje atmosféru tolerance, jež je pro působení chasidismu typická nepoměrně víc než pro jakoukoli jinou pravověrnou židovskou skupinu. Vždyť jejich vroucně netrpělivé hledání Boha bylo natolik neobvyklé, že vyvolalo tvrdou kritiku zastánců tradice starorabínské zbožnosti mitnagdim. V polovině osmnáctého století došlo na sjezdu v Brodech k nebezpečným střetům. Mitnagdim začali křičet: "Oblecte šat pomsty proti těm, kdož místo aby při modlitbě měli, jak se náleží, zrak skloněný k zemi a smysly povznášeli k Bohu, odvažují se drze hledat Boha šílenými gesty a vyzývavými pohledy!" Každý, kdo měl i dnes příležitost vidět vytržení chasidů v tanci a modlitbě, může tato zjištění potvrdit a chápe, že zastánci umírněnějšího a chladnějšího způsobu života to přijímali jako výzvu. Ani později se výtky nemírnily: chasidé zdraví údajně svátou sobotu divokým tancem, při němž zapomínají na celý svět i na své povinnosti; chasidé prý měli pít při modlitbě vodku, někdy až příliš mnoho vodky; jeden z jejich rabínů dokonce tvrdil, že sedí-li společně při vodce, je to jako by se učili Tóře. Chasidé svým odpůrcům odpovídali, že oni své modlitby odříkávají bez tepla, a ty jsou pak ledově studené jako bdění u lože zemřelého, zatímco jim se při modlitbě rozněcuje srdce a že právě z toho důvodu se živý člověk musí napít vodky. K tomu přistupuje vysvětlení psychologické: nutí-li se Člověk k modlitbě s přílišnou vážností, staví se pokušitel proti této modlitbě rovněž s velkou silou a škodí modlitbě "podivnými myšlenkami". Osvěží-li se však člověk po modlitbě přátelsky a lidsky vodkou, připíjí-li jeden druhému "na zdraví", pokušitel to považuje za plytkou zábavu, o nic se už nezajímá a modlitba se může vesele a svobodně vznést k nebi. Tento spor vysvětluje, proč nejenom racionalisté, tj. skrupulózní a strozí tal- mudisté byli odpůrci chasidismu, ale rovněž i subtilní a vysoce produchovnělí 23/1992 75 [pageend77]STŘEDNÍ EVROPA. PORTRÉTY mystikové jako rabbi Eliáš z Vilna (1720-1797), jenž považoval cestu chasidů za znetvoření Kabaly. Podepsal také prohlášení, v némž se dožadoval, aby byla na chasidy uvalena klatba. Neshody mezi témito dvéma sméry rozděloval často rodiny. Otec přítele veškerého stvoření, zvířat i lidí, rabína Lejba ze Sašova, jehož milovali i lidé mimo židovství, byl tvrdým odpůrcem chasidismu. Řadu let se hněval na svého syna, že se rozhodl pro chasidskou cestu a nejen to: měl prý připravenu rákosku, aby ho mohl otcovsky potrestat. Jmenoval se rabbi Jakob z Brodů, jež byly známým střediskem odpůrců chasidismu. Měli tam takové jakoby zvláštní místo pro setkání, jež ironicky označovali jako chassidim-štibele, neboli chasidskou místnost. Baal Šem Tov se vyhnul útokům konzervativců dvojím způsobem. Především prohlásil, že on sám nechce věřit jinak než tradičně a že ani jiným nepřikazuje, aby věřili jinak než tradičně, dokonce, je-li to možné, ještě víc. Nezřekl se ani jediné literky Svatého Písma, neupustil ani od jednoho tradičního zvyku. Potom však také uhnul z cesty svým protivníkům i fyzicky, protože odešel do karpatských pralesů a polonin, daleko od Brodů. Stal se poustevníkem, se ženou se občas objevil tu i onde, nad řekami Prut a Čeremoš, pobývaje přitom v lesní hospůdce nebo v horské jeskyni. Hovoří se o určitých místech a neústupná tradice nám dovoluje připustit, že na mnoha z těchto míst - ne-li ve všech - skutečně přebýval. Já sám znám z bezprostředního ústního podání obec Jaseniowo nad Černým Čeremošem. Samozřejmě by bylo možné namítnout, že tyto legendy vznikly až tehdy, když se židovské osady začaly posunovat rovněž do hor, což se dělo dost pozdě, nad horním Čeremošem například až na počátku devatenáctého století. Huculská tradice je však nepochybně starší a musela vycházet z vlastní paměti, bez svědeckého prostřednictví Židů. Oni dávno zde usídlení pastýři hovořící ukrajinsky a vyznávající řeckokatolické náboženství se soustřeďovali především na rodové a místní tradice a vyprávěli - i tam, kde jde o mystický obsah - především o hrdinných pastýřích, sedlácích a vůdcích banditů své horské vlasti. I jejich nebe je obydleno podobnými postavami. Nepochybně mezi nimi přetrvávají zlomky tradovaného slovanského starověku, jako například početné apokryfy a písně pocházející částečně z Balkánu, částečně ze staré Rusi. Mohli proto předávat zprávy pouze o tom, co se dozvěděli v místě svého usídlení nebo v nejbližším sousedství. Takové zprávy se tvrdošíjně uchovávaly a předávaly dál. Já sám jsem rovněž od svého dětství slyšel o Baal Šem Tovovi, především o tom, že pobýval v Jaseniowie u huculské rodiny nějakých Fediečků, jež ho přátelsky hostili a v případě potřeby se o něj starali. Potomci této rodiny, kteří se ještě odvolávali na tuto tradici, bydleli tehdy v obci Krasnojila poblíž Jaseniowa. Jiná zpráva obsahuje název lesní jeskyně (surduk)na levém břehu Čeremoše, v níž prý pobýval poustevník Baal Šem Tov, i jméno vysokohorského pramene, v némž se koupal. Je pravda, že historiografie má sklon odsouvat do pozadí jako legendické všechno, co není zřetelně doloženo písemnými prameny. Nepochybně tam některé vzpomínky mohli později vnést Židé, stejně jako lze lehce rozpoznat mýtotvorné legendární přikrášlení příběhu. Kořen tradice však - jak už bylo řečeno - patří do pokladnice paměti odedávna tam usídlených Huculů: nedotčená horská krajina a specifický okruh legend tamních pastýřů vystihují neomylným a nenapodobitelným způsobem atmosféru vyprávění o Baal Šem Tovovi. 76 23/1992 [pageend78]STŘEDNÍ EVROPA. PORTRÉTY Obzvlášť případné je propletení těchto příběhů s postavou vůdce zbojníků Oleksy Doboše, jež nezávisle na mytických vlastnostech, jimiž byla v průběhu času vybavena, je zaznamenána v soudních spisech z osmnáctého století. Zatímco za jiných okolností Židé násilníky pohrdali, ať už šlo o kozáky nebo zbojníky, hraje Doboš kupodivu v ústní tradici chasidů celkem sympatickou roli ochránce chudých a slabých a bývá dokonce líčen jako přítel Baal Šem Tova. Psané dějiny nám toho totiž o poustevnickém období Baal Šem Tova mnoho neřeknou, proto jsme odkázáni na víceméně věrohodné stopy, jež zanechala legenda. Legenda například hovoří - určitě v souvislosti s jeho neúspěšnou cestou do Palestiny - že Baal Šem Tov cestoval z Jaseniowa do Safedu podzemní cestou pod horou Pysanyj Kamieň a že se stejnou cestou vracel. Jiné legendy vyprávějí o tom, jak studoval ve své opuštěné jeskyni velké knihy - zní to jako mnohokrát opakované výpovědi očitých svědků. Legenda se odvíjí dál: Baal Šem Tov tam zanechal jakousi knihu, již v horách obdržel od Boha. Později ji prý horští putova- telé hledali po lesích a skalách. Ještě pozdějšího data může být výklad, podle něhož tuto knihu napsal sám Bůh. Tyto legendy přesvědčivě potvrzují, jak bezprostředně vnímali první chasidé přírodu jako stvořenou Bohem. Dějiny vzniku chasidismu by se daly nejspíš charakterizovat tak, že chasidismus vyletěl z těsné místnosti do širého světa, do lesních a horských samot, aby tam nalezl sám sebe, a že se znova vrátil, aby založil nové společenství. Jednou probuzená láska k přírodě působila mezi věřícími dlouho a s velkou silou spolu s Učitelovým příkazem: probudit všechny rozptýlené a pohaslé Boží jiskry skrze Lásku. Mnoho důkazů o tom se nachází v četných chasidských příbězích. O rabbim Susijovi z Anapolu (zemřel v roce 1800) se v podání říká, že jako mladý chasid nedokázal vydržet v ješivě a odešel do lesa, aby tam meditoval. Z vyprávění, jež pochází patrně od rabbiho Ajzyka z Žydac- zowa, se dovídáme, že jeho učitel četl v mládí budoucnost v šumění stromů. Tímto způsobem se chudákům, kteří absolutně nic neměli a v určitém smyslu žili na okraji židovského společenství, otevřel přístup k živé přírodě, jenž jim byl po staletí uzavřen. Učitel Božského Jména je vyvedl z těsných místností, zdí a uliček do světa živých stvoření. Vnitřní přeměny Baal Šem Tova, o nichž hovoří ústní tradice, se dají nejlépe vystihnout pomocí obrazu krajiny. Stará buddhistická moudrost říká: "Velké věci se odehrávají tam, kde se lidé setkávají s horami." Rovněž Baal Šem Tov, osamělý putovatel a poustevník, vděčí za mnohé své duchovní objevy lesům a horám. Takové setkání prožíval, tesknil po něm a dosáhl jej nikoli bez úsilí. Židovský obyvatel malého městečka, jenž úměrně svému postavení chodil neozbrojen, by se nikdy nesetkal s takovým nebezpečím, lekalo by ho už samotné pomyšlení na takové množství divokých zvířat a tlupy zbojníků. Ale člověku jako Baal Šem Tov to nijak nebylo na překážku. Nicméně i pro něj bylo obtížné překonávat velké vzdálenosti mezi osamělými osadami. Již z osmnáctého století pocházejí zmínky c rabínech nastálo usazených ve dvou městečkách u Čeremoše: Kutech (v jidiš Kitev) a v Kosově. Baal Šem Tov se oženil se sestrou rabína Geršona z Kutů, musel se proto dostat z Brodů (na sever od Lvova) až k samotné rumunské hranici. Podle ústního podání z osmnáctého století (písemné záznamy místní správy nad horním Čeremošem máme až z devatenáctého století) měl Baal Šem 23/1992 77 [pageend79]STŘEDNÍ EVROPA. PORTRÉTY Tov v pronájmu od místní správy krčmu v Jaseniowě v místč nazývaném "Plac". Vzdálenost z Kutů do Jaseniowa po nové cestě, jež spojuje obě místa, činí dnes čtyřicet kilometrů, stará cesta, jež vedla dokonce kolem jeskyně a přes Sokolskou skálu, musela být o hodně delší. Na druhé straně však tento nevynucený způsob života, neomezovaný žádnou konvencí, umožňoval těmto osamělým lidem mnohem větší svobodu ve vztahu ke všem bytostem žijícím v přírodě. Podíleli se bezprostředně a intenzívně na životě a utrpení všeho stvoření a označovali tento život s náboženskou úctou jako "vše, co dýchá". Pro hluboké souznění s přírodou je pro Baal Šem Tovova pravnuka Nach- mana z Braclavi typické to, co o něm vypráví Martin Buber: nemohl spát v nově postaveném dřevěném domě, protože mezi čerstvými prkny měl pocit, jako by ležel mezi mrtvolami; byl totiž přesvědčen, že se hubí duše stromu, je-li skácen předčasně. Docela před nedávném se stalo, že jeden Hucul se nechal zaměstnat ve velkém podniku jako drvoštěp a svému zpovědníkovi se vyznal, že kácení stromů považuje za masové vraždění nevinných stvoření. Návrat Baal Šem Tova z horské samoty do života nové obce a počátky jeho činnosti nebyly zaznamenány, ale dají se lehce doplnit. Již v dětství se u něj projevovala náklonnost k učitelskému úřadu: s velkou láskou a trpělivostí prý učil školní děti modlitbám a zpěvu. Nová obec, s níž se po letech poustevnictví setkal, byla více méně společenstvím dětí. Po dlouhých letech samoty a izolace věnoval nyní všechny své síly společenství a žil se svými duchovními dětmi v důvěrné blízkosti. "Myt symche, Jidelcch, myt symche lomir im dinen!" (V radosti, Židé, v radosti mu služme!) - tato píseň je charakteristická pro atmosféru lásky a radosti, jež naplňovala srdce prvních chasidů. Nesmíme podlehnout omylu v tom smyslu, že bychom chasidismus a jeho vznik chtěli vysvětlit místním folklórem. Folklór je podle mého názoru zcela neadekvátní a přezíravé označení - místo něj by bylo spíš na místě hovořit o "stopách staré, obzvlášť archaické náboženské kultury". Baal Šem Tov byl vyzbrojen duchovně - - proslul jako tvůrce magických obranných prostředků, především amuletů, jež zaháněly démony i nemoci - amulety vždycky nesly výlučně jeho signaturu. V očích pravověrných Židů by to znamenalo nesnesitelné zneužití, kdyby podobné amulety měly působit mocí svátého Božího Jména - mnozí z těch, kdo se odvážili něčeho podobného, byli exkomunikováni jako heretikové. Baal Šem Tov však bojoval proti démonům "osobně", nebál se ďáblů ani čarodějů. V souvislosti s tím je třeba připomenout, že magické praktiky, jichž v tísni používali křesťanští Huculové i židovští chasidé, byly prakticky stejné. (...) Mimoděk se vnucuje otázka, zda při vzniku chasidismu působily křesťanské vlivy a o jaké vlivy šlo. Básník Nuchim Bomse ze Sašova má v jedné své básni napsané v jidiš verš, v němž židovský chlapec stojí pod hřbitovní zdí před kostelem a je jakoby očarován kouzlem křesťanských modliteb. Ona přitažlivá síla vyplývala nejspíš z radostnosti, ale možná také z jejich procítčnosti. Možná učinilo na židovské chasidy tak hluboký dojem neobyčejně silné dětinské důvěřování prostých sedláků Bohu právě proto, že bylo spřízněno s jejich vlastním náboženským cítěním. Ale o bezprostředním vlivu tu nemůže být vůbec řeč, stejně jako o vlivu Kabaly nebo křesťanského neoplatonismu. Nelze přehlédnout, že se v židovství po tisíciletí konaly různé obřady v rodinném kruhu a že tímto způsobem především [pageend80]STŘEDNÍ EVROPA. PORTRÉTY rodina zachovávala a předávala tradici. Je zajímavé, že přes údajný konzervativís- mus talmudistů byli chasidé hlouběji zakořeněni v tradici; pravověrnost vtělili, abych tak řekl, do sebe samotných, proto byli také méně zasaženi odpadlictvím než racionalistický směr. Ve Wilnu, středisku židovské učenosti, vyšly dva proslulé deistické traktáty, jeden napsal židovský rabín, druhý rabín karaimský. V latinském překladu pak později došly uznání i v očích samotného Voltaira. Chasidský spis by se patrně nemohl setkat s takovým ohlasem u jinověrců. Racionalisté byli ohroženi už tím, že měli obecné vzdělání, proto jejich vykořenění proběhlo relativně rychle. V Polsku se nezřídka stávalo, že potomci vzdělaných rabínů přestupovali na křesťanství. To, že v chasidském hnutí k podobným případům nedocházelo, je třeba považovat z hlediska vědy o náboženství za zcela ojedinělý jev. Z toho důvodu některé francouzské a polské publikace označují chasidy za "reakční” síly. Nelze přehlédnout ještě jinou věc: chasidismus má společné vlastnosti s františkánským hnutím. Jistě lze tuto příbuznost vysvětlit rozhodujícím vlivem chudého a neučeného živlu - nelze přitom zapomenout, že Baal Šem Tov své učení utvářel vědomě v protikladu k učenosti, jež se vyčerpávala scholastickými a logickými subtilitami. U svátého Františka byla rozhodující pokora. Pro chasidismus byl typický jeho zcela odlišný vztah ke světu zvířat, především jeho soucítění se světem veškerého stvoření, tedy postoj, jenž byl dosavadní náboženské mentalitě judaismu cizí. Tak například legenda o rabbim Moše Leibovi ze Sašova říká, že na něho museli při kol-nidre (hlavní modlitba v Den smíření, Jom Kippur, polský S^dny Dzien) v synagoze čekat, protože v přestávce krmil děti, které zůstaly doma, a napájel koně a krávy. Geršon z Kutů, jiný rabín, si vzal za své poslání osvobozovat ulovené ptáky; nejprve je vykupoval a vypouštěl z klecí, ale když už neměl peníze, jednoduše otevíral klece a nechával je uletět. Prý si mnohokrát na to předem vydělal. Tato blízkost chasidů k přírodě však prakticky téměř vymizela, když se z vesničanů stali obyvatelé mést. Novodobý vývoj zanechal své stopy i mezi chasidy. Protiklady mezi chudými a bohatými Židy, mezi řemeslníky a měšťany vedly k tomu, že se chudí Židé chtě nechtě solidarizovali s křesťany. Ale i náboženský život se ustavičně měnil, takže v průběhu času vznikly dvě vyhraněné polohy: chasid a cádik. Obě slova vycházejí z Bible a Talmudu. Ve svátém Písmu se Bůh objevuje jako chasid (chesed). "Já jsem chesed (milosrdný) - praví Pán - můj hněv nepotrvá navěky." V jednom z komentářů se o Bohu říká: "Na počátku je Bůh cádik a jeho moc je skutečným Zákonem. Potom se stává chasidem (chesed), odvrací se od Zákona a projevuje Milost." Ve svátém Písmu má proto chasid vyšší postavení než cádik. V dalším vývoji židovství, především v období vyhnanství, se cádik stal "prostředníkem a knězem". Cádikové získali na významu vlastně díky rozšířenosti chasidismu. Cádik je povolán hovořit s Bohem, ba dokonce může Boha i soudit. Cádikové jsou ústředními postavami lidstva, svět existuje díky jim a jejich moc je neomezená. Stoupencům rabbiho Nachmana z Braclavi je připisován následující výrok: "Cádik je Mojžíš a Mesiáš v jedné osobě." Tato přeměna chasidismu vede stále víc k vysychání pramene dětinské víry v Boha a spontánního vnímání. Znalci tvrdí, že je možné si ověřit degeneraci chasidské víry a snaží se ji oddělit od zneužití cádikismu, tj. od přemrštěné víry v jejich moc a víry v zázraky. Jedna z legend, v níž se hovoří o postavě zlého 23/1992 79 [pageend81]STŘEDNÍ EVROPA. PORTRÉTY Samaela neboli Šatana (těžko lze říci, zda je chasidského nebo rabínského půvo- du), připisuje velice ironicky úpadek chasidismu ďáblu, ale přihlédneme-li blíž, potom si uvědomíme, že tento osudový vývoj způsobuje přehnaná horlivost, pokud jde o počet věřících. Satan přikazoval, aby se o všech svátcích rozléhala výzva: "Ať se všichni stanou chasidy (tj. zbožnými)!" A to se nakonec i stalo. Velká náboženská síla chasidismu spočívala nepochybně v modlitbě, ve "službě srdce", jak říká Talmud. Na závěr bych rád připomenul obraz chasidské modlitby, jak jsem ji sám zažil v dětství u horního Čeremoše, ve vlasti chasidů. Jednou jsme viděli Žida Ajzyka jak pomalu a důstojně kráčel do svatyně (Šil) - - byl podivně oblečený, viděli jsme, že má na sobě tmavý hedvábný kaftan, pěknou liščí čapku, bílé punčochy a lakované boty, v ruce měl bílý hedvábný kapesník, v němž měl zabalenou modlitební knihu. Jeho oblečení nám připomínalo ornát řeckokatolického kněze při zádušní mši, ale ještě víc jistého Španěla, jehož portrét visel v salóně naší babičky. Okamžitě jsme se babičky zeptali, proč se tak vystrojil, a hned jsme dostali odpověď, jež mne jistě díky tomu, že v ní zaznělo neznámé slovo, přímo elektrizovala: "Ajzyk je chusyd". Při onom tajemném slovu mne zamrazilo a při návratu z večerní procházky se sestrou za doprovodu chůvy k Židovskému Kameni (bylo to v den židovských svátků) jsem díky tomu přistoupil k rozsvíceným oknům nad Waratynem. Upřeně a dlouze jsem se zahleděl do velké místnosti, v níž se modlili Židé, a byl jsem okamžitě vtažen do jiného světa. Dodnes mám pocit, že se mi tehdy podařilo tajemnou mezerou nahlédnout za stěny běžného každodenního života. Všechny lidské postavy byly jakoby z jiného, očarovaného světa. Jakýsi mladý Žid, štíhlý a vysoký, stál s pokrytou hlavou opřený o zeď. Chvílemi něco šeptal, potom se otřásl, jako kdyby zavzlykal, vykřiknul. A zůstal dál nehybně stát. To mne vylekalo. Určitě mu někdo umřel - napadlo mne - proto je tak nešťastný. Nebo se možná zpovídá? Možná zná nějaké strašné tajemství a někde tam ve zdi mu naslouchá Boží Ucho? Vysoký stařec s vyschlou vyostrenou tváří jakoby vyřezanou ze žluté kosti a s dlouhými šedivými vousy, jenž předříkával modlitbu, se nepřetržitě prudce kýval před něčím, co jsem považoval za oltář. Volal, zpíval protahované, upřímně naříkal. Při každém zalkání se mu zlomil hlas a on sám - přesně si to pamatuji - se také celý zlomil - a znova vyslovoval nějaké prosebné věty. Nějaký cizí, černý Žid, jehož jsem neznal, koulel do všech stran tmavýma planoucíma očima a prudce potřásal knihou. Díval jsem se na něj a měl jsem strach, protože mi v celé té horečnatosti připadal jako zbavený smyslů. Účastníci, každý z nich jinak seděl, jinak stál, jinak chodil, vždy po delší starcově promluvě něco sborově pronášeli a křičeli. Starý Ajzyk seděl stranou, s rozevlátou šedivou bradou, vážný a důstojný. Oči měl zalité slzami, obličej rozzářený, usmíval se. Vzdaloval a přibližoval k hlavě prsty levé ruky, jako kdyby se na každé slovo modlitby rozpomínal a jako kdyby z nich sál jakousi sladkou vznešenost. Po tolika příliš vážných, cizích a osamocených obrazech mne známá důvěryplná tvář Ajzyka nějak uklidnila. Svíce hořely, svícny zářily. Jakoby z velké dálky šuměl Čeremoš. Náhle se však objevila ňaňa, prudce mne popadla za rameno a táhla mne od okna. "Řeknu to babičce," pohrozila a vedla mne domů. Byl jsem však ještě zcela 80 23/7992 [pageend82]STŘEDNÍ EVROPA. PORTRÉTY oslněn svým zážitkem. Mnohem později jsem se dověděl, že to byl Soudný den, svátek slavený mezi chasidy obzvlášť slavnostně. Od té doby jsem měl obzvlášť citlivý sluch na chasidské příběhy. Jak bezpečně se může cítit dítě, vyrůstá-li v zemi, již rok po roce chrání podobné modlitby, jsou-li to navíc modlitby jiného náboženství. Šepot těchto modliteb se vznášel k nebi po celá staletí - nyní však umlkl. Ozve se někdy znovu? A ozývala se v něm pouze cizí naděje nebo i naše vlastní? Tématy žydowskie, Londýn, Officyna poetów i motaný 1971, str. 13-31. Z polštiny přeložil Josef Hradec. 23/1992 81 [pageend83]STŘEDNÍ EVROPA. ČESKÁ ZEMSKÁ ŠLECHTA COLLOREDO - MANNSFELDOVÉ Milan Buben Mezi nejpřednější české zemské šlechtické domy náleží i rod knížat Colloredo - Mannsfeldů. Colloredové odvozují svůj původ od Albana z Wallsce (Waldsee), který doprovázel císaře Otu I. v Itálii. Jeho synové Liabord a Jindřich obdobně doprovázeli císaře Konráda II. při jeho cestě po Itálii. Zatímco Jindřich se vrátil do Švábska, kde se stal praotcem rodu z Waldsee, Liabord zůstal a kolem roku 1025 mu patriarcha aquilej- ský Poppo svěřil místohrabství (vicomte) Mels ve Furlansku. Liabordovi potomci se postupně domohli významného postavem v zemi. Jeho syn Duringo, pán na Venzone, Mcntfortu a Sattimbgcrghu, měl tři syny, kteří založili vlastní rodové linie. Nejstarší Jindřich založil v Itálii dosud kvetoucí pošlost Meis - Albana, která získala roku 1626 od Ferdinanda II. panský stav a roku 1707 od Josefa I. stav hrabě- cí. Mladší bratr Anzuto se stal zakladatelem větve Mels - Prodolone, jež vyhasla po meči Karlem Erasmcm II. roku 1753. Nejmladší syn Glizoio, písemně doložený k roku 1247, pak založil linii Mels - Colloredo. Glizoiův syn Vilém z Melsu prodal Venzone a s povolením patriarchy aquilejského Ottobona vystavěl spolu s otcem roku 1302 hrad Colloredo u Udine a po něm přijal jméno. Vilém měl čtyři syny, z nichž tři, Asquinus, Vicardo (Weikard) a Bernard, se stali zakladateli samostatných větví Colloredů, zvaných podle jejich křestních jmen. Z Asquinovy pošlost i vynikl Ludvík, který byl ministrem císaře Rudolfa II. Majestátem daným v Praze dne 19. 3. 1588 dosáhl uznání společného původu s pány z Wallsee, kteří roku 1483 vymřeli po meči, jakož i přiznání jejich výsad, zejména pak stavu panského v rakouských dědičných zemích. Dne 31. 7. 1591 mu byl přiznán predikát "z Wallsee" spolu s panským stavem Svaté říše římské. Z manželství s Pavlou hraběnkou de Polcenigo měl 9 synů. Nejstarší Jeroným (1582 - 1638) se oddal vojenské dráze. Roku 1632 se vyznamenal v bitvě u Lützenu. Po smrti Valdštejnově mu byla svěřena obrana Slezska. Byl však poražen u Lehnice (1634) a následně potrestán vězením. Roku 1638 padl ve Francii při obléhání pevnosti St. Omer. Jeho bratr Kryštof sloužil jako páže u císaře Matyáše, další bratři Ferdinand a Bedřich byli ve službách krále španělského a bratr Lelius byl ve službách Ferdinanda II. povýšen roku 1624 do stavu říšských hrabat. Pro české země jsou důležití další dva bratři - Jeroným a Rudolf. Jeroným ( + 1657) byl místodržitelem a generálním maršálem ve Slezsku. Roku 1629 byl povýšen do hraběcího stavu Svaté říše římské. Ženat byl s Barborou de Molcatz a měl syna Ludvíka a Claudia, kanovníka v Aquileji. Jeho bratr Rudolf (2. 11. 1585 - 27. 1. 1657) se náhodně narodil v Českých Budějovicích a za kmotra mu byl sám císař Rudolf II. Vstoupil do řádu Maltézských rytířů a stal se velkopřevorem v Čechách. Zúčastnil se také bitvy u Lützenu, kde 82 23/1992 [pageend84]STŘEDNÍ EVROPA. ČESKÁ ZEMSKÁ ŠLECHTA 23/1992 83 [pageend85]STŘEDNÍ EVROPA. ČESKÁ ZEMSKÁ ŠLECHTA utržil sedm zranění. Ironií historie je skuktečnost, že bojoval proti Petru Arnoštu hraběti z Mansfeldu, aniž oba tušili, že se jejich rody za půldruhého století spojí v jeden. Rudolf hrabě Colloredo - Wallsee velel po Valdštejnově pádu nějaký čas císařskému vojsku ve Slezsku a roku 1643 táhl společně s Gallasem do Holštýnska. Nejvíce se však proslavil jako guvernér Prahy při její hrdinné obraně proti Švédům v roce 1648. Když nepřítel rychle obsadil Pražský hrad, město Hradčany a Menší Město pražské, podařilo se Rudolfu Colloredovi uniknout jen v noční košili na loďce přes Vltavu do Starého Města, které pak již dalšímu náporu Švédů statečně odolalo. Po uzavření vestfálského míru byl jmenován císařským polním maršálem. Ze statků propadlých po smrti Jana Rudolfa Trčky z Lípy pro účast na Valdštejnově spiknutí zakoupil spolu s bratrem Jeronýmem dne 28. 12. 1635 za 300.000 zlatých panství Opočno. Jako profesní rytíř řádu johanitů nemohl Fra Rudolf uzavírat žádné testamenty - proto si vyžádal dispens papeže i velmistra řádu a zřídil z opočenského panství rodinný fideikomis (svěřenské panství). Ten zdědil jeho synovec Ludvík (1631 - 1693), starší syn Jeronýmův, který byl královským komorníkem a státním radou. Stal se příznivcem řádu kapucínů, jimž zřídil v roce 1673 v Opočně klášter. Oženil se se Zuzanou hraběnkou ze Sinzendorfu a byl posledním mužským potomkem z pošlosti Asquinovy. Když dne 28. 12. 1693 ve Vídni zemřel, zůstala po něm jen dcera Marie Antonie, provdaná za Leopolda Viléma knížete z Montecucculi. Ta odkázala celé jmění hraběti Kamilu Colloredovi z linie Bernardovy a zemřela dne 5. 1. 1738 jako bezdětná. Z pošlosti Bernardovy byl Jan Křtitel hrabě Colloredo (1656 - 1729) císařským nejvyšším dvorním maršálem a státním radou. Vynikl jako diplomat Leopolda I. a Karla VI. Jeho synové Kamil a Karel Ludvík založili větev českou a větev mantovskou. Hrabě Kamil (17. 9. 1712 - 21. 12. 1797) založil tzv. českou větev colloredovského rodu. Byl rytířem Maltézského řádu, nositelem řádu Zlatého rouna a těšil se oblibě panovníků Marie Terezie a Františka I. zejména za to, že roku 1746 dovedl ke zdárnému konci mírová jednání s bavorským kurfiřtem Maxmiliánem Josefem. Po již zmíněné Marii Antonii kněžně Montecucculi zdědil allodní panství v ceně asi 2 milionů zlatých vedle 600.000 zlatých v hotovosti, zatímco panství Gorici postoupil svému bratru Karlu Ludvíkovi a fideikomis hraběte Rudolfa připadl Jeronýmu z linie Weikardovy, zakladateli knížat z Colloredo - Mannsfeldu. S Marií Františkou hraběnkou z Wolfsthalu (+1778) měl syna Františka de Paula (23. 5. 1736 - 10. 3.. 1806), rytíře řádu Zlatého rouna. Ten nejprve působil jako vychovatel následníka trůnu, který si ho jako František II. ponechal při sobě a roku 1801 jej jmenoval ministrem zahraničí. Byl dvakrát ženat, nejprve s Marií Eleonorou hraběnkou z Vrbna a po její smrti s Viktorií hraběnkou z Folliot - Crenneville. Jejímu vlivu se připisuje uzavření aliance Rakouska s Anglií a Ruskem proti Napoleonovi, který proto Colloreda tak nenáviděl, že po vítězství u Slavkova dosáhl jeho odstoupení. Jeho jediný syn František (Vídeň, 29. 10. 1799 - Curych, 26. 10. 1859) působil jako diplomat v různých evropských zemích, zejména jako vyslanec u dvorů v Petrohradě, v Londýně a v Římě. S manželkou Severinou hraběnkou Potockou, vášnivou polskou vlastenkou, neměl dětí a tak jím vymřela česká větev Colloredo - Wallsee. Hrabě Karel Ludvík (1698 - 1759) se stal praotcem tzv. mantovské linie Collo- redů, nazvané podle místa, kde získal městské šlechtické právo a kde se oženil s Eleonorou princeznou de Gonzaga. 84 23/1992 [pageend86]STŘEDNÍ EVROPA. ČESKÁ ZEMSKÁ ŠLECHTA Z jeho synů vynikl především Antonín Theodor hrabě Colloredo - Wallsee (29. 6.1729 - 14. 9. 1811 ), který byl po studiích bohosloví v Římě a po působení jako probošt v Kroměříži a v Olomouci ustaven v říjnu 1777 jako první arcibiskup olomoucký. Zasloužil se o vnitřní vybudování této na počet farností největší diecéze v Evropě, znovu vystavěl věže katedrály a rozšířil arcibiskupskou obrazárnu. V roce 1803 jej papež Pius VII. jmenoval kardinálem. Mantovská linie vymřela po meči mladším bratrem kardinála-arcibiskupa olomouckého Františkem roku 1814. Pro české země je nej důležitější pošlost Vicardova (Weikardova), z níž vzešli potomní knížata Colloredo - Mannsfeldové. Vicardovým potomkem v 7. pokolení byl Ferdinand Colloredo (1635 - 1689), který měl tři syny. Z nich nejstarší Fabius (1672 - 1742) byl arcibiskupem v Lucce, nejmladší Rudolf (1676 - 1714), nejvyšší truksas království českého, se stal zakladatelem dodnes v Itálii kvetoucího rodu. Prostřední Ferdinandův syn Jeroným (1674 - 1726) se stal vlastním praotcem Colloredo - Mannsfeldů. Byl skutečným tajným radou a komořím, v letech 1714 - - 1717 moravským zemským hejtmanem a v roce 1719 byl jmenován gubernátorem a generálním hejtmanem v Miláně. Dne 14. 1. 1711 byl povýšen do hraběcího stavu království českého a diplomem daným ve Vídni dne 11. 12. 1724 byl spolu s bratrem Rudolfem povýšen do hraběcího stavu Svaté říše římské. Dne 13. 9. 1723 mu byla dědičně propůjčena hodnost nejvyššího truksase (stolníka, jídlonoše) království českého. Po Ludvíkově smrti z větve Asquinovy roku 1693 se uvázal v české svěřen- ské statky a stal se pánem na Opočně, kam však pro zaneprázdnění u dvora jen zřídkakdy přijížděl. Ještě roku 1725 byl jmenován nejvyšším dvorským maršálkem. Ženat byl s Janou Charlottou hraběnkou Kinskou z Wchynic a Tetowa a měl s ní čtyři syny, z nichž druhorozený Antonín Josef (1707 - 1785) byl rytířem Maltézského řádu, polním maršálkem, jehož si jako reorganizátora všech vojenských akademií cenil sám císař Josef II., nejmladší Karel (1718 - 1786) působil jako vyslanec v Anglii a Rusku. Dědicem rodinného fideikomisu se stal nejstarší Jeronýmův syn Rudolf Josef I. (Praha, 6. 7. 1706 - 1.11. 1788) hrabě z Colloredo - Wallsee. Pro své vrozené nadání se stal již jako dvaadvacetiletý skutečným říšským dvorským radou. V roce 1731 byl vyslán jako císařský vyslanec na říšský sněm do Řezná a pak působil jako diplomat u různých evropských dvorů. V letech 1737 - 1742 a pak znovu od roku 1746 až do své smrti byl místokancléřem Svaté říše římské. V roce 1744 mu byl propůjčen řád Zlatého rouna a v roce 1765 řád sv. Štěpána. Dne 24. 12. 1763 byl povýšen do knížecího stavu království českého a dne 29. 12 1763 do knížecího stavu říšského v linii prvorozenectví. V roce 1727 se oženil s Marií Gabrielou, dcerou státního ministra Gundakara knížete ze Stahrembergu a měl s ní celkem 10 dětí, z toho 6 synů a 4 dcery, které se provdaly do předních rodin Pálffyů, Schonbornů, Wallisů a Trauttmansdorffů. Druhorozený syn Jeroným Josef (1732 - 1812) byl roku 1772 zvolen knížetem - - arcibiskupem‘salzburským a byl posledním taméjším knížetem - arcibiskupem před sekularizací duchovních knížectví v Německu. V roce 1800 byl Francouzi ze Salzbur- ku vypuzen, roku 1803 se vzdal světské vlády, zůstal ve Vídni a do Salzburku se již nikdy nevrátil. 23/1992 85 [pageend87]STŘEDNÍ EVROPA. ČESKÁ ZEMSKÁ ŠLECHTA Jeho mladší bratr Josef (1735 - 1818) se stal velkopřevorem řádu Maltézských rytířů, rakouským polním maršálem, tajným radou a státním a konferenčním ministrem. Vynikl nejen jako reformátor a organizátor rakouského dělostřelectva, ale i jako velice skromný muž, který nepřijal žádné nabízené vyznamenání či řád. Dědicem a 2. knížetem se stal nejstarší ze sourozenců František de Paula Gundakar I. (28. 5. 1731 - Vídeň, 27. 10. 1807). I on vynikal velkým nadáním. V roce 1753 se stal říšským dvorním radou, roku 1766 tajným císařským radou a v letech 1767 - 1770 působil jako vyslanec v Madridu. Po návratu domů se v roce 1771 oženil s Marií Isabelou říšskou hraběnkou z Mansfeldu a kněžnou z Fondi (1750 - 1794), která mu později přinesla obrovské jmění v podobě panství Dobříš a Zelená Hora s Nepomukem a Prádlem. Po otcově smrti v roce 1788 přijal i hodnost říšského místokancléře a tento úřad zastával až do zániku Svaté říše římské v roce 1806. Podle rodinné smlouvy ze dne 24. 11. 1775, potvrzené Marií Terezií ve Vídni dne 29. 12. 1775, došlo ke spojení znaků i jmen Colloredů a Mansfeldů, aby jméno starobylého rodu mansfeldského zůstalo zachováno i pro budoucí časy. Bylo stanoveno, že vždy nejstarší syn dočasného knížete z Colloredo - Mannsfeldu (takto psané se dvěma "nn" se vžilo od chyby uvedené v diplomu) a čekatel na knížecí hodnost bude užívat titulu "hrabě z Mannsfeldu" bez jakéhokoliv dalšího přívlastku. Tak mělo být zajištěno pokračování starobylého rodu Mansfeldů. Hrabata z Mansfeldu užívají své jméno podle hradu ve stejnojmenném hrabství. Dcera posledního knížete Mansfelda se provdala za Burkharda z Querfurtu, který se stal zakladatelem rodu mansfeldsko-querfurtskcho. Později se rod rozdělil opět na linii mansfeldskou a na linii quertfurtskou, ale obě větve vymřely v průběhu 18. století. Do Čech přišli Mansfeldové během třicetileté války, když Ferdinand II. nejprve roku 1627 zastavil a poté v roce 1630 prodal panství Dobříš císařskému radovi, komorníkovi a nejvyššímu lovčímu Brunovi z Mansfeldu. Jeho syn František Maxmilián, který panství spravoval v letech 1644 - 1692, patřil mezi nejpřcdnčjší podnikatele své doby. Ve Staré Huti založil železárnu, kterou přivedl k vysoké prosperitě, renesanční dobříšský zámek přestavěl ve velkou barokní residenci a dopomohl městu Dobříši vymanit se z úpadku způsobeného několikanásobným drancováním v průběhu Třicetileté války. Když v roce 1695 zemřel, na jeho panství již hospodařil od roku 1692 jeho syn Karel František Adam, který zemřel roku 1717. Panství zdědil jeho nezletilý syn Jindřich Pavel, kterého roku 1720 zasáhla pohroma v podobě požáru, který zničil čtvrtinu města Dobříše a celý zámek. Proto nechal ve Francii objednat projekt nového skvostného zámku, jehož výstavba trvala od roku 1745 do roku 1770. Po jeho smrti v roce 1780 vládl krátce jeho syn Josef Václav, poslední kníže z Fondi a hrabě z Mansfeldu, který zemřel jako bezdětný téhož roku. Tak přichází na Dobříš vláda knížecího rodu Colloredo - Mannsfeldů, kteří vedle toho vlastnili ještě fideikomis na Opočně a rodinnou residenci v Paříži. Podle rodového ustanovení Colloredů a Mansfeldů z 24. 11. 1775 směl velkého sdruženého znaku obou rodů užívat výhradně panující kníže z Collorudo • Mana&fel- du. Šlo o čtvrcený štít se středním Štítkem, v němž v černém pob stříbrné břevno zdobené černým a červeně ozbrojeným císařským orlem pod císařskou korunou. Jde o původní znak Colloredů z počátku 13. století, polepšený příslušníkům Asquinovy 86 23/1992 [pageend88]STŘEDNÍ EVROPA. ČESKÁ ZEMSKÁ ŠLECHTA Bernardovy větve Ferdinandem II. roku 1624 při povýšení do stavu říšských hrabat. Tohoto znaku užívali Colloredové až do spojení se znakem mansfeldským podle diplomu daným ve Vídni dne 26. 2. 1789. Od té doby je znak knížat z Colloredo - - Mannsfeldu rozhojněn o hlavní štít čtvrcený. Jeho 1. a 4. pole je opět čtvrceno, přičemž 1. a 4. čtvrť je pětkrát stříbrno - červeně dělena a ve 2. a 3. čtvrti se červené routy střídají se stříbrnými (mansfeldské panství Querfurt). Ve 2. černém poli hlavního štítu se spatřuje zlatě korunovaná stříbrná dovnitř hledící orlice se zlatou zbrojí (znak panství Arnstein ve Švábsku, od roku 1387 v držení Mansfeldů - po pánech von Reistein). V 3. modrém poli zlatě korunovaný doprava skákající zlatý lev, přetažený dvěma souběžnými kosmými břevny, zdobenými střídavě červenými a stříbrnými routami (znak švábského panství Heldrungen, koupeného Mansfeldy roku 1484 od Hohensteinů). Na štítě čtyři korunované turnajské přilby s přikryvadly černo - stříbrnými (1. a 2. přilba) a červeno - stříbrnými (3. a 4. přilba). První přilba nese původní colloredovské černé křídlo se stříbrným břevnem, druhá přilba nese stříbrnou doprava hledící zlatě korunovanou stříbrnou orlici se zlatou zbrojí (Arnstein), třetí přilba nese dva svazky praporců po čtyřech nakloněných vpravo i vlevo s obrazem tří stříbrných a červených pruhů (Querfurt). Čtvrtá přilba nese dvě zavřená křídla, přední červené, zadní stříbrné, mezi nimiž vyskakuje zlatý lev zdobený na hlavě zlatou korunou a třemi (červeným, zlatým a modrým) pštrosími pery. Štít přidržují dva korunovaní zlatí lvi s červenou zbrojí, kteří stojí na pásce s devisou HAEC PEPERIT VIRTUS (tj. Ty zrodila ctnost), narážející na předky rodu. Vše položeno na říšský knížecí plášť pod knížecí korunou. Podle uvedené rodové konvence nesl prvorozený syn panujícího knížete nebo jeho designovaný následník po čas života knížecího otce nebo designátora jediný titul - - hraběte z Mannsfeldu - a užíval výhradně znak prvního pole velkého sdruženého knížecího znaku. Ostatní členové rodu směli užívat titulu hraběte či hraběnky z Colloredo - Mannsfeldu a užívali polepšeného colloredovského znaku z roku 1624. Kníže František de Paula Gundakar I. se po smrti své choti oženil podruhé s Josefou hraběnkou ze Schrattenbachu, ovdovělou hraběnkou Khevenhiillerovou, ale děti měl jen z prvního manželství. Vedle dcery Marie Jindřišky to byli synové Rudolf Josef II., Jeroným (1775 - 1822) a Ferdinand (1777 - 1848). Dědicem a 3. knížetem z Colloredo - Mannsfeldu se stal Rudolf Josef II. (16. 4. 1772 - 28. 12. 1843), který díky svému vysokému postavení u dvora dal podnět k setkání představitelů protinapoleonovské koalice a podjal se jeho organizací. Tak se na jeho zámku v Opočně ve dnech 16. - 23. 6. 1813 setkal ruský car Alexander I. v doprovodu svého bratra velkoknížete Konstantina, ministra zahraničí hraběte Nesselroda a svých sester Marie vévodkyně sasko - výmarské a Kateřiny vévodkyně oldenburské, s pruským králem Bedřichem Vilémem III. doprovázeným státním kancléřem Hardenbergem a s rakouským kancléřem knížetem Metternichem. Dne 18. 8. 1825 došlo k mediatisaci colloredo - mannsfeldského rodu, roku 1830 byl kníže Rudolf Josef jmenován nejvyšším dvorským maršálem, roku 1832 se stal presidentem české královské dvorské kanceláře, roku 1834 byl jmenován nejvyšším hofmistrem a jako vyslanec císaře se zúčastnil říšského sněmu v Řezně. Ženat byl s Filipinou Karolínou z Oettingen - Katzenstein - Baldern, ale zemřel bezdětný. Dědicem se stal jeho synovec František de Paula Gundakar II., syn Rudolfova mladšího bratra hraběte Jeronýma (1775 - 1822), který vynikl udatností ve francouz23/1992 87 [pageend89]STŘEDNÍ EVROPA. ČESKÁ ZEMSKÁ ŠLECHTA ských válkách. Byl zajat, ale podařilo se mu utéci, aby se mohl vrátit do armády. Bojoval i u Lipska a dosáhl hodnosti polního maršálka, zbrojmistra a velícího generála v Čechách. V roce 1825 mu vděčné důstojnictvo českých posádek postavilo u Varvažova pamětní pyramidu. Ženat byl s Vilemínou hraběnkou z Waldstein - - Wartenbergu a měl syna Františka a dceru Vilemínu, provdanou za Rudolfa knížete Kinského. Hrabě Jeroným zemřel roku 1822 na následky svých četných zraném. František de Paula Gundakar II. čtvrtý kníže z Colloredo - Mannsfeldu (Vídeň, 8. 11. 1802 - 29. 5. 1895) se rovněž věnoval dráze vojenské a v roce 1848 dosáhl hodnosti generálmajora. Působil nejprve v Terstu, později v Terezíně. Ženat byl s Kristinou hraběnkou Clam - Gallasovou, s níž měl jen dceru Vilemínu, provdanou roku 1845 za Vincence knížete z Auerspergu. Ta po jeho smrti zdědila allodní panství Zelenou Horu a pražský palác v Karlově ulici se sbírkami a knihovnou. Fideikomis přešel na jejího bratrance Josefa Františka Jeronýma. Ten byl synem Ferdinanda hraběte z Colloredo - Mannsfeldu (Vídeň, 30. 7. 1TT1- Stibar, 18. 12. 1848), nejmladšího ze synů knížete Františka Gundakara I. Po studiích práv se věnoval diplomatické dráze. V roce 1801 byl českým kurfiřtským vyslancem na říšském sněmu v Řezně, pak působil jako vyslanec v Neapoli a v Palermu. Později vystrojil na vlastní náklad setninu domobrany, do jejíhož čela se postavil v bojích proti Francii. Za statečnost byl dekorován komandérským křížem Leopoldova řádu. Měl dceru Idu, provdanou za Alfonse hraběte de Collalto a syna Josefa Františka Jeronýma (Vídeň, 26. 2. 1813 - tamtéž, 22. 4. 1895) 5. knížete z Colloredo - Mannsfeldu, c. a k. komořího, tajného radu a rytíře řádu Zlatého rouna. Knížeti Josefu se dostalo pečlivého vzdělání a zpočátku se věnoval dráze vojenské. Jako čekatel colleredo - mannsfeldského svěřenství však tuto dráhu předčasně ukončil a začal se připravovat na budoucí správu obrovského jmění. Dne 27. 5. 1841 se ve Vídni oženil s Marií Terezií von Lebzeltern (1818 - 1900). Poněkud zadlužená panství převzal v době rušení poddanství a svou osobní správou, založenou na komerční bázi, zvelebil prosperitu všech panství tou měrou, že ještě přikoupil roku 1879 panství Zbiroh, zdevastované židovským spekulantem dr. Bethelem Henry Stroussbergem, jehož projekt zbudování velké železářské oblasti zcela zkrachoval. V roce 1860 byl povolán do říšské rady a téhož roku spolu s knížetem Schwarzenbergern a řadou dalších šlechticů předal císaři pamětní spis bránící zemská stavovská zřízení v Čechách. V roce 1861 založil penzijní fond knížecích úředníků a zaměstnanců, který se za jeho nástupce rozvinul v moderní "Knížecí Colloredo - Mannsfeldský penzijní ústav". Téhož roku se stal dědičným členem panské sněmovny a v roce 1868 byl zvolen jejím předsedou. Měl dcery Karolinu a Idu, provdané shodou okolností za bratry Josefa a Leopolda svobodné pány von Gudenus a syny Jeronýma a Františka. Mladší syn František Ferdinand Gundakar (1847 - 1925), který byl diplomatem v Persii a věnoval zvláštní pozornost zemědělství, lesnictví a moderním jazykům, založil potomstvo, které dosud kvete v Rakousku a v USA. Nejstarším synem a předurčeným nástupcem knížete Josefa byl Jeroným Ferdinand Rudolf hrabě z Mannsfeldu (20. 7. 1842 - 29. 7. 1881). Jako nadporučík se zúčastnil šlesvicko-holštýnské války a pak podnikl několik studijních cest po Francii, Španělsku a Anglii. Poté se věnoval zemědělství na rodinných statdch a trvale žil v Dobříši, kde byl zvolen starostou města. Od roku 1876 byl poslancem 88 23/1992 [pageend90]STŘEDNÍ EVROPA. ČESKÁ ZEMSKÁ ŠLECHTA v říšské radě a zasedal v českém zemském sněmu. S ohledem na své vzdělání i praxi byl dne 19. 5. 1875 a znovu dne 15. 2. 1879 jmenován ministrem orby v kabinetu svého švagra Adolfa knížete Auersperga. Dne 29. 4. 1865 se v Praze oženil s Aglae hraběnkou Festetics de Tolna (1840 - 1897), s níž měl čtyři dcery a dva syny. Zemřel mlád v belgických lázních Blankenberghe. Prvorozený syn Josef Jeroným Rudolf Ferdinand František Maria (Praha, 18. 2. 1866 - Paříž, 21. 2. 1957) se po dědově smrti stal 6. knížetem z Colloredo - - Mannsfeldu a hrabětem z Wallsee a uvázal se ve správu rodového dědictví. Fidei- komis tvořilo opočenské panství spolu s vídeňským palácem, panství Dobříš a Zbiroh tvořily allod a panství Sierndorf v Dolních Rakousích připadlo jeho strýci Františkovi ( + 1925). Kníže Josef vystudoval gymnasium na Malé Straně v Praze a poté právnickou fakultu ve Vídni. Pak působil jako neplacený diplomat, a to ve funkcích vyslaneckého attaché v Berlíně a později v Paříži. V letech 1892 - 1895 se připravoval na převzetí statků. Mnoho úsilí věnoval uspořádání fideikomisních starožitností a cenností, které shromáždil na Opočně. Do tamní knihovny o 7. 000 svazcích nechal přestěhovat i knihovnu z residence v Paříži a dobříšská knihovna se rozrostla na 5 tisíc svazků. Dal do pořádku i rodinný archiv na Opočně, kam centralizoval i dosud rozptýlenou fideikomisní galerii, založenou Františkem Gundakarem I., která obsahuje především díla italského, vlámského a francouzského umění 17. a 18. století. Zvláštní péči věnoval i rodové sbírce zbraní, která v roce 1936 měla 2029 inventárních čísel a která se svým významem v celém Československu řadí hned po kolekci na Hluboké a na Konopišti. Kníže Josef podnikl i lovecké výpravy, a to v letech 1901 - 1902 do centrální Afriky a v letech 1904 - 1905 do Kanady a na Aljašku. Množství trofejí z těchto cest mohou návštěvníci Opočna obdivovat dodnes. Mimořádně cenná je jeho sbírka mincí hrabství Mansfeld, protože jde o fond nejúplnější a nejbohatší. Obsahuje na 2600 kusů různých ražeb za téměř 600 let práva razit mince (tzv. regál), a to asi od roku 1180, kdy se začalo s ražbami tzv. brakteátů, až do roku 1780, kdy hraběcí rod Mansfeldů vymřel a hrabství bylo zrušeno. Vedle toho kníže Josef shromáždil ještě pozoruhodnou sbírku mincí posledního arcibiskupa salzburského, který jako panující kníže razil v letech 1772 - 1803 vlastní mince. V Dobříši jistý čas starostoval, podporoval tamní školu, chudobinec a železnici daroval řadu svých pozemků. V rámci oslav 300. výročí panování rodu na Dobříši založil studijní nadaci buď pro 3 vysokoškolská roční stipendia anebo pro pět ročních stipendií středoškolských. V letech 1912 - 1928 umožnil na svém zámku ve Zbirohu namalovat Alfonsu Muchovi slavnou "Slovanskou epopej". V Dobříši podporoval tělocvičnou jednotu Sokol. Dne 18. 8. 1906, tedy v den 76. narozenin císaře Františka Josefa, rozhodl a v roce 1908 uskutečnil založení plicního sanatoria na Pleši, když tomuto účelu věnoval 300 jiter pozemků. Mimoto měl patronát nad 15 kostely na Opočensku, nad 7 kostely a kaplemi na Dobříšsku a nad 12 kostely na Zbirožsku. O tom, jak obrovský majetek kníže z Colloredo - Mannsfeldu spravoval, svědčí skutečnost, že ke dni 28. 10. 1918 hospodařil v Opočně na 9.786 ha, na Dobříši na 24.037 ha a na Zbirohu na 23.771 ha. Státní pozemkový úřad převzal v rámci pozemkové reformy v několika etapách, prováděných v letech 1922 - 1927, z velkostatku Opočno celkem 2 749 ha, z velkostatku Dobříš 4.375 ha a z velkostatku Zbiroh 23/1992 89 [pageend91]STŘEDNÍ EVROPA. ČESKÁ ZEMSKÁ ŠLECHTA 9.956 ha. Po pozemkové reformě tvořily mírnou převahu lesy o výměře 25.382 ha, z toho v Opočně 4.878 ha se znamenitou oborou, v Dobříši 7.924 ha a ve Zbirohu 12.580 ha s farmou na chov stříbrných lišek. Josef 6. kníže z Colloredo - Mannsfeldu se dne 18. 4. 1903 v Paříži oženil s Yvonnou vdovou Graham, rozenou Jonquet (1878 - 1940), se kterou se dne 10. 3. 1925 rozvedl. Ve francouzském Rueil se dne 21. 10. 1925 (církevně v Paříži dne 3. 4. 1941, tedy až po smrti své první choti) oženil podruhé, tentokráte s Marií Sidonii de Smit. Obě manželství však zůstala bezdětná. V roce 1939 zůstal již trvale ve Francii, kde zemřel v úctyhodném věku 91 let. Jeho mladší bratr Jeroným Hubert František Alfred Arnošt Maria (Dobříš, 3. 11. 1870 - Praha, 29. 8. 1942) působil jako námořní attaché rakousko-uherského velvyslanectví v Berlíně a na konci války byl kapitánem a komandantem řadové lodi Zrinyi. Po válce převzal správu Zbiroha a později všeho jmění. Dne 10. 8. 1909 se ve Vídni oženil s Berthou hraběnkou Krakowskou z Kolowrat, s níž měl čtyři syny. Jako dosud poslední byl pohřben do rodinné hrobky v Opočně. Rodinnou dohodou došlo k rozdělení majetku a to tak, že nejstarší Josef spravoval Opočno, mladší Jeroným Zbiroh, Weikhard spravoval Dobříš a na nejmladšího Bedřicha nezbylo nic. Protože šlo o správu majetku, postihla je svévole nacistických úřadů stejným způsobem. Podle rozhodnutí ze dne 9. 2. 1942 (datováno dnem 16. 2. 1942) byl veškerý majetek rodu Colloredo - Mannsfeldů, movitý i nemovitý, vzhledem k nepřátelské činnosti proti Třetí říši zkonfiskován. Nejstarší z bratrů Josef Leopold Jeroným Alexander Maria, po strýcově smrti 7. kníže z Colloredo - Mannsfeldu (Póla, 4. 6. 1910 - Salzburk, 30. 1. 1990), přišel navíc o Němci zkonfiskovaný statek a zámek Gstatt u Öblarn v Horním Štýrsku, který byl pro něho v březnu 1929 koupen jeho otcem za to, že se vzdal majorátu. Po dobu války pracoval v továrně, ač byl doktorem politických věd, a žil v malém domku v Rozběhlicích na Náchodsku. Zatímco v Rakousku mu byl majetek vrácen již v červnu 1945, v Československu měl po válce takové potíže, že republiku raději v červnu 1947 opustil. Od roku 1948 žil v kanadské provincii Ontario, později se vrátil do Rakouska, kde zemřel a byl pochován v Öblarn. Z prvního manželství (sňatek 25. 3. 1939) s Annou Marií Rablovou (1908 - 1953) se narodila dcera Kristina, druhé manželství uzavřené dne 1. 3. 1988 s Antonií Raumerovou zůstalo již bezdětné. Proto se 8. knížetem z Colloredo - Mannsfeldu stal jeho mladší bratr Dr. pol. věd Jeroným Medard Alexander Felicianus Maria, narozený v Berlíně 9. 6. 1912, dnešní hlava rodu. Jeho hospodaření na zbirožském panství, obsahující 12.500 ha lesů, 350 ha rybníků a 350 ha polností, dále pak pily a pivovar, nemělo pro loupež nacistů dlouhého trvání. Okupaci prožil v malém domku u Zbirohu a totálně byl nasazen v prostorách brdské vojenské střelnice. V květnu 1945 našel ve svém zámku Rudoarmějce, kteří ale objekt opustili v červenci téhož roku. Až do listopadu 1948 se pokoušel obnovit zdevastované hospodářství, aby poté odjel v doprovodu italského diplomata do Vídně, kde po dobu jednoho měsíce pobyl u svého bratrance Trautt- mansdorffa. Poté odjel do Švýcarska, kde čekal až do roku 1949 na kanadské visum. Pak žil v Montrealu jako podnikatel a každoročně navštěvoval rodinu v Rakousku. Od roku 1971 jezdí pravidelně i do Českslovenska, kde jsou mu podle stávajícího restitučního zákona nabízena zpět plná 2 procenta původního majetku. Kníže Jeroným je svobodný. 90 23/1992 [pageend92]STŘEDNÍ EVROPA. ČESKÁ ZEMSKÁ ŠLECHTA Třetí z bratrů Weikhard Karel (Berlín, 29. 6. 1914 - 17. 6. 1946) spravoval v letech 1932 - 1942 Dobříš. Po konfiskaci majetku byla na zámku v Dobříši zřízena residence říšského protektora Dalugeho, zatímco hrabě Weikhard dělal paní Baťové lesníka. Úzce spolupracoval s partyzány a později i se sovětskou armádou. Ta mu umožnila okamžitý návrat do zámku, kde setrval až do srpna 1945, neboť se těšil přízni a ochraně plukovníka Boguna. Po odchodu Rudé armády z Dobříše ho místní komunisté vyhnali a zámek předali syndikátu československých spisovatelů. Se zhoubným nádorem v dutině břišní se odebral do Francie, kde zemřel a byl pochován. Hrabě Weikhard také zůstal svobodný. Nejmladším ze čtyř bratrů je hrabě Bedřich Jeroným Jindřich Richard Maria (Berlín, 3. 4. 1917 - Öblarn, 29. 7. 1991), který se ve Sv. Mořici dne 4. 6. 1946 oženil s Christou von Kries (1922 - 1972) a po její smrti se ve Vídni dne 20. 10. 1975 oženil podruhé s Martinou Andrieux. Z prvního manželství se vedle MvDr. Isabely narodil v Monmouth, ve státě Illionis (USA) dne 16. 3. 1949 Ing. Jeroným Weikhard Maria, kterého jeho strýc kníže Josef adoptoval. Poprvé se oženil v roce 1972 s MUDr. Alexandrou von Glasenapp, avšak toto manželství bylo rozvedeno roku 1977 a církevně anulováno dne 27. 2. 1982. Podruhé se oženil (civilní sňatek ve Vídni dne 26. 7. 1979 a církevní sňatek dne 28. 9. 1982) s Livií Annou Fuchsovou, narozenou v Praze dne 3. 5. 1956. Z tohoto manželství se narodili hrabě Pavel Josef Jeroným Maria (Vídeň, 8. 6. 1981) a hrabě Lelio Bedřich Jiří (Vídeň, 24. 1. 1985). Toto potomstvo představuje nadějnou další budoucnost a trvání slavného a pro Čechy tak významného rodu knížat z Colloredo - Mannsfeldu. * * * 23/1992 91 [pageend93]STŘEDNÍ EVROPA. ČESKÁ ZEMSKÁ ŠLECHTA VILLANI DE CASTELO PILONICO Milan Buben Mezi rody, které přišly do Čech po Bílé Hoře, rychle zdomácněly a přispěly k novému rozkvétu českého národa, patří i Viliamové de Castelo Pilonico. Ve staré literatuře bývá predikát psán "Pillonico", tedy se dvéma "11", ale původní grafika, užívaná důsledné českou, rakouskou a uherskou větví, je jen s jedním "1". Jak již jméno napovídá, Viliamové pocházejí z Itálie, kde v Perugii jsou písemně doloženi jako patriciové k roku 1181. Mezi předky nacházíme i významné kronikáře Giovanniho ( + 1348), Mattea (+1363) a Filippa Villani, kteří pro italské dějepisectví znamenají totéž, co v našem prostředí Kosmas či Dalimil. Celé dílo, nazvané Istoria, započal Giovanni Villani, původně jako kroniku města Florencie, ale později se její pojetí rozšířilo na dějiny celého tehdejšího světa. Jde o první dílo svého druhu psané lidovou italštinou. Jeho bratr Matteo pokračoval v kronice dopsané do roku 1348 a dovedl ji až do roku 1363, kdy zemřel na mor jako jeho bratr. Kroniku dokončil Matteův syn Filippo Villani. Zakladatelem české větve rodu se stal Karel Hyacint Villani, syn Adorna Alexandera Aurelia Villani de Castel Pilonico a Marie Eufrosie Cantuci, který se narodil roku 1610. Nejprve přešel z rodné Itálie jako doprovod královského vyslance Heřmana hraběte Czernina z Chudenic do Německa, kde vstoupil do císařského vojska a brzy dosáhl hodnosti strážmistra (tj. majora jízdy). Postupoval rychle a zemřel jako plukovník, když mezi tím byl velitelem města Lehnice ve Slezsku a poté i města Prahy, stal se dvorním válečným radou a přísedícím dvorního soudu v Praze. Majestátem daným ve Vídni dne 27. 2. 1642 mu na vlastní žádost udělil císař Ferdinand III. inkolát v Čechách a v inkorpovaných zemích. Šlo o nostrifikaci cizího šlechtictví, přičemž žadatel musel být držitelem zemskodes- kového statku a musel podepsat tzv. přiznání k zemi, tj. přísahu věrnosti království. Tímtéž majestátem byl tehdy hejtman Villani přijat za českého šlechtice do stavu rytířského a zároveň mu byl polepšen i původní znak, a to tak, že původní modrý štít s černou, zlatě korunovanou a ozbrojenou orlicí byl umístěn do hlavního čtvrceného štítu jako střední štítek. Všechna pole hlavního štítu jsou červená (někdy bývá štít čtvrcen zlatým křížem) a nesou po jednom zlatém dvouocasém, dovnitř obráceném lvu. Na štítě spočívají dvě korunované turnajské přilby. Pravá přilba s pokryvadly modro - zlatými nese jako klenot orlici ze středního štítku (původní klenot). Jako polepšení byla přidána druhá přilba s pokryvadly červeno - - zlatými a jako klenot vyrůstá z červeného ohně zlatý pták Fénix vztahující červeným zobákem ke zlatému slunci (Saalbuch 55, fol. 262.r.). Povýšení do českého panského stavu (stav svobodných pánů), které následovalo diplomem daným ve Vídni týmž panovníkem dne 10. 1. 1649 (Saalbuch 59, fol. 482.r.), a potvrzení znaku bylo u plukovníka Villaniho, jímž se mezitím stal, již jen 92 23/1992 [pageend94]STŘEDNÍ EVROPA. ČESKÁ ZEMSKÁ ŠLECHTA 23/1992 93 [pageend95]STŘEDNÍ EVROPA. ČESKÁ ZEMSKÁ ŠLECHTA oceněním jeho válečných služeb. Baron Villani, stejně jako jeho potomci, věren své přísaze, přijal a užíval v souladu s Obnoveným zřízením zemským jako úřední jazyky království němčinu a češtinu. Karel Hyacint svobodný pán Villani de Castelo Pilonico byl ženat nejprve s Annou Marií Kateřinou Woyellovou, která pocházela s Nizozemí, a po její smrti pojal roku 1650 za choť Doroteu Františku Belwitzovou z Nostwitz (cca 1630 - - 1700), bezdětnou vdovu po Jiřím svobodném pánovi Malovcovi z Chýnova a Winterbergu. Ta byla majitelkou Újezda a Sukorad u Štětí a od roku 1648 majitelkou panství Liběchov u Mělníka, které přinesla novému manželovi věnem. Karel Hyacint získal ještě Bartošov, Drahobuz, Kostelec a Týnec nad Labem. Zemřel dne 1. 12.1656 a je pochován v Liběchově. Se svou druhou chotí měl Karel Hyacint dvě dcery a dva syny, z nichž veškerý majetek zdědil nejstarší syn Karel Ludvík Maxmilián (Lehnice, 25. 8. 1640 - - Praha, 8. 1. 1706), pán na Liběchově, Sukoradech, Drahobuzi, Kostelci, Vyklan- ticích, Střezimíři a Přestavlkách. Ještě v době nezletilosti prodal jeho poručník Ferdinand Hýzrle z Chodů roku 1662 Sukorady bývalému vychovateli císaře Leopolda panu Františkovi ze Scheidlern. Sám pak témuž kupci prodal roku 1664 ještě panství liběchovské. I on se věnoval dráze vojenské a dosáhl hodnosti podplukovníka. Dne 8. 2. 1668 se oženil s Eufemií Janou Zuckerovou z Tamfeldu ( +1687), s níž měl devět synů a tři dcery, avšak většina dětí záhy zemřela. Pokračování rodu zajistilo až jejich jedenácté dítě - František Karel Ignác, narozený v Praze dne 18. 10. 1686, který byl hejtmanem prácheňského kraje. V letech 1707 - 1709 držel Kladruby u Strakonic a v roce 1710 koupil od Marie Františky Novohradské z Kolowrat, rozené z Jarošína, statek Kundratice u Sušice s tvrzí, dvorem, pivovarem a s další vesnicí Křížencem. V Kundraticích začal s výstavbou zámku, který jeho rod vlastnil a obýval až do roku 1865. Dne 8.4.1727 se František Karel Ignác Villani oženil s Marií Annou Bomal z Bomal a měl s ní sedm dětí, z toho tři syny, z nichž dva zemřeli v útlém věku. Jediným pokračovatelem v přímé linii byl Jan Nepomuk Kryštof František (Kundratice, 8. 8. 1734 - Sušice, 12. 1. 1801), pán na Kundraticích a na Dobré Vodě, kterou rovněž zdědil po svém otci. Baron Jan Nepomuk se poprvé oženil ve Volenicích dne 1. 3. 1759 s Marií Cecilií von Jungwirth ( + 1772) a podruhé dne 12.2.1773 s Marií Annou Dlauhoweskou z Dlouhé vsi (von Langendorf). Celkem měl devět dětí, z toho 5 synů a 4 dcery. Prvorozený Kryštof Josef se stal zakladatelem tzv. starší linie, třetí dítě, František, založil tzv. střední linii rodu, která však vymřela již jeho synem Ferdinandem Dominikem dne 1. 8. 1887 a konečně sedmé dítě, August, založil tzv. mladší linii, která rovněž vyhasla v druhé generaci jeho synem Augustem dne 3.5.1878. A tak kontinuitu rodu zajistil zakladatel tzv. starší linie Kryštof Josef (Kundratice, 26. 4. 1760 - Chvalšovice, 7. 8. 1829), pán na Kundraticích, Zahrádce a Vojni- cích, které koupil roku 1802 od hraběte Rummerskircha. Dne 8. 8. 1786 se oženil s Marií Žofií Zelenkovou ze Storchenfeldu (1762 - 1829) a měl s ní dva syny, Ignáce Ferdinanda a Kryštofa, z nichž každý založil samostatnou větev rodu. Ignác Ferdinand (Maurenzen, 13. 5. 1787 - Kundratice, 22. 8. 1854), zakladatel 1. větve, zdědil po otci Kundratice a Vojnice u Strakonic. Dne 16. 2. 1816 uzavřel 94 23/1992 [pageend96]STŘEDNÍ EVROPA. ČESKÁ ZEMSKÁ ŠLECHTA v Žihobci sňatek s Josefinou Rosalií Smrčkovou (1787 - 1863), s níž měl sedm dětí, z toho 5 synů a 2 dcery. Nejstarší syn Ludvík Ignác (Strakonice, 12. 5. 1815 - Střížkov, 10. 1. 1879) byl podplukovníkem v armádě a dne 3. 9. 1848 pojal v Pětikostelí za choť Marii Madarasz de Csertö et Kotos (1824 - 1864), s níž měl sedm dětí. Ač byl pohřben ve farním kostele v Okrouhlicích na Benešovsku, založil se svou chotí uherskou linii rodu, protože z jeho potomků měl děti jen nejmladší syn Josef Ignác Ludvík (Raab, říjen 1859 - Budapešť, 8 . 11. 1895), jinak rytmistr husarů, který měl z manželství (sňatek uzavřen dne 30. 4. 1890) s Josefinou Cecílií Tichtlovou von Tutzingen dva syny: Dra Bedřicha Arnolda, narozeného ve Vídni dne 20. 2. 1882, uherského královského tajného radu, který se ve svém rodišti dne 17. 4. 1907 oženil s Irmou Klášterskou von Festenstamm, a mladšího Ludvíka, narozeného v Tapió - Sáp dne 22. 4. 1891, legačního radu při uherském ministerstvu zahraničních věcí, který po sňatku, který uzavřel s Georgínou Dutilh dne 3. 10. 1917, zajistil prostřednictvím svého syna Bedřicha pokračování této linie rodu. Mladší bratr Ludvíka Ignáce baron Karel Drahotín Maria (Sušice, 23. 1. 1818 - Střížkov, 24. 3. 1883) se stal nejznámějším a také nejvýznamnějším členem tohoto rodu v novějších českých dějinách. Jmenoval se vlastně Karel Ignác, ale přijal básnické jméno Drahotín Maria. Základní vzdělání získal v Českých Budějovicích a poté v roce 1830 vstoupil do vojenské akademie ve Vídeňském Novém Městě. A právě zde, v elitním ústavu založeném Marií Terezií, který dával rakouské armádě nejvěrnější a nejlépe vzdělané důstojníky, se mladý kadet národnostně uvědomil. Povinným jazykem tam totiž na doporučení německy píšícího českého buditele, reformátora rakouského vojenského školství a c. a k. zbrojmistra (tj. armádního generála) Františka Josefa hraběte Kinského z Wchynic a Tetowa, byla čeština. Jejím profesorem byl major Tomáš Burian, syn vojenského sluhy setníka a známého obrozence Jana Jeníka rytíře z Bratřic. Po absolvování akademie sloužil jako praporečník u Palombiniho pluku, s nímž pobyl v Praze, v Čáslavi a v Haliči. V roce 1846 vystoupil z armády, protože odmítl pro své slovanské smýšlení bojovat proti polským povstalcům. Vedle zděděných Kundratic se usazuje na Benešovsku, kde koupil snad nejmenší panství (77 ha půdy) v království - statek Ostředek se vsí Střížkov, kde byl malý zámeček se dvorem. Baronu Villanimu však nestačilo být jen pasivním Čechem, a tak již roku 1836 přinesly Květy a Česká Včela první jeho verše. Roku 1844, ještě jako poručík, zahájil vydávám svých "Zábavných spisů" prvním svazkem nazvaným "Lyra a meč", který byl nejen Květy, ale celou českou veřejností příznivě přijat, neboť již jen skutečnost, že c. a k. důstojník a šlechtic ze starého, ale původem nečeského rodu, se takto hlásil k českému národu, byla svým způsobem senzací. Tak např. jeho píseň "Zasviť mi ty slunko zlaté na poslední z vlasti krok", kterou napsal, když se chystal do Srbska proti Turkům a kterou zhudebnil Alois Jelen, se stala tak populární a vpravdě národní, že její autor byl časem pozapomenut a její původ býval mylně kladen do 17. století a spojován s pobělohorskými exulanty, s Růžovým paloučkem u Litomyšle nebo dokonce s Janem Amosem Komenským. Jako člen českého panského sněmu před rokem 1848 se hlásil ke stavovské opozici a neustával v burcování národního uvědomění. Nechyběl ani na památné 23/1992 95 [pageend97]STŘEDNÍ EVROPA. ČESKÁ ZEMSKÁ ŠLECHTA schůzi ve Svatováclavských lázních a při sestavování petice českého národa císaři. A když konečné Ferdinand V. slíbil konstituci, zrušil censuru a povolil národní gardy, byl důstojník mimo službu Villani zvolen velitelem Svatováclavského sboru, založeného dne 19. 3. 1848, a brzy přejmenovaného na "Svornost". Z pražských národních gard byla nejen vlastenecky nej radikálnější, ale byla to jediná česká formace, která méla tehdy české velem. Jako velitel "Svornosti" učinil baron Villani ještě jednu významnou věc. Téměř doslova přes noc přeložil, s velkým citem pro jazyk, povely ze služebního řádu rakouské armády pro svou jednotku do češtiny, protože české vojenské názvosloví v té době ještě neexistovalo. Tvorbou povelů se tak, spolu se svým bývalým profesorem z Tereziánské vojenské akademie majorem Tomášem Burianem, který provedl úřední překlad rakouského armádní služebního řádu do češtiny, stal baron Villani spolutvůrcem moderní vojenské češtiny. Po svatodušních událostech a po Windischgrátzové zásahu byl jako velitel gardy uvězněn, avšak jako politický vězeň mohl mít Villani v žaláři svého komorníka, který mu přinášel také stravu z nedalekého hostince. Snad vlivem neklidné a nejisté situace v monarchii nebo snahou po nastolení opětovného klidu v zemi, byl i prokurátor vojenského soudu na Hradčanech uvážlivý a opatrný a po více než třech měsících zastavil proti Villanimu řízení a propustil jej na svobodu. Jeho poddaní a celé Benešovsko mu připravilo triumfální uvítání jako "národnímu mučedníkovi", jak o tom ve svých "Pamětech" píše i Svatopluk Čech, jehož otec byl Villaniho správcem statku i přítelem. Po propuštění z vazby zůstal politicky činný, zúčastňoval se různých podniků a podílel se na činnosti různých národních spolků. Jeho vlastenecká horlivost mu zjednala velkou vážnost a oblibu v českých kruzích. V roce 1865 byl nucen pro finanční potíže odprodat Kundratice, v roce 1867 byl mezi českými poutníky na etnografické výstavě v Moskvě a téhož roku byl přímo manifestačné zvolen prvním starostou bcnešovského okresu a zakrátko nato za Benešovsko, Vlašimsko a Ne- veklovsko i za poslance do říšského sněmu. V roce 1869 vydal ještě veselohru "Štědrý večer", ale ta již zdaleka nedosáhla úspěchu jeho předcházejících děl. Drahotín Villani nepatřil k velkým zjevům české literatury. Jeho básnický talent nebyl nijak mimořádný, ale svým dílem vykonal kus dobré a poctivé práce. Do obrozeneckých událostí našeho národa zasáhl nejenom jako politik a básník, ale i jako organizátor společenského života. Stýkal se se stařičkým Jeníkem z Bratřic, s Riegerem, Palackým i s Němcovou, kterou finačně podporoval. Měl podíl i na pokládání základního kamene ke stavbě Národního divadla. Díky své oblibě byl v dalších volbách opětovné zvolen do říšského sněmu, ale panovník jeho volbu nepotvrdil. Akt volebního veta užil František Josef 1. zcela výjimečně a učinil tak v souladu se svými pravomocemi podle oktrojované ústavy na základě policejního hodnocení staronového poslance. To byl už ale Villani bolestivě nemocen a po dlouhém trápení roku 1883 zemřel. Jeho pohřeb do rodinné hrobky ve farním kostele v Okrouhlicích se stal národní manifestací. Tak skončila životní pouť dnes již téměř zapomenutého českého vlastence, který se o uvědomění národa zasloužil nejen jazykově, ale i politicky a společensky. 96 23/1992 [pageend98]STŘEDNÍ EVROPA. ČESKÁ ZEMSKÁ ŠLECHTA Karel Drahotín Maria svobodný pán Villani se dne 22. 7. 1845 oženil s Matyl- dou Herzovou (1826 - 1885), s níž měl sedm dětí (3 dcery a 4 syny), z nichž třetím dítětem byl Otakar Jindřich Josef Karel (Střížkov, 16. 7. 1849 - Vídeň, 15. 9. 1892), c. a k. hejtman, který dne 19. 3. 1888 pojal ve Vídni za choť Aurelii Seilěro- vou (1856 - 1936), jíž se ve Vídni dne 4. 2. 1892 narodil syn Zdenko Otakar Karel Maria Jiří Oskar. Nejmladším dítětem vlasteneckého bouřliváka byl Karel Maria Jaroslav, narozený na Střížkově dne 22. 12. 1859, pozdější odborný rada ve Vídni a ministr. Po otci držel Střížkov, který však před I. světovou válkou prodal a peníze uložil v Anglii, kde jsou právně nedobytné. Zemřel bezdětný jako poslední člen 1. větve. Zakladatelem 2. větve rodu byl Kryštof (Zahrádka, 5. 6. 1798 - Kutná Hora, 3. 1. 1882), který po otci zdědil rodné panství Zahrádku u Sedlčan, ale to musel pro finanční tíseň záhy prodat. Působil jako státní úředník a dne 4. 11. 1839 pojal v Čáslavi za choť Marii Vondráčkovou (1812 - 1897), s níž měl 6 dětí, z toho pět synů a jednu dceru. Jejich třetím dítětem byl Karel Kryštof Ludvík (Čáslav, 25. 4. 1843 - Vídeň, 19. 5. 1913), c. a k. podplukovník a pobočník císaře Františka Josefa I., který se stal zakladatelem dodnes kvetoucí rakouské linie Viliamů. Dne 26. 2. 1889 uzavřel ve Vídni sňatek s Leonií Elisou Henrietou hraběnkou z Sweerts a Sporcku ( narozena dne 5. 8. 1865), s níž měl vedle dcery Leonie syna Karla Ludvíka Pavla Maria, narozeného v Mödlingu dne 3. 9. 1891. Ten byl třikrát ženat. První sňatek uzavřel ve Vídni dne 24. 8. 1918 s Hannou Dworschak - Heinsch(ovou), avšak toto manželství skončilo rozvodem dne 16. 9. 1920. Nicméně zde byl syn Odo Gustav Karel Leo Maria, narozený ve Vídni dne 8. 7. 1919, který pak sám měl jen dvě dcery. Druhé manželství (30. 10. 1921 - 4. 10. 1923 s Louisou Helenou Schier - Schiel(ovou) zůstalo bezdětné, a tak uzavřel Karel Villani ve Vídni dne 8. 6. 1929 třetí sňatek s Helenou Georgínou Mariannou Pischel - Guttera. Z tohoto manželství vzešel syn Erik Gustav Karel Leo Maria, narozený ve Vídni dne 10. 8. 1931. Jeho syn Oskar zajistil pokračování rodu prostřednictvím svého syna, který se narodil dne 29. 5. 1991 a který dostal při křru jména Laurenz Christian Dario. Pátým dítětem zakladatele 2. větve byl Josef František Maria (Čáslav, 7. 3. 1848 - Praha, 15. 9. 1898), který působil jako c. a k. poštovní úředník. Dne 21. 8. 1886 se v Praze oženil s Amálií Františkou Herminou Stúbchenovou (1865 - 1915), s níž měl čtyři děti: Žofii Marii, Josefa, Gustava a Amálii Marii. Josef Adolf Jan (Praha, 19. 10. 1889 - Nové Město p. Smrkem, 28. 11. 1968) sledoval dráhu svého otce. Stal se zaměstnancem pošt a na základě náboru na Slovensko v roce 1920 přešel do Bratislavy, kde pomáhal vytvářet moderní spoje a kde se stal ředitelem správy pošt. Byl dvakrát ženat, ale děti neměl. Do Čech se vrátil již jako penzista, a to nejprve do Prahy a později do Nového Města p.Smr- kem. Jako pravý Villani žil životem kavalíra a patřil mezi známé osobnosti společenského života. Byl činný v rodopisné společnosti a vedle genealogie pěstoval i heraldiku. Jeho urna spočívá v rodinné hrobce v Praze na Olšanech. JUDr. Gustav Adolf Jan Alois (Praha, 28. 7. 1891 - tamtéž, 20. 7. 1978) promoval v roce 1915 a nastoupil na hejtmanství v Jablonci nad Nisou. Později se specializoval na mezinárodní právo a po převratu přešel na ministerstvo zahranič- 23/1992 97 [pageend99]STŘEDNÍ EVROPA. ČESKÁ ZEMSKÁ ŠLECHTA nich věcí. Byl členem delegace, která dojednala Československo - rakouské vyrovnání a stal se poradcem dra Edvarda Beneše, zejména pro oblast Itálie, která za války podporovala vznik samostatného Československa a kde M. R. Štefánik uzavřel dohodu o formování československé legie. Dr. Beneš neměl aristokracii rád, ale byl si védom, jak je pro republiku výhodné zaměstnávat příslušníky těchto rodů v diplomatických službách vzhledem k jejich kontaktům, vystupování i jazykovým znalostem. Proto se ocitl i baron Villani v ministrově doprovodu za jeho italské mise. Při recepci byl králi představen dr. Benešem jako dr. Villani. Viktora Emanuela III. toto jméno elektrizovalo, zvláště v souvislosti se skutečností, že italská linie tohoto pro italské déjepisectví tak významného rodu vymřela již před staletími. Pro jistotu se Jeho Veličenstvo proto zeptalo, zda je baron Villani de Pilonico. Když ten přisvědčil, zapomněl panovník na ministra Beneše a nedbaje diplomatického protokolu, odvedl si svého zajímavého hosta do ústraní, aby si s ním v klidu popovídal o genealogii. Tuto královu preferenci Beneš baronu Vil- lanimu nezapomněl, nikdy ho již nesměl provázet do ciziny a Itálie mu zůstala služebně uzavřena. Zůstal na ministerstvu několik let, ale netěšil se přízni ministra, který se nemohl smířit s tím, aby byl ve společnosti středem pozornosti někdo jiný, než on sám. Proto po čase odešel na československý nejvyšší kontrolní úřad, kde se brzy stal sekčním šéfem. Za okupace nabídl nějaké peníze, které měl deponované ve Švýcarsku, ve prospěch národního odboje. Na základě oznámení českého udavače byl dne 17. 11. 1939 (!) zatčen a obžalován z velezrady. Vazbu prožil v Petschkově paláci a na Pankráci, kde mu vodu donášel spoluvězeň a potomní president Antonín Zápotocký. Němečtí vyšetřovatelé se k němu chovali slušně a dokonce ho oslovovali podle jeho stavu. Nebyl postaven před soud a po několika měsících byl propuštěn. Po válce se stal náměstkem ministra a v tomto postavem setrval až do roku 1948. Brzy po komunistickém puči nacházel ráno po příchodu do práce na svém stole přihlášku do KSČ, která vždy putovala do koše. Následovaly vyhrůžky, že nepůjde-li dobrovolně, bude mu pomoženo. A tak odešel s penzí pouhých 1.600,- Kčs na "dočasný" odpočinek, který ve skutečnosti trval až do jeho smrti. Působil již jen jako člen Společnosti Národního musea a jeho Historického klubu. JUDr. Gustav svobodný pán Villani pojal dne 25. 2. 1950 v chrámu sv. Ignáce v Praze za choť prof. Milenu Červenkovou, ale jejich manželství zůstalo bezdětné. A tak jeho spočinutím v rodinné hrobce v Praze na Olšanech vyhasla česká větev tohoto rodu. Rod svobodných pánů Villani de Castelo Pilonico je příkladem rodu, který přišel do Čech z ciziny a sžil se s novým prostředím tou měrou, že dokonce přispěl k obohacení národní kultury. Viliamové byli všichni kavalíry, proto nikdy nedosáhli oslnivého bohatství a jen ojediněle se zařazovali do společenské špičky. Zato však oplývali charakterem a duchem, který zůstane spolu s jejich erbem trvalou památkou na jejich bezmála třistapadesátileté působení v naší vlasti. 98 23/1992 [pageend100]STŘEDNÍ EVROPA. ROZHOVORY ROZHOVOR, KTERÝ ALAIN BESAN^ON POSKYTL STŘEDNÍ EVROPĚ U PŘÍLEŽITOSTI MEZINÁRODNÍ KONFERENCE O ZLOČINECH KOMUNISMU KONANÉ V PRAZE VE DNECH 5.-6. ř(jna 1991 Alain Besanfon (nar. 1932) je profesorem ruských dějin na L’Ecole Pratique des Hautes Etudes. Střední Evropa publikuje jeho články a studie už od samizdatových dob. V blízké budoucnosti by měla v ISE vyjít jeho kniha Falzifikace dobra, v níž se zabývá dvěma známými antiutopiemi: Třemi rozhovory ruského myslitele Vladimíra Solovjeva a románem 1984 George Orwella. SE: Pane profesore, nevíme, zda víte o existenci našeho časopisu Střední Evropa, který se od počátku své existence (víc jak pět let samizdatové) snažil nastolit středoevropskou problematiku "zevnitř", ve všech jejích rovinách, včetně politické. Dáváte Střední Evropě jako samostatnému politickému útvaru šanci pro budoucnost nebo ji v tomto ohledu považujete, podobně jako například Pierre Kende, za anachronismus nebo utopii? Alain BesanQon: To je trochu komplikovaná otázka. Myslím, že to byl Kundera, kdo v dost proslulém článku, který vyšel v Le Monde, zavedl proti pojmu východní Evropa, na Západě tehdy běžnému, pojem střední Evropy. Řekl, že mluvíme-li o východní Evropě, vzdáváme se tím té části Evropy, která leží mezi Německem a Ruskem. Střední Evropa byla vždy evropská a byla středem Evropy. Kunderova myšlenka je zajímavá, až na to, že existuje-li střední Evropa, předpokládáme, že východ Evropy, tj. Rusko, je ještě v Evropě. Což je problematické. Nicméně, držme se této myšlenky o střední Evropě. Nevidím jednu střední Evropu, ale dvě. Jedna, která existovala dříve, měla svůj vrchol v šestnáctém století, to byl litevsko-polský commonwealth, který se skládal z Polska, Litvy, Běloruska a Ukrajiny. A pak tu byla druhá střední Evropa, Evropa Čech, Uher a - svým způsobem - východu Německa. Tyto země tvořily západní část střední Evropy. Co se stalo s Evropou Litvy, Polska, Ukrajiny, Běloruska? Jak víte, byla v polovině osmnáctého století rozbita Ruskem. Rusko začalo zabírat Ukrajinu; aby udrželo Ukrajinu, muselo zabrat Polsko, nejprve jeho východní část, potom zbytek Polska, s výjimkou toho, co si rozdělilo s Rakouskem a Pruskem. A potom odtrhlo baltské země od Švédska. Tak zmizel východ střední Evropy. Rakousko a Německo se octly tváří v tvář obrovskému monstru. V současné době nelze v sovětském světě uvažovat o skutečných změnách, pokud 23/1992 99 [pageend101]STŘEDNÍ EVROPA. ROZHOVORY neuvidíme, že je Sovětský svaz úplně rozdělen na ústavní státy. Pokud bude Rusko dominovat Ukrajině - a zejména Ukrajině - bude si muset, aby mohlo Ukrajinu udržet, uchovat autoritativní režim, a možná dokonce režim trochu komunistický. Co by bylo ideální? Ideální by bylo znovusložení východní části střední Evropy, tzn. výtvorem nějaké konfederace, která by byla složena z Polska, Litvy, Běloruska a Ukrajiny. Přál bych si, aby to takhle dopadlo, ale obávám se, že je to trochu utopické, poněvadž je tu starý spor mezi Litvou a Polskem, který nebyl vyřešen, a je tu také spor mezi Poláky a Ukrajinci. Pilsudski chtěl po první světové válce vytvořit commonwealth s Ukrajinou, ale nedosáhl toho. Byla tu velká neobratnost na polské i na ukrajinské straně. A byl tu také polský imperialismus, který, když Poláci uchvátili Vilno, Poláky a Litevce znepřátelil na život a na smrt. To se týká východní části střední Evropy. Pokud se nepodaří vytvořit nějaký sjednocený commonwealth, pak myslím, že budoucnost nebude dobrá. Zejména v případě, že Rusko dokáže ovládat Ukrajinu, jeví se mi budoucnost celé této východní části střední Evropy jako velice ohrožená. A teď západ střední Evropy. Co je to vlastně? Jsou to hlavně Čechy, Maďarsko, Slovensko. Obyvatelé těchto zemí byli zvyklí žít pohromadě pod Habsburky. Může mezi těmito státy vzniknout nějaký druh politické federace nebo konfederace? Právě jsem se dověděl, že Slováci a Češi mluví o rozdělení. Nejsem schopen posoudit, do jaké míry to může být pro Slováky a pro Čechy dobré. To skutečně nevím. SE: Vklad marxisticko-leninské ideologie v utváření sovětské skutečnosti je známý, sám jste o tom s důrazem často hovořil. Je otázka, je-li rozpad sovětského státu, to, co se odehrává prakticky před našima očima, absolutní a definitivní, nebo jde-li o "dialektický moment" další vývojové linie. Udrží si Rusko i nadále svůj vliv ve střední Evropě? AB: Je nesnadné mluvit o vlivech, které by mohly charakterizovat typ dominace ve střední Evropě. Byly tu nadvlády, které vedly k zániku státu. To byla například ruská okupace Polska a jiným způsobem, jinými metodami probíhala pruská okupace Polska. Byly tu typy koexistence, napůl feudální, to byl případ Uherska a Rakouska. Pokud jde o Maďarsko, to nebylo pod nadvládou, protože Maďarsko spolu s Rakouskem ovládalo říši. Maďarsko drželo Slovensko, část Rumunska... Rakousko drželó Čechy, Moravu, Slovinsko... Proto, domnívám se, nemůžeme mluvit o sféře vlivu, šlo o úplně odlišné typy nadvlády. Sověti vytvořili po druhé světové válce typ nadvlády mnohem horší, než jaký střední Evropa kdy poznala, dokonce horší, než co poznalo Polsko pod Ruskem nebo pod Pruskem. Šlo evidentně o rozbití těchto zemí. Řekl jsem že šlo o nadvládu, nikoli o vliv. Byla to nadvláda, nic víc. Oproti tomu v těchto zemích existoval skutečný vliv, německý, stačí se projít po Praze, abychom viděli, že Čechy jsou protkány německými vlivy. Rusko nenechalo v Čechách nic, jedině trosky, odpadky a okupační vojenské tábory. Co se teď bude dít? V určitém smyslu se vrátíme k situaci před rokem 1914, vstupujeme do normálních dějin a doufám, že jsme se definitivně vymanili ze hry ideologických monster, jako jsou nacismus a komunismus. Co zbývá? Zůstává velice oživený národní cit, který nebyl komunistickou nadvládou zcela zničen. To, že se národní cit silně probouzí, je fakt a musíme s ním počítat. A je možné, že povede k vytvoření mnohem menších celků. Prezident 100 23/1992 [pageend102]STŘEDNÍ EVROPA. ROZHOVORY Havel prý řekl, že chtějí-li se Slováci oddělit od Čechů, ať to udělají. Kvůli tomu, aby se udrželo jednotné Československo, konflikt nebude. Havel se distancuje od Miloše- viče, který chce uchovat velké Srbsko na úkor Chorvatů, Slovinců, Makedonců a Černohorců. Dejme tomu, že nacionálni hnutí dosáhnou svého cíle, to znamená, že ' se část Evropy rozdělí do menších útvarů. Je to nutně katastrofa? Nevím. Dokážeme- -li vytvořit dostatečně pevné evropské instituce - já patřím ke generaci, která byla velice evropská, následující generace už tolik evropská není, patřím ke generaci, která zažila válku, studenou válku a sovětskou hrozbu - pokud se moje evropská vize uskuteční, pak fragmentace Evropy nebude překážet existenci společné sféry evropské prosperity. To bychom si přáli. Zatím jsou Češi a Slováci mírumilovní, na Balkáně je tomu jinak. A je tu například problém Sedmihradska. To je evidentně nebezpečné. SE: Co se však bude dít, zbaví-li se Rusko definitivně "internacionalistického” ideologického zakletí, jež podle vašich slov drželo paradoxně na uzdě velkoruský nacionalismus? Co se stane, bude-li tento nacionalismus chtít - nyní už bez tohoto omezení - hrát světodějnou roh? AB: Nacionalismus není ideologie, je to zbožné přehnání lásky k vlastní komunitě. Problém ruské říše spočívá v tom, že ideologický systém umožňuje zakrýt pravou povahu nadvlády: nebyla říše, bylo přátelství mezi národy, byl socialismus a proletář- ský internacionalismus. A samotní Rusové utlačovaní sovětským systémem neměli dojem, že ovládají říši. Naopak tvrdili, že jsou jinými národy vykořisťováni. Nebyla to tak docela nepravda, protože ostatní národy byly o něco méně komunistické a někdy prospívaly o něco lépe než Rusko. Ideologie je mrtvá. Nelze už dále někomu servírovat přátelství národů, proletářský internacionalismus atd. To už nefunguje. Jediná síla, která udržuje Sovětský svaz pohromadě, je ruský nacionalismus. Ruský nacionalismus jako systém legitimizující ruskou nadvládu není už tak příhodný jako socialismus, protože jménem čeho by měl být ruský nacionalismus něco vyššího než nacionalismus arménský, gruzínský, uzbecký, ukrajinský? Je nutno hledat něco jiného. Co se dá v současné době najít? Republikám lze například nabídnout myšlenku sovětského společného trhu, sovětské hospodářské jednoty, myšlenku jednotné sovětské měny. Je to naprostá lež. Žádná společná ekonomika neexistuje. Měna, jejíž inflace dosahuje tří set procent týdně, se prakticky rozplývá a chtít za takových okolností jednotnou měnu, to je žert. Maskuje to pouze unitární charakter Sovětského svazu a hodí se to nanejvýš na oklamání Západu. Západ je vždy na jazyk ekonomiky velice vnímavý a věří, že ekonomický problém Svazu je stejný jako ekonomický problém Západu. Věří racionalitě, sám vytváří společné trhy, a proto, když Sověti mluví o společném trhu, připadá to Západu naprosto přirozené. Je to však lež. Republiky jsou samozřejmě touto myšlenkou trhu obelhávány. Jakou metodou se to provádí? Metoda spočívá v tom, že jsou využíváni komunističtí satrapové, kteří stále zůstávají na svých místech, konvertují k nacionalismu a podepisují smlouvu se Sovětským svazem. To právě v této chvíli dělá Jelcin. SE: Srpnový puč v Rusku silně připomíná špatný mravoličný román. Je otázka, kdo psal skutečný scénář? Je třeba pátrat zde po příčinách neboje namístě - jak to třeba dělá Západ - se pragmaticky radovat z údajných radikálních změn k lepšímu? 23/1992 101 [pageend103]STŘEDNÍ EVROPA. ROZHOVORY AB: Moskevský puč je obestřen záhadami. Podstata puče sovětského typu spočívá v tom, že den před ním je deset až dvacet tisíc lidí uvězněno. Jednotky KGB v Moskvě nezakročily. Zakročila regulérní armáda, která nedostala ani instrukce ani munici. Proto několik hypotéz. Nejdřív ta nejjednodušší. V revoluční době přestávají fungovat převodové páky. Podřízení váhají provést pokyny, protože mají strach, že by na to doplatili, kdyby to náhodou nevyšlo. Druhé vysvětlení je sofistikovanější, podle mého názoru až příliš sofistikované. Podle této hypotézy měl puč široký scénář, napsaný všemi partnery, tj. Jelcinem, Gorbačovem, KGB atd., tak, aby to vyvolalo dojem, že je to reakční státní převrat, a který by udělal z Gorbačova reformátora. To by umožnilo vytěžit pro něj na Západě nejrůznější zisk - legitimitu a finanční úvěry. Je to příliš složitá hypotéza. Předpokládalo by to angažovanost mnoha lidí ve spiknutí a za současného stavu rozloženosti Svazu by se to už vědělo. Existuje jednodušší hypotéza. Že si totiž spiklenci mysleli, že s nimi bude Gorbačov souhlasit - a Gorbačov pravděpodobně do poslední chvíle váhal - protože ostatně vždycky všechny zradil a vždycky hrál se všemi figurami. Je to přece člověk bez formátu, je to malý, komunistický politik. Dával záruky všem. Tomu, čemu se říká pravice, tomu, čemu se říká levice, "konzervativcům" atd. Protože je nejvíc pohrdanou a nenáviděnou osobou v celém Svazu, pravice si myslela, že buď padne, nebo bude se spiklenci souhlasit; ale Gorbačov je zradil i za tu cenu, že se musel zavěsit na svého protivníka Jelcina, také komunistu. Zdá se, že těsně po puči se Gorbačov ocitl ve velice oslabené pozici, jedině na Západě, jenž ničemu nerozumí a Gorbačova obdivuje, nebyla jeho pozice otřesena. A teď se všechno mezi Jelcinem a Gorbačovem točí kolem uchování jednotného Sovětského svazu. Jsou dvě linie. Gorbačovova, která chce uchovat celou říši, opírající se o Rusy žijící v ostatních teritoriích, a Jelcinova, realističtější, která si chce uchovat Slovany, tj. Bělorusy, Ukrajince. Jelcin pustí Turky, ať si dělají, co chtějí, jsou to ostatně komunistické mafie v rukou Moskvy. Baltové se vymanili. Solženicynův a Jelcinův postoj jsou totožné, tj. snaží se uchovat celek jako celek ruský, ukrajinský, běloruský. Zatím jsme v této fázi. Problém je v otázce, jestli Západ konečně pochopí, že se ve Svazu nestane nic zásadního, pokud říše přežije. Nejzávažnější je, že se Gorbačovovi podařilo Západ přesvědčit, aby nijak nepodporoval snahy republik o osamostatnění. A tady máte precedent: v roce 1919 měl Západ dvě možnosti. Buď pomáhat republikám emancipovat se - po válce se všichni osvobozovali - nebo pomáhat bílým generálům. Zvolilo se druhé řešení. Bílí generálové byli imperialisté a zničili kádry mladých republik; postříleli je. Ukrajinci, obyvatelé Kavkazu a Sibiře, všichni je nenáviděli. Bolševikům k tomu, aby převzali moc, stačilo slíbit autonomii. Politika Západu byla katastrofální. Byla to politika Francie, která dokázala u svých spojenců prosadit druhé řešení. Angličané byli nakloněni spíše prvnímu řešení a, jakmile se mohli distancovat od francouzské politiky, zachránili alespoň baltské země. Baltské země si přece uchovaly nezávislost hlavně díky anglické pomoci. SE: Jaké místo v úvahách o budoucnosti Sovětského svazu a Ruska přísluší Alexandru Solženicynovi? AB: U Solženicyna je to víc věcí. Především: jeho diagnóza morální situace sovětů je naprosto správná. A když sověty žádá, aby se znovu učili politickému životu 102 23/1992 [pageend104]STŘEDNÍ EVROPA. ROZHOVORY a sociálnímu životu v malých komunitách, je to dost realistické. Druhý aspekt u Solženicyna: je to archaická ekonomická utopie. Solženicyn odmítá moderní ekonomiku, odmítá moderní produktivitu, stejné jako narodničtí ekonomičtí utopisté z počátku století. Chce návrat k prostému způsobu života, velice elementárnímu, kdy sedlák obdélává svá pole atd., a to při velké rovnosti malých zemédélců. Nebylo by možné znovu vytvořit velké statky, velký kapitál. Je to archaizující utopie bez budoucnosti. Třetím aspektem knihy Kak nastrojiť našu Rossiju, je idea zachovám říše, která by zahrnovala jen Slovany. Vzdává se všeho, co není slovanské, tj. Kavkazu, Turků, baltských zemí a uchovává si Rusko, Ukrajinu, Bélorusko. Myslím si, že je to nebezpečné, podle Solženicyna se má zachování říše uskutečnit v lásce mezi Rusy a Ukrajinci. Rusko, jak víme, vždycky kolonizovalo z lásky. Podrží-li si Rusko Ukrajinu, bude v zájmu udržení nadvlády nuceno uchovat si autoritativní strukturu. SE: Nepřivádí nynější aliá, příliv emigrantů ze Sovětského svazu Izrael do neřešitelné situace? Nasnadě je i zvýšená agresivita jeho arabských sousedů, nejen v souvislosti s válkou v Perském zálivu. AB: Izrael není ve slepé uličce. Naopak, Izrael má poprvé velkou šanci přežít. Hlavní ohrožení Izraele bylo v tom, že ho zaplaví arabská plodnost. Od chvíle, kdy přicházejí sovětští Židé, se toto nebezpečí oslabuje. Izraelců jsou v současné době čtyři miliony, mluvím samozřejmě o židovských Izraelcích, díky příchodu sovětských Židů mohou dosáhnout pěti milionů, a to už je nezanedbatelné množství. Američané si přejí mír v této oblasti, ale v hloubi duše jsou na straně Židů, proto si myslím, že Izrael na tom není špatně. Jeho hlavní nepřítel, Irák, je v nesnadné situaci, Egypt stojí o mír, palestinské hnutí je ve špatné formě, Sýrie, jež je nebezpečná, není sama schopná vést proti Izraeli válku. Proto si myslím, že situace Izraele není sice definitivně zabezpečená, ale zdá se mi mnohem jistější než před několika lety. SE: V rozhovoru pro Tygodnik Solidamošč jste výsledek války v Perském zálivu označil za vítězství Rusů. Mohl byste nám - s odstupem dalších víc jak šesti měsíců - upřesnil vaše stanovisko? AB: Nevzpomínám si, že bych něco takového řekl. Došlo asi k nedorozumění, rozhovor jsem v žádném případě neautorizoval. Prožili jsme neklidné měsíce a nakonec mohlo dojít k tomu, že by celá obrovská americká mobilizace byla nikam nevedla. Jedině k obrovské morální porážce Američanů a celého Západu, kdyby nebylo k válce došlo. Během celé té doby jsem si myslel, že kdyby sověti přemluvili toho idiota Husajna, aby odsunul z Kuvajtu jednu nebo dvě divize, Američané by válku nerozpoutali a to by znamenalo obrovské vítězství arabismu spojeného se sovětismem. Válka se naštěstí uskutečnila a vedla k naprosté porážce armády sovětského typu, armády vyzbrojené a vycvičené sověty, jež vedla válku podle sovětské metody. Tato armáda byla zesměšněna a poražena během čtyř dní. To, co se mohlo stát vítězstvím sovětů, nakonec přineslo jejich velice hořkou porážku. Musím říct, že Francie dělala prostřednictvím svého prezidenta Mitterranda všechno, aby se válka neuskutečnila. Prezident Mitterrand pronesl v OSN projev, jaký by si netroufal přednést ani Brežněv. A k Američanům se připojil na poslední chvíli, kdy mu už nic 23/1992 103 [pageend105]STŘEDNÍ EVROPA. ROZHOVORY jiného nezbývalo. SE: Zproblematizoval pád komunismu na východě západní levicové myšlení? Lze-li komunismus odsoudit jako systém, co si počít s "lidským faktorem"? AB: Ne, ne. Právě nyní vidíme, jak se levicové myšlení skvěle zotavuje. Říkají, že sovětský systém byl naprosto zločinecký, špatný, že jsme už dávno všichni proti němu -což ovšem není pravda -, ale komunismus je ušlechtilá myšlenka a nelze zapomínat na ušlechtilost bojovníků za komunismus, kteří se o tuto utopii zasazovali. Ta byla špatně chápána, ale je možné, že jindy to půjde lépe a my to uděláme lepším, lidštějším způsobem. Myslím, že idea komunismu není na Západě ještě mrtvá. Co se týká zločineckého systému. Z hlediska práva se mi zdá nesnadné soudit lidi za to, že byli přívrženci zločineckého systému. Ale je možné soudit je za faktické zločiny. Myslím, že máme právo být komunisty, nacisty, antisemity, pokud někomu nezpůsobíme škodu. Škodu, kterou lze zjistit, tj. pokud jde o škodu hmotnou a morální. Stíhat je nutné na základě trestního práva za skutečné zločiny, ale nesmíme připojovat ony velice podezřelé kategorie, jako je zločin proti lidskosti nebo schvalování zločinného systému. Tyto kategorie, jež deformují obecné právo a porušují obecnou spravedlnost, mi připadají nebezpečné. SE: Pane profesore, děkujeme Vám za rozhovor. (Přeložila Suzette Gazaffieová) • • » 104 23/1992 [pageend106]STŘEDNÍ EVROPA.REAKCE FRANCIE A STŘEDNÍ EVROPA Josef Forbelský Nejen Československo, ale i převážná část střední Evropy je v základních geo- graficko-politických obrysech považována za dílo vítězných dohodových velmocí, především Francie, za plod Versailleského míru uzavřeného po 1. světové válce. V současnosti, kdy je stavba vybudovaná tímto mírem silně rozkolísána, a zčásti se již rozpadla, je vhodné zpřítomnit si také jiné projekty, které se v souvislosti s existencí a funkcí střední Evropy zrodily v prostředí dohodových států a byly tam rozvažovány téměř až do závěru zmíněného válečného konfliktu. Nejkoncentrovanější úvahu o strategické funkci jednoho ze základních článků tehdejší celistvé střední Evropy, Rakousko-Uherska, najdeme v knize "Evropa a rakouská otázka na prahu XX. století (L’Europe et la question d’Autriche au seuil du XXC siěcle, 452 str.), vydané roku 1901 v Paříži. Autor, André Chéradame (nar. 1871), ji věnoval členům francouzského parlamentu, nepochybně jako jakési politicko- strategické napomenutí. Chéradame byl původně národohospodářským teoretikem a publicistou. Později se věnoval především středoevropským otázkám, které nastoloval ve spojitosti se vznikem Bismarckovy 2. německé říše a s prudkým vzestupem německého vlivu v Evropě. Kromě uvedené knihy, kterou lze mezi jeho spisy považovat za nejpozoruhodnější, zveřejnil Chéradame další tituly, například: Otázka Východu, Kolonizace a německé kolonie, Dvanáct let propagandy ve prospěch balkánských států. O Chéradamovi se rovněž zmiňuje Masaryk ve Světové revoluci. Setkal se s ním za návštěvy Francie v roce 1916, když přesvědčoval francouzského ministerského předsedu Brianda o výhodnosti "rozčlenit" Rakousko-Uhersko v zájmu poválečné strategické pozice Francie. Další setkání se uskutečnilo v USA a poslední Masarykova zmínka se týká změny názoru na funkci Rakousko-Uherska, k níž Chéradame dospěl v průběhu války a která se odrazila v spise Demaskovaný pangermánský plán (Paříž 1916). Potom, co zrevidoval svou teorii o funkci Rakousko-Uherska, postavil se Chéradame po bok československých protirakouských zahraničních pracovníků, takže v povědomí poválečného Československa utkvěl především jako přítel jeho samostatnosti, kdežto představa o jeho původních názorech tu byla spíš utlumena. Ostatně úvahy rozvinuté v knize Evropa a rakouská otázka se zdály být přesvědčivě překonány výsledkem 1. světové války a jejich "nefunkčnost" se zdála být zřejmá od Versailleského míru až do Mnichovské smlouvy, do roku 1938. Dokonce ani po 2. světové válce, když byla versailleská stavba Evropy zdánlivě obnovena, - zdánlivě proto, že valná část střední Evropy mezitím přešla, přesněji řečeno byla přesunuta z francouz23/1992 105 [pageend107]STŘEDNÍ EVROPA.REAKCE ského strategického vlivu pod vliv sovétsko-ruský nejevil se být původní Chérada- mův plán zajímavý a hodný pozornosti. Až nyní, když rozmrazením vztahu Západ-Východ a sjednocením Némecka vyjevil versailleský statut svou přežilost, může být zpétný pohled na někdejší Chéradamovy úvahy zajímavý, a snad i užitečný. Může nám poskytnout kontrastní látku tváří v tvář současným evropským integračním procesům, a pokud jde o obyvatele Československa, může jejich představy vyvést z jisté uzavřenosti, do níž se dostali versaillleským uspořádáním Evropy a jejím pozdějším rozpolcemm. A může nám, samozřejmě, posloužit za zrcadlo úspěchů nebo omylů státníků, vlád, národů, a především velmocí. Koneckonců Chéradamova výzva, jíž je uzavřena předmluva jeho knihy, zní velmi vstřícně vůči naší současnosti: "Nejlepší způsob, jak být dobrým Francouzem, je být navíc dobrým Evropanem". Obsahem Chéradamovy knihy Evropa a rakouská otázka je osm kapitol, které rozvádějí tyto náměty: 1. Politický vývoj Rakouska v XIX. století, 2. Pangermanismus, 3. Pangermánská propaganda v Předlitavsku, 4. Rakousko, Maďarsko a nový stav věcí, 5. Pangermánské hnutí v Německé říši, 6. Jak je možné nastolit rakouskou otázku, 7. Čím by bylo Německo zvětšené o Rakousko, 8. Celistvost Rakouska a mocnosti. Ve vstupní kapitole autor konstatuje, že problematiku střední Evropy nelze pochopit bez důkladného studia tamějších poměrů v 19. století. V rámci jejich přehledu, který podává, se odkazuje na Palackého tvrzení o důležitosti zachovat Rakousko, a to v zájmu Čech, Evropy a lidstva, to znamená míru na evropském kontinentu. Nicméně Chéradame ve své vlastní úvaze již vychází z velmocenského rozložení sil po "vyhnání" Rakouska z vedení Německého spolku, po vzniku 2. německé říše a po vytvoření nových velmocenských koalic, kdy definitivně padla konstrukce Evropy vytvořená Vídeňským kongresem roku 1815. Od roku 1879 spočívala Evropa především na dvou koalicích: Rakousko-Uherska a Německa na jedné straně, a Francie a Ruska na druhé straně. V středoevropské némecko-rakouské koalici se ekonomicky a politicky stále více zvýrazňoval německý, respektive pruský vliv. Ten byl podporován myšlenkami panger- manismu, nacházejícího stále víc stoupenců v předlitavské části rakousko-uherské říše. Sám kancléř Bismarck se s pangermanisty neztotožňoval; jejich spojencem byl však rakouský centralismus reprezentovaný rakouskými, a především vídeňskými Němci. Protiváhou k těmto tendencím byla myšlenka federalismu, která mohla přispět k uspokojení národních ambic neněmeckých národů říše, a tím zajistit její stabilitu. Rozčlenění, rozbití Rakousko-Uherska by bylo především v zájmu pangermanistů, případné extrémně se projevujících částí neněmeckých národů. Francie na přelomu století ovšem neměla nejmenší strategický zájem na rozčlenění Rakousko-Uherska, a především jeho předlitavské součásti, protože by to vedlo k ztrátě evropské rovnováhy a zvýhodnilo by to německou říši. Maje tudíž na mysli tuto perspektivu, Chéradame připomíná, že z 9 miliónů rakouských Němců pouze jedna třetina jsou vyhranění nepřátelé Slovanů a v souladu s pangermánskými plány si přejí rozbití Rakouska, kdežto druhá třetina se nepříčí federalismu a další třetina se sice vyslovuje proti němu, ale zároveň je protipruská, a tudíž loajální k vládnoucí dynastii. Posouzení existující situace vede Chéradama k závěru: federalismus v předlitavských zemích je "antitezí rozčlenění říše". Přitom 106 23/1992 [pageend108]STŘEDNÍ EVROPA.REAKCE uvnitř Rakouska neexistují síly schopné provést toto rozčlenění, a pokud se vyskytnou, představují doposud naprostou menšinu. Vyplývá z toho, že federální reforma může být provedena bez narušení evropského míru a bez zmény existujících hranic. Slovanské národy představují v Předlitavsku většinu jeho obyvatel, a tudíž je zajištěno, a to přirozeným vývojem, že federalizované Rakousko-Uhersko je s to čelit panger- mánskému likvidačnímu plánu. 2. kapitola se obírá výhradně otázkami pangermanismu, který si kladl za cíl spojit všechny německé kmeny, se záměrem začít prosazovat "světovou politiku". Po porážce Rakouska Pruskem roku 1866 u Sadové vyvstala možnost, že na základě žádosti pruského krále Viléma II. Čechy budou postoupeny Prusku a octnou se v oblasti, která byla zdrojem pangermanismu a chystala se vstoupit důrazně do světové politiky. Češi inspirovaní Juliem Grégrem, tvrdí Chéradame, tuto šanci odmítli a odmítl ji sám Bismarck, protože se chystal na válku s Francií a k tomu chtěl udržet Rakousko v neutrálním postoji a nejitřit je územními nároky. Bismarck si naopak přál sblížení a tento záměr vyvrcholil roku 1879 paktem uzavřeným s Františkem Josefem I. Podle Bismarckových představ mělo být toto přimknutí tím silnější a těsnější, čím vlivnější budou Němci v Rakousku. Jenomže vliv těchto Němců začal být ohrožován demografickým vzrůstem slovanských národností Rakousko-Uherska, hlavně Čechů, což vyvolalo zesílený tlak na Habsburky, kteří byli obviňováni, že se příčí všeněmcckým zájmům. Jedním z nejmocnějších prostředků k prosazování všenčmeckých zájmů byla Bis- marckova celní unie, "Zollverein", která ve střední Evropě osvobodila Německo od závislosti na ruském, anglickém a americkém vlivu. Tato unie měla být rozšířena na Rakousko, Maďarsko, Bosnu, Hercegovinu, Belgii, Holandsko a snad i na Švýcarsko a Rumunsko. Počet konzumentů by vzrostl z původních 52 miliónů na 108 miliónů, v středoevropském prostoru by se sjednotily železnice, pošty, vodní kanály, německý živel by získal vedle dosavadních možností v Severním a Baltickém moři také přístup k moři Jaderskému a Černému. Rakousku by podle pangermanistů kynul největší prospěch, na Čechy a Maďary by nebylo třeba brát ohled, protože jsou pouhou "přítěží dějin". Zabrzdil by se vzestup panslavismu a zeslovanštění habsburského státu. Židé a Slované by vyemigrovali z německé říše a přijal by je polský a ruténský stát, který by se nově vytvořil na Východě. Jedním z nejpříznačnějších zdrojů takovýchto plánů je spis Velkoněmecko a střední Evropa kolem roku 1950, publikovaný r. 1895 jakýmsi Velkoněmcem. 3. kapitola Chéradamovy knihy pojednává o pangermánské propagandě v předlitav- ských zemích, to jest včetně Čech. Vůdčí osobností pangermanistů byl v Předlitavsku vídeňský politik Georg Schönerer, s jehož aktivitou je také spojen plán vyloučit Halič, Bukovinu a Dalmácii z Předlitavska a tím zde zvrátit pro Němce nepříznivý demografický vývoj. Bismarck, na něhož se Schönerer obrátil, na všeněmecké projevy nepřistoupil, protože mezistátní vztahy nechtěl budovat na nacionálni otázce. Teprve po jeho odstavení se pangermanistům otevřel nový prostor, a hlavně když Vilém II. zahájil svou "Weltpolitik". Nejsvůdnější ideou pangermanistů, jak bylo řečeno, byla celní unie, kdežto největší překážku v Rakousku pro ně předtavoval katolicismus a loajalismus k Františku Josefu I. Naproti tomu projekty prusofilů tu silně favorizoval vídeňský tisk a využívalo se v jejich prospěch rovněž mezinárodního socialismu. V Čechách to vyvolalo reakci 23/1992 107 [pageend109]STŘEDNÍ EVROPA.REAKCE v podobě založení národně socialistické strany. Vlivem všeněmecké propagandy bylo postupně potlačeno prorakouské cítění v severních Čechách, na Opavsku, Trutnovsku, Liberecku, Litoměřicku a Chebsku. Kolem 2 miliónů českých Němců se stalo přívrženci Schönerera. Nicméně 3 milióny prusofilů Předlitavska, silných svou smělostí a organizovaností, nemohou vnutit svou vůli loajalistům. Je však třeba mít na mysli Kramářovo varování, že německý radikalismus ohrožuje nejen rakouskou monarchii, ale sám evropský mír. Chéradame rovněž připomíná Riegrovo odhodlání obsažené v Memorandu předaném Napoleonovi III., že pokroková strana nepřipustí rozpad Rakouska, protože by to posílilo pruskoněmecký vliv. 4. kapitola nazvaná Rakousko, Maďarsko a nový stav věcí probírá vztah národů dvojmonarchie z hlediska jejich specifických zájmů. Maďaři jsou spíš odpůrci federalism u, a to z historických důvodů; někteří z nich považují autonomii získanou v roce 1867 za nedokončené dílo a touží po naprosté samostatnosti. Ta však by jim z ekonomických důvodů jenom zkomplikovala situaci, protože zájmem Němců je pronikat přes Maďarsko do Orientu, což může být usnadněno německým osídlením v Uhrách. Slovanské ohrožení, jehož se Maďaři dosud nejvíce obávali, se tak může změnit v ohrožení německým živlem. Slovanské národy zas mají zájem na uchování dosavadního stavu věcí. Pro Slovince a Chorváty je federalismus v rámci Rakous- ko-Uherska zárukou jejich dalšího národního rozvoje. Co se týče Čechů, Chéradame konstatuje, že jsou rovněž stoupenci federalismu, pouze žádají respektování svých historických práv. Jejich nároky však v žádném případě nejsou příčinou oslabení Rakouska. Vždyť již roku 1866 u Sadové osvědčili svou loajalitu. Pokud bude uspokojena jejich legitimní touha po autonomii, Češi budou všemi silami podporovat Rakousko proti útoku německého Pruska. V Memorandu Rieger zdůraznil, že Češi nejsou pro osamostatnění, a to s ohledem na svůj malý počet a na sousedství s největší vojenskou říší v Evropě. Češi dobře chápou, že takový dar, byť by přišel odkudkoli, by byl ošidnou výhodou. Nejsou proto separatisty, pouze chtějí správní svobodu. Obecně lze o slovanských národech Předlitavska říci, že jejich vůle setrvat v rámci Rakouska je hluboká, zásadní a trvalá. Ježto jsou od sebe odděleny německou skupinou vídeňského regionu, nemohou očekávat, že vytvoří čistě slovanský stát. Ostatně tím, co v moderní době vytváří stát, je především vůle národů žít společně. Správně pochopený zájem vede slovanské národy k tomu, aby se navzájem podporovaly a uzavřely dohodu s vídeňskými Němci. Taková je poslední vývojová etapa federalismu. Předlitavští Slované nehledají jiné pouto nežli to, které jim přiřkla historie... Rakousko tudíž samo v sobě uchovává kořeny skutečné životnosti a přirozený běh věcí netíhne k jeho rozpadu. K tomu by mohlo dojít pouze působením vnější síly. 5. kapitola, Pangermánské hnutí v Německé říši, je zajímavá spíš svými daty, z nichž lze vyčíst vzestup velkoněmecky a pangermánsky zaměřených organizací a společností, například Pangermánské unie, která z 5 600 členů v roce 1894 vzrostla na 21 361 členů v roce 1900. Tyto říšské organizace zasahovaly i do Čech, a především do Prahy, která v roce 1890 měla 264 tisíc českých, 40 tisíc německých a 21 tisíc židovských obyvatel. V jedné publikaci pangermanistů se objevil dokonce plán vyhnat v budoucnu neněmecké obyvatele Předlitavska. Jak je možno nastolit rakouskou otázku, to je název 6. kapitoly. Vycházeje z faktu, že uvnitř samotného Rakouska nic neohrožuje evropský mír, autor dospívá k zjištění, 108 23/1992 [pageend110]STŘEDNÍ EVROPA.REAKCE iz nebezpečí pro Rakousko leží vně jeho hranic a spočívá v hnutí pangermanistů. Současným cílem těchto hnutí je podkopat loajalismus rakouských Němců a zvrátit proslovanský demografický trend v Předlitavsku. Otázka existence Rakouska však nemusí být nastolena pouze v míru, ale také ve válce, a pro takový případ by Francie měla být předvídavá. "Vlády zainteresované na udržení statu quo ve střední Evropě musí tudíž předvídat rakouskou otázku ve všech podobách a se všemi důsledky. Je nezbytné, aby ve vlastním zájmu docenily význam předlitavského federalistického hnutí, aby rozpoznaly evropský význam Čech, hlavního klíče evropské budovy, a pochopily, že na výsledku boje, který vedou Češi, záleží na dlouhá léta osud celé Evropy," tvrdí Chéradame. Všechno tedy záleží na tom, zda vlády, které nemohou připustit zmizení Rakouska, aniž by se dopustily kapitální chyby, jsou schopny včas postřehnout německý plán a postavit mu náležité meze. V 7. kapitole nazvané Čím by bylo Německo zvětšené o Rakousko, autor uvažuje o strategických důsledcích takového spojení. Jeho úvahy, podložené údaji o vojenské síle obou zemí, dospívají k závěru, že pouze silné a samostatné Rakousko může zajistit současnou evropskou rovnováhu a čelit velmocenským ambicím Německa. V závěrečné 8. kapitole Celistvost Rakouska a mocnosti Chéradame rozvažuje, které státy se mohou octnout v protirakouské koalici a které naopak mohou přispět k jeho integritě. Do první kategorie počítá Turecko, Bulharsko, Srbsko, případně Rumunsko. Pozoruhodný postoj k otázce Rakouska zaujímají Spojené státy. Ty se dostávají do stále většího antagonismu vůči Německu, protože kdyby došlo k celní unii mezi Německem a Rakouskem, zajistilo by to celou střední Evropu německému trhu a těžce poškodilo americké zájmy. Chce-li však americká vláda zájmy svých vývozců podpořit, musí takové unii za každou cenu zabránit. Vojensky to nyní nemůže provést, má k tomu však jiné prostředky, a je na muži v Bílém domě, aby jich dovedl využít. Respekt k integritě Rakouska by bezprostředně mohly zajistit tři velmoci: Anglie, Rusko a Francie. Pro Anglii by bylo zřízení celní unie ve střední Evropě svrchovaně nebezpečné, a to z těchže důvodů jako pro USA. Především by byl ohrožen anglický vývoz do Rakousko-Uherska, Rumunska, Bulharska a Turecka. Pro Francouzskou republiku je vývoj událostí v Předlitavsku nanejvýš důležitý. Její existence jakožto velké mocnosti je ve skutečnosti spjata s nezávislostí Rakouska. Bohužel si veliké množství Francouzů možné důsledky rozčlenění Rakouska neuvědomuje, zjišťuje Chéradame. Byly by dalekosáhlé. Kdyby přece jen k vytvoření středoevropské celní unie došlo, Francie by měla dvojí volbu: buď zůstat mimo unii, nebo žádat o vstup do ní. Němci řídí Francii k druhému řešení, k vstupu do unie, protože ekonomiky obou zemí se velmi dobře doplňují. Tím, že by zmizela politika cel, hospodářská výměna by dosáhla zcela nového rozměru a byla by významnější nežli předtím. Nicméně Chéradame se tohoto výhledu silně obává a vidí v něm značné ohrožení Francie. Závěrem své knihy proto cituje slova M. Ch. Benoista: "Kdyby Rakousko neexistovalo, Evropa by si je musela vynalézt. A protože Rakousko existuje, Evropa musí učinit všechno pro jeho zachování." Mezi Chéradamovými úvahami a současností uplynulo bezmála celé století, takže máme dostatek možnosti konfrontovat s nimi události, které se později odehrály na evropském kontinentě a zásadním způsobem ovlivnily především osudy středoevropských národů. Zjišťujeme, že původní autorovy úvahy byly v mnohém velice předvída23/1992 109 [pageend111]STŘEDNÍ EVROPA.REAKCE vé a že versailleské uspořádání prosadilo pravý opak toho, co Chéradame původně doporučoval. "Rozčlenění' Rakousko-Uherska ve svých důsledcích posílilo postavení zradikalizovaného Německa a tím zřejmě také usnadnilo francouzskou porážku v roce 1940. Nehledě k tomu, že toto uspořádání dodnes těžce dopadá na osudy středoevropských národů, v případě jihovýchodní Evropy dokonce ve velice tragické podobě. Na druhé straně nám způsob Chéradamova uvažování, chtě nechtě rozvíjený na ideji francouzsko-německé nacionálni a velmocenské rivality, může být v kontrastu k nezadržitelným integračním procesům, do nichž Evropa mezitím vstoupila, přesvědčivým dokladem toho, že vztahy mezi hlavními evropskými státy a národy pozitivně vyzrály, že namísto konfrontace a rivality se především Francie a Německo dopracovaly k vztahu sílící spolupráce a že právě tato jejich spolupráce nabízí nadějeplnou konstrukci k nové evropské stavbě, v níž by postupně našly své rovnoprávné místo i ty národy, které ve střední Evropě musely prožít a dosud prožívají trpký úděl pohrobků někdejší úctyhodné a respektované říše. 11. 2. 1992 110 23/1992 [pageend112]STŘEDNÍ EVROPA. REAKCE BRATISLAVSKÉ PARADOXY (Reflexe nad historickými souvislostmi "vajíčkové aféry".) Miroslav Balcar Následující odstavce by chtěly být ohlédnutím za ještě nepříliš vzdálenými událost- mi 28. října v Bratislavě, kde došlo - jak známo i pomocí házených vajíček - k rozbiti jednoho shromáždění občanů, kteří chtěli v tomto zvláštním městě na Dunaji oslavit výročí založení svého státu. Dnes již snad nastal, díky mírnému odstupu od oněch nezvyklých událostí, čas na střízlivé a racionální zamyšlení nad všemi aspekty této aféry kolem "vajíček po bratislavskú". Její obraz se nám rozloží, jak uvidíme, do několika rovin, z jejichž konfrontace vysvitne lepší poznání historického pozadí a politických rozporů, pro něž nenalézám lepší označení než - - bratislavské paradoxy. Jisté: vrhat vajíčka na představitele státu a dokonce na federálního prezidenta, celým civilizovaným svétem váženého Václava Havla, se nesluší a hovoří to ostatné nejlépe o úrovni samotných "vajíčkových borců". Právé tak se zdá, alespoň na první pohled, být nepochybné právo prezidenta účastnit se oslavy výročí založení státu, jehož je ztélesnéním, v zásadé kdekoli na jeho území, a tím spíše v jeho druhém hlavním městé. Nechci zde - v první, základní rovině svého uvažování - klást akcent na takové složité otázky, zda si vůbec 28. říjen 1918 zaslouží údél našeho "Velkého října" a spojovat ho takřka kulticky s počátkem nového řádu vécí u nás, resp. činit z ného předěl mezi koncem "doby zla a temna" a počátkem "epochy dobra a svétla". Sami jeho současníci označovali nejčastéji události těch dnů za převrat a teprve časem se utvořila představa čehosi revolučního, státotvorného. Tento význam se pak vrátil 28. říjnu rovnéž i v posledních letech vlády Strany, kdy se tento svátek stal jakýmsi symbolem odporu proti jinému podobnému, Časově nepříliš vzdálenému svátku komunistů, kteří byli právé tak silné zatíženi fixní představou (kterou vnucovali i ostatním), že teprve jejich "říjnovou revolucí’ započaly ty pravé déjiny. Samo- sebou se nějaké datum založení státu najít musí a 28. říjen se k takovému účelu přeci jen hodí asi lépe než např. den uznání nového, ale fakticky ješté neexistujícího státu nějakou ze svétových velmocí, či den podepsání nékteré z mírových smluv v roce 1919 na zámcích v okolí Paříže. K jiné, již závažnější roviné úvah mne vede otázka, proč vlastně byla k oslavám zvolena právě Bratislava a ne např. Turčanský Svatý Martin, v němž se koneckonců odehrála událost mnohem významnější, společný stát zakládající a Slovákům zdaleka nejbližší, událost, přesahující svým významem všechny ostatní akty a etapy 23/1992 111 [pageend113]STŘEDNÍ EVROPA. REAKCE připojení Slovenska k novému státu kdekoli jinde, tehdejší maďarsko-německo-slo- vensko-židovský Prešpurk nevyjímaje. Vždyť do tohoto poněkud nehistoricky stanoveného hlavního města Slovenska (až později přejmenovaného dle tehdejšího slovanského vkusu na Bratislavu) vpochodovali čeští legionáři v italských uniformách a pod italským velením - až 1. ledna 1919 a stalo se tak sice bez odporu dosavadní státní správy a vojenské moci, avšak rovněž i bez sebemenšího náznaku radosti a vítám. Právě naopak - mnozí dobří prešpurští občané, samozřejmě ponejvíce neslovanského a neslovenského cítění, otevřeně vystoupili proti české okupaci. A jak vzpomíná ve své knize "Slovenský převrat" Karol Medvecký, slovenský kněz, historik a signatář Martinské deklarace, již tehdy Prešpurští zřejmě vynikali ve vrhačských disciplinách: házeli na italského velícího důstojníka majora Bareccu sněhové a ledové koule (vajec bylo tehdy, jako všech potravin, málo, zato sněhu dost) tak zdatně a přesně, že byl zraněn a musel vyhledat nemocniční ošetření. Později dokonce ve městě na Dunaji v průběhu velkých protičeských demonstrací padly i výstřely z italských pušek legionářů a na dlažbě zůstali ležet první prešpurští mrtví... Pro Maďary, stejně jako Rakušany, je Bratislava dodnes velmi silně spjata se svou vícenárodní, politicky rakousko-uherskou a kulturně středoevropskou minulostí. Tedy s dobou, kdy byla z jedné strany hlavním, korunovačním městem maďarského království a z druhé strany "předměstím Vídně", spojeným s metropolí habsburské říše tramvajovou linkou. Pro velmi mnoho našich občanů však létající vajíčka a pískot znamenaly ještě o něco víc než jen urážku politiků - považovali takové počínání především za zne- svěcení státního svátku, oslavy vzniku státu. Tato rovina pohledu však vyvolává ještě zásadnější námitky, protože konkrétní průběh oslavovaného dne (a dnů následujících) v Praze a českých a moravských městech tehdy před 73 lety zdaleka nebyl jen ve znamení důstojného státotvorného počínání, zdaleka nebyl prost jevů, jež bychom dnes mohli směle označit za vandalství. Ani v tomto ohledu by se tedy Češi neměli cítit příliš dotčeni, protože i jejich vlastní tehdejší vystoupení proti staré státní moci bylo doprovázeno když ne přímo násilím, tak nepřátelstvím k symbolům zcela jistě. Mně se to naopak zdá být v takřka nádherné logice věci: představitelé státu hlásící se hrdě k odkazu a tradici 28. října přihlašují se tak zároveň zcela nezbytně i k celému tomu protirakouskému hnutí davu, projevujícímu se likvidací starorežimních nápisů a znaků, strháváním "orlíčků" z budov i vojenských uniforem a posléze barbarskou demolicí cenné barokní památky Prahy - mariánského sloupu (což brzy poté mělo své pokračování v odstraňování, již s oficiálním požehnáním, všech habsburských pomníků, stejně jako u všech těch památníků, které byť i jen vzdáleně byly se svou "habsburskou" minulostí spojovány - viz nešťastný osud maršála Radeckého na Malostranském náměstí). Bratislavská vajíčka - to je opožděný účet nikoli jen za toto neblahé dědictví, ale především za to, že dnešní státníci by chtěli poněkud nemoudře učinit ze dne triumfu negace řádu, anarchie a revoluce - svátek státotvorného řádu věcí. V těch, co na ně dnes zpod tribuny cosi křičí a házejí, by měli takřka symbolicky vidět jakoby ze země se vynořivší, znovuobživlé všechny ty pražské bouřliváky, anarchisty, žižkováky, ano i měšťačky - ti všichni nalezli v dnešních bratislavských křiklounech, vrhačích vajec a paličích státní vlajky své zdatné dědice a učenlivé žáky! Oslavovatelé státního svátku, kteří sami sebe dostali do pozice někdejších šokovaných rakouských 112 23/1992 [pageend114]STŘEDNÍ EVROPA. REAKCE místodržitelů a příslušníků rakouské správy, shlíželi s tribuny jakoby do vlastního zrcadla, či lépe řečeno na obraz toho, co kdysi jejich předchůdce vyneslo k moci a co by teď chtěli oslavovat. Jaký je to kolobčh déjin, v němž se kyvadlo pohybuje hned na stranu státu a pořádku, hned na stranu revoluce a negace řádu! Stejný metr platí i na všechny ostatní projevy "bojovníků" za slovenskou suverenitu. Právě české prostředí je asi nejvíc alergické na jejich ubohou a demagogickou propagandu s častými lživými tvrzeními a argumentací, na jejich nekompromisní a extrémistické požadavky. Cožpak však není všem těm, co vedou boj, "svátou válku" ve jménu svých cílů, odjakživa zcela cizí jakákoliv objektivita a střízlivost a právě tak vlastní názor, že každý prostředek je dobrý, jen když vede žádoucím směrem? Neměli bychom mít i pro toto my Češi jisté pochopem? Byli snad naši předkové v letech 1. světové války jim? Nikoli: vedli militantní, demagogickou, hysterickou, lživou a štvavou protirakouskou a protiněmeckou kampaň, zvolení poslanci, kteří kdysi složili slib věrnosti státu, suverénně přešli na stranu nepřítele a zahájili boj, v jehož jménu dokázali zcela zfalšovat dějiny Českého království a střední Evropy a dokonce si, aby dosáhli svého cíle, vymysleli celý neexistující národ, jehož představě dodali velmi chytře aktualizovanou a pragmatickou umělou "ideu" a "smysl dějin a existence". Nepřipomíná snad známá teze revoltujícího profesora Masaryka o tom, že "Češi první v Evropě zdvihli prapor boje za svobodu svědomí" dnes tak zesměšňované (a skutečně také směšné) názory profesora Duricy a četných dalších o tom, jací že jsou Slováci ve všem první, že jsou "nejstarším slovanským národem" apod.? Neoznačoval bych "vajíčkové bojovníky" slovem "fašistický", a nejen proto, že toto slovo ve svém pravém historickém významu znamená (stejně jako nacionálni socialismus) něco zcela jiného (masové totalitní hnutí). Považuji je jen za napodobitele něčeho, co tu již dávno bylo. Spíše je nutné je politovat, jak jsou ubozí, neboť svým počínáním si jen kopou míč do vlastní branky. Nejspíše naprosto postrádají tvůrčí fantazii a politickou prozíravost, když nedokáží nalézt pro svou věc lepší argumenty než vajíčka a nesmyslnou demagogii. Nedokázali vytvořit nějakou svou původní, osobitou, slovenskou formu národního odboje a osmyslnit své záměry vyššími ideály; v tom je celý ten jimi opovrhovaný "federál" daleko před nimi. Zcela postrádají skutečné osobnosti a charismatické vůdce, místo nich se povětšině spokojují jen s převlečenými komunisty. K takovým osobnostem a hnutím, jakými byl např. indický Gándhí či polská Solidarita mají nekonečně daleko! Jsou - bohužel to tak musím říci - nevzdělaní a proto především negativističtí: spojuje je hlavně to, proti čemu jsou, než společné ideály. Proto také nemohou mít, jak jsem přesvědčen, šanci nejen na Slovensku, ale neměli by ji prostě nikde v civilizovaném světě. Žádný řádný a bohabojný měšťan či rolník, ctící řád světa a svou práci, je prostě nemůže následovat. Mohou spoléhat jen na možné obtíže naší hospodářské reformy a situace, kdy by snad mohli získat na svou stranu ty zoufalce, kteří by už neviděli jinou možnost, než uvěřit neuvěřitelnému. Všechny tyto radikální menšinové strany a hnutí na Slovensku však posiluje jeden závažný fakt, jehož jsou si předobře vědomi a jenž představuje opět další, snad nejzávažnější úhel pohledu na slovenský fenomen, který však právě českému pozorovateli může nejčastěji unikat. Celé moderní dějiny slovenského národa (resp. národního hnutí) nejsou ani tak, jak se má obvykle za to, bojem "utlačova23/1992 113 [pageend115]STŘEDNÍ EVROPA. REAKCE ných" Slováků za svobodu proti "cizí' nadvládě, ale vždy především bojem menšinové skupiny národně "uvědomělých" Slováků, "národovců", za vlastní prosazení a uznání v mase "mlčící', národně vlažné a indiferentní, či dokonce jinonárodní většiny; tedy úsilím, pro nějž je nejvhodnějším označení: "boj o slovenskou duši". Nejvýrazněji tento základní rys slovenských dějin vystupuje právě okolo roku 1918. Pouze na základě tohoto vědomí je pochopitelné a srozumitelné varování tehdejších slovenských činitelů, jako např. V. Šrobára nebo J. Gregora Tajovského, před slovenskou autonomií a dokonce i před každým "předčasným" svobodným vyjádřením vůle všeho obyvatelstva na Slovensku! Znali totiž poměry ve své zemi mnohem lépe než idealističtí Čechové a proto zdůrazňovali, že místní obyvatelstvo je "zaostalé a nevzdělané" a že musí být pro své "slovenství' a československou ideu teprve získáno. Avšak všichni, Češi i Slováci, se zcela shodovali v nechuti, ba až nenávisti vůči jiným druhům vlastenectví a vůbec nepochybovali, že se jedná o území Slovenska a ne severního Maďarska. Kde je však psáno, jaké vlastenectví, jaký jazyk a jaká státnost jsou lepší a jaké horší? A tak všichni ti čeští vojáci a posléze celá vlna českých správních úředníků a státních zaměstnanců, kteří dostali nové území pod svou správu, jen velmi málo tušili, do čeho jdou. Byli neustále propagandisticky zpracováváni a ujišťováni, že "osvobozují' bratrskou slovanskou zemi, ale místo toho nalezli jen vše maďarské a cizí. Rozhodli se proto tvrdě vypořádat se vším, co pokládali za nepřátelské a "odrodilé", za pouhý důsledek předchozí maďarizace. Fakticky vůbec neznali pravý charakter tamních národnostních a společenských poměrů a zcela necitlivě začali prosazovat kampaň násilné či "dobrovolněpovinné" slovakizace (resp. čecho- slovakizace). Stačí si o tom přečíst příslušné pasáže Šrobárových "Pamětí'; dovíme se z nich, jak byl např. celý profesorský sbor gymnasia nucen k "přeškolení' na výuku na základě slovenštiny, anebo se ocitl rázem bez zaměstnání, či jak řeholní sestry kláštera byly v kompletní sestavě vyvezeny do Maďarska, odmítly-li se podrobit nucené slovakizaci apod. Kolik vynikajících představitelů "felvidéckého" společenského a kulturního života muselo tehdy pro své národnostní a politické přesvědčení opustit svůj domov - to už asi nikdo přesně nezjistí! Celá 20. léta je skutečné možné charakterizovat jako údobí nacionálni revoluce na Slovensku, revoluce velmi promyšlené a cílevědomé, jež v nacionálni oblasti znamenala opravdu téměř totéž, co v sociální - bolševická Leninova revoluce v Rusku! Je již pouze věcí národního zaměření či dobové interpretace, charakterizuje-li někdo toto období jako dobu "všestrannej obnovy slovenského národného spoločenského a kultúrneho života". Autor tohoto citátu M. Kvetko (v předmluvě ke knize Jana Mlynáříka "Česká inteligencia na Slovensku") "totálni* charakter slovakizačního procesu sám dokládá: "Niet hádam iného tak prenikavého príkladu o totálnej národnej renesancii v historii, ako je prípad Slovenska." Z předchozího snadno pochopíme, proč se česká (československá) strana na mírové konferenci tak urputně bránila maďarskému požadavku plebiscitu: každé takové referendum by s největší pravděpodobností dopadlo ve prospěch Maďarska, v kompaktním pásmu severně od pozdější trianonské hranice pak zcela určitě! Slovensko a jeho teritorium bylo tak "nadekretováno" shora, ba dokonce zvenčí, nedospělo ke svému slovenství přirozeným vývojem a dlouhodobým procesem. Takto vznikl i zcela účelový pojem "maďarón": byl jím míněn každý "potencionální’ [pageend116]STŘEDNÍ EVROPA. REAKCE Slovák, jen "pomýleně” setrvávající na svém "promaďarském bludu”, na svém "odcizení” se své pravé, slovenské podstatě. Nepřipomíná to snad něco? Již tehdy byl takový člověk ve vědomí "uvědomělých" Slováků objektem jejich převýchovné činnosti a úsilí; zato noví "uvědomělí” Slováci se nejen vzdali svého dosavadního "uherstvT (vlastně maďarství), ale označili svou dosavadní příslušnost dokonce za něco cizího! Cožpak v tomto procesu získání většiny na stranu menšiny, jež proběhla před mnoha desetiletími, nelze spatřit paralely k dnešní snaze "národoveckých" stran dobýt si přízně na celém Slovensku a hovořit suverénně jménem všech Slováků? Místo slova "uherský" se dosadil pojem "Čechoslovák" či "federál" a celá tato zdánlivá hra se slovy není ničím jiným, než lstivým instrumentem v boji o duši Slováků s cílem dosáhnout úplné slovakizace Slovenska podle vlastních představ. Dnešní strach z referenda u této cílevědomé menšiny je tedy víc než výmluvný - - dobře znají své slovenské "pappenheimské"! Ti, co stojí v pozadí za "vajíčkovými bojovníky prvního sledu", by si však měli uvědomit jeden velmi podstatný rozdíl mezi rokem 1918 a dneškem. Tehdy totiž nejen vznik Československa, ale stejně tak i vlastní ustavení Slovenska v jeho dnešní podobě a hranicích bylo myslitelné pouze díky předchozí světové válce a vojenské porážce států, z jejichž území a svazku se nový stát vyčlenil. Bez toho a bez vůle vítězných mocností by nemohlo přijít nic z toho, nač jsme dnes zvyklí jako na něco samozřejmého. Bez houževnatého boje Masaryka, Beneše a Štefánika, bez jejich "československé teorie", této válečné lsti, by dnes nebylo ani dnešní Slovensko, ale možná že ani tito dnešní národní bojovníci. Nechtějí-li kalkulovat s novou světovou válkou (jak prý činí někteří účastníci současného konfliktu v bývalé Jugoslávii), pak nechť raději volí jiné, dnešní době a středoevropským poměrům přiměřenější formy politického boje, především normální parlamentní cestu, volby nebo referendum. Druhé straně pak doporučuji, aby při volbě míst pro státní oslavy vybírala pečlivěji; jen když bude mít při výběru šťastnou ruku, může se dočkat odměny v podobě důstojného průběhu oslavy. Tak jako se např. pro uctění památky J. R. Štefánika hodí nejvíce Bradlo a nikoli třeba Černová či Ružomberok, tak pro vzpomínku na SNP je vskutku nejvhodnější Banská Bystrica a ne Bratislava nebo dokonce Komárno. Pokud ovšem vláda bude i propříštč trvat na svém - jistě zcela nepochybném - právu slavit cokoli kdekoli, pak jí ovšem nezbyde nic jiného, než si zajistit vydatnější technickou, hlavně policejní ochranu před všemi druhy vrhatel- ných předmětů, neboť by zajisté nemuselo v budoucnu zůstat jen při vajíčkách. S oslavou 28. října je ovšem potíž, stejná, jako se všemi ostatními národními mýty. Podíváme-li se na věc nikoli z perspektivy nějakého státu (pak totiž můžeme buď slavit stát nový, anebo oplakávat starý), ale z hlediska čisté logiky a z pozice nezúčastněného pozorovatele, pak nezbytně dojdeme k tomuto paradoxnímu závěru: buď se budeme hlásit k tradici v říjnu 1928 založeného národního státu, pak ale musíme mít pochopení i pro všechny současné i budoucí bojovníky za národní myšlenku a národní státy, anebo budeme hájit právní řád a občanské pojetí státu, avšak pak nám nezbývá nic jiného, než se omluvit Rakousku za to, že proti němu kdysi naši dědové vystoupili, neboť - jak je všeobecně známo - to byl již dlouho předtím velmi slušný, občanský a nenacionální stát. Udělejme si i v ději23/1992 115 [pageend117]STŘEDNÍ EVROPA. REAKCE nách trochu pořádek a snad se nám rozjasní i v našich hlavách: můžeme být - - v současnosti i v dějinách - buď jen nacionalisty nebo jen občany. Buď budeme ctít řád a právo, anebo velebit revoluci a chaos, obojí najednou slavit prostě nelze! A Bratislava? Hodí se tedy veřejná prostranství tohoto staroslavného, kdysi svobodného královského města a dnes hlavního města Slovenské republiky, vůbec k nějakým historicky laděným oslavám a shromážděním, když již víme, jaké rozpory přináší pohled do minulosti? Vůbec nepochybuji, že si toto krásné a důležité město na Dunaji své místo na světě najde, stejně jako si ho najde země a obyvatelstvo, jejichž korunou se stalo. Toto místo vyplývá z jeho vlastních dějin a geografické polohy na rozhraní kultur a národů; jde o to, nalézt smysl své existence v navázání na předlouhou tradici jednoho z center středoevropské civilizace, na tradici vskutku nadnárodně a vícejazykově orientované, občansky, právně a kulturně tolerantní společnosti, pravé "poliš" v řeckém i evropském slova smyslu. Nechť se na historických náměstích tohoto města oslavuje vše, jen ne nacionalismus, nesnášenlivost a nenávist. Tedy to samé, co by mělo v budoucnu být základem i celé slovenské státnosti: nikoli unitarismus a uniformita, ale pluralita a rozmanitost, nikoli národní uzavřenost a výlučnost, ale otevřenost, jež jedině může národní rozměr přesahovat. Ať se zde scházejí lidé různých ras, vyznání a jazyků, kteří jsou si vědomi vzájemné spřízněnosti všech středoevropských (a evropských) národů, ať si právě v tomto městě lidé podávají ruce přes všechny hranice! * * * 116 23/1992 [pageend118]STŘEDNÍ EVROPA. MENŠINY OSUDY ČESKOSLOVENSKÝCH CIKÁNŮ ZA NĚMECKÉ OKUPACE A NADVLÁDY Ctibor Nečas Československou republiku obývaly kromě Čechů a Slováků různě silné národ- nostní menšiny. Jednou z nich byli Cikáni. Jejich přesný počet oficiální statistiky neuváděly, protože při žádném z meziválečných sčítání lidu se nezjišťovala cikánská národnost. Podle kvalifikovaného odhadu nacházelo se v Čechách, na Moravě a ve Slezsku, na Slovensku a v Podkarpatské Rusi v předvečer rozpadu jednotného státu o něco málo více než 100.000 Cikánů. Cikánské etnikum se členilo na různé subetnicity, které zatím dovedeme diferencovat jenom jazykově. Nejhojnější přitom byla skupina slovenských Romů a daleko za ní co do počtu stála skupina českých Romů. Vedle těchto základních subetnicit je třeba počítat také s menšími skupinami německých Sintů, maďarských Romů a rumunských Lováriů nebo Kalderáriů. Uvedené subetnicity žily v diaspoře mezi okolním obyvatelstvem buď usedle a polousedle (slovenští Romové na celém Slovensku, čeští Romové zvláště na jihovýchodní Moravě, Sintové v jižním a zejména v západním a severním pohraničí českých zemí a rovněž v okolí Prahy, maďarští Romové podél jižních a východních hranic Slovenska a také na Podkarpatské Rusi), nebo kočovným způsobem (Lováriové i Kalderáriové se pohybovali po celém československém teritoriu). Na sklonku 30. let byly diplomatickým diktátem, iredentistickým tlakem a nakonec i otevřeným vojenským vpádem vynuceny změny státních hranic a rozbita územní integrita státu, čímž vším byla populace československých Cikánů postupně rozmístěna do několika státních útvarů. V říjnu a listopadu 1938 byla násilně odtržena podstatná část československého pohraničí: po mnichovské dohodě se ocitli Sintové a Romové z českých a moravských příhraničních oblastí v hitlerovském Německu (buď v nově utvořené sudetské župě, nebo v rámci stávajících žup, tj. bavorské, hornodunajské a zejména dolnodunajské) a podobně bezděčně se po vídeňské arbritráži objevili maďarští Romové z jihoslovenských, východoslovenských a jihozápadnépodkarpatoruských oblastí v horthyovském Maďarsku. V březnu 1939 došlo pak k zániku Československa jako zbytku okleštěného původního státu: vyhlášením Slovenské republiky se dostali slovenští Romové do sféry německé nadvlády, zatímco po okupaci českých zemí se ocitli čeští Romové ve fiktivně autonomním protektorátu Čechy a Morava a maďarští Romové po okupaci ostatku Podkarpatské Rusi v rámci horthyovského Maďarska. V nově či staronově vymezených životních prostorech čekaly na jednotlivé subetnicity strastiplné osudy - forma německého okupačního panství měla přitom pro Sinty a české Romy vražedné důsledky, kdežto forma německé nadvlády 23/1992 117 [pageend119]STŘEDNÍ EVROPA. MENŠINY přivedla maďarské a slovenské Romy na práh jejich života a smrti. Řešení cikánské otázky v říši bylo pro první z téchto případů závaznou předlohou, pro druhý pak postupně napodobovaným vzorem. ♦ ♦ ♦ Počátky rasové diskriminace a perzekuce v říši je třeba hledat bezprostředně po nástupu Hitlera k moci. Základní směrnice byly k tomu formulovány 15. září 1935 v zákonu o říšských občanech a v zákonu o ochraně německé krve a cti. První z těchto pseudoprávních norem zaváděla nový pojem říšského občana, jímž se mohl stát jenom příslušník německé nebo příbuzné krve. Komentátoři rasového zákonodárství pokládali za spřízněný každý národ, jehož rasové složení bylo příbuzné německému. Cizí krve byli prý v Evropě pouze Židé a Cikáni. Druhý zákon, který zakazoval sňatky mezi příslušníky německé nebo příbuzné krve a Židy, vztahoval se veskrze na židovské obyvatelstvo. Pouze ustanovení § 6 naznačovala, že obsah termínu osoba cizí krve mohl být i širší. Stuckart a Globke zařazovali do tohoto okruhu také Cikány, jejichž pojmové vymezení bylo vyjádřeno v prováděcím nařízení k zákonu o říšských občanech ze 14. listopadu 1935. Násilné připojení nových oblastí k říši vedlo k různým legislativním úpravám státní příslušnosti pro obyvatelstvo rakouských, sudetských a jiných okupovaných území. Při těchto úpravách přibývalo nejrůznějších omezení i pro Cikány, kteří se tak přibližovali bezprávnému postavení Židů. Celý tento proces byl ukončen vydáním 12. nařízení k zákonu o říšských občanech z 25. dubna 1943, podle kterého nemohli být Židé a Cikáni německými státními příslušníky a stávali se občany bez státní příslušnosti. Norimberské zákony zbavily lidských práv všechny osoby, které nemohly prokázat tzv. árijský, tj. německý nebo druhově podobný původ, a propůjčovaly zdání právních aktů k diskriminaci ve vojsku, v pracovní službě, na poli sociálního práva, ve školství a v dalších oblastech společenského života. Argumenty k tomuto postupu proti cikánskému obyvatelstvu poskytoval Robert Ritter, vedoucí rasovč-hygicnického a biologického ústavu při říšském úřadu zdravotnictví v Bcrlíně-Dahlcmu. Dokazoval, že Cikáni byli sice árijského původu, jejich vrozený pud nomádů prý ale způsoboval, že se nikde neusadili a mísili se s kriminálními a asociálními živly. Negativní selekcí se tak vyvinul typ "dědičně biologicky méněcenný, respektive bezcenný'", který způsobem svého života ohrožoval ostatní lidskou společnost. Tzv. rasový výzkum, který pak začal studovat systém biologických příznaků a provedl u německých Cikánů několik tisíc rasových diagnóz, poskytl zdánlivě odborné podklady k pronásledování a vyvražďování cikánské populace. Počáteční perzekuční opatření proti Cikánům v říši se uskutečňovala ve jménu předcházení trestné činnosti. Předpis říšského ministerstva vnitra o preventivním potírání zločinnosti policií ze 14. prosince 1937 nařizoval všem kriminálně-policej- ním služebnám zavádět trvalou kontrolu nad zločinnými a asociálními elementy a brát je do preventivní vazby. Nařizovaná opatření se vztahovala nejenom na tzv. zločince z povolání (BV, Berufsverbrecher), ale i na osoby obecně nebezpečné 118 23/1992 [pageend120]STŘEDNÍ EVROPA. MENŠINY svým asociálním chováním (ASO, Asoziale). Za příklad asociálů byli uvedeni všichni ti, kteří se drobnými a stále opakovanými přestupky vymykali veřejnému pořádku, tedy tuláci, žebráci, prostitutky, alkoholici a rovnéž Cikáni a osoby žijící tzv. cikánským způsobem, nebo ti, kteří se vyhýbali práci a starost o svou obživu přenechávali veřejnosti. Uvedené živly měly být vyloučeny z národní pospolitosti a umístěny v různých polepšovacích a pracovně-donucovacích zařízeních. Prvním konkrétním výsledkem těchto opatření byla akce nazvaná slovním spojením Arbeitsscheu Reich. Podle oběžníku říšského kriminálně policejního úřadu z 1. června 1938 byla preventivní vazba uvalena ve dnech 13. - 14. června 1938 na 200 mužských asociálů z obvodu každého kriminálně-policejního místa v říši. Zatčení v počtu 9.000 osob, mezi něž byla zařazena i část Cikánů, byli pak transportováni do koncentračního tábora v Buchenwaldu. Na základě jiného oběžníku z 5. června 1939 byla preventivní vazba uvalena na "práce se štítící a ve zvláštní míře asociální Cikány" z rakouského Burgenlandu, z nichž mělo být do 30. června 1939 dopraveno asi 2.000 mužů do koncentračního tábora v Dachau a asi 1.000 žen do koncentračního tábora v Ravensbriicku. Do koncentračních táborů měly být podle oběžníku z 20. listopadu 1939 transportovány jako asociálky také všechny Cikánky, které provozovaly věštění. Základním proticikánským nařízením v říši se stal předpis říšského ministerstva vnitra z 8. prosince 1938 o potírám tzv. cikánského zlořádu, který podle Himmlero- va vyjádření upravoval otázku Cikánů z rasového hlediska. Podle pokynů hlavního úřadu říšské bezpečnosti z 1. března 1939 mělo být romské obyvatelstvo vyloučeno z řad německého národa a mělo se dále zabránit jeho rasovému míšení, zatímco poměry rasově čistých Sintů se měly legislativně upravit teprve dodatečně. Přitom se na řešení cikánské otázky začalo pohlížet z celoříšského hlediska a nikoliv, jak tomu bylo až do té doby, z rozdílných hledisek jednotlivých správních oblastí. Ve dnech 25. - 27. října 1939 bylo pak Cikánům zakázáno opouštět bydliště a místa pobytu, byl proveden jejich soupis a vykonány přípravy k deportacím, plánovaným na území protektorátu nebo Generalgouvernementu, což byla část okupovaného Polska s centrem správy v Krakově. Odsun, který se zdůvodňoval jednak nutným vyčleněním cikánského obyvatelstva z řad německého národa, jednak přenesením domnělých ohnisek kriminality za hranice říše, měl nakonec směřovat na východ, kam však byly transporty vysílány teprve od jara 1940. Na rozkaz R. Heydricha z 27. dubna 1940 bylo z jednotlivých kriminálné-policej- mch míst v pohraničních oblastech západního a severozápadního Německa shromážděno ve sběrných táborech v Hamburku, Kolíně nad Rýnem a ve Stuttgartu na 2.500 Cikánů, kteří pak byli v polovině května r. 1940 hromadně transportováni do různých ghett Generalgouvernementu. Po asociálních Cikánech, kteří si odpykávali preventivní vazbu v koncentračních táborech, představovala cikánská populace ze západního a severozápadního německého pohraničí druhou velkou skupinu, na kterou dolehla vlna hromadné perzekuce. Po prvních deportacích se začala provádět nucená koncentrace Cikánů i s jejich rodinnými příslušníky v cikánských táborech. Podle rozkazu hlavního úřadu říšské bezpečnosti z 31. října 1940 byl zřízen první takový tábor v Lackenbachu, který se stal pověstným místem utrpení rakouských, zejména pak burgenlandských Cikánů. O rok později byl na základě rozkazu téhož úřadu z 22. července 1941 podobně 23/1992 119 [pageend121]STŘEDNÍ EVROPA. MENŠINY zřízen tábor v Královci, tj. v dnešním Kaliningradu. Další cikánské tábory, které přinesly internovaným naprosté omezení jejich osobní svobody, nebyly však budovány jenom v rakouském nebo východopruském prostředí, ale postupně i na jiných místech v říši a v okupovaných zemích. Epilogem v potírání tzv. cikánského zlořádu byl předpis říšského ministerstva vnitra ze 16. prosince 1942, podle něhož měli být vybráni cikánští míšenci, Cikáni- -Romové a neněmečtí příslušníci cikánských skupin balkánského původu, a bez ohledu na stupeň svého míšení měli být s celými rodinami odesláni z německého území, dále z Východního Pruska, Alsaska, Lotrinska a z Lucemburska a rovněž z okupovaného Rakouska, Sudet, protektorátu, východních (tj. polských) zemí, Belgie a z Holandska do osvětimského koncentračního táborového komplexu. Bezprostředně nato rozeslal 29. ledna 1943 hlavní úřad říšské bezpečnosti všem vedoucím kriminálních ústředen spěšný dopis, který byl prováděcím nařízením k tomuto tzv. osvětimskému předpisu. Nařízení obsahovala pokyny o způsobu uvalování preventivní vazby, o vyhotovování vězeňské dokumentace a o vypravování transportů. Nařizovaná akce se nevztahovala na rasově čisté Sinty a Lallery, respektive na jejich uznané míšence. Z romské populace z ní mohli být vyňati jenom někteří jednotlivci, pokud by se podrobili sterilizaci. Mezi těmito osobami byli výslovně uvedeni Cikáni, jejichž manželky byly plnoprávnými členkami německého národa, dále Cikáni se stálou prací a trvalými bydlišti a Cikáni, kteří sloužili v armádě nebo pracovali ve vojensky důležitých podnicích, a konečně Cikáni s prokazatelně cizí státní příslušností. Všechno ostatní cikánské obyvatelstvo podstoupilo deportace, které se uskutečňovaly buď jednotlivě nebo hromadně a jejichž konečnou stanicí byl cikánský tábor v Auschwitz II-Birkenau. Celkem bylo v tomto táboře evidováno 20.923 osob obojího pohlaví a všech věkových kategorií. Z tohoto počtu příslušely dvě třetiny vězňů do říše a třetina do ostatních okupovaných zemí, zejména do protektorátu, Generalgouvernementu, Francie, Holandska, Belgie, Chorvatska atd. • * • Bezprostředně po okupaci českého a moravského pohraničí byla tamní cikánská populace podrobena výzkumu v nechvalně známém rasově-hygienickém a biologickém ústavu. Jména všech jednotlivců a rodin byla zařazena do zvláštní genealogické kartotéky, která podle jejího autora Roberta Rittera podchycovala mj. 11.000 osob z Východní Marky a ze Sudet; z tohoto počtu připadla ovšem převážná jeho část na Burgerland. Po této tzv. rasové diagnostifikaci dolehla pak na cikánské subetnicity z okupovaných pohraničních oblastí severních, západních a jižních Čech a severní a jižní Moravy, tj. na Sinty a rovněž na malou část českých Romů a na několik rodin rumunských Lováriů a Kalderiárů, drastická opatření, která už byla v říši v plném proudu. Na jejich počátku a konci stály úřední předpisy říšského ministerstva vnitra z 8. prosince 1938 o potírání tzv. cikánského zlořádu a ze 16. prosince 1942 o soustřeďování Cikánů v cikánském táboře v Auschwitzu II-Birkenau. V evidenčních knihách mužů a žen byly zapsány hromadné transporty Cikánů ze 120 23/1992 [pageend122]STŘEDNÍ EVROPA. MENŠINY Sudet 14. a 17. března 1943 a z jihomoravského pohraničí 9. a 17. dubna 1943. Mimo to byli Cikáni z obou těchto oblastí evidováni i v menších skupinách nebo jednotlivě. Celkem se podařilo s jistotou identifikovat v tomto unikátním materiálu jména 975 Cikánů z okupovaného českého a moravského pohraničí. • * ♦ Protektorát Čechy a Morava byl dočasným výsledkem německého ozbrojeného vpádu do českých zemí. Vznikl protiprávné na základě výnosu říšského kancléře ze 16. března 1939. Nebyl samostatným státním útvarem, i když měl vlastní státní příslušníky, kteří vykonávali svá "výsostná" práva a jeho prezident požíval čestných práv hlavy státu. Na. protektor átním území žily tři skupiny obyvatelstva. Především to byli všichni dřívější čeští Němci a dále Němci, kteří přišli spolu s okupační armádou. Tato německá menšina byla preferovanou skupinou protektorátních obyvatel, kteří se stali ve smyslu Norimberských zákonů říšskými občany. Češi získali protektorátní příslušnost a s ní i méněcenné postavem ve srovnání s německými občany. Protektorátní státní příslušníci představovali pouze početnou, ale neplnoprávnou skupinu obyvatelstva. Občané tzv. neárijského původu tvořili pak obyvatelstvo, zbavené nejenom lidských práv a svobod, ale i jakékoliv právní ochrany. Vedle Židů čekali v této skupině na konečné řešení své otázky také Cikáni. Zatímco v říši byly pojmy Cikán a cikánský míšenec určeny z rasového hlediska už v prováděcím nařízení k zákonu o říšských občanech ze 14. listopadu 1935, v protektorátě k podobnému obsahovému vymezení dlouho nedocházelo. Za Cikány se tu pokládaly všechny osoby, jimž byla na základě zákona č. 117/1927 Sbzn. vystavena cikánská legitimace nebo které měla v evidenci kriminální ústředna v Praze. Podle zákona č. 89/1942 Sbzn. se u nich nerozhodovalo, jakou měli státní příslušnost nebo zda byli bez této státní příslušnosti. Teprve vládní výnos o vybírání vyrovnávací dávky ze 3. května 1943 rozdělil je po říšském vzoru na úplné Cikány a na cikánské míšence s převážnou nebo s rovnou částí cikánské krve; přizpůsobení říši tedy nastalo teprve v době, kdy už otázka Cikánů v protektorátě spěla do svého závěrečného stadia. První proticikánský výnos vydala protektorátní vláda 31. května 1939. Úřady měly věnovat životu a chovám Cikánů zvýšenou pozornost a dbát především na to, aby nežili a netábořili ve skupinách, přesahujících rámec rodu nebo rodiny. V pohraničním pásmu bylo pak na základě předpisu říšského ministerstva vnitra z 2. září 1939 kočování vůbec zakázáno a rodiny kočovných Cikánů se postrkem odesílaly do vnitrozemí. Z protektorátu patřilo do tohoto pásma Ostravsko, odkud byli kočovníci odsunováni do okresů na střední Moravě. Frekvence Cikánů na našem území koncem 30. let, způsobená útěky jednotlivců i celých rodin z říše a z okupovaných rakouských oblastí do Československé republiky, ze Sudet a z okupovaného českomoravského pohraničí do pomnichov- ského Česko-Slovenska i ze Slovenské republiky do protektorátu měla za následek zvýšení počtu cikánské populace v Čechách a na Moravě. Tato skutečnost, která byla oficiální žurnalistikou neúměrně zveličována, poskytla protektorátní vládě záminku k prvnímu mimořádnému proticikánskému opatření. 23/1992 121 [pageend123]STŘEDNÍ EVROPA. MENŠINY Předpisem z 30. listopadu 1939 ministerstvo vnitra přikázalo, aby se Cikáni do dvou měsíců trvale usadili a zanechali kočování. K tomuto nařízení se vázal i další předpis téhož ministertva ze 13. února 1940, podle néhož se měly okresní a policejní úřady postarat s veškerou energií o bezpodmínečné a trvalé usazení kočovníků a podávat o jeho průběhu pravidelné zprávy. Kdo by zákaz kočování nerespektoval, měl být zařazen do kárných pracovních táborů, zřízených podle vládních výnosů z 2. března a 28. dubna 1939 pro osoby starší 18 let, které se vyhýbaly práci a nemohly prokázat, že si řádným způsobem zajišťovaly obživu. Zařízení byla uvedena do provozu v Čechách v obci Lety na okrese Písek a na Moravě v obci Hodonín na okrese Blansko. Protektorátní administrativa, která nechtěla nebo nedovedla řešit problémy vyvstávající v souvislosti s nařízeným usazováním cikánských rodin, využila této příležitosti a začala zařazovat do kárných pracovních táborů také Cikány. Jejich podíl na celkovém počtu internovaných se pohyboval v rozmezí 10 - 25% a býval vyšší spíše v zimních měsících, kdy se cikánské rodiny ocitaly bez zdrojů obživy a jejich živitelé se dopouštěli ve zvýšené míře drobných krádeží, žebroty apod. Otevřená diskriminace a perzekuce Cikánů byla zahájena vládním výnosem o preventivním potírání zločinnosti z 9. března 1942, který byl doslovnou kopií obdobného říšského předpisu. Policejní dozor se vztahoval na zločince a dále na osoby, propuštěné z výkonu trestu. Preventivní vazba se uvalovala na osoby, které "ohrožovaly veřejnost svým asociálním chováním". Mezi asociály byli jmenováni Cikáni a osoby žijící "po cikánsku", jimž se zakazovalo opouštět úředně přikázaná místa. Preventivní vazba se vykonávala v protektorátních i v neprotektorátních zařízeních. V protektorátě pro tento účel připadaly v úvahu sběrné tábory, na něž byly přeměněny původní kárné pracovní tábory v Letech a v Hodoníně a dále bývalé donucovací pracovny v Praze-Ruzyni, Pardubicích a v Brně. Mimo území protektorátu se preventivní vazba vykonávala v koncentračním táboře v Auschwitz I, kam byly transporty vypraveny v době od 29. dubna 1942 do 24. února 1944 celkem čtrnáctkrát. První dva z těchto transportů byly pouze mužské, další se skládaly z mužů i žen. Nebyly hromadné a Cikáni v nich představovali s výjimkou transportů 7. prosince a 28. ledna 1944 poměrně nízké procento. Po říšském příkladu vydal generální velitel neuniformované protektorátní policie 10. července 1942 rozkaz o potírání tzv. cikánského zlořádu. Zatímco v říši byl proveden soupis Cikánů téměř až rok po vydání tohoto základního proticikánského nařízení a po dalším necelém roce se začalo s nucenou táborovou koncentrací, pak perzekuce protektorátních Cikánů postupovala daleko rychleji. "Tag der Erfassung der Zigeuner" byl stanoven na 2. srpna 1942, kdy byl pro Cikány vydán zákaz opouštět místa jejich pobytu a současně jim bylo přikázáno dostavit se na příslušné policejní úřady nebo četnické stanice, kde byla o každé rodině shromážděna obsáhlá dokumentace a předběžně se rozhodovalo, zda šlo v konkrétních případech o Cikány, o cikánské míšence nebo o osoby žijící "po cikánsku". Konečné posouzení výsledků evidence se provádělo postupně, takže do konce 1. čtvrtletí 1943 podchytily bezpečnostní orgány celkem 11.886 osob, z nichž kvalifikovaly 5.830 jako Cikány a cikánské míšence (mimo to 948 jednotlivců podléhalo 122 23/1992 [pageend124]STŘEDNÍ EVROPA. MENŠINY soupisu, ale žilo na volné noze nebo se nacházelo v nemocnicích, ve vězeních apod.). Podchycená cikánská populace byla rozdělena na dvě části. Dělba se však prováděla nakvap a neobešla se bez omylů, jejichž náprava trvala celého půl roku. Do menší části byli zařazeni Cikáni, navržení do preventivní vazby nebo s předpoklady pro uvalení této vazby. Příslušné osoby byly i se svými rodinnými příslušníky dodány do cikánských táborů, které vznikly přeměnou z dosavadních sběrných táborů v Letech a v Hodoníně. Letský tábor byl určen ke koncentraci Cikánů z Čech a prošlo jím 1 308 osob včetně 30 dětí, které se tam narodily uvězněným matkám. Vysilující práce, soustavný hlad, nadměrné soustředění v zahmyzených barácích i povážlivý zdravotní stav vězňů - to vše bylo příčinami jejich vzrůstající nemocnosti a úmrtnosti. Celkem zemřelo v táboře 327 mužů, žen a zejména dětí. Z nařízení německé kriminální policie byly odtud vypraveny dva transporty vězňů do Osvětimi: první odejel 3. prosince 1942 do koncentračního tábora v Auschwitz 1 a skládal se celkem ze 16 mužů a 78 žen, druhý byl odeslán 4. května 1943 do cikánského tábora v Auschwitz II-Birkenau a bylo v něm 417 vězňů obojího pohlaví a všech věkových kategorií. Zbývající vězňové byli odesláni do protektorátních táborů a jenom část se dostala na svobodu, kde byla předána pod policejní dozor. Hodonínský tábor sloužil k internaci Cikánů z Moravy a bylo v něm evidováno 1.317 osob včetně 35 tam narozených dětí. Z tohoto počtu zemřelo 194 vězňů a 950 jich bylo transportováno do Osvětimi. První transport byl sestaven 7. prosince 1942 ze 46 mužů a 29 žen a místem jeho určení se stal koncentrační tábor v Auschwitz I. Druhé dva transporty směřovaly do cikánského tábora v Auschwitz II-Birkenau a bylo jimi odesláno 21. srpna 1943 celkem 704 vězňů a vězenkyň všech věkových kategorií a 28. ledna 1944 celkem 31 dospělých vězňů a vězenkyň. Po odjezdu posledního transportu byli zbývající internovaní propuštěni a předáni pod policejní dozor. Větší část protektorátních Cikánů, kteří měli trvalá bydliště a mohli se prokázat stálou prací, zůstala se svými rodinami po provedeném soupisu prozatím na svobodě. Všem dospělým byly "z rasově-biologických důvodů" odebrány občanské průkazy a nahrazeny cikánskými legitimacemi. Současně obdrželi protokolární výstrahu, že na ně bude uvalena preventivní vazba, pokud by opustili místa svého trvalého pobytu, projevili nechuť pracovat nebo se nepostarali, aby jejich rodinní příslušníci vedli spořádaný život a jejich děti chodily řádně do Školy. Klid kolem této populace byl jenom zdánlivý a pod jeho povrchem se v naprosté tichosti vykonaly urychlené přípravy k deportacím do cikánského tábora v Auschwitz II-Birkenau. Pokyny k provedení této přísně tajné akce se sdělovaly pilnými telefonáty, na základě nichž obdrželi Cikáni oznámení, aby se zpravidla příštího rána připravili k odjezdu a vzali si na cestu jenom nejnutnější oděv a příslušné množství potravin a nápojů. Skrovný majetek zůstal v jejich opuštěných domovech. Nemovitosti se pak rozprodaly ve veřejných dražbách a získaná peněžní hotovost byla ložena u příslušných okresních soudů nebo policejních úřadů. Co nebylo prodáno, propadlo nakonec se všemi depozity ve prospěch říše. Na sběrných místech byli Cikáni v provizorních podmínkách internováni jen krátkou dobu, než se provedl jejich konečný výběr a zápis do trasnportních seznamů. Nepodařilo se zjistit, podle jakých kritérií se přitom postupovalo. V několika 23/1992 123 [pageend125]STŘEDNÍ EVROPA. MENŠINY případech intervenovali za své cikánské spoluobčany starostové obcí, uplatnění však došly také osobní známosti a s menším úspěchem i úplatky. Deportace se měly uskutečnit co nejrychleji a pokud možno v malém časovém rozpětí. Tento záměr však německé kriminální policii nevyšel a celá akce probíhala se značnou liknavostí. V první etapě byla odvlečena podstatná část Cikánů z Moravy - 7. března dále z Čech - 11. března - a konečně z obou zemí - 19. března 1943. Několik rodin z řad usedlých moravských Cikánů bylo však ze seznamu vyňato a ponecháno prozatím na svobodě. Druhá etapa se skládala z hromadných transportů 7. května a 22. srpna 1943: v prvním z nich byli vězňové likvidovaného cikánského tábora v Letech a rovněž moravští Cikáni, kteří měli být transportováni už v březnu a byli tehdy z deportace dočasně osvobozeni; ve druhém z uvedených transportů převažovali vězňové likvidovaného cikánského tábora v Hodoníně. V poslední etapě byli pak Cikáni transportováni z Čech i z Moravy v menších trasportech 19. října 1943 a 28. ledna 1944 nebo také jednotlivě; v individuálních případech se jednalo o osoby, které se předtím nacházely ve vyšetřovací vazbě nebo v nemocnicích, jakož i o Cikány, kteří byli vypátráni dodatečně nebo dopadeni na útěku. Z protektorátu byli vězňové dopravováni v uzavřených nákladních vagónech po železnici z Prahy přes Pardubice, Brno, Přerov a Moravskou Ostravu, z okupovaných Sudet a jihomoravského pohraničí se jejich doprava napojovala přes Ústí n. Labem a Břeclav na protektorátní železniční síť. Eskorty zajišťovala na území protektorátu uniformovaná protektorátní policie, kterou v Moravské Ostravě vystřídalo německé četnictvo a to provázelo transporty přes území vládního okresu Katovice až na místo určení. Časový rozpis počítal pro transporty asociálů projíždějící stejnou trasou s tím, že nakládání vězňů bude zahájeno v 5,30 hod. buď na nádraží v Praze, odkud trvala jízda do Moravské Ostravy asi 15 hodin, nebo na nádraží v Brně, odkud bylo zapotřebí k překonání cesty do Moravské Ostravy přibližně 5 hodin. Z Moravské Ostravy do Osvětimi probíhala pak přeprava nejméně 3 hodiny. Dopravu zajišťovaly zvláštní osobní vlaky. U transportů Cikánů je však nutno počítal s podstatně delší přepravou, než tomu bylo u asociálů, následkem obtížnějšího nakládání rodin s dětmi i pomalejší jízdy nákladních vlaků. Podle evidenčních knih mužů a žen cikánského tábora v Auschwitz Il-Birkenau přijelo z Čech a Moravy celkem sedm hromadných transportů, z nichž první byl tak početný, že musil být evidován po dobu dvou dní 7. a 8. března 1943. Kromě toho byli někteří vězňové transportováni také v menších skupinách nebo i individuálně. Celkem bylo v táborové písárně evidováno 4.493 protektorátních Cikánů. ♦ ♦ ♦ Maďarští Romové, kteří žili na jižním a východním Slovensku a na Podkarpatské Rusi, stali se po okupaci tohoto území obyvateli horthyovského Maďarska. Tam se uskutečňovala diskriminace a perzekuce Cikánů podle předpisu ministerstva vnitra č. 257.(XX) z r. 1928, na jehož základě ukládaly župní úřady provádět v jednotlivých okresech všeobecné pořádkové razie. Při těchto náhlých prohlídkách [pageend126]STŘEDNÍ EVROPA. MENŠINY četnictvo kontrolovalo všechnu cikánskou populaci: jestliže byla prokázána jakákoliv trestná činnost proti osobní nebo majetkové bezpečnosti, byly zadržené osoby odevzdávány pravomoci příslušných soudů, pokud se zjistilo, že kontrolovaní Cikáni byli zavšiveni nebo trpéli nakažlivými chorobami, byli předáváni k nejnutnějšímu dezinfekčnímu a lékařskému ošetření. Uvedený postup se však míjel účinností, a proto docházely vládé různé radikální návrhy na okamžité řešení cikánské otázky. R. 1940 ředitel zemědělské komory pro oblast mezi Dunajem a Tisou L. Gesztelyi Nagy navrhoval legislativní úpravu cestou zvlášního zákona, jímž by byly usedlé subetnicity donuceny pracovat a potulným by se omezil nežádoucí pohyb jejich internací v pracovních táborech. Podobných mimořádných opatření se domáhal také Z. Szentkirályi, když v košic- kém periodiku Uj Magyar Museum publikoval příspěvek o cikánské otázce, podle kterého měli být všichni Cikáni soustředěni v jednom nebo ve více internačních táborech, po případě měli být vůbec deportováni ze země. K realizaci některých těchto návrhů došlo teprve po německé okupaci v březnu 1944 a zvláště po sesazení M. Horthyho a převzetí moci fašistickou stranou Šípových křížů nyilašovců v říjnu 1944. Od jara toho roku byli Cikáni zařazováni do pracovní služby na kopání zákopů a provádění jiných opevňovacích děl, od léta pak na nucené práce mimo maďarské území. Aby se nemohli této povinnosti vyhýbat, byl jim zakazován volný pohyb, takže místa svého pobytu mohli opouštět jenom ve zvlášť odůvodněných případech na základě povolení, která udělovali zcela výjimečně starostové obcí. O deportacích Cikánů z Maďarska do koncentračních táborů jsou doposud k dispozici jen útržkovité informace. Podle vzpomínek pamětníků byla cikánská populace soustřeďována regionálně ve sběrných místech a odtud hnána pěšky nebo dopravována v nákladních vagónech a autech do Budapešti nebo do Komárna. Tam měli být podle původního sdělení nasazeni na sezónní práce v zemědělství, jako byla sklizeň cukrovky apod. Ve skutečnosti však zůstávali ponecháni v naprosté nečinnosti a po krátké internaci je rozdělili: staří a nemocní, podobně jako matky s dětmi, byli propuštěni a vráceni do svých domovů, zatímco práce schopní byli transportováni do koncentračních táborů. Od konce července 1944 do března 1945 bylo z maďarského území deportováno odhadem asi 25-30 tisíc práce schopných Cikánů; z Budapešti a okolí byly takové transporty vypraveny do koncentračního tábora v Auschwitz I, z Komárna a Zadunají do koncentračního tábora v Dachau. Z obou těchto koncentračních táborů byli vězňové rozesíláni na práce do Ravensbrúcku, Mauthausenu, Bergen-Bclsenu, Gross Rosenu a jiných táborů nebo jejich poboček. Maďarští Romové z okupovaného slovenského a zřejmě i podkartpatskoruského území byli deportováni přes Komárno, při čemž východní část tohoto teritoria byla vystavena násilí v poslední čtvrtině r. 1944, zatímco v západní části přetrvávala teroristická opatření proti tamní romské populaci ještě v první polovině r. 1945. V některých obcích jsou známy i konkrétní počty transportovaných: např. z Kamenina bylo do Dachau odvlečeno 8 Romů, z Košic-Šace 11, z Košic-Ťahanovců 20, z Krásné n. Hornádom 36, z Vojnic větší počet Romů, z nichž zahynulo 18 osob, z Vráblů nezjištěné množství romské populace, ze které se nevrátilo 17 osob atd. 23/1992 125 [pageend127]STŘEDNÍ EVROPA. MENŠINY V závěru druhé světové války vedl krajní a soustředěný fašistický teror na mnoha místech Maďarska k živelnému vyvražďování místního cikánského obyvatelstva. Zlověstným se stalo zvláště okolí Székesfehérváru, kde nyilašovci soustředili značný počet Cikánů, které rozdělili do skupin po více než 100 osobách a ty pak hromadně postříleli. K podobným tragédiím docházelo i v některých dalších oblastech, mj. také na Žitném ostrově. Při ústupu na západ vlekli s sebu nyilašovci skupinu romských mužů, žen a dětí, se kterou se 30. března 1945 zastavili na statku v Trhovém Mýtě. Odtud všechny oběti odvedh ve večerních hodinách ke klátovskému rameni Malého Dunaje, nahnali je do vody a tam je postříleli. Rozvodněná řeka odplavila mrtvoly 53 dospělých a 7 dětí. Z uvedených, byť i neúplných údajů je zřejmo, že proti maďarským Romům na jižním a východním Slovensku a pravděpodobně i na Podkarpatské Rusi se používalo stejně hrubého násilí, jaké bylo voleno při řešení cikánské otázky na celém území Maďarska. Slovenská republika, vyhlášená z Hitlerova příkazu slovenským sněmem 14. března 1939, byla typem satelitního útvaru, nad jehož politickou nezávislostí a územní integritou převzala ochranu říše. Na rozdíl od protektorátu měl tento stát svou samostatnost. Přitom však byla jeho suverénní moc zrušena nad tzv. ochranným pásmem na západním Slovensku a nevztahovala se na menšinu německého obyvatelstva. Rovněž zahraniční politiku a vojenské síly organizoval slovenský klérofašistický režim jenom v úzké shodě s německou vládou a armádou. Po vzoru říše začal J. Tiso se svým kabinetem zavádět rasovou diskriminaci a perzekuci, jíž byla vystavena především židovská a postupně také romská populace. Nehledě na zvláštní postavení německé menšiny, rozděloval ústavní zákon o státním občanství z 25. září 1939 obyvatelstvo Slovenské republiky v podstatě do dvou skupin, totiž na státní občany a na cizí živly. Pouze státní občané mohli být plnoprávnými subjekty veřejných a politických práv. Této možnost byli zbaveni především Židé. Pokud šlo o slovenské Romy, předpokládal se v jejich případě dvojí postup: jestliže žili řádným životem, měli trvalá bydliště a stálou práci, vyznačovali se mravní a politickou spolehlivostí, mohli být pojati do slovenské pospolitosti, v opačném případě z ní byli vyloučeni. Vlastní pojem Cikána byl obsahově blíže vymezen teprve tehdy, když ministerstvo národní obrany zjišťovalo u jednotlivých vojenských osob jejich rasovou příslušnost a z členů romských subetnicit chápalo za Cikány pouze osoby bez trvalých bydlišť. Takto určený obsah doplnil pak 18. června 1940 zvláštní předpis ministerstva vnitra, podle kterého se měly za Cikány pokládat osoby, které měly oba cikánské rodiče a které kočovaly, nebo žily sice usedle, ale vyhýbaly se práci. Podle tohoto ustanovení je patrno, že rozhodujícím kritériem při vymezování pojmu byl způsob života a že mezi cikánskou populaci byli zařazováni především kočující rumunští Lováriové a Kalderáriové nebo nepracující slovenští Romové. Diskriminace tohoto obyvatelstva byla vyjádřena nejdříve v branném zákoně a ve vládním výnosu o pracovní povinnosti. Ustanovení branného zákona ze dne 18. ledna 1940 se sice vztahovala na všechny muže povinné prezenční službou, přitom však § 38 odst. 1 zbavoval Židy a Cikány možnosti stát se vojenskými osobami. Proto byli židovští a cikánští vojáci 126 23/1992 [pageend128]STŘEDNÍ EVROPA. MENŠINY ze slovenské armády propuštěni, aniž jim byly ponechány získané vojenské hodnosti. Ustanovení branného zákona se pak respektovala už při odvodech, po nichž odvedenci židovského a cikánského původu nevykonávali prezenční službu ve vojenských, nýbrž ve zvláštních pracovních jednotkách. Zásada, podle níž si uvedení odvedenci odbývali vojenskou povinnost v podobě pracovní služby, měla za následek vylučování Židů a Cikánů z branné výchovy. Tato okolnost poskytovala záminku k dalšímu nařízení, jímž se stal vládní výnos o dočasné úpravě pracovní povinnosti z 29. května 1940. Toto nařízení s mocí zákona bylo zaměřeno především proti židovské populaci, kdežto v cikánské otázce se stalo spíše východiskem dvou předpisů ministerstva vnitra z 20. dubna 1941 a z 23. června 1943. První z těchto předpisů zrušil kočovnické listy a jejich držitelům přikázal vrátit se do jejich domovských obcí nebo do obcí, v nichž se delší dobu zdržovali. Tam byli všichni kočovníci postaveni pod policejní dozor a mohli přikázané bydliště opustit jenom na základě písemného povolení příslušného přednosty státního policejního úřadu nebo velitele četnické stanice. Kočovné vozy a tažná zvířata museli odprodat, jinak by jim byl tento majetek zabaven a rozprodán veřejnou dražbou. Vedle kočujících Lováriů a Kalderáriů postihoval předpis také usedlé slovenské Romy: pokud bydlili při veřejných a vicinálních cestách, musili odtud svá obydlí odstranit a postavit je odděleně od ostatního obyvatelstva na odlehlém a zvlášť k tomu určeném místě. Usedlým se dále zakazovalo držet psy a těm, kteří se vyhýbali práci, bylo pohroženo dodáním do pracovních útvarů. Druhý předpis znovu důrazně přikazoval odstranit romská obydlí od frekventovaných cest a všemožně Romům zabránit, aby se volně pohybovali, vyhýbali se práci a živili se nelegálními způsoby obživy. Současně jeho ustanovení předesílala, že bude otevřen koncentrační tábor pro Cikány, a proto si ministerstvo vnitra vyžádalo předložit seznamy všech osob, které bylo třeba v tomto projektovaném zařízení internovat. Nucená táborová koncentrace se uskutečňovala jednak v pracovních útvarech, jednak v tzv. zajiŠťovacím táboře pro Cikány v Dubnici n. Váhom. Pracovní útvary byly zřizovány na základě předpisu ministerstva vnitra z 2. dubna 1941. Sloužily ke koncentraci asociálů a Cikánů k vykonávání těžkých prací ve státním nebo veřejném zájmu zpravidla na dobu třiceti dnů. První z těchto útvarů byly otevřeny r. 1941 (Most na Ostrove, Očová), zaměřovaly se na exploataci nepříliš početných asociálů a byly v provozu jenom v letních a podzimních měsících. V útvarech z r. 1942 (Bystré n. Topíou, Jarabá, Nižný Hrabovcc, Petič) byli soustřeďováni vedle asociálů v hojném počtu Cikáni; také tato zařízení si uchovala sezónní charakter a s výjimkou jediného byla na podzim zlikvidována. Všechny časově následné útvary (Bystré nad Toplou, Dubnica n. Váhom, Hava, Revúca, Ústie nad Oravou) měly trvalejší pracovní příležitosti a zařazenci tu mohli pracovat i v zimním období. Na rozdíl od původních záměrů staly se pracovní útvary pouze projevem přísnějšího postupu proti asociálům a Cikánům, nikoliv však místem koncentrace cikánského obyvatelstva a řešení jeho otázky. Tomuto účelu měl sloužit tzv. zajišťovací tábor pro Cikány v Dubnici n. Váhom, který na místě zrušeného pracovního útvaru zřídilo ministerstvo národní obrany s platností od 2. listopadu 1944. V tábore byli internováni Cikáni i se svými rodinami v dřevěných barácích, ve kterých se 23/1992 127 [pageend129]STŘEDNÍ EVROPA. MENŠINY k 23. prosinci 1944 tísnilo celkem 729 vězňů, z nichž bylo asi 250 dětí. V té době vypukla v táboře epidemie skvrnitého tyfu a nemocní byli izolováni ve zvláštním baráku, odkud měli být 23. února 1945 odvezeni do trenčínské nemocnice. Ti, kdo tomuto tvrzení uvěřili, byli pak nákladními auty dopraveni do tzv. Údolí k předem vykopané šachtové jámě, nad níž byli postříleni. Tímto brutálním způsobem bylo zavražděno 26 nemocných vězňů, mezi nimiž byla i žena v pokročilém stupni těhotenství a chlapec ve věku 15 - 16 let. Výstřely, které zazněly v Dubnici n. Váhom, nebyly bohužel ojedinělé a splynuly yjedno s represivními akcemi proti Romům, rozpoutanými německou armádou a pohotovostními oddíly Hlinkový gardy po výbuchu SNP. Za skutečnou nebo smyšlenou podporu partyzánům došlo k vypálení romských osad např. v Žiaru n. Hronom, kde bylo upáleno 17. října 1944 celkem 23 Romů, ve Slatině, kde zahynulo 23. prosince 1944 stejnou smrtí 56 Romů, v Jergalech, kde byli neznámého dne v měsíci březnu 1945 zastřeleni 3 muži a zaživa upáleno 11 dalších obětí apod. V lesích v okolí Čierného Balogu pochytali 60 Romů z obce Neresnica, kteří prchali i se svými ženami a dětmi směrem na východ: 14. listopadu 1944 postříleli muže v Jergovské dolině a ženy s dětmi nahnali v dolině Vydrovo do sroubené koliby, kterou polili benzínem a zapálili. Z některých romských osad byli jejich obyvatelé odvlečeni a hromadně povražděni: tímto způsobem přišlo o život 2. listopadu 1944 v Lutile 44 - 46 Romů, 10. listopadu 1944 v Sášové 8 Romů, 17. listopadu 1944 v Krupině 34 Romů, 20. listopadu 1944 v Tisovci 44 Romů apod. Někteří z nich vydechli naposled v Kremničce, Nemecké n. Hronom, Kováčové a na dalších popravištích. Po osvobození bylo na Slovensku odhaleno 176 masových hrobů se 3 723 obětmi, mezi nimiž bylo 720 žen a 211 dětí. Nedá se určit, jaká část z těchto děsivých čísel připadala na romskou populaci. Přesto však příklady z uvedených obcí, jejichž výčet ovšem není a nemůže být konečný, naznačují výši oné krvavé daně, kterou odvedli slovenští Romové rasovému fanatismu v závěrečném období druhé světové války. • • • V letech 1938 - 1945 prošli českoslovenští Cikáni nejstrašnějším obdobím své historie. Některé jejich subetnicity přitom byly vyvražděny, jiné se téměř ocitly na pokraji své záhuby. Sintové ze Sudet a z okupovaného českého a moravského pohraničí sdíleli stejné martyrium jako všichni jejich němečtí soukmenovci. Otázka Romů v protektorátě čekala poměrně dlouho na své konečné řešení, potom tu však bylo během jedenácti měsíců provedeno v přesné kopii vše, nač potřebovali v říši takřka šest roků. Jakmile za českými Sinty a Romy zapadla brána cikánského tábora v Auschwitz II-Birkenau, bylo tím prakticky rozhodnuto o celém jejich dalším osudu. K rodinám, nebo přesněji k jednotlivcům, ušetřeným hromadných deportaccí, repatriovalo po skončení druhé světové války jenom asi 600 bývalých vězňů, kteří přežili hrůzy nucené táborové koncentrace. Původní subetnicity z českých zemí přestaly existovat, nacistický režim se na nich dopustil nejtěžšího zločinu proti lidskosti. Maďarští Romové z okupovaného území jižního a východního Slovenska i z Podkarpatské Rusi byli vystaveni stejnému utrpení jako všechna ostatní cikán128 23/1992 [pageend130]STŘEDNÍ EVROPA. MENŠINY ská populace v Maďarsku. Stav dochované a zpracované dokumentace však zatím neumožňuje zobrazit tento neblahý proces do všech detailů. Teroristický postup proti slovenským Romům se uskutečňoval v nékolika fázích. První z nich vyplňovala rasová diskriminace a příslušná legislativní úprava přitom vykazovala nápadnou shodu mezi říší a Slovenskou republikou. Ve druhé fázi se říšským předpisům pouze přiblížila ministerská nařízení o nucené koncentraci Romů. Teprve třetí fáze naznačila, že klérofašistický režim začal přejímat z oficiálné nabízených říšských zkušeností první dílčí podnéty - uplatňoval je pouze živelné, ale se stejně nelítostnou neúprosností. Po hraničních zmčnách v letech 1938 - 1939 se uvedené subetnicity ocitly nebo byly násilně rozmístěny na říšském, protektorátním, maďarském a slovenském území. Tam zahájily krátký úsek svého kurikula, jehož zobrazení dává nahlédnout do nejnovější historie cikánského etnika ve střední Evropě. Historie, která odedávna byla a namnoze dosud je ze strany Cikánů provázena pocity strachu a ohrožení, ze strany majoritní společnosti pak předpojatostí a averzí. • • * 23/1992 129 [pageend131]STŘEDNÍ EVROPA. DENACIFIKACE DENACIFIKACE (Politická očista a rehabilitace ve čtyřech okupačních zónách v letech 1945 - 1949) Clemens Vollnhals, Thomas Schlemmer (dokončení) FRANCOUZSKÁ OKUPAČNÍ ZÓNA Na rozdíl od dlouho připravovaného, ale v podstatě nerealistického postupu Američanů, byla francouzská denacifikační politika mnohem improvizovanější, protože se francouzská vojenská správa při provádění celé své denacifikační politiky vůbec nemohla opřít o nějaké předem připravené koncepční nebo jiné materiály. Její politika byla tudíž podřízena čistě mocensko-politické kalkulaci, která se stále orientovala na dva nadřazené cíle: znovuvybudování Francie při současném využití německých zdrojů a oslabení nebezpečného německého souseda. Francouzi se ve svých denacifikačmch iniciativách řídili především příkladem Američanů, které ovšem realizovali jen polovičatě, protože byli varováni zkušenostmi s ’ očistou" vlastní země. Protože 1. francouzská armáda byla součástí 6. americké armádní skupiny, americké směrnice formálně platily i pro francouzskou vojenskou správu. V praxi však šli Francouzi vlastní cestou. První nařízení vycházela ze starších amerických směrnic, ovšem bez převzetí přísnějších opatření, zejména směrnice americké armády (USFET) ze 7. července 1945. Typickým příkladem takového postupu jsou směrnice, jež byly 22. srpna 1945 předány předsedům vlád Koblence a Trevíru k očistě státní správy. Vycházely ze směrnice vrchního štábu spojeneckých vojsk z 24. března a nařizovaly propuštění všech úředníků a zaměstnanců, kteří byli v době před 1. dubnem 1933 členy NSDAP, SA nebo SS; kteří zastávali nějakou funkci nebo hodnost v SA, příp. SS (počínaje hodností Scharfiihrera); kteří měli důstojnickou hodnost v Hitlerjugend nebo na říšském pracovním úřadě nebo byli příslušníky generálního štábu či gestapa. Dále měli všichni pracovníci veřejné správy, pokud šlo o bývalé členy NSDAP, vyplnit dotazník a předložit jej vojenské správě, která rozhodla o propuštění nebo ponechání ve funkci. Podle těchto pokynů měla být zároveň provedena očista na střední a nižší úrovni také ve školství a finanční správě, na správě lesů, pošt a železnic a poté i na ostatních správních úřadech. O rozsahu propouštění v prvním období očisty, jehož ukončení bylo vyhlášeno v listopadu 1945, se toho příliš mnoho neví. Existují čísla z vládního okresu Koblenc. Zde bylo do srpna 1945 propuštěno 25% z celkového počtu zaměstnanců veřejné správy a jedno procento bylo opět zařazeno na nižší místa (šlo o nižší 130 23/1992 [pageend132]STŘEDNÍ EVROPA. DENACIFIKACE funkce). Podstatně tvrdší zásahy postihly učitelstvo a obecní správu, kde bylo převzato pouze 58,5%, příp. 49,9%. Již první vlna propouštění, která znamenala hrubou očistu, měla za následek pro určité služebny konec řádného vykonávám správní činnosti. Ze Zemského úřadu pro výživu v Hessensku-Falcku bylo do začátku listopadu například propuštěno 127 z 200 pracovníků. Ale z celkového hlediska probíhala méně systematicky a její efekt je s americkými opatřeními nesrovnatelný. Vysokým správním úředníků s pochybnou minulostí byla nezřídka nabídnuta "konciliantm” denacifikace, pokud souhlasili, že se zcela dají do služeb francouzské okupační politiky a především budou tolerovat separatistické tendence. K atmosféře svévole, jež dodávala francouzské politice denacifikace osobitý ráz, v neposlední řadě patřila i úplatnost nemalého počtu okupačních důstojníků. V říjnu 1945 převedla francouzská vojenská správa provádění denacifikace na německé instituce. Nové směrnice se vztahovaly jen na politickou očistu veřejné správy a k její prověrce byl vybudován dvoustupňový "očistný" aparát. Ve všech krajích byly vytvořeny tzv. krajské vyšetřovací komise. Měly být sestavovány z protinacisticky orientovaných zástupců politických stran, církví a odborů, jakož i z malého počtu zástupců prověřovaných úseků státní správy. Tyto komise měly přezkoumat a zhodnotit dotazníky, a to nejprve ty případy, které už spadaly pod drasticky rozšířená propouštěcí kritéria. Dále mohly provést přezkoumání všech osob, jež byly sice formálně nezatížené, jimž ale přesto měly být uloženy tresty za jejich postoje k národnímu socialismu. Pro tyto případy byly jako nadřízený orgán ustanoveny ústřední očistné komise. Měly k dispozici čtyři opatření: přeložení, zařazení na nižší stupeň služební a platové třídy, penzionování a propuštění bez nároku na penzi; vyslovené sankce musela schválit vojenská správa. Pro obviněné neexistovala možnost odvolání nebo revize a propuštění také už nesměli být zaměstnáni v jiných správních úřadech. Poslední dvě nařízení byla později zmírněna. Obsáhlé směrnice s více než sto třiceti jednotlivými body měly v první řadě vzbudit v Američanech dojem striktního postupu při provádění očisty. Ve skutečnosti však byly "pouze vzorové a v praxi se nedaly použít". O pružnou manipulaci se schématicky ustanovenými kategoriemi se zasloužilo především následující nařízení: "Úkolem ústředních komisí není zásadní vylučování všech bývalých stoupenců nacismu, ale jejich zneškodnění, t.j. zařazení na podřízená místa nebo tam, kde budu po přímým dohledem jiných úředníků, kteří byli na svá místa jmenováni či vyžádáni pro své pevné protinacistické přesvědčení." Protože francouzská vojenská správa (na rozdíl od slov použitých ve svých směrnicích) neměla zájem na žádné striktní politice očisty, zrušili již v říjnu v čerstvě vydaných směrnicích důležité body. Především byla zrušena platnost automaticky uplatňovaných propouštěcích kritérií, jelikož i v těchto případech získaly německé komise právo přešetřit každý případ. Nebyl tím zaručen stejný postup a "celková organizace", jak si koncem roku 1946 postěžoval bádenský státní komisař Streng, spíše poskytovala "obraz zmatku a roztříštěnosti". "Směrnice, které dostaly vyšetřovací a očistné komise k posouzení jednotlivých případů a údělem kárných opatření, mají jen velmi obecný charakter. Komise se proto musely rozhodovat podle vlastního uvážení, což vysvětluje značné rozdíly ve výrocích různých komisí." 23/1992 131 [pageend133]STŘEDNÍ EVROPA. DENACIFIKACE Systematická prověrka veřejné správy měla být uzavřena do konce roku 1945, třebaže byla dosud v počátcích. V souvislosti s ní měla okamžitě začít denacifikace svobodných povolání a hospodářských podniků s více než padesáti zaměstnanci. Vynuceným a zcela nerealistickým tempem chtěla vojenská správa předejít očeká- váné kritice jedné vyšetřovací komise, kterou dosadilo francouzské Národní shromáždění a utajit dosavadní zpoždění denacifikace. V jižním Wúrtembersku byla do poloviny ledna 1946 prověřena pouhá třetina úředníků. Z celkového počtu 10.833 projednávaných případů bylo podle návrhů krajských vyšetřovacích komisí bez jakýchkoli sankcí ponecháno ve funkci 78%, pro 2% bylo navrženo přeložení, nejméně 1,5% odchod do důchodu; asi u 11% se předpokládalo zařazení do nižší funkce, u 7,5% propuštění bez nároku na odstupné. O konečných rozhodnutích ústředních očistných komisí, příp. vojenských správ, nemáme žádné údaje. Přísnější kritéria si stanovily komise v Hessensku-Falcku. Tam bylo do konce dubna 1946 prověřeno asi 58.000 osob, přičemž v 29.583 případech byly uplatněny sankce, z toho asi 12.000 osob bylo přeloženo nebo zařazeno do nižší funkce a téměř 10.000 propuštěno. U více než 450 úředníků bylo navíc nařízeno zabavení části majetku. Do března 1947 prověřily komise v Hessensku-Falcku asi 108.500 osob, přičemž počet případů, kdy byly uplatněny sankce, se snížil na třetinu; 19.100 bylo přeloženo, příp. muselo přistoupit na snížení platu, 14.000 bylo penzionováno bez jakýchkoliv nároků na odvolání, ve 101 případech byl uložen časově omezený zákaz výkonu povolání. Ve 400 případech bylo nařízeno zabavení veškerého majetku, 460 osob se muselo vzdát části svého majetku. Při novém jmenování správních úředníků byla z politických důvodů odmítnuta asi čtvrtina uchazečů. Přehled o očistných opatřeních v celé francouzské zóně (kromě Berlína) podává statistika, kterou sestavila francouzská vojenská správa pro Kontrolní radu spojenců. Jsou v ní zaznamenány v časovém úseku od 1. ledna do 30. června 1946 údaje o 77.924 osobách, které podle kritérií vyplývajících ze směrnice Kontrolní rady č. 24 musely být okamžitě propuštěny nebo podrobeny mimořádně důkladné prověrce, případně neměly být přijímány do nových funkcí. 45.015 (57,8%) z nich zůstalo ve funkcích, 27.013 (34,6%) bylo propuštěno, dalších 5.896 osob (7,6%) bylo předem vyloučeno ze znovupřijetí. Prověrky byly zaměřeny na veřejnou správu, zatímco očista hospodářské oblasti se dávala do pohybu jen velmi pomalu. K tomu uvádí výše uvedená statistika 11.304 případů, z nichž téměř dvě třetiny (7.343) zůstaly na svých místech. Čísla, která francouzská vojenská správa oznámila Kontrolní radě, silně zpochybňují velmi rozšířenou představu o mimořádně laxním přístupu k denacifikaci, vycházíme-li ovšem z toho, že tu opět nejde o nějaký "velkolepý podvod". Čísla známá z Hessenska-Falcka v každém případě dávají za pravdu domněnce, že politická očista měla, alespoň občas a s velkými regionálními rozdíly, mnohem tvrdší dopad, než se až dosud obecně přijímalo. Zvláštní případ představovala země Wúrttembersko-Hohcnzollcrn, kterou již od října 1945 spravovala prozatímní vláda, tzv. státní sekretariát, v čele s předsedou Carlo Schmidem (SPD). Zde bylo využito krize, kterou vyvolala vyšetřovací komise francouzského Národního shromáždění a vojenské správě byl navržen vlastní model, který vstoupil v platnost 26. května 1946 jako "právní opatření pro politickou očistu". Postup, který německá strana sama vyvinula, spočíval na krajských vyšetřovacích výborech a ústředních komisích, avšak s tím podstatným rozdílem, že 132 23/1992 [pageend134]STŘEDNÍ EVROPA. DENACIFIKACE A všechna navrhovaná očistná opatření se musela posílat Otto Künzelovi (SPD), státnímu komisaři pro politickou očistu, který o nich rozhodoval a vojenská správa je potvrzovala. Tímto způsobem bylo zajištěno jednotné posuzování obdobných případů. Při tomto postupu se nehledělo na žádný schematismus podle formálních měřítek "zatíženosti" a začalo se prosazovat skutečně politické zaměření čistky způsobem výlučně administrativním - bez výslechu obviněných a bez odvolací instance. Pro posouzení každého jednotlivého případu byla rozhodující jednak minulost obviněného a míra jeho politického zatížení, jednak jeho současná funkce ve veřejné správě. Případy s napohled stejnými vnějšími příznaky zatížení mohly skončit s velice rozdílnými tresty. Do konce června 1947 bylo ve Wúrttembersku a Hohenzollernu, územích okupovaných Francouzi, podrobeno politickým prověrkám 7% z celkového počtu obyvatel. Ze všech případů prošly téměř dvě třetiny bez sankcí, sankce byly uplatněny u 27.236 osob. I zde byla denacifikace zaměřena na veřejnou správu (36.634 prověřených osob). Očistná opatření se týkala 41,7% všech zaměstnanců státních úřadů. Nejradikálnější opatření, tj. propuštění bez jakýchkoli nároků, se týkalo 3.257 osob (9%). Téměř polovina prověřených osob byla zbavena pasivního volebního práva a byla jim nejdéle na dva roky zakázána politická činnost. Asi třetině prověřených zaměstnanců veřejné správy uložil státní komisař peněžní tresty formou krácení příjmů. Model praktikovaný ve Wúrttembersku-Hohenzollernu překonal všechny ostatní postupy ve vyřazování politicky zatížených jedinců z veřejného života, protože administrativní proces očisty určované politickými hledisky proběhl velice rychle a zároveň se zabránilo jak nepřiměřeně tvrdým opatřením, tak nemístné shovívavosti. Nicméně v polovině roku 1947 padl tento model za oběť dalším změnám ve francouzské politice. Podle amerického vzoru byly nyní i ve francouzské zóně zavedeny formálně právní, nepolitické soudní procesy. Změna kursu měla především vylepšit představu spojenců o Francouzích a zbavit je špatné pověsti ledabyle prováděné denacifikace. Ke zrušení dosavadního administrativního postupu došlo v Porým-Falcku a jižním Bádensku na základě zemského nařízení, jež vydala prozatímní vláda ve Wúrtembersku-Hohenzollernu. Na obsah stejného znění zákonů o očistě měli Němci jen velmi okrajový vliv; vojenská správa je jednoduše nadiktovala i navzdory projevům nevůle zemských vlád. V několika bodech se francouzská varianta systému soudů lišila od denacifikač- ního zákona v americké zóně. Například neexistoval ani veřejný žalobce, ani podrobný seznam formálních charakteristik zatížení, takže v praxi odpadlo i bouřlivé a rozporuplné vyvracení důkazů. Především však chybělo nařízení odpovídající článku 58 denacifikačního zákona, podle kterého všichni, kdo byli propuštěni ze zaměstnání vojenskou správou, mohli až do konce soudního řízení vykonávat pouze "obyčejné práce". Tento předběžný zákaz výkonu povolání znamenal v americké zóně pro většinu obviněných onen vlastní tvrdý dopad zákona. Převzetí systému soudních řízení znamenalo ve francouzské zóně podkopání nezbytných základů politické očisty, protože nyní přišly na řadu mechanismy, které již v americké zóně vytvářely "továrny na pasivní členy strany". Organizační a personální přípravy tohoto systému se vlekly celé měsíce, takže soudy mohly zahájit činnost až na podzim 1947. Nepokračovaly však v očistném procesu, který se už řadu měsíců 23/1992 133 [pageend135]STŘEDNÍ EVROPA. DENACIFIKACE nehýbal z místa, nýbrž se soustředily na provádění revize již vyřízených případů, jež teď mohly být téměř všechny znovu projednány a téměř bez výjimky skončily rehabilitací provinilců. Jen soudu v Neustadtu bylo zasláno přes 14.000 protestů proti starým soudním rozhodnutím. Hlavním zájmem v roce 1947 bylo rychlé vyřízení celého procesu denacifikace, od kterého se politické strany stále více distancovaly a nikomu se už nechtělo spojovat ho s politickou očistou jako takovou. Jisté ulehčení a urychlení přinesla amnestie pro mládež, kterou vyhlásila francouzská vojenská správa rozkazem č. 92 ze dne 2. května 1947. Týkala se všech, kdo se narodili po 1. lednu 1919, pokud nešlo o funkcionáře NSDAP nebo členy SS, popř. gestapa. Rozsáhlejší byla amnestie č. 133 ze 17. listopadu 1947, v níž bylo rozhodnuto: "V budoucnosti nesmí být podniknuta žádná očistná opatření vůči prostým nominálním členům národně-socialistické strany a jejích odnoží, pokud nezastávali nějakou hodnost nebo funkci." Tato skupina se měla, jak se dále tvrdilo, "opět těšit z politických a občanských práv" a "v budoucnosti se mohla ucházet o všechna zaměstnání ve veřejném i soukromém sektoru." Za půl roku, 13. července 1948, byli konečně amnestováni nařízením č. 165 všichni řadoví členové strany jako "souputníci". Opožděným vydáním tohoto nařízení pokračovala vojenská správa v denacifikaci nejdéle ze všech okupačních mocností. Jedním z hlavních důvodů byla snaha ukázat Němcům meze znovu získaných politických kompetencí. Svědčí o tom i fakt, že vojenská správa si udržovala, třebaže naléhala na rychlé ukončení denacifikace, i po vzniku Spolkové republiky alespoň formálně právo na vrchní dohled a schvalování jednotlivých rozhodnutí, a to až do prosince 1949. Výsledkem působení soudů bylo postupné rušení prakticky všech výsledků Čistky z období čistě administrativních procesů. Z přibližně 3.400 osob, jež byly v jižním Wíirttembersku za Künzelovy éry propuštěny ze zaměstnání, nebo jim byl uložen zákaz výkonu povolání, zařadily soudy do 31. prosince 1949 pouze dvě osoby do skupiny hlavních viníků (I. skupina) a 284 do skupiny zatížených (II. skupina), kde byly sankce srovnatelné. Dalších 1.795 osob bylo považováno za méně zatížené (skupina III. s podmíněnými tresty), a byly přeřazovány do skupiny pasivních členů strany. Ačkoli teď i politici z CDU, např. Gebhard Müller, koncem roku 1948 ostře kritizovali "více než nezodpovědně mírné soudní výroky", nemohlo to už nic změnit na neodvolatelném úpadku politické očisty, jak ukazuje pohled na závěrečnou statistiku. Ve francouzské zóně zařadily soudy z celkového počtu 669.068 zpracovaných případů 13 osob mezi hlavní viníky a 938 mezi zatížené. Celkem 16.826 osob (2,5%) bylo považováno za méně zatížené, 298.789 (44,7%) bylo zařazeno mezi pasivní členy strany (z nichž 48.869 byla uložena kárná opatření), 3.489 (0,5%) mezi ty, co byli zproštěni obvinění. Zbývající procesy (52,2%) byly zastaveny (270.152 osob se zákon netýkal). SOVĚTSKÁ OKUPAČNÍ ZÓNA Ke zcela odlišným výsledkům vedla denacifikace v sovětské okupační zóně. Vedení komunistické strany ji od počátku chápalo jako nástroj radikálních strukturálních změn ve společnosti; byla tudíž prosazována rezolutněji a důsledněji než 134 23/1992 [pageend136]STŘEDNÍ EVROPA. DENACIFIKACE v západních zónách. Odstranění bývalých členů NSDAP z důležitých funkcí ovšem nebylo pouhým zúčtováním s národním socialismem, ale zároveň měly být tímto způsobem prosazeny komunistické požadavky na získám vedoucích funkcí v důsledku "antifašisticko-demokratických změn". Politická očista ovšem neprobíhala nijak přímočaře, ale i v sovětské zóně měla několik fází a nejednou došlo ke změně kursu. První fáze trvala až do zřízení zemských a provinčních správ v červenci 1945. V tomto období probíhala politická očista nesystematicky, předpisy se na různých místech velmi lišily a denacifikace se omezovala na provizorní opatření na vedoucích místech státní správy a na zatýkání aktivních funkcionářů NSDAP a udavačů gestapa. Na rozdíl od Američanů přiznávala sovětská vojenská správa důležitou roli především antifašistickým výborům, jež spontánně vznikaly na mnoha místech a využívala jejich podrobných znalostí místních poměrů k očistě správního aparátu. Obrovský význam měla úzká spolupráce s funkcionáři Komunistické strany Německa vyškolenými v Sovětském svazu (Ulbrichtova skupina), kteří po svém návratu začali fungovat jako prodloužená ruka sovětské vojenské správy a měli rozhodující vliv na personální politiku. Svou pozornost přitom zaměřili především na mocen- sko-politicky důležité funkce, zejména na vedoucí místa na personálních úřadech, u policie a v oblasti osvěty, jež podle možnosti obsazovali spolehlivými soudruhy. Poté, co vznikly v červenci 1945 zemské a provinční správy, začalo vydáním prvních směrnic k provedení očisty nové období. Až do prosince 1945 probíhala denacifikace v sovětské okupační zóně na podkladě zákonů, případně předpisů, jež se lišily podle jednotlivých zemí - a za jejich vydání a realizaci odpovídaly německé úřady. Touto cestou se vydala i francouzská vojenská správa, zatímco Američané i Britové prováděli politickou očistu v počáteční fázi "ve vlastní režii" a podle vlastních pravidel určených pro jednotlivé okupované oblasti. V Duryňsku nařizoval očistný zákon z 23. července 1945 propuštění všech "starých bojovníků" (vstup do strany do 1. dubna 1933) a členů NSDAP, kteří v dobách třetí říše vykonávali určité funkce. K nim byli přiřazováni všichni úředníci počínaje vládním radou, všichni zemští radové, primátoři a zástupci starostů v městských okresech, kteří vykonávali svou funkci profesionálně, všichni školní radové a rektoři univerzit a učitelských ústavů, pokud byli jmenováni za nacistického režimu a konečně všichni učitelé z národné-socialistických výchovných ústavů a škol Adolfa Hitlera. Zásadně propuštěni museli být dále všichni političtí vůdcové NSDAP počínaje vedoucím místní buňky, všichni členové SS, všichni členové SA počínaje Scharfúhrerem i určití funkcionáři jiných nacistických organizací. Naproti tomu formální členové strany směli ve veřejné správě zůstat, museli se ale zvlášt osvědčit "svou prací i svým postojem, ve službě i mimo službu a v přeškolovacích kursech prokázat svou bezvýhradnou sounáležitost s novou demokracií'. Jestliže politická očista v Duryňsku směřovala především k odstranění aktivních národních socialistů, předpisy v ostatních zemích sovětské okupační zóny měly mnohem drastičtější dopad. V provincii Braniborsko a v zemi Meklenbursko byli všichni bývalí národní socialisté jako celek považováni za propuštěné ze zaměstnání. V Sasku bylo v rámci zvýšeného úsilí o propuštění všech funkcionářů zatížených nacistickou minulostí kritériem služební zařazení, v provincii Sasko-Anhaltsko bylo použito metodiky individálního přístupu k jednotlivým případům. Praktické prová23/1992 135 [pageend137]STŘEDNÍ EVROPA. DENACIFIKACE dění denacifikace příslušelo osobním oddělením zemských, příp. provinčních správ, právo na poslední rozhodnutí si vyhradila jako všude jinde vojenská správa. Z pozoruhodného rozsahu při normativním provádění čistky lze usoudit, že sovětská vojenská správa neměla k dispozici žádné podrobně vypracované plány, a proto poskytla německým výkonným orgánům větší prostor. Sovětská vojenská správa povolila dříve než západní okupační orgány zakládání politických stran již 10. června 1945. Během několika týdnů byla povolena nejdříve komunistická strana, potom strana sociálně-demokratická a nakonec měšťanské strany - Křesťansko-demokratická unie a Strana liberálně-demokratická. Stíhání a potrestání nacistických špiček a válečných zločinců patřilo k ústředním požadavkům v programech všech politických stran. V praxi se však ukázalo, že Liberálně- demokratická strana a Křesťansko-demokratická unie se zasazují o mírnou denaci- fikační politiku, zatímco mínění v řadách komunistické strany a strany sociálnědemokratické bylo rozpolcené. Tady naléhaly na tvrdší postup především členské základny, jež měly dosud živě před očima pronásledování nacistickým režimem. První směrnice jednotné denacifikační politiky byly konzultovány od začátku července 1945 s "Blokem antifašisticko-demokratických stran", do kterého patřily všechny čtyři povolené strany. K jejich zveřejnění došlo 4. listopadu (po několikerém pře pracovnám). Směrnice jasně rozlišují nacistické zločince a aktivní i formální členy strany. Všechna "provinění proti lidskosti a mravnosti spácháná z nacistického přesvědčení" měly německé soudy přísně odsoudit. Za aktivní národní socialisty byli považováni všichni členové NSDAP a jiných nacistických organizací, kteří zastávali nějakou funkci spojenou s politickou zodpovědností, jakož i osoby (nezávisle na členství ve straně), jež byly "dlouhodobými nositeli politiky a zločineckých snah NSDAP". Ve směrnicích bylo pamatováno na individuální tresty pro nacistické aktivisty - měly mít podobu následujících opatření: " a) vyloučení z veřejné správy a z výkonu všech funkcí, v nichž byla vyžadována důvěra veřejnosti nebo byly spojovány se zvláštní odpovědností za obecné blaho; b) vykonávání různých prací "navíc", odvádění věcných i peněžitých dávek, snížení počtu některých přídělových poukázek, pokud bude panovat všeobecný nedostatek; c) odnětí politických práv včetně zrušení členství v odborových či jiných organizacích zastupujících profesní zájmy a v antidemokratických a fašistických stranách." Formální členové NSDAP měli být od trestů a kárných opatření osvobozeni, pokud "se rozejdou se svou politickou minulostí a veškeré své síly věnují obnově země". Nicméně přijetí do odborů a politických stran jim mělo být zprvu odepřeno, i ve veřejné správě se měla dával přednost uchazečům politicky nezatíženým. Zřeknutí se strnulých, schematických kritérií "zatíženosti" objasňovalo v zásadě podvojný charakter každé účinné politické očisty. Pružně formulované směrnice sice obsahovaly i diskriminační prvek, ale zároveň umožňovaly rehabilitaci a integraci členů strany. Neměly ovšem platnost zákona; základem denacifikace stále zůstávala ustanovení jednotlivých zemí a provincií i výnosy tehdejší sovětské vojenské správy. O rozsahu propouštění osob s nacistickou minulostí ze zaměstnání se dozvídáme z následujících údajů historiků NDR: v župě Sasko, jež se později stala zemí Sasko, bylo v aparátu zemské vlády a v institucích, jež jí podléhaly, do 8. května 1945 zaměstnáno celkem 43.535 členů NSDAP, 1. července 1945 jich bylo jen 11.973. V aparátu zemské vlády bylo 1. října 1945 z celkového počtu 1.582 zaměst136 23/1992 [pageend138]STŘEDNÍ EVROPA. DENACIFIKACE nanců ještě 283 (17,9%) bývalých členů strany. Jiná situace byla v Duryňsku, kde přes 90% všech zaměstnanců veřejné správy bylo členy NSDAP. V prosinci 1945 zde bylo z celkového počtu 1.442 pracovníků ministerstev zemské vlády ještě 321 (22,3%) bývalých členů strany. Na podřízených pracovištích bylo zaměstnáno celkem 25.835 osob, z toho 15.367 (59,5%) bývalých členů NSDAP. Údaje nám ukazují, že se denacifikace prováděla na různých místech s různou intenzitou, přičemž Duryňsko a provincie Sasko-Anhaltsko jsou až na posledních místech. Stejně jako v zónách západních byla i ve východní zóně vystavována zvláštní povolení k dalšímu zaměstnávání nepostradatelných odborníků. K této praxi dala podnět sovětská vojenská správa na podzim - striktně požadovala propuštění všech osob do 15. listopadu 1945. Ukázalo se však, že propuštění všech bývalých národních socialistů je stejně jako v západních zónách neproveditelné, protože pro nedostatek kvalifikovaného náhradního personálu by mohlo dojít k úplnému zhroucení správního aparátu. Podobná situace byla ve školství. Tam bylo z 39.348 učitelů zaměstnaných po 8. květnu 1945 celkem 28.179 (71,7%) členy NSDAP. Na základě rozkazu sovětské vojenské správy č. 40 z 25. srpna 1945 propustily školské úřady ze služby 11.369 učitelů k 1. říjnu (začátku školního roku); 15.466 bývalých členů strany zůstalo i nadále zaměstnáno na úrovni národní školy, protože je i přes obrovskou snahu získat nové, nacismem nezatížené učitele prostě nebylo možné nahradit. Hromadné propouštění vyvrcholilo v půlročním období mezi srpnem 1945 a březnem 1946. V létě a na podzim roku 1946 vlna politické očisty opadla, aby nedošlo ke zhoršení šancí Sjednocené socialistické strany Německa, jež vznikla v dubnu 1946 vynuceným sloučením sociálně-demokratické a komunistické strany ve volbách do zemských sněmů i ve volbách komunálních. Koncem roku 1946 bylo mezi 58.336 pracovníky saské zemské vlády a institucí, jež jí přímo podléhaly, ještě 3.415 (5,9%) bývalých členů NSDAP. Jenom v aparátu saské zemské vlády bylo ještě navíc napočítáno 34 nacismem zatížených pracovníků. Z 2.280 zemských radů, primátorů a členů městských rad bylo ve funkci ještě 10 bývalých straníků; z 40.048 zaměstnanců veřejné správy 2.810 (7,0%) zatížených pracovníků, převážně mladistvých, spadajících do amnestie mládeže. V provincii Sasko-Anhaltsko činil koncem roku 1946 počet nacismem zatížených pracovníků vládního aparátu a jemu podřízených institucí 5,0%, ve správě kraje Merseburg 6,1%, v Magdeburku 9,5% a v Dessau 5,4%. V zemských ministerstvech Duryňska pracovalo 10,6% a v jemu podřízených institucích 23,6% bývalých členů NSDAP. Zcela zřejmé rozdíly, jež bylo možné konstatovat ještě v roce 1946, svědčí o pozoruhodných tendencích denacifikace. V zemi Sasko pokročila politická očista mnohem dál než v Duryňsku, kde byl podíl bývalých členů NSDAP od počátku jistě mnohem vyšší. V Duryňsku byl podle všeho podstatně větší odpor proti personální politice Komunistické strany - Sjednocené strany Německa. V roce 1946 činil počet členů KPD-SED ve veřejné správě v Sasku 51%, ale v Duryňsku "jenom" 40%. V Duryňsku také tvořili bezpartijní zaměstnanci veřejné správy těsnou většinu (50,5%), ale v Sasku pouhých 40,3%. Do konce roku 1946 bylo v sovětské okupační zóně propuštěno, příp. nebylo znovu přijato do zaměstnání 390.478 bývalých národních socialistů. Denacifikace se tedy, pokud jde o rozsah a tvrdost, nijak podstatně nelišila od počáteční velmi rigorózní propouštěcí politiky americké vojenské správy. V americké zóně bylo koncem března 1946 napočítáno asi 337.000 propuštěných osob, příp. odmítnutých uchazečů. 23/1992 137 [pageend139]STŘEDNÍ EVROPA. DENACIFIKACE Přesto však docházelo při obsazování nových funkcí uvolněných v rámci denacifikace k výrazným rozdílům. V západních zónách sáhly vojenské správy při obsazování politických funkcí a vyšších míst ve státní správě většinou po starých, už v minulosti sloužících politicích a odbornících z celého demokratického spektra Výmarské republiky; naproti tomu ve východní zóně byli na všech úrovních státní správy cílevědomě preferováni členové KPD-SED na úkor uchazečů z občanských stran. Tak se stala denacifikace nástrojem politiky třídního boje směřující k vyloučení buržoazně-liberálních a konzervativních sil. Propuštění bývalých národních socialistů bylo v tomto pojetí jen první etapou na cestě k prosazení komunistického mocenského monopolu ve státě a společnosti. Další oporou společenské přestavby byla pozemková reforma a znárodnění velkých a středních podniků. Rozsáhlé vy- vlastňování se v prvních letech vesměs zdůvodňovalo jako protifašistické opatření. Mělo zlikvidovat ekonomickou základnu junkerů z východního břehu Labe a třídu kapitalistů, což byly podle komunistické teorie nejvýznamnější pilíře fašismu a zároveň kořistníci nacistického režimu. V prosinci 1946 začalo třetí období denacifikace trvající do srpna 1947, kdy proběhla nová vlna hromadného propouštění. Toto období je charakterizováno rozhodnutím sovětské vojenské správy vycházet při denacifikaci ze směrnice Kontrolní rady č. 24, schválené už v lednu 1946. Rozhodující zde byly především zahraničně-politické úvahy. Přijetím této směrnice mělo být posíleno postavení Sovětského svazu na konferenci konané v březnu 1947 v Moskvě. Zároveň se naskytla možnost sjednocení denacifikačního procesu v zemích sovětské okupační zóny a dát mu novou organizační základnu. Jako nejvyšší instance s kontrolní a revizní pravomocí teď fungovaly zemské denacifikační komise, kde převzali vedení první místopředsedové zemských vlád a zástupci personálních úřadů. Dále do nich patřili zástupci politických stran, odborů, Svazu pronásledovaných nacistickým režimem i výborů žen a mládeže, průmyslových a obchodních komor, řemeslnických komor a Svazu vzájemné zemědělské pomoci. Práci prováděly v jednotlivých místech krajské komise pod vedením primátorů popř. zemských radů a jako jejich zástupci působili vedoucí personálních referátů. Všechna rozhodnutí se musela předkládat zemským komisím. Tato rozhodnutí byla dále předávána k přezkoumání na příslušnou zemskou vojenskou správu, která měla právo veta. Nové vytvoření a restaurace očistné komise vedlo k velkému posunu, pokud jde o důležitost politických stran. V 29 krajích země Sasko bylo oproti 154 členům výboru z Jednotné socialistické strany Německa jen 29 členů liberálně-demokratic- ké strany a 29 členů Křesťansko-demokratické unie. Stejný obraz poskytovalo šest městských okresů. Zde bylo 30 z 42 členů ze Sjednocené strany Německa. Podobné poměry panovaly v Duryňsku. Nová organizace znamenala obnovení prověrek všech zaměstnanců, neboť od 1.ledna 1947 ztratila platnost všechna dosavadní povolení k dalšímu zaměstnávám bývalých členů strany, velkoryse udělovaná především v hospodářské sféře. Tisíce členů NSDAP se teď často už podruhé či potřetí ocitly před některou z 262 denacifikačních komisí, které byly všechny beznadějně přetíženy. Do dubna 1947 statistika zaznamenala celkem 851.479 bývalých evidovaných členů strany, což znamená, že každá komise musela zpracovat průměrně 3.250 případů. Protože byla směrnice Kontrolní rady č. 24 realizována ve velké časové tísni, množily se stížnosti 138 23/1992 [pageend140]STŘEDNÍ EVROPA. DENACIFIKACE na schematický způsob práce jednotlivých komisí. Velké problémy způsobilo zejména propouštění zatížených odborníků. Již 17. února 1947 se obrátila vedení politických stran (SED, LDPD a CDU) společným dopisem na sovětskou vojenskou správu, v němž strany žádaly o vydání mírnějších prováděcích předpisů. Byly uvedeny tyto důvody: "Od prosince 1946 zde ve velkém rozsahu začala probíhat očista, jejímž základem je směrnice Kontrolní rady v Německu č.24 z 12. ledna 1946. Jak jsme mnohokrát zaznamenali, schematické uskutečňování této směrnice by mělo za následek vyřazení mnoha odborníků v oblasti hospodářství a státní správy. Tato situace vyvolává v jednotné frontě politických stran vážné obavy o zajištění a další stav hospodářského pokroku dosaženého ve východní zóně." O několik dní později, 21. února 1946, se i Wilhelm Pieck v článku v "Neues Deutschland", ústředním orgánu SED, přimlouval za mírné zacházení s pasivními členy bývalé NSDAP. Smyslem denacifikace má být stíhání a potrestám válečných zločinců a nacistických aktivistů, ale ti, kdož byli pouze formálními členy strany, musí naopak být získám pro obnovu, i když "u nich nelze hovořit o nějaké absolutní nevině". Pieck dále tvrdí: "Je třeba učinit vše, aby pochopili, že se musí vydat novou cestou, aby vyvedli Německo z neštěstí a umožnili jeho další vzestup. Tento úkol by byl velice ztížen, pokud by i nyní byla proti nim uplatňována kárná opatření, propouštění z práce, zabavování majetku nebo celkové opovržení. Jsou to především pracující masy, které nejenže nezavrhujeme, ale snažíme se je pozvednout co nejvýše a musíme jim umožnit, aby se podílely na budovatelské práci." Ale změnu sovětského postoje zpočátku nikdo nezaznamenal. V prvním pololetí 1947 bylo v sovětské zóně opět propuštěno celkem 64.578 osob, popř. jim byly zamítnuty žádosti o zaměstnám. Poslední období začalo v srpnu 1947 rozkazem č. 201 vydaným sovětskou vojenskou správou, kterým denacifikace poprvé dostala právní základ jednotný pro všechny oblasti a země, jež byly součástí zóny. Rozkaz usnadnil cestu rehabilitaci všech formálních členů NSDAP; byla jim navrácena občanská a politická práva (včetně pasivního volebního práva). Zdůvodněním změny kursu, směřujícího k rychlému ukončení denacifikace, byl poukaz na vyvlastnění junkerů a stejně tak i ostatních fašistů a válečných zločinců, čímž došlo v sovětské zóně "k vážnému narušení hospodářské základny fašismu, militarismu a reakce". Vedle tohoto spíše ideologického zdůvodnění hovořily pro rychlé ukončení i ekonomické důvody. Protože ve veřejné správě už proběhly dalekosáhlé očistné akce, musela by se nutně každá vlna propouštění nepříznivé promítnout především v oblasti již beztak oslabeného hospodářství a tím i reparačních dávkách vyplácených Sovětskému svazu. Rozkazem sovětské vojenské správy bylo zároveň převedeno odsuzování nacistických a válečných zločinců až na několik výjimek do pravomoci německých soudů. Prověřování osob podezřelých z aktivního postoje k nacismu (podle směrnice Kontrolní rady č. 24), které se nedopustily trestných činů, spadalo do pravomoci nově vzniklých komisí ‘na krajské a zemské úrovni. Měly právo ukládat kárná opatření. Patřila mezi ně okamžitá výpověď, vyloučení z odpovědných míst v úřadech, organizacích a podnicích, zákaz kontrolní, vedoucí nebo organizační činnosti ve státních i soukromých podnicích, zákaz práce v personálních úřadech a přeložení na jiné místo. 23/1992 139 [pageend141]STŘEDNÍ EVROPA. DENACIFIKACE Oficiální ukončení denacifikace vyhlásila sovětská vojenská správa rozkazem č. 35 z 26. února 1948. Komise proto musely ukončit svou činnost do 10. března 1948, lhůta pro vyřízení případů odvolání skončila 10. dubna. Dosud nevyřízené případy musely být zastaveny, pokud nevznikly dostatečné důvody pro vznesení obžaloby. V praxi to znamenalo amnestii i pro aktivní členy NSDAP. Zároveň měli všichni propuštění straníci (s výjimkou těch, kteří ztratili volební právo) vyhlídky na návrat na svá dřívější místa, čehož měli dosáhnout "průběžnou čestnou a loajální prací". Prozatím uzavřena zůstávala pro ně vedoucí místa ve státní správě, jakož i v justici a u policie. Sovětská vojenská správa udělala jako první z okupačních mocností za denacifikací tlustou čáru, což nemohlo zůstat bez následků v západních zónách. Jako politické útočiště bývalých členů NSDAP byla založena v sovětské okupační zóně v květnu 1948 Národně-demokratická strana Německa; poslední zákonná omezení padla v listopadu 1949, příp. v říjnu 1952. K 10. březnu 1948 bylo denacifikačním komisím předloženo k rozhodnutí celkem 155.864 případů, z nichž bylo 140.699 uzavřeno. Od srpna 1947 bylo z prověřených osob 75.025 (53,4%) zařazeno mezi pasivní členy strany, 11.167 osob bylo propuštěno ze zaměstnání a 10.482 přeloženo na jiné místo. Kromě toho bylo rozhodnuto negativně ve 44.025 případech žádostí o nové pracovní zařazení. Poslední denacifikační fáze měla na veřejnou správu jen zcela nepatrný vliv. Podle rozkazu sovětské vojenské správy č. 201 bylo třeba rozhodnout o 8.173 případech zaměstnanců; z toho bylo 976 osob propuštěno, 790 přeloženo na nižší místa a další 1.134 nových žádostí o přijetí bylo zamítnuto. Historici NDR zahrnují do celkového počtu osob, jichž se denacifikace týkala, přinejmenším 520.000. Tento údaj je jistě přehnaný a v podstatě spočívá na nepřetržitém aditivním psaní statistik sestavovaných vždy k určitému datu. Zahrnuje jak osoby propuštěné, příp. přeložené na jiné místo, tak i odmítnuté uchazeče. Titíž nacističtí soudruzi tedy byli započteni vícekrát - nejprve při svém propuštění a pak při zamítnutí svých žádostí o další pracovní zařazení. K dalšímu několikanásobnému sčítám došlo proto, že měl denacifikační proces více etap. Přesná kvantifikace proto není za současného stavu bádání možná; realistický odhad uvádí asi 200.000 propuštěných ze zaměstnání z pravděpodobného celkového počtu asi 1,5 miliónu členů NSDAP žijících v roce 1945 na území sovětské zóny. Vlastní rozdíl proti denacifikaci v západních zónách nespočíval v rozsahu propouštění, ale v pozdějším provádění rehabilitací. V západních zónách představoval zpětný příliv bývalých členů NSDAP do veřejné správy dalekosáhlou personální kontinuitu, zatímco v sovětské zóně došlo k hluboké politické a sociální restrukturaci. Na místa starých vzdělaneckých a vlastnických elit nastoupili funkcionáři, kteří pocházeli převážně z vrstev dosud neprivilegovaných. I po politické rehabilitaci byl bývalým členům zpravidla zakázán přístup do oblasti vnitřní správy, policie a justičního aparátu. V roce 1948 představovala SED 43,6% pracovníků státního aparátu, zatímco členové jiných stran tvořili sotva dvanáct procent státních zaměstnanců. Politická nadvláda komunistické strany - KPD-SED, která měla téměř všude převodové páky své moci, získala nejpozději při ukončení denacifikace v roce 1948 pevné základy, a díky pokračujícím politickým čistkám především ve vlastních řadách, namířeným proti členům bývalé sociálně-demokratické strany, jichž bylo v letech 1950 - 1951 z Jednotné socialistické strany Německa vyloučeno asi 150.000, se ještě více posílila. 140 23/1992 [pageend142]STŘEDNÍ EVROPA. DENACIFIKACE Temnou a dosud málo probádanou kapitolou jsou internační tábory, které existovaly s odlišnými podmínkami vazby i v ostatních okupačních zónách. Podle oficiálních sovětských údajů bylo k 1. lednu 1947 zatčeno 65.138 příslušníků SS, gestapa, bezpečnostní služby SS a politického vedení NSDAP. Na Západě se odhaduje celkový počet osob internovaných sovětskou okupační mocí v letech 1945-1950 na 160.000 - 260.000. Mezi zatčenými byli nejen funkcionáři nacistických organizací a potenciální váleční zločinci, ale i mnoho osob, které měly být odstraněny jako faktičtí či domnělí oponenti sovětské okupační politiky. Patřili mezi ně i členové komunistické strany, kteří se nepodřídili stranické linii, členové sociálně- -demokratické strany, kteří se postavili proti nucenému sjednocení s komunistickou stranou, velkostatkáři, kteří se vzpírali pozemkové reformě a mnoho dalších. Často stačilo pouhé udání a bezúhonní občané všech věkových kategorií a ze všech společenských vrstev se dostali do internačního tábora. Asi 25.000 vězňů bylo po vynesení rozsudku nebo i bez rozsudku deportováno na nucené práce do Sovětského svazu, ostatní byli umístěni v bývalých koncentračních táborech. V táborech panovaly příšerné podmínky: v důsledku přeplnění, podvýživy, nedostatečného oblečení, chybějící hygieny a infekčních chorob zemřelo asi 65 - 85 tisíc lidí. Po částečné amnestii v létě 1948, jež se podle odhadu týkala asi 46.000 internovaných, bylo z celkového počtu jedenácti internačních táborů osm zrušeno. Uvedená čísla odhadují západní experti a jedná se možná o údaje poněkud vyšší, než byla skutečnost. Podle nej novějších údajů sovětského ministerstva zahraničních věcí z července 1990 byl celkový počet internovaných 122.671, z toho v důsledku různých onemocnění zemřelo přibližně 43.000 osob. Podle tohoto sdělení bylo 776 internovaných odsouzeno vojenskými soudy k trestu smrti. Po delší či kratší internaci bylo 45.262 osob propuštěno a dalších 14.202 osob bylo předáno východoněmecké justici. Do SSSR bylo převezeno 12.770 internovaných, z nichž 6.680 bylo umístěno v zajateckých táborech. MUSELA DENACIFIKACE ZTROSKOTAT? Na tuto otázku můžeme sotva odpovědět jednoznačně kladně, protože praxe denacifikace nevycházela z žádné věcné analýzy problému. Na prvním místě uveďme vágnost směrnic a s ní související postupné rozšiřování okruhu příslušných osob. Druhá zásadní chyba spočívala ve skutečnosti, že politická očista byla postupně nahrazena de politizovaným i lidovými soudy, jež měly podobu formální justice. Výsledkem obou těchto "zmetků" byl rozvleklý, příliš dlouhý proces masové denacifikace, který de facto skončil masovou rehabilitací. Polarizací konfliktu Východ - Západ a preferováním koncepce státu západního typu dospělo nakonec v zásadě pochybené pojetí denacifikace k rychlému konci. Prospělo to nejen pasivním členům strany, ale i silně zatíženým národním socialistům, jejichž případy se ještě neprojednávaly. Časté změny kursu, kterými se v nestejné míře vyznačoval rozsah a průběh denacifikace ve třech západních okupačních zónách ukazují, že denacifikaci lze chápat pouze jako úkol celkové okupační politiky i jako závislou proměnnou mezinárodního vývoje a vzájemných sporů mezi spojenci, a na 23/1992 141 [pageend143]STŘEDNÍ EVROPA. DENACIFIKACE místě nikoli posledním i jako výsledek nálad veřejnosti v domovských zemích spojeneckých mocností. Denacifikace jako politická očista mohla mít úspěch pouze v případě, že by se byla zaměřila na obtížně definovatelnou oblast klíčových míst v politice, státní správě, hospodářství a kultuře. Cílem rychlé a rázně provedené politické očisty by muselo být obsazení těchto míst přesvědčenými demokraty. Němečtí odpůrci nacismu tento problém brzy poznali a právě kvůli němu se dostali do obtížné situace. Protože na jedné straně vítali propouštěcí opatření vydaná vojenskou správou a svou podporu museli hodnověrným způsobem dokázat - ale na druhé straně až příliš jasně viděli osudné následky hromadného propouštění, jež muselo vést pasivní členy strany nikoli k rozchodu, ale k solidarizaci se skutečnými nacistickými aktivisty. Protože se definice vyřazených okruhů osob od sebe podstatně lišily, nutně došlo ke zcela jednotnému přístupu, k rychlému provedení "rehabilitace masy malých, méně zatížených a pasivních členů strany". V praxi prováděly požadovanou rehabilitaci i lidové soudy zrušením přísných propouštěcích nařízení a často představovaly pro neoprávněné diskvalifikované i trochu spravedlnosti. Nicméně politická náplň očisty vzala za své obrovským množstvím malicherných případů. Přesto se nezávisle na tomto zjištění naskýtá otázka: jaké šance vlastně měla rozsáhlá politická očista v poválečné německé společnosti? Označení denacifikace za "umělou revoluci", jejímž cílem měla být demokratizace německé společnosti, ukazuje na stěžejní skutkovou podstatu: že nacistická diktatura nebyla svržena zevnitř, ale musela být poražena vojensky pomocí spojenců. Němečtí odpůrci nacismu, pokud přežili nebo se vrátili z emigrace, sice v roce 1945 patřili k vítězům pokud jde o oblast vnitřní politiky, ale představovali malou menšinu bez jakékoli širší podpory obyvatelstva. V takové situaci musela každá důkladná očista získat charakter umělé revoluce, vyplývající především z práva, jímž mohly disponovat vítězné mocnosti. Ale i svoboda konání vojenských správ západních spojenců narážela na hranice: jak ve společenském systému vítězů, tak i v pouhé setrvačnosti zbytnělých struktur a v mentalitě poražených. Bez souhlasu a spolupráce samotných Němců se sice mohla politická očista nařídit shora, ale nemohla být provedena efektivně a její účinky nemohly mít trvalý charakter. Přitom se ukázalo, že hlavní překážka širokého společenského souhlasu se sebeočistou národa spočívala ve skutečnosti, že vláda národního socialismu nebyla pouze manipulací s terorem, ale byla do značné míry založena na kladném přijetí ve společnosti. Pro mnoho Němců nebylo "národní společenství" žádnou prázdnou ideologickou formulkou, ale bylo i "výzvou k překonání pozůstatků předburžoaz- ních, preindustriálních společenských hierarchií a norem, výzvou k budování moderní, pružné buržoazně-národní společnosti mas". Nacistická propaganda, ať už byly její intelektuální kvality jakkoli ubohé, se ukázala být (společně s radikálními modernizačními kroky) účinným nástrojem k získání politické loajality mas. Pozitivní integrační síla národního socialismu sice po porážce u Stalingradu zeslábla, pohaslo i nacionálni nadšení a celková atmosféra se začala vyznačovat spíše apatičností a rezignovaností, presto však byla identifikace národa s nacistickým režimem natolik vytrvalá, že pokus o převrat provedený nacionálně-konzerva- 142 23/1992 [pageend144]STŘEDNÍ EVROPA. DENACIFIKACE tivním odbojem 20. července 1944 byl vzhledem k postoji národa předem odsouzen k neúspěchu. Po skončení nacistické diktatury nedošlo k žádným "bartolomějským nocím", jež očekávali v letech 1944-1945 mnozí němečtí odpůrci nacismu a k nimž někdy docházelo při střílem kolaborantů (v rámci hromadných poprav) v jiných zemích po osvobození od německých okupačních vojsk. Krvavé zúčtování s nenáviděnými štváči, nacistickými funkcionáři a špicly gestapa se nekonalo. I protifašistické výbory, jež vznikly v mnoha městech, viděly v udržení klidu a pořádku svůj prvořadý úkol. Tento na první pohled překvapivý jev nelze vysvětlovat pouze dozírající, ale nikoli všudypřítomnou účastí spojeneckých vojsk; odráží se v něm především obrovská zkompromitovanost národním socialismem v nejširšřch vrstvách společnosti, jež se nezastavila ani před dělnictvem. Zde se opět vracíme od konce k samému počátku: německá společnost nepodlehla, jak se po roce 1945 s oblibou tvrdívalo v apologetických proslovech, démonu Hitlerovi a nebyla proti své vůli držena v šachu nezřízeným terorem; 8. květen 1945 proto nemohl vejít do vzpomínek jako den osvobození. Nadšení, přizpůsobivost a částečně i odpor se v každodenním životě za nacistické diktatury spojily v mnohovrstevnatý komplex, takže málokdo mohl mít čisté svědomí a zastávat nějaký morálně rigorózní postoj. A právě proto političtí odpůrci nacismu reagovali na tuto problematiku obzvlášť citlivě. Učitel Gustav Künstle, který odmítl v roce 1941 nabízené členství v NSDAP, v pravidelném měsíčním hlášení francouzské vojenské správě napsal: "Pokud chce člověk zůstat čestný sám před sebou, měl by se bít v prsa a přiznat si, že i on, nestraník, musí nést svůj podíl na vině německého národa. Stavěli jsme snad my, političtí odpůrci nacismu z roku 1933, barikády? Bránili jsme svou svobodu se zbraní v ruce? Nedělali jsme snad režimu ústupky? Nesouhlasili jsme snad se vstupem do Svazu nacistických učitelů, Nacistické sociální péče, do Svazu protiletecké obrany? Nezakolísali jsme občas i my, jedno jediné procento nekonformních v davu 99% přitakávačů?" Ale to, co znemožnilo jakékoli tvrdé zúčtování, nebylo jen donucování k "strukturálnímu oportunismu", jemuž se často nevyhnuli ani odpůrci režimu. Očista prováděná v masovém rozsahu musela zcela ztroskotat pro vysoký stupeň organizovanosti německé společnosti - organizovanosti vzniklé právě prostřednictvím nacistického režimu. Koncem války měla NSDAP asi šest miliónů členů. Vedle NSDAP vznikly četné další nacistické organizace a počet jejich členů šel rovněž do miliónů. Připočteme-li k nim rodinné příslušníky a další blízké příbuzné pochopíme, že masová denacifikace musela rychle vést k morální diskreditaci celého politického pojetí očisty a k byrokratickému udušení celého procesu. Základna pro minimální společenský konsensus k politické očistě německé společnosti byla v roce 1945 mimořádně malá. Shoda panovala v podstatě jen v požadavku na potrestání nacistických prominentů a odstranění takzvaných "neslušných nacistů", čímž byli míněni bezohlední nacističtí kariéristé, známí štváči a udavači. Pro mnoho německých postojů je typická Zpráva o činnosti, kterou předložil reutlingenský primátor Kalfbell, člen sociálnědemokratické strany. Napsal, že se musí "předem rozlišovat mezi nacisty a straníky. Koho jsme znali jako slušného člověka, jenž svým chováním coby aktivní nacista neškodil ostatním - ten bude ponechán na svém místě". Rozlišování mezi "neslušnými" a "slušnými" 23/1992 143 [pageend145]STŘEDNÍ EVROPA. DENACIFIKACE národními socialisty odpovídalo jednak životní zkušenosti z totalitní diktatury a poukazuje také na zkušenost další: že odpůrci nacismu byli příliš slabí na to, aby se mohli stát vykonavateli důkladné očisty. I představitelé "jiného Německa" byli při demokratické obnově země odkázáni v mnoha případech na spolupráci a loajálnost právě těch lidí, kteří donedávna sloužili nacistickému režimu. Síť kole- giálních, společenských a rodinných závazků a ohledů se stala vysoce účinnou zbraní, jež velice ovlivňovala očistné snažení lidových soudů. Velkoryse vystavovaná osvědčení nezatíženosti většinou potvrzovala, že obviněný nebyl žádný udavač, že do strany vstoupil jen z oportunismu a že i jako kolega v zaměstnání se choval bezvadně. "Místní propletenec sousedských a přátelských vztahů" představoval potom důkladný nátlak na zahájení rehabilitací. Kdo ale i přesto učinil nějakou přitěžující výpověď a navíc na ní i při odvolacím řízení trval, platil za udavače a byl morálně vyobcován z kruhu čestných občanů jako rušitel společenského míru. I v podnicích se odborům a podnikovým radám podařilo zmobilizovat pro propouštění nacistických vedoucích pracovníků všechny zaměstnance jen ve výjimečných případech. Organizované dělnictvo nezajímala konfrontace vycházející z koncepce třídního boje. Dominantní bylo přání takové spolupráce s vedením podniku, které by vedlo k překonání hmotné bídy. K nejpřísnějším kritikům radikální denacifikace patřily církve, jejichž morální autorita v prvních poválečných letech daleko přesahovala okruh užšího společenství. Už v létě 1945 společně protestovaly proti americkým propouštěcím opatřením, kterými byli postiženi i mnozí národní socialisté oddaní církvi, přičemž se střední vrstvy obávaly ztráty mocenských pozic konzervativců ve prospěch politické levice. Zejména vedoucí představitelé evangelické církve ve svých stanoviscích upírali politické očistě jakékoli politické a morální oprávnění právnicky pozitivistickou argumentací: že "skutky a názory, jež jsou dnes odsuzovány, tehdejší zákonodárci považovali za zákonné a hodnotili je kladně". Církev proto, jak napsal biskup Wurm jako předseda Rady evangelické církve v Německu v dubnu 1946 americké vojenské správě, "nemohla uznat, aby teď byla lidská vrchnost povolána k trestání něčeho, co lze považovat za bezpráví pouze podle božského práva". To byla jednoznačná slova, která mluvila z duše miliónů bývalých straníků. Ještě v roce 1948 vedení církve v Hessensku a Nassau pod Niemóllerovým vedením zcela mylně nerozpoznalo rehabilitační charakter lidových soudů a podnítilo výzvu k jejich bojkotu, protože denacifikace směřovala k situaci, která "pomalu začíná připomínat roky hrůzy, jež jsou za námi". Kritika denacifikace byla v neposlední řadě i ve vlastním zájmu církve, protože téměř jedna třetina příslušníků evangelické církve byla členy NSDAP nebo jiných nacistických organizací. Bližší vysvětlení názorů německého obyvatelstva poskytnou pravidelně prováděné americké výzkumy veřejného mínění. V listopadu 1945 vyjádřilo 50 % všech dotázaných svou spokojenost s prováděním denacifikace - to znamená s tvrdou propouštěcí praxí vojenské správy; v březnu 1946 to bylo dokonce 57%. Zavedením Zákona o osvobození od národního socialismu a militarismu a prověrkami veškerého dospělého obyvatelstva naopak došlo ke změně veřejného mínění. V prosinci 1946 vyslovilo souhlas 34%, v září 32% a v květnu 1949 souhlas činil už jenom 17% dotazovaných. Další ankety svědčí o tom, že ve vědomí širokých kruhů obyvatelstva není národní socialismus vůbec spojován s terorem, válkou a zločiny. 144 23/1992 [pageend146]STŘEDNÍ EVROPA. DENACIFIKACE V srpnu 1947 považovalo 35% dotazovaných národní socialismus za principiálně špatný, ale 52% za dobrou, ale špatně realizovanou ideu. Často napadaná morál- ně-politická lhostejnost německého obyvatelstva byla produktem všeobjímajícího společenství bídy a solidarity, které si podvědomě přiznávalo hlubokou zkompromi- tovanost německé společnosti a upíralo proto své zraky raději k lepší budoucnosti než do minulosti, na kterou nechtělo vzpomínat. Jak také mohl celý národ najednou zatratit něco, k čemu ještě před několika lety směřovaly jeho veškeré naděje a nesplněné tužby? Reintegrace bývalých národních socialistů byla v podstatě ukončena již koncem roku 1948. V Hessensku byla v roce 1945 v důsledku americké propouštěcí praxe propuštěno 34% pracovníků veřejné správy. V polovině roku 1949 byli všichni (až na 2%) znovu ve svých funkcích a těšili se dřívější vážnosti. Koncem roku 1948 mělo podle statistik vojenské správy 41,5% úředníků bavorské vlády na své minulosti "nacistickou skvrnu"; z toho se dvě pětiny bez jakéhokoli přerušení udržely v zaměstnání a tři pětiny byly na základě rozhodnutí lidového soudu opět přijaty. V zemské správě Bádenska-Wúrtemberska byla počátkem roku 1948 44,3% úředníků na nižších místech bývalí straníci, na vyšších místech činil jejich počet asi 41,2%. A konečně bývalým národním socialistům, kterým se v době okupace opět nepodařilo najít zaměstnání, nabídl nové možnosti prováděcí předpis vydaný v roce 1951 jako doplněk článku 131 základního zákona. Touto cestou se v období od července 1951 do března 1953 znovu dostalo na místa ve státní službě asi 39.000 osob. Vysoký počet bývalých členů NSDAP podstatně přispěl k výkonnosti státních úřadů a ekonomiky a tím i k rychlé poválečné obnově. Opačný faktor nepřerušené a obnovené kontinuity byrokracie představovali odpůrci nacismu přijatí v roce 1945, kteří často bez splnění požadavků na úřednickou kariéru obsadili vysoká místa a vytvořili všemocná nadstranická solidarizující společenství. Zpětný příliv propuštěných členů strany charakterizuje velice sporný pojem "renacifikace", který se brzy velmi rozšířil: ti, co byli znovu přijati do zaměstnání, totiž nevyvíjeli žádnou praktickou činnost ve prospěch neofašistických organizací, ale přizpůsobili se celkově jako noví, apolitičtí a pasivní souputníci novým pořádkům. V mnoha úřadech ovšem nešlo vždycky jednoznačně určit, kdo koho vlastně integroval. Kritičtí současníci stále častěji cítili, že jsou tlačeni ke zdi "nezadržitelným a opakovaným přílivem lidí včerejška". Avšak vcelku zůstala i přes četná pochybná osobní rozhodnutí a mnohé senzační skandály politická kontrola správního aparátu pevně spojena s demokratickými normami nastupujícího režimu. V historické retrospektivě nelze přehlédnout fakt, že velkorysá rehabilitační politika, která dala mnohokrát přednost milosti před právem, byla pro vznik společnosti schopné konsensu nezbytná. Jenom tak se dalo zabránit koncentraci obrovského potenciálu nespokojených a diskriminovaných, který se mohl ve spojení s miliónovými zástupy vyhnanců a uprchlíků vyvinout v politicky nesmírně výbušnou třaskavinu. Mimořádná stabilita Spolkové republiky v prvních desetiletích její existence byla v podstatě "také výsledkem tohoto záhy nastoupeného pragmatického kursu, jenž výslovně vycházel ze spoluviny téměř všech obyvatel - a místo všeobecné katarze, která se měla stát předpokladem nového začátku, nasměroval veškerou energii k nové výstavbě a brzy se dostavil "hospodářský zázrak". Duch obnovy padesátých let spojený s výrazným antikomunismem usnadnil miliónům 23/1992 145 [pageend147]STŘEDNÍ EVROPA. DENACIFIKACE bývalých národních socialistů, spíš halasných než zatvrzelých, identifikaci s existencí nového státu. Nezbytná integrace nedovolovala žádné radikální skoncování s minulostí. Toto vše mohly oběti nacistické diktatury jen registrovat s pocitem bezmocného rozhořčení a musely dojít k trpkému poznání: "Vůle k potrestání zločinů minulosti je vyvinuta stejně málo jako vůle k rehabilitaci postižených." Třebaže denacifikace ve svém původním nerealistickém záměru - trvalém vyřazení všech bývalých členů NSDAP - musela ztroskotat, přesto se neminula s účinkem. Jejím dlouhotrvajícím následkem bylo dočasné vyloučení ze společnosti a společenské deklasování a potupa, které zanechaly hluboké stopy i na dočasně propuštěných ze zaměstnání nebo internovaných vysokých správních úřednících nebo univerzitních profesorech. A i když tento "cejch" sotva změnil zatvrzelé nacistické aktivisty v přesvědčené demokraty, přinutil je opravdu velice účinně k politické umírněnosti a zdrženlivosti, pokud nechtěli ohrozit svou profesní a sociální reintegraci. Platilo to zejména pro vysoké nebo na místní úrovni exponované nacistické funkcionáře, kteří i po své formální rehabilitaci žili nadále v postavení lidí společností pouze trpěných, aniž se jim podařilo znovu získat dřívější společenské postavení. Ukázalo se, že k pevnému zakotvení demokracie je samozřejmě důležitější celkový společenský a ekonomický vývoj než nezdařený experiment masové denaci- fik' ~e. Vedle negativní zkušenosti s fiaskem národního socialismu zde můžeme na p lim místě zcela oprávněně jmenovat ekonomický úspěch Spolkové republiky, který druhé německé demokracii zajistil masovou loajálnost, jež chyběla Výmarské republice. Politickou a vojenskou integrací se Západem se během dlouhého výchovného a vyučovacího procesu prosadila i nová kulturně-politická orientace na ideály Západu. Entnazifizierung. Politische Säuberung und Rehabilitierung in den vier Besatrungs Zonen 1945 - 1949. München 1991. (Zde jsou také uvedeny prameny a seznam příslušné literatury.) Překlad z němčiny redakce. ♦ ♦ ♦ 146 23/1992 [pageend148]STŘEDNÍ EVROPA. DOKUMENTY OBHAJOVACÍ ŘEČ RUDOLFA BERANA PŘEDNESENÁ PŘED NÁRODNÍM SOUDEM 28. A 29. 3 1947 (dokončení) o cestě Dr. Háchy do Berlína nikdy se nikdo se mnou neradil a já jako ostatní členové vlády byl jsem postaven před hotovou věc. Dr. Chvalkovský nám prostě 14. března dopoledne oznámil, že Dr. Hácha se rozhodl jeti do Berlína informovati Hitlera o příčinách našeho zákroku na Slovensku a získat informace o příčinách nepříznivého postoje Německa k nám. Zvěděl jsem, že Dr. Chvalkovský již poslal dopis německému vyslanci, ve kterém Hácha prostřednictvím Chvalkovského žádá Hitlera o rozhovor. Zda myšlenka jeti k Hitlerovi do Berlína vznikla u Háchy samotného nebo u Dr. Chvalkovského, nebo u někoho jiného, do dnešního dne nevím. Mohu jen konstatovati, že Dr. Hácha v písemné výpovědi, kteoru k mému procesu před lidovým soudem v Berlíně přivezl K. H. Frank, výslovně napsal: "Beran iniciátorem mé cesty k Vůdci 14. března 1939 nebyl..." Jisté by mi tehdy pomohlo, kdyby Dr. Hácha řekl, že jsem iniciátorem byl, ale Dr. Hácha i v tehdejší kritické situaci mojí - po pravdě prohlásil - že jsem iniciátorem jeho cesty nebyl. Lituji, že tento dokument, který byl v opise spisů kabinetní kanceláře presidenta republiky zachován, nebyl předložen slavnému národnímu soudu. Já i celá vláda byli jsem postaveni před hotový fakt, na kterém jsme nemohli ničeho mčniti. Činiti nějaká vojenská opatření ve dnech kolem 15. března to jsem nemohl posouditi já, jako laik, ale měl to posoudit generální štáb a přijít k svému ministru a k vládě s návrhem. Jak se pamatuji, všichni vojáci jednotně říkali: "Bránit se nemůžeme, když nemáme pevnosti a Němci stojí 30 km před Prahou. Když jsme se nebránili v září 1938 - nemůžeme se přece brániti teď." V tom i laik musel s vojáky souhlasit. Ale co se má dělat vůbec, to nám nikdy ani generální štáb a ani jeden ze stodvaceti československých generálů nenavrhl a pokud vím, ani Syrový žádný návrh od generálního štábu nedostal. Teď má ovšem rozum mnoho vojenských pánů. Já by! jen za Rakouska "Ersatz- -Reservist-Titular-Gefreiter", ale generální štáb mně a vládě neporadil a nenavrhl nic. Pan generál Bartoš, který dával znalecký posudek zde - byl velitelem na Českém jihu - měl veliký pohraniční úsek - nevím, zda zničil zbraně před příchodem nepřítele. Já aspoň se nedověděl, že některý velitel zničil něco před nebo po tzv. rozkaze kapitulačním. Stanovisko generála Syrového, že se věci mají řešit diplomaticky úplpě shodně tvrdil ministr generál Ing. Eliáš. 23/1992 147 [pageend149]STŘEDNÍ EVROPA. DOKUMENTY Jestliže nyní se tvrdí, že měly se ničiti zbraně a že měla se učiniti různá jiná vojenská opatření, pak dle mého přesvědčení bylo to věcí generálního štábu, který eventuelně měl udělat návrhy a žádat o souhlas svého ministra a vládu. Nikdy žádný návrh takový učiněn nebyl. Z průběhu líčení se ukázalo jen, že na podnět zpravodajského oddělení byli ve dnech kolem 15. března informováni někteří členové vlády o zprávách zpravodajských důvěrníků, které byly v rozporu se zprávami ministerstva zahraničí a berlínského našeho vyslance a všech zahraničních legací u nás a kterým dle mého přesvědčení ani většina generálů nevěřila. Bylo to snad v důsledku toho, že kolikrát tyto zprávy se ukázaly mylné. Do dnešního dne není potvrzeno - ani norimberský proces to nepotvrdil, že kolem 21. května 1938 Československo mělo býti přepadeno. Tehdy na základě zpráv zpravodajských oddělení našich i cizích - provedla se u nás částečná mobilizace nebo mimořádné povolání ke cvičení, v přesvědčení, že Německo stahuje vojsko kolem našich hranic a chce nás přepadnout. Myslím, že norimberský proces prokázal, že to tehdy bylo jinak. Nebylo možno vždy brát všechno na sto procent, co hlásili různí zpravodajové a důvěrníci. Kdyby situace byla taková, že každý věděl, že nás Němci 15. března 1939 obsadí, pak by nespal celý generální štáb - všichni přednostové ministerstva národní obrany - všech ministerstev - zemských úřadů atd. Kdyby se věřilo v okupaci, u set úřadů, podniků a společností dělalo by se v těchto dnech tisíce různých důležitých opatření. To se nedělalo, protože v obsazení celé republiky téměř nikdo nevěřil. Věřilo se stále v mnichovské sliby velmocí - třeba po tolika zklamáních. A generální štáb a jistě všichni čelnější důstojníci znali zprávy zpravodajců - ale nedělali nic. Proč? Protože jim také plně nevěřili? Pan národní prokurátor z mého, hrozbami a násilím na mně jako vězni vynuceného, dopisu K. H. Frankovi vyvozuje, že vláda vzala cestu Dr. Háchy k Hitlerovi, Chvalkovským sjednanou, se souhlasem na vědomí. Jestliže jsem to napsal, učinil jsem tak Frankovi vědomě nepravdivé sdělení, neboť taková nepravdivá sdělení činili všichni čeští vězňové v statisících věcech. Pan národní prokurátor v žalobě uvádí, že před odjezdem Háchova vlaku dal mi pan ministr Fischer doruČiti fonogram z Mor. Ostravy o vjezdu německé policie do Moravské Ostravy Nebylo tomu tak. Tuto zprávu dostal jsem teprve asi za jednu až dvě hodiny po odjezdu Dr. Háchy. Hned, jak jsem tuto zprávu dostal, volal jsem vyslance Dr. Mastného a sdělil jsem mu obsah této zprávy. Žádal jsem ho, aby ihned na příslušných místech zakročil a aby informoval okamžitě ještě na nádraží Dr. Háchu se žádostí, aby proti tomuto porušení naší suverenity ihned protestoval a žádal, aby policie a vojsko německé byly odvolány. Dr. Mastný, který z mých slov slyšel rozčilení, mne uklidňoval a ujišťoval mne, že nejen zakročí a Dr. Háchu hned na nádraží podle mého příkazu vyrozumí - ale tvrdil mi, že jedná se jistě jen o průchod Ostravou a že policie a vojsko německé ihned odejde, jak přišlo, abych byl klidný. Když jsem nedostal od Mastného další zprávy, volal jsem ho asi kolem 10. hodiny večerní znovu a opět mu opakoval zprávu o Moravské Ostravě a ptal se, co se z jeho strany stalo. Sdělil mi, že Dr. Hácha dosud nedojel a opět mne uklidňoval, že se jedná jistě jen o průchod Mor. Ostravou. Dělal jsem tehdy vše, co jsem za daných okolností dělat mohl. 148 23/1992 [pageend150]STŘEDNÍ EVROPA. DOKUMENTY Na to dostal jsem až po druhé hodině sdělení přímo od Dr. Háchy o průběhu jednání s Hitlerem a o úmyslu resp. rozhodnutí Hitlera obsadit zbytek ČSR resp. Čechy a Moravu, počínaje 6. hod. ranní. Vylíčil jsem podrobně ve svých protokolech a ve svém konstitutu v tomto procesu, jak a co mi Dr. Hácha sdělil. Nikdy za celé této historické noci jsem nevyslovil souhlas s jednáním Dr. Háchy. Prosil, žádal a zapřísahal jsem Dr. Háchu, aby souhlas k ničemu nedal. Žádal jsem stále, aby znovu a znovu jednal a okupaci zabránil. Věřím, že našli-li se lidé, kteřá stručně zaznamenali jenom jádro zprávy Dr. Háchy - aspoň úryvky z jeho sdělení, že snad se najdou také poctiví a stateční lidé, kteří po pravdě pro historii potvrdí, co jsem Háchovi v rozhovorech s ním a v jednom rozhovoru s Dr. Chvalkovským říkal tehdy já. Já věřím, že jestliže se našly a v Norimberku objevily protokoly Hitlera o jeho rozhovorech s Tisou a Dr. Háchou, že se najdou nebo se již našly Němci odpo- slouchané a tehdy jistě na desky zachycené, moje rozhovory s Háchou, Chvalkovským a vyslancem Mastným. Konečně věřím a pevně doufám, že jistě o všech těchto věcech byli vyslýcháni Göring a Ribbentrop a že tito protokolárně ledacos objasnili. Vždyť, byl to Ribbentrop, když po marném dotazování Háchou ani já ani vláda nedala souhlas a přímo varovala před podpisováním prohlášení, který vyškrtl slova "jménem vlády" - věřím proto, že ho zástupci ČSR také o této věci vyslechli. Jde o zjištění historické pravdy - jde o to, aby do poslední písmenky byl objasněn 15. březen, který vlastně byl signálem k světové válce a proto je nutno tyto věci zjistit. Tady nejde o mne ani o ostatní členy vlády, zde jsem pro velikost a podstatu věci vlastně vedlejší. Ale zde jde o historické zjištění pravdivých skutečností, co se vše stalo a jak přišlo k 15. březnu 1939. Ony rozhovory trvaly velmi dlouhou dobu, vždyť právě proto se jednání Dr. Háchy u Hitlera táhlo až asi do půl páté hodiny ranní jedině proto, že každý můj rozhovor byly námitky, prosby a žádosti na Háchu, aby souhlas k ničemu nedával. Já nečekal, až co řekne vláda, dělal jsem víc, než žádá pan národní prokurátor, neboť hned, ještě dříve, než jsem informoval vládu, vyzval jsem z vlastního rozhodnutí Háchu a Chvalkovského, aby odmítl souhlas s okupací. To se stalo hned při prvním rozhovoru. Jak zněl kapitulační rozkaz, který dával Dr. Hácha Syrovému, nevím. Obsah jeho mi Hácha nesdělil. Dával tento rozkaz přímo generálu Syrovému. Dr. Hácha mi sděloval jen hrozby Hitlera a Göringa, že postaví-li se německé branné moci někdo na odpor,zdrtí a stopí v krvi každý takový odpor a že nezůstane v Praze kámen na kameni. Dr. Hácha žádal, abych o tom informoval vládu. To jsem také ihned učinil, svolal jsem ministerskou radu a této doslovně téměř ohlásil sdělení Dr. Háchy i obsah mé odpovědi Dr. Háchovi. Také není pravdou, jak tvrdí žaloba, že Dr. Fischer dle poukazu Berana odešel ze svého bytu nejdříve do ministerstva vnitra a dal příkaz, aby všechny politické a policejní úřady byly ihned vyrozuměny o způsobu kapitulace, aby někde nebyl kladen odpor a aby obyvatelstvo zachovalo klid a potom že šel teprve do ministerské rady. Pravdou je, že jsem telefonicky ani Dr. Fischera ani jiného člena vlády před schůzí ministerské rady nevolal, že požádal jsem jen presidiálního šéfa ministerské rady Dr. Klučinu, aby ihned ministerskou radu svolal a sdělil mu stručně obsah 23/1992 149 [pageend151]STŘEDNÍ EVROPA. DOKUMENTY Háchova sdělení. Proto jsem ani Dr. Fischerovi ani žádnému jinému ministrovi žádné poukazy nebo příkazy vůbec nedával a teprve v ministerské radě jsem referoval doslovně to, co Dr. Hácha mi sdělil. O tom - že já i celá vláda nesouhlasila nejen s okupací, ale zejména s prohlášením Dr. Háchy, které měl podepsat, svědčí nejlépe to, že po odmítnutí souhlasu vlády s podpisem prohlášení a po varování Dr. Háchy, aby je nepodpisoval, odejel jsem do bytu Dr. Černého do schůze Národní jednoty. Tam jsem referoval, tam vše dopodrobna sdělil, tam jsem oznámil, že ani já, ani vláda souhlas k podpisu jsme nedali a nedáme a teprve po mém návratu do ministerské rady a po opětovném dotazu Dr. Chvalkovského z Berlína, kterému jsem sdělil opět stanovisko vlády i Národní jednoty a žádal znovu, aby prohlášení se nepodepisovalo, teprve pak asi za 15 - 20 minut volal Dr. Hácha a sdělil, že prohlášení pod tlakem situace podepsal. Vykonal jsem v této tragické době vše, co lidsky vůbec bylo možno. Nemám ani v nejmenším zatíženo své svědomí. Dr. Hácha, když přes náš protest a přes naše prosby a žádosti prohlášení podepsal, utěšoval se a často později opakoval, že to nemá platnost, že vláda nesouhlasila a že vyškrtl z prohlášení slova "jménem vlády". Dr. Hácha také již v telefonickém rozhovoru z Berlína, dále na schůzi ministerské rady 15. března 1939 večer a mnohokráte později říkal: "Někdo se musel obětovat. Já se obětoval. Když jsem nemohl zachránit stát - zachránil jsem aspoň národ." To jsou všeobecně známá slova, která znalo celé okolí a všichni jeho přátelé a známí. Dr. Hácha byl přesvědčen, že svým podpisem zachránil statisíce českých životů. Pan národní prokurátor vytýká mně a celé vládě, že jsme veřejně neprotestovali. Slavný národní soude, celý svět tehdy věděl, že jde o to nejsurovější násilí, které Hitler páchá na ČSR. Projevy Anglie, Francie, Sovětského svazu a projev presidenta Roosevelta jsou toho jasným důkazem. Já ještě v noci ze 14. na 15. 3. prostřednictvím Schmoranzc dal jsem informovali všechny cizí legace v Praze o pirátství Němců spáchaném na Československu. Já byl účasten poradě Národní jednoty v bytě Dr. Černého a dal jsem nejen souhlas k protestnímu projevu, který se tam připravoval, ale nařídil jsem hned z bytu Dr. Černého sekčnímu šéfovi presidia ministerské rady Dr. Klučinovi, aby rozhlas byl Národní jednotě k disposici pro tento projev. Dělal jsem této kritické noci, co bylo v mých silách, až jsem se úplně nervově zhroutil. Pan národní prokurátor mé vládě vytýká, že Dr. Hácha se k jednání v Berlíně pro svůj tělesný a duševní stav nehodil. Znovu pokládám za nutné zdůraznit, že Dr. Hácha se rozhodl sám nebo snad na radu Dr. Chvalkovského jeti do Berlína a že nikdo vůbec nepředpokládal, ani on sám, že by tam jel něco sjednávat. On sám, jak častěji znovu a znovu později po návratu opakoval - jel tam vysvětlovat vývoj událostí na Slovensku, jel tam s úmyslem mírnit vášně a nenávist proti nám rozpoutané a ve snaze utlumit Štvanice v německém tisku. K tomu právě stáří, klid a mírné formy jeho vyjadřování byly vhodné. Věřím naprosto, že Hácha jel do Berlína s nejčistšími úmysly, že se mu podaří vysvětlení a klidným ujištěním Hitlera o našich poctivých úmyslech žiti se sousedy a zvláště s Německem v dobrém sousedském poměru. Zdravotní stav Háchův byl právě 14. 3. velmi dobrý. Proto ani Dr. Hácha, ani jeho okolí se nestaralo, aby s ním do Německa jel lékař. Vždyť stačí uvážit, že Dr. Hácha jel v nevytopeném voze - teprve cestou začalo se [pageend152]STŘEDNÍ EVROPA. DOKUMENTY ve vlaku topit - asi 7 - 8 hodin do Berlína. Pak prožil nejstrašnější okamžiky svého života v jednání s Hitlerem, křik, teror, hrozby až asi do půl páté hodiny ráno, týž den před polednem jel zpět do Prahy. (Zatím co já ležel nervově zhroucen.) Dr. Hácha dobře překonal cestu a pozdě večer 15. března téměř dvě hodiny nám podrobně referoval o všech svých zážitcích v Berlíně a o svém jednání s Hitlerem, Göringem a Ribbentropem. Druhého dne 16. března jednal znovu s Hitlerem a s řadou osob, kdy my byli na konci svých sil. Jestliže toto mohl vydržet a nc- zhroutit se, pak je to svědectví nejlepší, jaký byl jeho tělesný a duševní stav v tyto kritické dny. Jestliže po těchto dnech nastala u něho reakce a zhoršil se jeho zdravotní stav, pak je to zcela nejen lékařsky, ale i lidsky pochopitelné,protože nikdo by více nevydržel. Vždyť při Mnichovu i pan president Dr. Beneš byl úplně vyčerpán. Stáří 66 let nebylo přece nijak vysoké a první i druhá světová válka ukázaly, že právě v těchto létech stáli světoví státníci na výši situace. Tomáš G. Masaryk právě od těchto let konal největší dílo svého života. Lloyd George, Clemenceau a jiní vedli v tomto stáří první světovou válku. Churchill a maršál Stalin byli vedoucími osobami druhé světové války. A jak skvěle řídil náš předseda zahraniční vlády Msgr. Dr. Šrámek naši londýnskou vládu,jak sjednával těžké smlouvy mezinárodní, státnicky obezřetně. A mohl bych ukázat na řadu sedmdesátiletých a starších ministrů. Zhroutil-li se Dr. Hácha po událostech 15. března 1939 a v létech následujících, klesl-li jeho duševní a fysický stav, pak není divu, že se tak stalo po všem tom, co prožil 15. března a v měsících a létech dalších. Řekl jsem již při výslechu pan Dr. Maixnera, že se naprosto mýlí, když tvrdí, že mne upozorňoval na úbytek paměti Dr. Háchy dne 31. ledna 1939 v den, kdy odcházel, jak jsem tady až u soudu se dověděl, do pense. Přední člen našeho domácího odboje zesnulý sociálně demokratický redaktor Jelínek velmi správně ve svých pamětech, které byly slavnému soudu předloženy, charakterisoval dnešní tvrzení pana Dr. Maixnera: "Patrně jsou lidé, kterým se Hácha svěřil. Není to ani jinak možné, protože i když byl Hácha znásilněn, musel se při návratu do Prahy alespoň ospravedlnit. Nezapadla tedy historie jeho berlínské návštěvy a já myslím, že nic nebrání, aby byla oživena, abychom se dověděli celou pravdu. Jest skutečností, že Beranova vláda udělala všechno, co bylo v lidských silách, aby katastrofu, když ne odvrátila, alespoň oddálila. Nedávno jsem se dověděl z úst osobního lékaře Háchova některé podrobnosti, ale ty byly tak zkreslené a zdá se tendenční, že tím spíše je nutno žádati, abychom se dověděli celou pravdu o osudu noci ze 14. na 15. březen 1939. Dr. Maixner líčí Dr. Háchu jako ne zcela odpovědného za to, co v Berlíně dělal. Říká se, že Háchova choroba už tehdy byla v takovém stupni, že těžko mohlo býti žádáno na něm, aby sám podnikl tak osudný krok a bral za něj plnou odpovědnost. Kdo znal zdravotní stav Dr. Háchy, i když nebyl lékařem, bude se mnou souhlasit, když řeknu, že Hácha byl v březnu 1939 plně odpověden za to, co dělal. Ne, že bych chtěl na něho svalovat všechnu vinu, ale je nutno říci, že tehdy byl ještě bystrým právníkem, věděl o všech důsledcích svého berlínského jednání." To stojí na stránce 10 rukopisu "Pamětí'. Je zajímavé, že tak, jako s těmi předpověďmi o 15. březnu, se dnes najde ledaskdo, komu se zdál Dr. Hácha již při Volbě presidentem duševně i fysicky nemocným stařečkem. 23/1992 151 [pageend153]STŘEDNÍ EVROPA. DOKUMENTY Když však navrhl Dr. Klapka Dr. Háchu v Národní jednotě za presidenta, když ho kandidovali a volili všichni poslanci a senátoři Národní jednoty, Národní strany práce, Slováci a Karpatští Rusové, když tisk psal, že aktivní president Nejvyššího správního soudu je kandidován na presidenta, pokládali to téměř všichni poslanci a senátoři za nejšťastnější volbu pro tuto dobu. Nesmí se přehlédnout, že tenkrát jeden z našich nej obtížnějších nových úkolů spočíval v tom, jak se upraví náš poměr k Slovákům. Pravě pro tyto eminentně důležité ústavně-právní otázky jevil se na slovo vzatý právník Hácha osobou nejzpůsobilejší. Nebyli to však jen poslanci a senátoři, kteří volbu Dr. Háchy pokládali za nejšťastnější a nejlepší na tehdejší poměry, ale byli to tisíce a tisíce osob jiných, i pan president Beneš, kteří mu posílali k jeho volbě upřímné gratulace. Dostal jsem sta a sta dopisů souhlasu a projevů uspokojení s volbou, ale nedostal jsem ani jeden dopis ani od nejbližších přátel a spolupracovníků Háchových, ani z rodiny, ani od Nejvyššího správního soudu, který by mne upozorňoval na špatné zdraví Dr. Háchy. Slyšel jsem často o těžké vědecké práci Dr. Háchy, o jeho výkonech turistických a pod. Kdyby byl býval stav Dr. Háchy takový, jak nyní uváděl Dr. Maixner, pak proč šel ke mně poprvé až 31. ledna 1939, proč nepřišel dříve a proč nepřišel už vůbec ke mně po 31. lednu 1939? Jako dnes se pamatuji, jak mi Dr. Maixner řekl první větu svého rozhovoru, že "přichází jen formálně, vlastně z tradice"! To bylo v den jeho pensionování a tehdy přišel poprvé a naposled. Pan národní prokurátor mne a moji vládu děla spoluzodpovědnou za proradu Dr. Háchy, i když prý - dle rozsudku mezinárodního vojenského soudu v Norimberku byla tato prorada Hitlerem a jeho spolupracovníky Göringem a Ribben- tropem vynucena. Neměli prý jsme Dr. Háchu uposlechnout a neprovésti jeho rozkazy, které byly protiústavní. Řekl jsem již, že jsme učinili, co bylo v lidských silách, abychom zamezili podpisu Dr. Háchy. O skutečném stavu byl celý svět informován buď od nás prostřednictvím cizích legací v Praze, nebo přímo z Berlína - neboť světový tisk hned druhý den popsal podrobně tu "přátelskou smlouvu" Hitlera s Dr. Háchou, jak skutečně byla. Protesty všech našich spojenců i Spojených států severoamerických proti okupaci a to hned po 15. březnu jasně to potvrzují a celému světu bylo jasno, že jde o násilný čin Hitlera a jeho kliky. Jscm-li já a moje vláda něčím vinen, pak jsem spoluvinen také za Mnichov. U Mnichova byla situace rozhodně lepší a přes to jsme pod tlakem situace mezinárodní, pod donucením Německa i našich spojenců Mnichov přijali. Věděli jsme všichni, věděl a napsal to pan president, že celé jednání bylo neústavní - - neboť vláda neměla práva bez parlamentu postupovat území, ale poměry byly silnější a odstoupení Sudet bylo vynuceno. Vůbec pak každá ústava platí jen za normálních právních poměrů a za normálních mezinárodních vztahů. Tam, kde nastoupí prosté znásilnění, těžko mluvit o ústavních předpisech. Jestliže se uznává postup při Mnichovu za správný a já jsem přesvědčen, že se tím zachránilo alespoň dva miliony českých lidí, a odvrátilo zničení českých měst, pak dle mého přesvědčení každý otevřený boj 15. března 1939, ať vojenský či jiný, by byl hnal statisíce lidí nezodpovědně na jatky a do jisté katastrofy. Udělat gesto - 152 23/1992 [pageend154]STŘEDNÍ EVROPA. DOKUMENTY - promluvit ze srdce opravdu procítěnou řeč proti německým zločincům, vyzvat lidi k odboji a vyvolat tak hrůzu, snad by mi vyneslo dočasnou slávu Herostrata, ale určitě by mne proklínaly desetitisíce pozůstalých po rodinách vlastenců, kteří by se dali lehce strhnout k neorganizovaným činům. Čeho byli schopni němečtí zločinci, o tom svědčí nejen Lidice, ale i plynové komory koncentračních táborů, Osvěčim, Mauthausen, Dachau a j. Nelze také zapomenout, že 15. března 1939 nebyla ještě válka, že tehdy ve Francii ani v Anglii nebyli ve vládě přátelé, že tam byli Mnicho- vané a že Sovětský svaz nebyl na válku připraven. Nelze zapomenout, že i naše zahraniční delegace radila nedělat nerozvážné činy. Vědělo se, že k válce dojde, ale zda za půl roku, za rok, či dvě léta, to nikdo nevěděl. Měl náš národ vykrvácet, než došlo k válce? Mělo to hromadné vraždění začít již 15. března 1939? Jistě by k němu došlo, kdyby se u nás postupovalo jinak. Byli by tehdy šli spojenci do války, kdyby po 15. březnu byl u nás otevřený odboj a umíral náš národ? Sotva, - - neboť kromě Německa nikdo nebyl na válku připraven. Svět by byl psal o hrdinském českém národě a pp. Bonnet nebo Chamberlain poslali by Hitlerovi papírový protest. Nebyli jsme ani zrádci ani zbabělci. Nikomu, ani mně ani mojí vládě nescházelo osobní statečnosti. Co je život jednotlivce nebo několika jednotlivců? Ale zodpovědnost za život národa ukládala nám jednat tak, jak jsme jednali. Utíkat z vlády - byli jsme v demisi, to by byla zbabělost. Utéci do ciziny s Háchou bylo by způsobilo mezinárodní komplikace, neboť tam byl president Dr. Beneš. Utéci sami a ponechat Dr. Háchu samotného a národ v rukách Rysů, Moravců, Burdů a různých dalších fašistických a vlajkařských skupin, to dle mého mínění by byl zločin na národě. Já i někteří členové mé vlády začali hned 15. března 1939 domácí odboj, neboť vše, co jsme dělali a vše, co jsme organisovali, byl odboj proti Němcům. My nezávodili, jak říká žaloba, s hrstkou fašistů a vlajkařů, ale my s nimi zápasili, my chránili český lid všude, jak to bylo možné. Jestliže český národ vyšel i z druhé světové války poměrně lépe než celá řada jiných, pak odpustí mi pan národní prokurátor, řeknu-li, že na tom má zásluhu také trochu náš rozvážný postup v kritických dnech měsíce března 1939. Jistě je dnes možno říci, že tu či jinde byly chyby, že to nebo ono se mělo dělat jinak. Ono to je ale u všeho a vždy. Utéci do ciziny, kde nás nepotřebovali - kde měli jsme již dobré vedení, bylo by pro nás osobně pohodlnější, než procházet Petschkárnou a německými kriminály a bydlet v žalářních kobkách. Pan národní prokurátor mne v žalobě obviňuje, že jsem po Mnichovu vešel s německými ministry Ribbentropen a Göbbelsem v přímý i nepřímý styk, příkazy jejich se řídil a požíval proto ’velké důvěry Němců a to mi prý prospělo velmi u Volksgerichtshofu v Berlíně, kde prý jsem byl odsouzen formálně k těžkému trestu 10 let káznice a 10.000 RM pokuty pro finanční podporu domácího odboje, avšak na rozkaz K. H. Franka o vánocích 1943 propuštěn. Pan národní prokurátor se mýlí, tvrdí-li, že mně něco u Volksgerichtu prospělo. Tam byl pro stejně vysoký prokázaný dar pro zahraniční odboj ve skupině, ve které jsem byl souzen, odsouzen ministerský rada Dr. Stašek na 8 let káznice a já pro týž delikt na 10 let a nikoliv 10.000 RM, jak uvádí pan národní prokurátor, nýbrž na 100.000 RM (milion K) pokuty. Bylo v rozsudku ústně ohlášeném tehdy výslovně uvedeno, že trest je proto přísnější než u Staška, že jsem zastával význačnější 23/1992 153 [pageend155]STŘEDNÍ EVROPA. DOKUMENTY postavení a měl míti a cítiti proto větší zodpovědnost. Gestapo však bez ohledu na soud už rok před rozsudkem zkonfiskovalo celý můj majetek a vůbec nikdy mi nic nevrátilo. Majetek pozemkový, který Němci nemohli odvézti, jsem nikdy od Němců nepřevzal a tento majetek byl rozdělen panem Ďurišem již v červnu 1945 dříve, než jsem byl tady na Pankráci poprvé vyslechnut. Současně byl rozdělen i majetek mé ženy, která nebyla nikdy z ničeho obviněna a ani nebyla nikdy vyšetřována. Bylo jí na její protest proti zabrání majetku pohroženo a to od vysokého státního funkcionáře, ať je zticha a je ráda, že není zajištěna. Před Volksgcrichtem svědčil téměř plné dvě hodiny, jak jsem v úvodu řekl, proti mně 26. června 1942 K. H. Frank. Mluvil jako korunní svědek obžaloby. Nedostal vůbec žádný dotaz od předsedy Volksgerichtu, pověstného Dr. Thieracka, ale promluvil dlouhou souvislou řeč proti mně. Přivezl kufr doličných předmětů, které mu měsíce shánělo gestapo a německý tiskový odbor s panem Gregorym. Rozsudek berlínského lidového soudu byl zde čten. Lituji velmi, že nebyly zde předloženy, neboť nevím, zda byly ve štéchovickém archivu nalezeny, doličné předměty, které Frank Volksgerichtu akt za aktem předkládal. Kdyby těch několik set dokladů zde bylo, byla to ze všeho má nejlepší obhajoba - nebylo by třeba volat a vyslýchat svědky a nepotřeboval bych se hájit! K. H. Frank snesl ve své žalobě proti mně stovky mých projevů, článků, inter- viewů, na kterých od roku 1935 dokázal mé nepřátelské smýšleni k Němcům a zvláště k Hcnlcinově straně. K. H. Frank dovodil, že jedině já, jako předseda největší strany, zavinil jsem volbu Dr. Beneše presidentem republiky; dovodil, že jsem jako fanatický stoupenec koaličního systému u nás zodpověděn za všechny činy koalice. Četl projevy Hampla, Dr. Šrámka, Frankcho a jiných členů koalice a končil vždy: "Beran je viník - kdyby byl rozbil koalici, nebylo by to bývalo možné." Mohl bych uvésti desítky případů z této Frankovy žaloby. Tam byly útoky na spoluobžalovaného Dr. Černého, na ministra národní obrany Machníka, které líčil jako české šovinisty, kteří nechali tisíce Němců zavírat, trýznit a persekvovat a každá kapitola končila: MZa to odpovídá Beran." Vzpomínám na tuto žalobu vždy když čtu žalobu, kterou na mne vznesl pan národní prokurátor. Mám to neštěstí, že v roce 1941 prohledalo mé úřední i soukromé archivy i moji korespondenci gestapo a K. H. Frank šel s tímto materiálem proti mně svědčit před Volksgericht. Tam jsem byl souzen a odsouzen na základě dokumentu z těchto archivů a korespondence - jako doklad práce mojí pro demokracii a proti Němcům a nacismu. V roce 1945 všechny tyto archivy zabavilo naše ministerstvo vnitra a z těchto tisíců dopisů vybírá i během tohoto procesu pro pana národního prokurátora věci, o kterých se domnívá, že by mohly prokazovati mé přátelství k Němcům, proti demokracii a podobně. Mezi mojí úřední a soukromou korespondencí byla sta a tisíce díků od různých korporací i jednotlivců - obcí i okresů, sociálních institucí a podobně. Byly tam celé fascikly spisu prokazujících moji práci na poli národním a sociálním, díky za zaopatření míst a práce celým stovkám dělníků, nezaměstnaných úředníků a pod. Tyto doklady bohužel předložití nemohu. Nemám přístup ke své bývalé korespondenci. 154 23/1992 [pageend156]STŘEDNÍ EVROPA. DOKUMENTY Z té vybral si némecký prokurátor v Berlíně, co se mu hodilo pro mé odsouzení. A stejně nyní vybralo si ministerstvo vnitra, co potřebovalo pro národního prokurátora zde v Praze. Jenom já nemám a neměl jsem možnost vybrat si, co by mluvilo pro mne, co by objasnilo slavnému národnímu soudu nezkresleně moji práci a činnost. To vše pan národní prokurátor nepředložil. Pan národní prokurátor říká, že jsem byl odsouzen jen "formálně". Znamená-li dva a tři čtvrti roku ve dvanácti německých kriminálech, při tom často na pokraji smrti, znamená-li konfiskace veškerého majetku jen formální odsouzení, nevím. Nechť to posoudí slavný národní soud. O vánocích 1943 byl mi trest přerušen a byl jsem od té doby až do konce války konfinován jako se podobně stalo u mnoha jiných. Neviděl jsem v tom nikdy nějakou zvlášť pro mne dělanou výhodu. Jak jsem již uvedl, byl jsem v týž den společně zatčen s poslancem Hamplem. V roce 1941 po našem zatčení, právě tak jako v roce 1942 v červnu byly proti nám vedeny v tisku společné útoky a byli jsme v očích lidu gestapem, které články aranžovalo, uráženi a pomlouváni jako zrádní zástupci dělníků a sedláků. Ovšem, každý z nás byl obviněn z jiného deliktu. S námi společně byl taky zatčen generální tajemník sociální demokracie senátor Dundr. Hampl ve vězení zemřel. Dundr, jako já, byl převezen do Prahy na Pankrác a v týž den a touž hodinu byl sc mnou propuštěn na svobodu. Dundra gestapo propustilo na svobodu, mne se rozhodlo konfinovat. Současně v týž den byla s námi propuštěna řada vězňů jiným, mimo jiné nynější předseda svazu čsl. průmyslu Ing. Hromádko a jiní. Viděl jsem v tomto přerušení trestu a propuštění celé skupiny vězňů snahu Němců působiti k jakémusi uklidnění v zemědělství, u dělnictva a v průmyslu. Ovšem sledovali-li Němci tento úmysl, pak jej naše propuštění nesplnilo. Pan národní prokurátor mne také obviňuje, že jsem pronesl jako předseda přípravného výboru strany Národní jednoty dne 3. prosince 1938 řeč, v níž prý jsem schvaloval zahraniční politiku Dr. Chvalkovského a začlenění našeho státu do mezinárodní fronty, vedené nacistickým Německem. Vyslovil jsem se prý pro otevřenou spolupráci s hitlerovským Německem, která nám prý přinese prospěch. Je nutno, abych znovu vzpomněl,jaká byla situace po Mnichově - postačilo se podívat na mapu, aby každý viděl situaci našeho státu. Převzal jsem tehdy vládu. Věřte, že k tomu bylo tenkrát potřeba velkého sebezapření, převzít mnichovské dědictví. Nechtěl jsem ministerské křeslo v době klidu a poměrného pohodlí. Nestál jsem o ně, ani předsednictví vlády v době první republiky. I po opětovném naléhání Dr. Háchy navrhoval jsem na předsedu vlády bývalého ministra Ing. Dvořáčka. Chtěl jsem, aby vláda byla čistě nepolitická, úřednicky odborná. Dvořáček odmítl úřad předsedy vlády. Převzal jsem proto na sebe odpovědnost v té nejkritičtější době, jaká kdy byla. Na rozvalinách začal jsem stavět... Pan národní prokurátor včera mi vytýkal, proč do vlády nevzal jsem zástupce komunistické strany. Myslím, že to pan národní prokurátor nemyslel vážné. Znal dobře situaci na konci roku 1938 - věděl, že na př. sociální demokraté vystoupili z II. internacionály sami dobrovolně z vlastní iniciativy - jen aby to neškodilo státu. Věděl, pan národní prokurátor, že když pan president Dr. Beneš jmenoval vládu gen. Syrového - že také tam žádného komunistu nepovolal! A konečně, komunistická 23/1992 155 [pageend157]STŘEDNÍ EVROPA. DOKUMENTY strana, která nikdy o vstup do vlády se neucházela - by tam v té dobé jisté nevstoupila. Konečně moje vláda byla vláda nepolitická, - vláda odborníků a specialistů. Řada československých komisí jednala v těch dnech v Berlíně. Vládní komise jednaly o hospodářských a sociálních otázkáoch. Šlo o prodej a zaplacení miliardových hodnot za továrny, doly a různé průmyslové a živnostenské podniky v Sude- tech, šlo o zabezpečení a ochranu deseti a desetitisíců českých lidí v Sudetech, šlo o zabezpečení především horníků a délníků, kteří nemohli prosté utéci, šlo o obyvatele mnoha desítek českých vesnic na Chodsku, Zábřežsku, Opavsku, Příborsku, Českodubsku a jinde. Jednalo se o získání hnědého uhlí ze Sudet, bez néhož nebyla u nás možná existence četných podniků. Hrozilo nebezpečí, že Němci vybudují v uhelné oblasti řady podniků na výrobu benzinu a zastaví k nám vůbec vývoz. Šlo o život a existenci zemědělců, kteří zůstali v Sudetech, pokud je Němci nevyhnali. Vláda dostávala tisíce proseb, nářků a žádostí o přímluvu a zákrok u Němců. Dělali jsme ve dne v noci, co jsme mohli k záchraně. Tak jako když jdou ledy a povodeň strhuje domy a břehy, zachraňuje se, co se dá, tak jsme to dělali my. My nedělali nacismus, my chránili národ a jeho lidi. Dnes jsme souzeni a tvrdí se, že jsme byl ve válečném stavu s Německem. Je to možno - slavný národní soude - abych já laik to tak posuzoval, když tehdy seděla řada komisí našich v Berlíně a jednala tam s Německem o stech a stech věcech? Když na příklad podařilo se po okupaci Sudet dojednati, že Němci odkoupili a zaplatili všechny hnědouhelné doly v Sudetech, že koupili a zaplatili ústecký chemický průmysl a mnohé jiné české průmyslové podniky v Sudetech i některé statky českých majitelů. To se dělo ještě v únoru a březnu 1939. Jak jsme měli věřit, že jsme ve válce s Němci a že nás chtějí okupovat? Vždyť ani pan president Dr. Beneš to nevěřil, jak svědčí jeho tehdejší projevy. Vytýká mi pan národní prokurátor můj projev ze 14. 12. 1938 v obou sněmovnách. Byl to projev a kolektivní dílo celé vlády, pracovali a pilovali na něm všichni ministři. Byl dělán za souhlasu a spoluúčasti předsednictev klubů obou tehdejších stran Národní jednoty a Strany práce. Byl provázen bouří souhlasu 272 poslanců a senátorů, kteří na návrh býv. ministra Dr. Frankeho a Ing. Nečase, Hampla a spol. tento projev schvalovali. Byl v celku tak opatrně stylisován, že nejméně uspokojil v Německu. Tisk Francie, Anglie a jiných spřátelených států komentoval projev velmi sympaticky a vyslovil se o něm s uznáním. Copak bylo tehdy vůbec možno mluvit proti Německu? Bylo možno, když jsme tu stáli jako žebráci, opuštěni celým světem, obklíčeni Němci, proti Německu protestovat? Naši situaci chápali spojenci, chápali ji a souhlasili a naši práci oceňovali i vůdcové naší emigrace v čele s panem presidentem Dr. Benešem a já jsem dnes přes to za tyto projevy žalován národním soudem. Pan národní prokurátor vytýká, že jsem mluvil pro otevřenou spolupráci s Německem. Ano - to přece bylo samozřejmé, ať jsme chtěli nebo nechtěli. Tuto spolupráci nám uložil Mnichov a my tak museli jednat, abychom vyřešili tisíce věcí, které nám Mnichov zanechal. Nezapomínejme, že tehdy se začaly právě "kolíčko- vat" hranice naší republiky. A u toho nebyli zástupci mnichovských velmocí. Tam největším pánem byl pan "Obcrlandrat". Nepatrný čin z české strany, článek v novinách, nějaké sebemenší gesto, které si Němci vykládali jako čin proti nim 156 23/1992 [pageend158]STŘEDNÍ EVROPA. DOKUMENTY namířený - stál ztrátu obcí, továren a různých podnků milionových hodnot. Co záleželo Němcům na tom, jak to "uříznout", když my byli bezmocní. Nedělal jsem politiku hesel, gest a frází, ale musil jsem dělat politiku zodpovědnosti. Bylo by lehké jeden den v projevu udělat hrdinu - ale druhý den bych slyšel nářek a pláč, jako důsledek takového "hrdinstvf. Nesmí se zapomínat, jaká byla tehdy situace. Měli jsem několik set tisíc nezaměstnaných, kterým jsme platili podpory v nezaměstnanosti, přicházely desetitisíce našich lidí ze Sudet, přicházelo a vracelo se tisíce Čechů ze Slovenska a všem těmto lidem jsme měli nalézti a dáti práci. My prosili v cizině o úvěr na znovuvy- budování republiky. V té situaci přicházeli k nám emigranti z Německa, ale hlavně z Rumunska, Polska a odjinud. V těchto dnech stěžoval si pan ministr informací Kopecký na emigraci z Podkarpatské Rusi, která se k nám hrne a které musí se prý zabrániti. Teď máme nedostatek sil. - Tehdy bylo statisíce nezaměstnaných... Na mne, stejně jako na ostatní členy vlády chodily denně četné deputace dělníků, živnostníků, obchodníků a četné deputace židovské, abychom netrpěli u nás emigranty cizí, kteří ujídali z toho malého krajíce chleba, který jsme tehdy měli. Obchodovali u nás bez povolení, neplatili daně a ztěžovali nám naše postavení vůči cizině, zejména Německu. Přes to neučinili jsme proti žádných násilných opatření, ale upozornili jsme je, že nemohou u nás trvale zůstat, neboť ani hospodářsky, ani politicky nebylo to pro nás únosné. To by byl dělal každý demokratický stát světa. Pan národní prokurátor dále říká, že proti našim občanům židovského vyznání vystoupil jsem nepřátelsky, ohlašoval jsem řešení domnělé židovské otázky, což znamenalo ve smyslu německém - zbavení židů všech občanských práv a majetku. Nikdy za mé vlády tomu tak nebylo.Řekl jsem jménem vlády ve vládním projevu jasně, že židé, příslušníci našeho národa, kteří u nás delší čas žijí, nemusejí se ničeho obávat. Já byl za to napadán a fašisté, zejména Vlajka a Akce národní obrody vydala proti mně tisíce letáků, karikatur, pohlednic a napsala stovky článků, kde všude mne obviňovala jako židomila, položida s babičkou Friedmannovou. Vlajka zavedla pro mne dokonce zvláštní rubriku "Žán Kudla píše..." a "Pane Berane na stříž..." Tam denně bylo psáno, kterým židům jsem umožnil odjezd z republiky, se kterými se stýkám a jsem v přátelském poměru a jak poškozuji národ a stát, že moje vláda neprovádí rasistické zákony. Hitler zavolal v lednu 1939 Chvalkovského a dal mu ultimativné 21 požadavků. Při tom pamatuji se jasně jako dnes, chválil Hitler slovenskou vládu, jak vyhání židy ze Slovenska. To se Hitlerovi samozřejmě líbilo. Proto byl nespokojen, že my nic neděláme. Proto hrozil a my byli v nemilosti. Správně již v roce 1939 napsal v Londýně pan ministr Dr. Hubert Ripka ve své knize "Mnichov před a po" na str. 251 a 270: "Vláda a tisk ze strachu před Berlínem neodváží se postavit se proti antisemitismu ve veřejnosti. Nicméně vláda se snažila zakrytě zabraňovati těmto škodlivým výstřelkům. A když pražská vláda stále váhala zavěsti protižidovské zákony, byla obviněna nacisty z nepřátelských úmyslů proti Německu." V knize ministerstva informací "Československo a norimberský proces" na str. 111 stojí: "Ribbentrop sdělil pražské vládě, že předpokladem německé záruky nových hranic republiky je vyhlášení protižidovských zákonů analogických se zákony norimberskými." Předkládám jen fakta. Tak se dívalo na naše počínání vedení naší emigrace v cizině. 23/1992 157 [pageend159]STŘEDNÍ EVROPA. DOKUMENTY Kdybychom měl ten seznam deputací, které k nám docházely a které žádaly řešení židovské otázky - deputací obchodníků, lékařů, advokátů a jiných, překvapila by dnes mnohá jména československou veřejnost! I četné deputace českých židů přicházely, abychom od nás vyhostili cizí živly... Dnes mnozí z těch, co tehdy proti židům "řádili", dělají ze sebe humanisty nebo tvrdí, že protestovali jen proti německým židům. Věřím, že i tyto věci jednou historie spravedlivě zhodnotí. A druhý citát z knihy pana ministra Ripky, který na str. 282 a 283 i 285 a 290 doslovně praví: "Berlín byl do jisté míry znepokojen, když zpozoroval, že vláda vedená Beranem není ochotna otrocky se podřizovat každému německému přání." "...Po Mnichovu neměla pražská vláda skutečné prostředky odporu." "Veřejnost činila Beranovu vládu odpovědnou za činy, k nimž byla nucena proti vlastní vůli Berlínem. Beran pokoušel se často najít kompromis mezi požadavky nacistů a city českého lidu. Stalo se zřejmým, jak přesně předvídala česká vláda, když odmítajíc anglo-francouzské návrhy dne 9. září 1938 zdůraznila, že přijme-li je Československo, připadne dříve nebo později zcela pod vliv Německa." Myslím, že není třeba k těmto větám pana ministra Ripky mnoho pričiňovali. Psal je v roce 1939 pod čerstvým dojmem tehdejších událostí. Nebylo to jistě psáno ze sympatie pro mne nebo pro moji vládu. Byli jsme političtí odpůrci. Byla to ale vůle pana ministra - psát pravdu. Pan národní prokurátor mne obviňuje, že v lednu 1939 jsem prý zastavil časopis Národní osvobození. Není tomu tak. Nedal jsem nikdy ani pokyn, ani příkaz, aby Národní osvobození bylo zastaveno. Došlo-li k jeho zastavení,pak v tehdejší době určitě se tak stalo příslušným úřadem na nátlak ministerstva zahraničí, které pod Hitlerovými hrozbami donucovalo jednotlivá ministerstva k jednáním, která by za jiných okolností nebyla možná. Pamatuji se a je svědecky potvrzené, že já a ministr Dr. Fischer po zastavení Národního osvobození na žádost poslance Dr. Palejdla a předsedy vydavatelstva Národního osvobození Roubíčka povolili jsme náhradní list "Naše zprávy". To je nejlepší důkaz o tom, že na straně mojí a Dr. Fischera byla ta nejlepší vůle pomáhat, kde bylo možno a řešit věci tak, aby se vyhovělo a aby zájmy státu nebyly poškozeny. Šlo o legináře a je přece znám tehdejší postoj Berlína k nim. Přesto byl povolen náhradní list, ovšem zase na druhé straně nesměli jsme poškodit zájmy státu. Přál bych si z duše, aby veřejnosti byly také známy úplné protokoly vyšetřujících soudců s K. H. Frankem. Jistě byl podrobně vyslýchám o mně a mojí politice od vzniku SdP, o době, kdy jsem byl předsedou vlády. Mimo lživé tvrzení Franka, že jsem se s ním sešel jednou před volbou presidenta republiky, nebylo sděleno nic z jeho výslechu. Lituji toho velmi. Jsem přesvědčen, že v křížových výsleších byl tázán a vyšetřován o mně a o republikánské straně, vím, ře na ministerstvu vnitra byli o mně slyšeni všichni zde souzení poslanci a senátoři SdP, že byli vyslýcháni o mně a o republikánské straně vedoucí činitelé gestapa a SD, v čele s Jacobim - ale není zde protokolů mimo Kundta, Neuwirtha a Sandtnera. Kdyby tady byly obsahy všech výslechů, bylo by jasně prokázáno, že republikánská strana stála vždy v nepřátelském postoji a v boji proti Henleinovcům, že gestapo a Sicherheitsdienst mne žalovaly a pronásledovaly po celou dobu od prvního dne okupace až do mého zatčení. Bylo by prokázáno, že jsem nejen u gestapa, ale i u Franka a jiných byl 158 23/1992 [pageend160]STŘEDNÍ EVROPA. DOKUMENTY pokládán za nebezpečného nepřítele Německa. Tato svědectví Němců, vyslýchaných na ministerstvu vnitra, na policii, ZOBu a jinde nejsou známa ani slavnému soudu, ani mně. Pan prokurátor mne viní, že jsem dal popud k zastavení časopisu "Četnický obzor", a Policejní listy". Ano, přiznávám se, že jsem psal ministru Fischerovi, aby zastavil "Četnický obzor". Učinil jsem tak na četné žádosti a upozornění, které dostalo presidium ministerské rady, aby tento čistě výdělečný, soukromý časopis, který v nekritičtější době rozkládal sbory našeho četnictva - rozvracel disciplinu, jak tady prokázal generál četnictva Ježek, byl zastaven. Přišel jsem však s intervencí pozdě. Pan ministr Fischer, jak mi tehdy sdělil, zastavil "Četnický obzor" již týden před tím, než došel můj dopis. Učinil tak jistě v zájmu státu. O časopise "Četnické listy" a "Policejní listy" nic nevím a nikdy jsem ve věci těchto listů nic nepodnikal, poněvadž jsem ani nevěděl, že existují. Tvrdí-li pan národní prokurátor, že "Četnický obzor" byl zastaven proto, že "nepsal v duchu a podle přání Němců a Berana", pak jest to omyl. Nepsal v duchu a dle potřeby státu v dobách největšího nebezpečí a psal v duchu Němců, neboť rozvracel kázeň a disciplinu četnictva v kritické době pro stát. V úterý 13. prosince 1938 řekl jsem jasně jménem vlády o naší zahraniční politice téměř doslovné to, co řekl 6. října 1938 pan president, když se s námi loučil. Prohlásil jsem: "Nebudeme se honit za přeludy, ale budeme naši zahraniční politiku opírat o skutečnosti a souvislosti hospodářské a sociální. Přizpůsobíme se tomu, co je bezpodmínečně nutné, nezříkajíce se nezadatelných svých práv a obhajoby státních a národních zájmů. Zbavena povinnosti ohlíželi se zpět půjde vláda za svým jasným cílem: zachovati svůj stát a jeho národům mír." Tak zněla moje řeč jménem vlády. O našich spojencích jsem výslovně řekl: "Budeme proto udržovati a rozšiřovali styky se všemi ostatními státy a velmocemi, především s Francií, Anglií a Severoamerickou unií. Věřím s vládou, že časový odstup od dramatického napětí ve velmocenské politice, které se vybilo na našich hranicích, dovolí široké veřejnosti tohoto státu věcný úsudek o našem postupu po Mnichově. Za dnů krise měli jsme pochopení pro obtíže jiných. Doufáme, že dnes bude také naše situace posuzována s pochopením a nestranně.?" Co to bylo? To byl přímo apel na naše spojence, kterým jsem říkal, že jsme se při Mnichově obětovali pro zachování míru světa, to znamenalo mé volání k nim - uznejte a pomáhejte nám - chraňte nás..... Bohužel i tentokrát zněl tento apel naprázdno. O tom, že nikdy jsem neměl touhu po diktatuře, svědčí také naprosto jasně citované vládní prohlášení z 13. prosince 1938. Řekl jsem v tomto prohlášení, že nás nevede touha po moci. Pravil jsem doslovně: "Žádám-li jménem vlády, aby byla vybavena plnými mocemi, činím tak z téhož pocitu, který ovládá i všechny vás, poslance i senátory, že záchrana vlasti, přebudování a zajištění státu nestrpí odkladu." A konečně jsem pravil: "Nechci se za žádných okolností vyhnout kontrole veřejného mínění. Proto předkládám jménem vlády návrh zákona na zřízení parlamentního a kontrolního výboru, jako výboru parlamentního, který může jednali i po 23/1992 159 [pageend161]STŘEDNÍ EVROPA. DOKUMENTY skončení zasedání také, když sněmovny byly rozpuštěny a jehož práce se nepřerušuje." A v čelo tohoto výboru byl zvolen poslanec Strany práce - - jeden z nejzkušenějších parlamentních pracovníků - poslanec Antonín Remeš. To je nejlepší důkaz, že já a moje vláda nechtěla napodobovat! režimy diktátorské, nacistické nebo fašistické, ale volala sama po kontrole a v čelo parlamentního kontrolního sboru stavěla příslušníka jiné politické strany v naprosté přátelské dohodě a důvěře se Stranou práce. Můj vládní projev přijala zejména Francie a Anglie velmi příznivě - všechny rozhlasové stanice v těchto státech projev rozšířily a zvláště věnovaly pozornost a vyslovovaly souhlas s odstavcem řeči, který byl věnován poměru Československa k Francii a Anglii a hospodářské rekonstrukci Československa. Současně s mým projevem byly ve Francii šířeny úřední Havasovou kanceláří různé články a úvahy, jako diplomatického redaktora Boussarda, který se vrátil z Československa a v Petit Journalu napsal serii článků, jejichž závěr byl (cituji doslovně): 1. ) Zeměpisně je Československo závislé na Německu. 2. ) Podle úsudku Hitlerova jsou Čechoslováci nestravitelní pro Německo. 3. ) Jestliže se provede rychlá hospodářská reorganisace státu, díky pomoci Francie, Velké Britanie a Spojených států severoamerických a jestliže čtyři mnichovské mocnosti budou jasně definovat, co rozumí slovem "záruka", bude moci neutrální nebo zcentralisované Československo žiti a hráti svou roli a to roli významnou. Nový stát však bude moci žiti v míru jedině tehdy, budc-li přihlížeti k německému sousedství. Nakonec francouzský tisk chová obdiv a důvěru v československý lid a jeho neochvějnou víru v nezávislost a v příští osudy země, značně zmrzačelé. Ano, tak o nás tehdy psali ve Francii - měli k nám obdiv a důvěru - obdivovali naši víru v nezávislost a v budoucnost, ale záruky hranic nám ani oni nedali. Taková byla naše situace již v prosinci 1938. Již tehdy nás spojenci přímo nutili do náručí Německa. Nesmí se zapomenout, že svět v roce 1938 a 1939 nebyl na válku připraven. Jest známo, že Hitler pronásledoval krůtě komunisty, že německý tisk útočil proti Kominterně a Sovětskému svazu. Pojednou útoky tisku byly zastaveny. Na jaře 1939 dochází k jednání Sovětského svazu s Německem a v srpnu Ribbentrop jede do Moskvy, aby tam podepsal pakt o neútočení, několik dní před počátkem války s Polskem.Ribbentrop jede do Moskvy a sjednává tam dohodu. Sovětský svaz je neutrální a po 14 dnech války obsazuje východní Polsko osídlené ruským obyvatelstvem, aby je neobsadili Němci. Německo předává Lvov a řadu jiných míst Sovětskému svazu. 160 23/1992 [pageend162]STŘEDNÍ EVROPA. DOKUMENTY Válka pokračuje. K úžasu světa jede v roce 1940 po obsazení Francie Němci Molotov do Berlína a jedná o celé serii věcí - především o hospodářské dohodě s Hitlerem. V té době bylo už zrušeno československé vyslanectví v Moskvě a nastoupil vyslanec Tisový vlády. Politická jednání Molotova v Berlíně ztroskotávají, ale dochází k hospodářské dohodě. Sovětský svaz v roce 1940 dodává Německu asi 100.000 vagonů obilí a krmiv a jiné věci. Německo a to ještě ke konci roku 1940 a začátkem 1941 dodává Sovětskému svazu průmyslové výrobky a zejména i zbraně. Zástupci Göringwerke a Škodových závodů sedí ještě na podzim v roce 1940 a začátkem 1941 v Moskvě a jednají s vedoucími osobnostmi Sovětského svazu, s jednotlivými komisariáty i se samotným maršálem Stalinem. Německý vyslanec hrabě von Schulenburg, generální ředitel Voss a nynější předseda našeho Ústředního svazu průmyslu Ing. Hromádka vedou toto jednání. Škodovka i jiné závody dodávají Sovětům modely kanónů a tanků. Posílají své instruktory do Sovětského svazu zaučit sovětské dělníky. Sovětský svaz dodává do Německa hlavně obilí. Tak tomu bylo až asi do února 1941. Co to znamená a proč to říkám? Sovětský svaz nebyl ještě tehdy připraven na válku. Musel voliti vhodnou taktiku, aby se mohl připraviti. Proti svým citům a proti svému přesvědčení představitelé Sovětského svazu rušili naše moskevské vyslanectví a uznávali vyslance Tisová Slovenska. Proti svému vnitřnímu přesvědčení dělali hospodářské dohody s Německem a zvali Němce k jednání o vzájemných dodávkách. Leckdo tomu ve světě nerozuměl a trnul strachem, co se dále stane. Lituji, že na zákrok pan prokurátora pan předseda nedovolil, abych v této věci pokračoval. Chtěl jsem jen říci, že to byl největší státnický čin. Každý ví, že to nebyla zrada na spojencích - to nebyla láska k Německu - to vše bylo jen taktické získávání času. Pro zájmy své vlasti musel se zapřít zahraniční komisař Molotov a musel si připít s těmi zločinci Hitlerem, Göringem a Ribbentropem.Musel připíjet uprostřed světové války v Berlíně a pronášet při tom přátelské projevy. Tak to žádala daná situace. Toho všeho je dnes nutno vzpomenouti, když se mně a mé vládě vytýká, že jednotliví ministři nebo vláda v té či oné otázce vyhověla nátlaku Německa, na příklad při prodeji zbraní nebo řešení některých jiných otázek. Nutno uvážiti, že Německo a Sovětský svaz byli dva rovnocenní partneři, dvě velmoci, kdežto my byli zbytek bývalého malého státu. Jestliže sovětská velmoc zvolila odkládací taktiku, my ji neměli míti? Kdo měl být u nás tak lehkomyslný, aby hnal národ do sebevraždy? Naše snaha prospět státu a zachránit co se ještě dá, vytýká se nám a zejména mně jako úklady, zrada a prorada na státu. Pevně věřím, že dějiny spravedlivě posoudí činnost moji a mé vlády. Jak byla moje vláda složena, to napsal již na podzim 1939 v Londýně pan ministr Dr. Ripka doslovně: "Ze zkušených ministrů specialistů, obsahovala řady vlastenců a vynikajících odborníků..." Tak doslovně posuzoval pan ministr Ripka na str. 361 své knihy "Mnichov před a po" moji vládu, když ukazoval na rozdíl mezi vládou mojí a vládou na Slovensku. To je pro mne vysvědčením, že jsem vládu špatně nesestavil. 23/1992 161 [pageend163]STŘEDNÍ EVROPA. DOKUMENTY Pan národní prokurátor dále praví o cizí emigraci, že jsem ve vládním prohlášení nepřiznal uprchlíkům z Německa právo asylu a přímo jim odepřel jakoukoliv, třeba jen morální pomoc. Já, jménem vlády, když jsem mluvil o organisovám veliké akce vládní pro uprchlíky ze Sudet, pro které Ústav pro uprchlíky zřízený již za vlády Syrového poskytoval přechodné ubytování a podpory v naturáliích, volal jsem po pomoci celého národa, řekl jsem, že právem očekává vláda, že se v celém národě nenajde nikdo, kdo by nepomáhal ke zmírnění bídy svých spoluobčanů. A při tom jsem pravil doslovně o cizí emigraci: "Naše sociální politika bude vedle těchto povinností postavena ještě také před úkoly vyřešiti a to pod zorným úhlem práva československého občana na slušné živobytí v našem státě, otázku cizích přistěhovalců. Jsme nuceni otevřeně prohlásit, že tyto živly nemohou očekávati, že by mohly trvale zakotviti v našem životě. Zúžení životního prostoru nás nutí, abychom je otevřeně upozornili, že musí hledati trvalý svůj pobyt ve státech s větší hospodářskou kapacitou." To jsem prohlásil jménem vlády. To nebyla hrozba, to nebyla nenávist, ale to bylo upozornění na naši vlastní situaci, to byla starost o zabezpečení existence statisíců Čechů a Slováků, kteří byli bez práce a bez chleba. Pan národní prokurátor mne viní, že v odpovědích na dotazy K. H. Franka v pankráckém vězení prý jsem udal, že poměr repubklikánské strany k ministru zahraničí Dr. Benešovi nebyl vládní, ale že republikánská strana a její tisk kritiso- valy politiku Dr. Beneše, následkem čehož docházelo k polemikám a rozporům v názorech na politiku vůči Německu a Polsku a že dívali jsem se na smlouvy s Francií a Malou dohodu jako na protichůdné hospodářské zájmy a s pomocí Sovětského svazu vážně nepočítali. Jaká byla skutečnost, jaká byla fakta, to je známo. Já i celá republikánská strana celých 20 let jsem schvalovali zahraniční politiku Dr. Edurarda Beneše. Bez našeho souhlasu nebylo možno v ní pokračova- ti. A stejně dobře je známo, kdo pro tuto politiku často nehlasoval, kdo ji často potíral a kdo potíral rozpočet ministerstva zahraničí. Ani já, ani moje strana to nebyli. Ani v první ani v druhé republice ani v době okupace nenapsal jsem jeden článek a neměl jsem ani jeden projev na schůzích proti představitelům státu, presidentům republiky. Úplně stejné jako nenapsal a neučinil jsem projev proti Sovětskému svazu a naší spojenecké smlouvě s ním Jestliže mne K. H. Frank s gestapem za použití všech prostředků německých kriminálů jako vězně v ovzduší poprav donucoval - nepsal a nemluvil jsem pravdu, stejně jako v podobných situacích nemluvili ji jiní čeští lidé. Osvobození vězňové mohli by to potvrdit. Pan národní prokurátor praví dále: "Beran se ukázal velmi ochotným ve službách Frankových a vyjmenoval všechny osoby, které by náčelníku a zástupci zločinného Hitlera u nás mohly býti nápomocny, majíce vědomosti o našich vojenských jednáních se Sovětským svazem. Gestapo vyslýchalo bývalého ministra zahraničí Dr. Kroftu, generála L. Krejčího a jiné osoby o státních a vojenských jednáních." Naprosto odmítám pravdivost těchto tvrzení. Nebyl jsem ve službách Frankových - ale byl jsem vězněm, kterého Němci jako ostatní české vězně týrali a bili a jehož lidskou důstojnost ponížili. Jak jsem zjistil, vyslýchal Frank již několik týdnů přede [pageend164]STŘEDNÍ EVROPA. DOKUMENTY mnou ministra Dr. Kroftu, generála Krejčího, ministerského předsedu Malypetra a jiné. Vyslýchal je jako svobodné občany na svobodě. Já byl vězněm. Frank mne nenechal přivézt z Briegu v poutech. Umístil mne nad tzv. sekyrárnou. Neřekl jsem přes násilí a nátlak ani slovo o tom, co jsem věděl o našich smlouvách a o naší spoluprávci se Sovětským svazem, ač jako politik a jako předseda parlamentní úsporné a kontrolní komise věděl jsem toho velmi mnoho. Neuvedl jsem ani jedinou osobu, kromě osob uvedených oficielně v úředních zprávách novin, jež mně byly předloženy a zde stokráte jmenovaných a fotografovaných. - Když na mně gestapo vynucovalo, co vím o zahraničním ministerstvu, o ministerstvu národní obrany - kdo vedl leteckou delegaci do Moskvy, řekl jsem, že nevím. Když předložili fotografie a úřední zprávy, otištěné Československou tiskovou kanceláří ve všech novinách, opsal jsem jména z této zprávy. Odpověděl jsem, že o vojenských věcech byl informován ministr národní obrany a generální štáb, o zahraničních věcech ministerstvo zahraničí. To ví ovšem každé malé dítě a Němci nepotřebovali čekat, až jim to řeknu já... Já za to dostal také od gestapa celý vodopád nadávek. Pan národní prokurátor to jmenuje velkou ochotou ve službách K. H. Franka. Není pravda, že jsem zavinil, že gestapo vyslýchalo bývalé politiky a vojáky. Jak z dokladů, které jsou ve spisech, je vidno, gestapo je vyslýchalo, ale už dva nebo tři týdny přede mnou a ani jednoho po mém výslechu. Uchránil jsem však desítky osob před výslechem a zatčením, neboť přes násilí a teror neprozradil jsem ani Frankovi ani gestapu to, co jsem věděl a znal. A věděl jsem tehdy velmi mnoho. Znal jsem i obsah rozhovorů českých lidí s různými sovětskými komisaři i samotným maršálem Stalinem a dokonce jsem četl vlastnoruční dopis Stalinův poslaný českému člověku. Byly by to bývaly sensační a důležité zprávy pro K. H. Franka. Gestapo dohlíželo, vypisoval jsem z knih - novin - z různých u mne zabavených písemností. Byl jsem vyslýchán na základě protokolů různých svědků. Z mé iniciativy nenapsal jsem ani jednu větu. Týdny trvalo, než ze mne vynutilo gestapo hrozbami, nátlakem, nadávkami a bitím několikrát mi vrácené a znovu přepisované odpovědi a vlastně výpovědní protokoly. Těch asi 30 stránek trvalo napsat přes tři týdny. To je nejlepší důkaz mé ochoty... Pan národní prokurátor mluvil také o odstranění sekčního šéfa Hájka z ministerstva zahraničních věcí. Lituji, že nebyli slyšeni vývodní svědci, které jsem v této věci slavnému národnímu soudu navrhl a sice především sekčního šéfa Dr. Palivce, aby vysvětlili tuto záležitost, která neměla se mnou vůbec nic společného - já o ní vůbec nevěděl - byla to čistě vnitřní organisační věc úřadu po Mnichově, slučoval různá oddělení. Pan sekční šéf Palivec nebyl agrárník ani nebyl v žádném vztahu k mé osobě. Já neřekl ani slova z důležitých věcí ani při všem týrání, bití a vyhrožování stejně jako v roce 1941, když jsem byl zatčen, neprozradil jsem jediného člověka. Naopak, když v souvislosti se mnou byli zatčeni moji tajemníci Ing. Drahokoupil a Ing. Cihlář, kteří předávali ode mne peníze na ilegální činnost Piťhovi, vzal jsem jejich vinu na sebe a prohlásil jsem soudu, že nevěděli, na co ty peníze posílám. Jen vzhledem k tomu mému svědectví propustilo je po šesti týdnech až dvou měsících gestapo na svobodu. To je i svědky prokázáno. Tak jsem jednal já. Nevolal jsem za svědka, ale mohl bych volat a jistě by dosvědčil bývalý ministr gen. Husák, že když nás z Pankráce v létě 19412 vozili do 23/1992 163 [pageend165]STŘEDNÍ EVROPA. DOKUMENTY Pečkárny, když nás bili a mučili, slíbili jsme si, že kdyby nás na prášek rozbili, že nic neprozradíme a oba jsme to dodrželi. K vůli mně nebyl ani jeden člověk vyslýchán - já nebyl svědkem v jediném případu ani na gestapu, ani u německého soudu. Dále jsem viněn, že jménem Národní jednoty a mládeže Národní jednoty jsem vydal provolání dne 16. března 1939, v němž jsem nabádal ke klidu, poslušnosti a k práci. Žádné provolání jsem vůbec 16. března nevydal. Od 1. prosince 1938 jsem vůbec v Národní jednotě funkci předsedy nevykonával, kdo vydal a psal provolání Národní jednoty, nevím a přímo ani nepřímo nemám s tímto provoláním vůbec nic společného. Rovněž nevím nic o organisačním řádu mladé Národní jednoty. Slyšel jsem ho včera poprvé. Projev, který jsem měl v dubnu k protektorovi Konstantinu Neurathovi, byl kolektivním dílem celé mé vlády. Byl velmi opatrně stylisován - byl to poslední česky proslovený projev vlády a Němci umučený ministerský rada Dr.Sobota ve své knize, která byla také slavnému národnímu soudu předložena, označuje právě tento projev za poslední projev, který byl česky a odvážně vzhledem k jeho obsahu pronesen. Pan národní prokurátor tvrdí, že jsem schvaloval a obhajoval veřejně, rozhlasem i tiskem nepřátelskou okupaci našeho státu a nezákonné činy okupačních úřadů v úmyslu, abych rozvrátil mravní, národní a státní vědomí československého lidu, přičemž z plného přesvědčení prý jsem zdůrazňovaljako již dříve svou bezpodmínečnou oddanost k nacistickému Německu. Pravý opak jest pravdou. Od okamžiku okupace zahájil jsem boj proti Němcům. Od prvního dne okupace připravoval jsem domácí a podporoval zahraniční odboj proti Němcům- schoval před nimi nebo zničil všechny důležité spisy v úmyslu, abych poškodil a znemožňoval kde se jen dalo práci Němců. Nezdůrazňoval jsem bezpodmínečnou oddanost k nacistickému Německu, ale budil proti němu odpor, nenávist a započal se Schmoranzem, Barešem a jinými organisovati ihned proti němu odboj. Svědecky je dokázáno svědectvím generála Piky a generálního ředitele Hospodářské státní rady Dr. Outraty, že jsem se dal hned po okupaci k disposici panu presidentovi Dr. Benešovi, že jsem žádal o jeho pokyny, že jsem požádal representanty největšího našeho průmyslu Škodovky a brněnské Zbrojovky, předsedu Ing. Hromádko a generálního ředitele Outratu o finanční podporu pro naši emigraci v cizině. To jsem dělal již v dubnu 1939. Svědky je prokázáno, že jsem podporoval nejen morálně, ale i finančně přechod naší emigrace přes hranice do ciziny, že jsem financoval řadu osob, aby mohly v cizině pracovat a neohroženě dělat vše, co vůbec tehdy bylo možné proti Němcům podnikat. Výpověď vyslance Fliedra a paměti redaktora Jelínka potvrzují moji činnost v ilegální organisaci ÚVODu a PÚ a jiných. Ač jsem byl varován a napomínán, že mně Němci zavřou,nepřestal jsem ve své činnosti, pokračoval jsem ne na jedné frontě, v jedné skupině, ale v celé řadě skupin v ilegální práci. Dával jsem zprávy pro cizinu, posílal přímo i nepřímo přes Jugoslávii peníze do Paříže i Londýna naší emigraci až do svého zatčení. Neuvádím 164 23/1992 [pageend166]STŘEDNÍ EVROPA. DOKUMENTY vědomě několik čelných osob, které bych mohl jmenovat a kterým jsem posílal velmi značné obnosy. Nechci uvádět jména mrtvých ani těch, co se sami nepřihlásili, aby to dosvědčili. Mohl bych se dovolávati českých firem, že na můj návrh zprostředkovaly a prováděly export peněz pro naši emigraci po okupaci, mohl bych se dovolávati ministra financí, že mně bylo sdělováno a radili se se mnou o tom, jakým způsobem uvolňovati a umožňovati vývoz peněz po okupaci nejčelnějším členům naší zahraniční emigrace. Nečiním to, neboť kdo se sám nehlásí, aby pravdu dosvědčil, nechci se ho dovolávát. Snad není ještě doba, aby lidé se nebáli svědčit. Nemá každý stejně odvahy a někteří prošli příliš utrpením a prožili příliš mnoho bolesti. Vím, že svědčit pro Berana - třeba jen vždy a čistou pravdu - je u mnohých velkou obětí. Kdo po dvě léta četl útoky novin, brožur, letáků i celých volebních knih proti mně vydaných, nedivím se, není-li silných nervů a nemá-li naprosto neodvislé postavení, že se nehlásí sám, aby pro mne dosvědčil pravdu, jak by mu kázala mravní povinnost. Vždyť dotyčné předměty u mne zabavené a originály spisu ministerstev byly již ve fotokopiích před rokem vydány ve volební brožuře. To je neměl ještě ani pan národní prokurátor. Kdybych měl líčit, co jsem prožil já i moje rodina po všem tom pronásledování a honění gestapem a německými kriminály, za války a co jsme prožili v nové osvobozené lidové a demokratické republice, byla by to velká kapitola sama pro sebe. Jen to, co jsem prožil v roce 1945 a začátkem roku 1946, byla by kniha. Nechci z toho přednášet nic slavnému národnímu soudu, nechci si na nikoho stěžovat. Nechci a nebudu jmenovat osoby a sdělovat věci na které jsem byl již z příkazu pana předsedy vlády Gottwalda a pana ministra spravedlnosti Drtiny panem presidentem zdejšího krajského soudu tázán (předseda soudu Dr. Gottweis podotýká, že to sem nepatří). Je mi bolestno, když vzpomenu, jak při výsleších u některých referentů byl jsem titulován jako hlupák, usmrkaný kluk, jak mi byla jako na gestapu ukazována dlaň pana vyšetřujícího s poznámkami, "jak ho ruka svrbí'. Seděl jsem jednou plné 4 dny za sebou od rána do večera s hlavou u zdi a teprve pátý den jsem byl několik minut vyslýchán. Děly se i jiné věci. Tak to konečně prožil i generál Syrový a snad i jiní. Rád konstatuji, že to nikdy nebyl soudce z povolání, kdo takto mne vyšetřoval. Ti mne vyšetřovali vždy slušně dle předpisu zákona i když velmi přísně. Pokud jsem pocítil na svých zádech rány obuškem, nehněval jsem se na ty, kteří v roce 1945 pod heslem revoluce domnívali se vykonávati spravedlnost. Ti všichni byli jen produktem doby. Řekl jsem již při vyšetřování těchto případů panu presidentovi zdejšího krajského soudu, že viníky byli ti, co vyvolali a probudili v lidech všechny ty zlé vášně a co je slovem a tiskem živili. Proto ani nenaříkám, ani ničeho nežádám. Volal jsem a žádal jsem jen spravedlnost. Chtěl jsem, aby byla uznána a respektována pravda a právo. Pan národní prokurátor mne obviňuje v žalobě, která čítá celkem 103 strany na 65 stranách - viní mne ze zločinu přípravy k úkladu o republiku, ze zločinu vojenské zrady, ze zločinu proti státu a jako laik ani nevím, z čeho ještě jsem obviněn. Přes toto obviňování pana národního prokurátora necítím se a nikdy se nebudu cítit vinným. Mám a budu míti vždy jen jediné vědomí a sice to, že jsem sloužil svému lidu, národu a státu ze všech sil s největší obětavostí bez ohledu na své 23/1992 165 [pageend167]STŘEDNÍ EVROPA. DOKUMENTY zdraví, na rodinu, na přízeň či nepřízeň veřejnosti. Nikdy jsem netoužil ani po slávě ani po moci. Vyslovil jsem to v těch nejkritičtějších dobách mnohokráte jasně. Je-li snad moji vinou, že jsem se nedal strhnouti k nějakému husarskému kousku, chce-li v mé rozvaze někdo hledat nerozhodnost nebo zbabělost v kritických dnech - budiž. Raději ponesu já důsledky svých činů v tomto směru, než aby mé svědomí bylo obtíženo, že nějakým nepředloženým a nedomyšleným činem zavinil jsem smrt statisíců. Pod tím bych se zhroutil i kdybych za to dostal třeba vyznamenání a medaile. Žádné zrady a zločinu si nejsem vědom. Kdybych se dopustil podobných činů, ze kterých mne viní žaloba, pak se ptám, zda v době, kdy jsem byl předsedou vlády a po okupaci by ke mně chodili se svěřovat a radit se před svým odjezdem do ciziny někteří bývalí ministři londýnské vlády Dr. Stránský, Laušman, Dr. Feierabend, Ursíny, Lichner a jiní,zda by mne zval, radil se a spolupracoval se mnou až do svého zatčení kancléř presidenta republiky Dr. Přemysl Šámal, zda by se mnou v ilegální činnosti spolupracoval předseda Mölzer, generální ředitel Outrata, předseda Ing. Hromádko a vyslanec Flicdr a to v době až do mého zatčení i později v době mé konfinace? Zda by před odjezdem do ciziny v době okupace šel se se mnou radit bývalý náměstek předsedy vlády poslanec Bechyně a zda by předseda Hampl udržoval se mnou ty nejpřátelštější styky až do našeho zatčení? Kdybych byl zrádcem české věci nebo třeba jen sebeméně podezřelý, určitě by se mně všichni vyhnuli. S Moravcem, Rysem, Burdou a jim podobným v životě jsem se nesetkal. Jakýkoliv článek aktivistickým novinářům jsem vždy odmítal, ani interview jim nikdy nedal. Moje projevy a články jsou po druhé žalovány. Můj článek z 1. 1. a řeč z 24. 1. 1938, můj vládní projev, moje interviewy a řeči z prosince 1938, četly se a byly žalovány v Berlíně a četly se a byly žalovány i nyní v Praze. Volba presidenta Beneše v roce 1935 byla mně v Berlíně Frankem přičítána za zločin, že jsem ji já zavinil a tady jsem viněn z pravého opaku a označován za Jidáše. Ohromný aparát sbíral proti mně plných 18 měsíců žalobný materiál. Byla mi zabavena veškerá korespondence i korespondence strany. Byly vyslýchány stovky lidí. Ti, co mluvili v můj prospěch, byli hned odmítáni, s těmi sc většinou nepsal protokol. Říkalo sc výslovně, při policejních výsleších "My hledáme, co je proti němu a nikoliv, co je pro něho." Já ani moji obhájci nemáme možnost prohlédnouti desítky svazků novin, neměl jsem ani technicky možnost, abych mohl předložití stovky svých projevů a článků svědčících v můj prospěch, ač vím, že by to slavný národní soud připustil. Já nemohl předložití stovky děkovných dopisů osob, které jsem podpořil a zajistil, kterým jsem zlepšil jejich sociální postavení nebo pomohl z vězení. Já nemám dnes doklady a děkovné dopisy obcí a okresů, kterých jsem měl celé stovky, to vše má dnes jen policie a misterstvo vnitra a tyto věci nebyly ani panu národnímu prokurátorovi ani slavnému národnímu soudu předloženy. Proto je moje obhajobá kusá, není úplná - můj mozek nemůže po všech těch útrapách všechno vzpomenouti, To vše nevadí, je-li moje nitro klidné a mám-li čisté svědomí. 166 23/1992 [pageend168]STŘEDNÍ EVROPA. DOKUMENTY Často vidíme, že páni národní prokurátoři žalují obviněné, že z důvodů zištných spolupracovali s Němci, nebo že dosáhli titulů a hodností, které by jinak nedostali. Já sice nejsem aspoň v tomto směru panem národním prokurátorem obviňován, ale přece pokládám za svoji povinnost několik vět o této záležitosti promluviti. Nebyl jsem nikdy za první republiky ministrem. V době klidu normálního státního života netoužil jsem ani po správních radách, ani po titulech a funkcích. Je samozřejmé, že jako předseda strany a před tím generální tajemník mohl jsem býti ministrem několikráte. Nechtěl jsem. Sloužil jsem straně, národu a státu plně a nekompromisně. Kdyby nedošlo k Mnichovu, byl bych tak činil i nadále. Nestál a netoužil jsem nikdy o tzv. "slávu", která zejména v politice je velmi vrtkavá. Nechtěl jsem ani v druhé republice jiti do vlády. Moji přátelé se divili, že v té nejhorší a nejkritičtější době - ve chvílích, kdy se stát bořil a kdy jsme stáli na jeho troskách - převzal jsem předsednictví vlády. Kdo by se chtěl domnívat, že v tom byla touha po slávě a po moci? Když se všecko zřítilo a když bylo osobně nejprospěšnější zůstati stranou, já vzal to břemeno na sebe, zachránil jsem rozvážným jednáním národ před zmrzačením a za to sedím na lavici obžalovaných, když před tím celé měsíce byla proti mně vedena tisková kampaň, do té doby nevídané intensity a nevídaného rozsahu. Předsednictví vlády jsem přijal jako velkou oběť, kterou musím přinášet ve chvílích nejkritičtějších. Přijal jsem je u vědomí odpovědnosti, že i v dobách zlých musíme zůstat na palubě korábu, i když voda do něho teče ze všech stran. Bylo by k tomu třeba kus národního nadšení a věřte, prosím, i velký kus chlapské odvahy. Vytýkala mi to tehdy i moje rodina, vytýkali mi to moji političtí přátelé. Radili, abych zůstal stranou - nebo abych jel do ciziny. Mohl jsem se z povzdálí dívat a pohodlně kritisovat. Mohl jsem dnes sám posuzovat ty, kteří by tehdy stáli místo mne na zodpovědných místech. Já jsem neposlechl oněch rad a kráčel jsem tou trnitou cestou až do příchodu protektorova. Po jeho příchodu jsem odešel a slib Hitlerovi jsem neskládal. Po odchodu z vlády byl jsem Němci špehován a dne 7. května 1941 zatčen. Byl jsem dva roky a osm měsíců vězněn a prošel jsem dvanácti německými kriminály. V srpnu 1941 ještě před mým odsouzením zkonfiskovalo mi gestapo veškeren můj majetek. Hotovosti, cenné papíry, různé movité věci, zbraně atd. gestapo odvezlo a nikdy nevrátilo. Můj statek si vzali Němci. Moje rodina byla štvána z místa na místo. Má žena byla třikráte vystěhována a stále pronásledována. Němci ji sebrali i části domácího zařízení. Od vánoc 1943 do konce války byl jsem napřed v Praze, pak v Praccjovicích konfinován. Denně a během dne i několikráte byly u mne prohlídky gestapa. Nesměl jsem opouštět byt, rodina musela denně hlásit, kdo přišel k nám do bytu. Znovu a znovu byl jsem předváděn do Pečkárny, nebo jsem musel z Pracejovic jezdit se hlásit na gestapo do Klatov. Znovu a znovu výhrůžky a bití. Majetek mně nikdy, ani mé rodině nebyl vrácen. Žil jsem z přízně příbuzných a přátel z řad zemědělců. Lze dnes vůbec pochopit, co to tenkráte bylo za život? A sotva přišla svoboda, prodělal jsem cestu Kalvárie znovu. Až se jednou sestaví, co proti mně za uplynulá dvě léta bylo podnikáno - bude to smutná kapitola. V revoluční agitaci bylo v mé osobě útočeno na celou bývalou stranu republikánskou, celou početnou část národa - zemědělce -, kteří v potu tváři nikým nepohádáni a nikým nepoháněni, za to však mnohými tupeni, - dávají celku národnímu jeho chléb a živí národ. 23/1992 167 [pageend169]STŘEDNÍ EVROPA. DOKUMENTY Toť má odpověď na celou žalobu. V uvážení, že celý národ v dějinném zápase obstál dobře a vítězně, že nebyl zničen a že mu byly zachráněny všecky předpoklady pro šťastný život, v uvážení toho všeho je věru zcela vedlejší,zda a jak bude v této síni posouzeno nás několik obžalovaných. K tomu zajisté není třeba nic přičiňovat. Čekám klidný, na rozsudek československého soudu a věřím, že Československo bude trvale nositelem a představitelem toho, co má napsáno ve svém státním znaku "Pravda vítězí!" ZÁVĚREM Rudolf Kučera Rudolf Beran byl politik, jenž se dostal do siuace, kdy byl nucen čelit v první linii, tváří v tvář - a jako jeden z prvních českých politiků vůbec! - totalitnímu systému v jeho nacistickém provedení. Byla to zcela nová zkušenost a bylo to poté, co západní mocnosti dohodly s tímto systémem - plně etablovaným, takže již bez tajemství - odstoupení části Československa. Bylo to předtím, než Sovětský svaz uzavřel s tímto systémem smlouvu o přátelství a pomoci, tedy v době, kdy byl celý svět více či méně v dobrých vztazích s Hitlerem, i když věděl, s kým má tu čest. V Německu byli již političtí odpůrci v koncentračních táborech, mnozí byli již popraveni, velká díla světové literatury byla již spálena a protižidovské rasové zákony již byly přijaty. Předmnichovský prezident Beneš měl svůj plán - prchá do Anglie a nechává si za sebou poslat obrovské finanční prostředky, aby tam mohl "bojovat". Podíváme-li se na celou dlouhou řadu politiků, českých i evropských, kteří se po Beranovi dostali do podobné situace, to znamená situace, kdy museli tváří v tvář čelit totalitímu systému, ať v jeho nacistické nebo komunistické variantě, pak musíme konstatovat, že v této zkoušce Beran obstál. Víme již dnes z historie, že se tomuto systému prakticky příliš čelit nedalo, neboť to byl systém odhodlaný ke všemu, k jakýmkoli zločinům, jen aby dosáhl svých cílů. A politik má navíc obrov skou odpovědnost za životy obyvatel své země, zvláště když tuší, nebo již ví, že výhrůžky ze strany Hitlera nebo Stalina byly míněny vážně. Přesto existovaly mezi politiky v mezních situacích konfliktu s totalitarismem významné rozdíly. Tak například prezidenta Háchu honili v Berlíně v březnu 1939 nacističní pohlaváři doslova okolo stolu, na němž ležel připraven k podpisu dokument, znamenající faktickou okupaci Československa. Vyhrožovali mu bombardováním Prahy a tisícovkami mrtvých, Hácha sc zhroutil, dostal injekci a pokračovali, dokud nepodepsal. Pak volá Hácha do Prahy předsedovi vlády Beranovi a žádá, aby se vláda připojila k podpisu - Beran a vláda odmítají a Ribbentrop škrtá z dokumentu kolonku pro podpis československé vlády... Okupace Československa začíná o několik hodin později. 168 23/1992 [pageend170]STŘEDNÍ EVROPA. DOKUMENTY V srpnu 1968 v Kremlu, krátce po okupaci Československa, honí česko- slovenský prezident, generál Ludvík Svoboda s pistolí v ruce vládní činitele své země a nutí je, aby podepsali dokument znamenající uznání okupace Československa. Všichni nakonec podepisují, s výjimkou F. Kriegla. Dubček po příjezdu do Prahy vysvětluje: abychom zabránili zbytečnému krveprolití. Dodnes nebyla zveřejněna jména vlastizrádců, kteří písemně pozvali okupanty. A jak tito politikové nakonec dopadli? Rudolf Beran šest týdnů po okupaci - - v dubnu 1939 - odchází z politického života a v červnu 1941 je nacisty zatčen a rozsudkem lidového soudu v Berlíně 5.června 1942 odsouzen pro napomáhání k velezradě a nadržování nepříteli k deseti rokům káznice. Jeho nástupce ve funkci předsedy vlády, generál ing. Alois Eliáš, jenž nastoupil 27. dubna 1939, se stal dokonce hlavou domácího odboje a byl proto 27. září 1941 zatčen a 20. června 1942 popraven. Je tedy zřejmé, že tito lidé (a samozřejmě mnoho dalších) s totalitním sytémem bojovali na život a na smrt. A jak to dopadlo po porážce nacismu? Rudolf Beran byl odsouzen národním soudem na dvacet let těžkého žaláře (viz k tomu dokument, vypovídající o "přípravě" takového rozsudku) a ve vězení umírá. Bývalý prezident Hácha, stařec nad hrobem, je ihned po osvobození odvezen jako zločinec na Pankrác, kde l.července 1945 umírá ve vězeňské nemocnici, i když je jasně prokázána jeho spolupráce s domácím i zahraničním odbojem. Represe zasáhly i rodinné příslušníky, například manželku Rudolfa Berana, paní Marii Beranovou (viz dokument - dopis komunistického ministra zemědělství Ďuriše, kde typicky bolševickým způsobem hlásá: každý, kdo spolupracoval s Beranem, je spoluvinen). A jak to dopadlo po porážce komunismu? Generál Ludvík Svoboda, který se neobyčejně významným způsobem dvakrát zasadil o to, aby komunistický totalitní systém u nás zvítězil, je dodnes uctíván jako slušný občan, jsou po něm pojmenovány ulice atd. Bývalý generální tajemník KSČ A. Dubček, který celých dvacet let po svém odchodu z politické scény v roce 1969 neudělal vůbec nic pro opozici a zásadově se neúčastnil odboje, se stal po listopadu 1989 dokonce předsedou Federálního shromáždění! Jeden z nej vyšších předlistopadových nomenklaturních kádrů, M.Čalfa, se stal předsedou federální vlády atd.’A protikomunistický odboj nebyl dodnes uznán... Neměli by být ve světle dnešního historického vývoje, ale samozřejmě i ze samé podstaty věci, Rudolf Beran, Emil Hácha a další členové protektorátm vlády urychleně veřejně rehabilitováni? Z ARCHIVŮ I. Proces proti Beranovi - referát s.Dr.Grospiče Referát osobně od s.Dr.Grospiče vyžádal si ve středu večer také ministr Dr.Drti- na. Byl spokojen a jednal se s.Dr.Grospičem velmi mile. Beran je v kleštích. Nevěděl, že s.Dr.Grospič má připraveno mnoho článku z Venkova a z Večera z doby od 8.10.1938 do 16.3.1939, které obsahují hrubé útoky na 23/1992 169 [pageend171]STŘEDNÍ EVROPA. DOKUMENTY Dr.Beneše. Beran doznal, že r.1935 jel do Lán z příkazu strany, aby přemluvil T.G.M., aby setrval v úřadu a že když se mu to nepodařilo navrhoval koalici, aby T.G.M. byl na rok ustanoven zástupce. Hájí se, že hlasoval nakonec pro Beneše stejně jako dříve pro jeho politiku, ale doznal, že tak činil pro to, aby udržel koalici, t.j. jen vlivem ostatních stran byl brzděn. Vavrcčka byl ve Zlíně vyslechnut. Jeho výslech přinesl přímé obvinění Beranovo. Uvedl, že jeho křídlo v agrární straně vytýkalo presidentu Benešovi, že od jara 1938 vzal veškerou politiku vůči Německu z rukou vlády, aby ji řídil sám a vinil ho, že tím způsobeny byly neúspěchy této politiky. V tom smyslu vyjádřil se také Dr.Hodža. Vavrcčka se domnívá, že o tuto teorii odpovědnosti se opírala celá kampaň, kterou toto křídlo agrární strany vedlo po abdikaci presidenta Dra Beneše již před Mnichovem, aniž přitom počítalo s event, kompensací, nebo politickým využitím této abdikace vůči Německu. Vedení procesu má plně v rukou Dr.Grospič a Dr.Gotweis. Gotweis je spolehlivý antifašista, který za prvé republiky v procesu proti Kobzinkovi jako sekretář Nejvyššího soudu zrušil osvobozující rozsudek I.instance a dal v rozhodnutí Nej- vyššího soudu takové směrnice pro nové projednání, že muselo v něm dojít k rozsudku odsuzujícímu. Přísedící: Naši soudruzi Dr.Munk a Kozelka jsou výteční. Soc.dem. Neuman dobrý /Žádá o jmenování školním inspektorem v Ledči nad Sáz., bylo by ho možno v tom podporovat?/. Přísedící nár.soc. byl na podnět Beranův persekvován za to, že jako starosta jedné obce na novopacku poslal Dr.Benešovi v srpnu 1938 do Londýna děkovnou petici, podepsanou 60 občany. Pak se dostal kvůli tomu do koncentráku, hned po okupaci. Na lidovecké přísedící by bylo možno působit přes ministra Hálu. /V procesu může být kompromitován jeho stranický rival Msgr. Stašek. Syrový je slabý v obhajobě a nemůže prokázat žádnou odbojovou činnost. Havelka se hájí výborně a byl v odboji. Výsledek se dá čekat: Beran a Syrový nejvyšší tresty, Havelka a Černý osvobozeni. Dr.Fischer ještě nerozhodný. K ruce Dr.Grospičovi jsou: Dr.Černý a Dr.Urválck. Pracují prý jak lvi. Na předsedu senátu dochází řada resolucí z vesnic na Strakonicku ve kterých se žádá vysílání procesu rozhlasem. Je podezření, že synovec Beranův, který bydlí v Písku objíždí vesnice a shání rcsoluce. Bylo by třeba zahájit vyšetřování pomocí SNB, a zarazit to. 170 23/1992 [pageend172]STŘEDNÍ EVROPA. DOKUMENTY Tisk referuje celkem dobře. RP by mělo některý den při významnějších okamžicích procesu věnovat mu více místa. Národní osvobození /Dr.Sychrava/ referuje nejlépe. "Obrana lidu" referuje bezvadně. Rozhlas má 4 minut, reportáže chabé. Jen první den byla dobrá, pak čím dál horší. V rozhlasu býval dobrý reportér Mydloch, bylo by třeba zjistit, kde nyní je. Podle Dr.Grospiče měla by se sestavit pro rozhlas, 1/2 hodinová reportáž, která by plasticky vylíčila dosavadní průběh procesu. Nejlepším reportérem by mohl být Dr.Sychrava, ale poněvadž je veden jako svědek, mohl by reportáž přednést jiný legionář. II. Záznam o poradě v procesu proti Beranovi a spol. Přísně tajné. Po týdenním přerušení bylo dnes pokračováno v poradě při čemž předseda chtěl pokračovati tam, kde bylo minule skončeno, t.j. chtěl vžiti poradu minulou za definitivní. S.Kozelka a s.Dr.Munk ohradili se proti tomu z formálních důvodů vzhledem k tomu, že na minulé poradě nebyl přítomen zapisovatel, a žádali o nové hlasování, při čemž Dr.Munk navrhoval překvalifikaci trestního činu /15.3.1939/ podle § 3 retribučního dekretu. Při opětném hlasování bylo rozhodnuto 4 hlasy proti 3 hlasům pro nevinu obžalovaného Berana. Právě tak dopadlo i hlasování ohledně bodu žaloby související s podporou Kahánka v Polsku. Bylo pokračováno v hlasování o vině obžalovaného Syrového, který byl odsouzen proto, že včas neučinil opatření, aby mohly býti zničeny zbraně. Pokud pak jde o vítání nacistických předáků, byl odsouzen národním soudem jako čestným soudem. Pokud jde o obžalovaného Havelku byl tento uznán vinným pro projevy v rozhlase a v tisku. Obžalovaný Fischer byl zproštěn ze všech bodů obžaloby ačkoliv se ss. Kozelka i Dr.Munk snažili všemi možnými prostředky přiměti ostatní soudce k jinému názoru poměrem 5 ku dvoum hlasům. Taktéž byl zproštěn obžalovaný Černý, jehož činnost spadá do doby předcházející účinnosti retribučního dekretu, vzhledem k tomu, že 22.září 1938 podal demisi. Při hlasování o trestu nepřicházel v úvahu pro žádného z obžalovaných trest smrti /nutno 5 hlasů/, takže se jednalo pouze o trest mezi 20 lety a doživotím. Při posuzování použití § 16 /odbojová činnost/ pěti hlasy proti dvěma byla přiznána možnost použití tohoto paragrafu obžalovanému Beranovi, 6 hlasy proti jednomu nebyla přiznána obžalovanému Syrovému a 7 hlasy byla přiznána obžalovanému Havelkovi. Na základě toho navrhovali přísedící Lanc /NS/, Zeman /lid/ Dr.Kauf- 23/1992 171 [pageend173]STŘEDNÍ EVROPA. DOKUMENTY ner /lid./ trest ve výši 10 let, přísedící Neuman /soc./ 20 let a přísedící Kozelka a Dr.Munk doživotně. Poměrem čtyři ku třem byl pak Beran odsouzen k trestu 20 let, při čemž rozhodoval předseda. K témuž trestu byl jednoznačně odsouzen Syrový. Havelka byl uznán vinným, za použití paragrafu 16 však nebyl vysloveni rest. Obžalovaní Fischer a Černý byli zproštěni. Rozsudek bude vyhlášen v pondělí 21.4. V Praze dne 15.dubna 1947. t III. Ministr zemědělství V Praze dne 24.června 1945 Paní Marie Beranová, Pracejovice 21. u Strakonic. K Vašemu dopisu z 18. t.m. sděluji, že Váš majetek, jakož i majetek Vašeho manžela propadá podle dekretu p. presidenta z 21. t.m. o konfiskaci a urychleném rozdělení zemědělského majetku Němců, Maďarů, jakož i zrádců a nepřátel ěeského a slovenského národa, konfiskaci a rozdělení. Uvědomte si, že těch šest let, po které celý národ tak nezměrně trpěl a která znamenala ztrátu tisíců a tisíců životů našich nejlepších lidí, nehledě o nezměrných škodách hospodářských, zavinil v prvé řadě Váš manžel špatnou a nezodpovědnou politikou. Byl to on a jeho politiětí spolupracovníci z agrární strany, kteří se první spojovali s Hitlerem a s němci. Naše nová republika, která jest opravdu demokratická, která je opravdu demokratická, a ve které si lid sám rozhoduje o svých věcech, je zavázána v zájmu svých národů zbavit se zrádců, kteří ji uvrhli do tak hrozného neštěstí. Proto v zájmu zemědělského lidu a celé republiky jest třeba zbavit tyto škůdce i jejich hospodářských a politických pozic. Není možno nyní říkati: 'já nerozumím politice a nikdy jsem se ničím neprovinila." Každý, kdo spolupracoval s Beranem jest spoluvinen na tom, že náš národ byl uvržen do tak nezměrného utrpení. J.Ďuriš v.r. Opis. 172 23/1992 [pageend174]Středoevropská Nadace [pageend175]STŘEDNÍ EVROPA Dne 14.2. 1992 se sešla správní rada Středoevropské nadace a rozhodla se vypsat následující nadační projekty na rok 1992, pro které hodlá shromažďovat finanční prostředky. I. V oblasti pořádání seminářů a konferencí II. V oblasti podpory vydavatelské činnosti III. Stipendia na badatelskou činnost IV. V oblasti získání nemovitého nadačního majetku ad I/ a/ Mezinárodní seminář "Politika dr. Edvarda Beneše a střední Evropa", který by se mčl konat 12. - 13. září 1992 v Praze. b/ Mezinárodní seminář k problematice současného antisemitismu ve střední a východní Evropě uspořádaný v průběhu roku 1992. c/ Konference "Slezsko - kultura tří národů" připravovaná na konec roku 1992. ad II/ a/ Podpora vydání knihy dr. Tomana Broda "Moskva - naděje a hrozba". b/ Podpora vydání populárně - vědecké, reprezentativní knihy dr. Milana Bubna "Česká zemská šlechta". c/ Podpora na vydávání revue "Střední Evropa". d/ Podpora na vydávání časopisu českých právníků "Všehrd". ad III/ Podpora studia problematiky národních menšin ve střední Evropě. Tato podpora bude rozdělována v podobě stipendií pro studenty či mladé badatele, kteří se hodlají této problematice dlouhodobě věnovat. ad IV/ Nadace hodlá shromažďovat finanční prostředky pro zakoupení a vybudování vzdělávacího a badatelského střediska v Krásněvsi na Českomoravské vrchovině. Praha, 14.2. 1992 Spr á v n í r a d a St ř e d o e v r o ps k é n a d a c e 174 23/1992 [pageend176]Eine der wichtigsten Zielsetzungen dieses wissenschaftlichen Forschungsinstituts ist die Ausbildung und Erziehung des wissenschaftlichen Nachwuchses von europäischem Horizont für geisteswissenschaftliche Berufe. Das Europa Institut Budapest bevorzugt bei der Auswahl der Stipendiaten Themen die im Institut mit Sitz in Budapest (und durch vom Institut gewährte Reisen in Ost- und Mitteleuropa) erforscht werden können. Durch die Kontakte des Instituts zu den besten Fachleuten in Ungarn kann die Arbeit der Stipendiaten gefördert werden. AUSLÄNDISCHE UND UNGARISCHE POSTGRADUATE STUDENTEN IM ALTER V ON 22 BIS 35 JAHRE sollten bei Ihrer Anmeldungen die folgenden Dokumente einschicken: - kurze Selbstbiographie mit ausführlicher Beschreibung des Forschungsprojektes; - eine Kopie des höchsten Qualifikation des Kandidaten; - Berichte von zwei früheren Professoren des Kandidaten. o DIE DOKUMENTE SOLLTEN IN 1 INI R DER ARBEITSSPRACHEN DES INSTITUTS (DEUTSCH. ENGLISCH, FRANZÖSISCH) EINGEREICHT WERDEN. Umgangssprache des Instituts ist deutsch - diese Sprau he <»h jeder Kandidat aut einer bescheidenem, zu All tagslebcn n<>ligen Niveau beherrschen. o DEN STIPENDIATEN \\ ERDEN NEBEN DEM STIPENDIUM WOHN-UND ARBEITSZIMMER IM WOHNHEIM DES EUROPA INSTITUTS FREI ZUR \ ERFÜGUNG GESTELLT. □ Die Anmeldungen dürfen kontinuierlich eingeschickt werden - Termine des Aufenthaltes in Budapest werden individuell vereinbart. Adresse: H-l 144 Budapest, Ajtósi Durer sor 19-21. Telefon: (361) 141-43-78 • Telefax: (361) 142-81-57 [pageend177]STIPENDIUM IN BUDAPEST o DAS EUROPA INSTITUT BUDAPEST VERLEIHT 3 BIS 6 MONATIGE (IN EINZELFÄLLEN LÄNGERE) STIPENDIEN an postgraduate Studenten der Sozialwissenschaften. WisscnschaftlichePräfcrenzendcsEuropa Instituts Budapest: 1. Vergleichende Untersuchungen der verschiedenen Regionen Europas. 2 Die politischen, kulturellen und ökonomischen Bezic- hungssysteme Ungarns und Europas (mit besonderer Rücksicht auf Westeuropa) in der Geschichte und ihre Chancen in der Gcgcnwar' 3. Mensch und Umwelt. Du ökologische Faktor in Europa, vor allem in Mitteleuropa und im Karpatenbecken 4 Die Wechselwirkung von Wirtschaf Ls- und Produktionskulturen. bzw die westeuropäische „Transponierung". (Die interethnische Bewegung der industriellen und landwirtschaftlichen Produktionsmittel und Verfahren. der Arbeitskräfte und der Fachkenntnisse) 5 Einheit und Unterschiedlichkeit der geistigen Strömungen in der Kultur Europas und des mitteleuropäischen Raumes (Politisches Denken, Kunst usw.) 6. Schulsystem und Gescllschaf t Die das Denken und die Gemeinschaft organisierende Rolle des Schulsystems (Nation, religiöse Gemeinschaft usw.) in den europäischen. vor allem in den mitteleuropäischen Gesellschaften der Neuzeit. 7 Staalssysleme und Gesellscbaf t mit besonderer Rücksicht auf die Chancen. Vorteile und Defizite der Klein Staatlichkeit und der föderativen Staalssystcmc in Mitteleuropa. 8 Entstehung und Fun1 .uonieren der das Schicksal des Raumes determinierenden Friedenssysteme (1815. 1856, 1878. 1919-1920. 1945-1947). Im weiteren Sinne: diplomatische Systeme im Mitteleuropa des 19- 20. Jahrhunderts. 9 Migration und Assimilation in Europa, mit besonderer Rücksicht auf Mitteleuropa 10. ..Citizen ".der Bürger und der Staat. Staatsbürgerliches Recht 1 1. Die besonderen Funktionen der Minderheiten, dasmo- derne Mindcrhcilenrecht und die Minderheitenpolitik. 12 Die gcscllschaftsorganisiercnde Rolle der Religionen und der Kirchen. Verhältnis zwischen Staat und Kirchen 13 Politische Massenbewegungen in Europa und in dieser Region. (Sozialistische, christlich-sozialistische, faschistische. kommunistische Bewegung, Frauenbewegung usw.) 14 Organisierende Kraft der Mittel der Kommunikation (Sprache, Schrift) in der Gesellschaft F mflussdcr modernen Medien (Film. Presse. Rundfunk; auf die sozia len und politischen Meinungen 15. Die Herausbildung der gescllschafts- und wirtschaftsorganisierenden Funktion des Verkehrswesens (Strassen, Eisenbahn), der Informatik und der technischen Infrastruktur in der mitteleuropäischen Region 16 SiedJungsslruktur.Elhnikum.Wirtschaft:Vergleichende Untersuchung in der mitteleuropäischen Region 17 Wirtschaftliche, territoriale, politische Integration I 8 Die Anfänge und die heutige Lage der Rechts Staatlichkeit und des Parlamentarismus, Ähnlichkeiten und Unterschiede in den Regionen Europas 19. Die Herausbildung des stal inschen politischen Systems und seine Transponierung in den mitteleuropäischen Raum (1932-1989) 20. Hilfsaktionen im modernen Europa [pageend178]IHP6X47407 k příštím čísle mimo jiné: STŘEDNÍ EVROPA Revue pro středoevropskou kulturu a politiku PIERRE BÉHAR STANISLAV DEVÁTÝ FRIEDRICH PRINZ IMRE MOLNÁR Ročník 7. číslo 24 1992 Ňo 1SSN 0862-091 X cena 30 Kčs [pageend179]