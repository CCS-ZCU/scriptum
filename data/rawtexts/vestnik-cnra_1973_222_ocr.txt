VĚSTNÍK DOPIS ČESKOSLOVENSKÉ NÁRODNÍ RADY AMERICKÉ DO BÍLÉHO DOMU K příjezdu Brežněva zaslala Rada tento dopis do Bílého Domu Chicago, dne 10. června 1973 Pane presidente, v předvečer příjezdu Leonida Brežněva do Washingtonu, Československá národní rada americká Vám přeje, abyste měl úspěch ve svém jednání o lepší svět. Máme v živé paměti zkušenosti z minulosti a jako američtí občané jsme si dobře vědomi, jak těžké bude Vaše setkání s hlavním představitelem Sovětského svazu. Máme na mysli dlouhou řadu pošlapaných smluv v minulých letech a v době nedávné invasi Československa a “Brežně- vovu doktrínu”. Touto doktrínou Sověty vyhlásily celému světu nadpráví vládnout porobeným národům hrubou mocí. Pane presidente, tato sovětská zrada vzbudila Vaše velké sympatie k oběti. Vyjádřil jste to v telegramu sjezdu Československé národní rady americké ve Washingtonu, dne 18. řijna 1968. Prohlásil jste doslova sovětskou invasi nejen za hrubé porušení mezinárodního práva, soustavy i ducha Charty Spojených národů, ale i za zneuctění lidské důstojnosti”. V poslední analyse, jak jste nám pravil v telegramu, “je to smutné vysvědčení o povaze sovětského systému, který nemůže připustit nej- menší úlevu v zájmu základných lidských práv. Že bylo použito armády o půl milionu mužů k potlačení malého, ale statečného národa, je v skutku největší ostudou.” V poslední větě svého telegramu jste nám vyjádřil naději, že “československý lid bude opět brzo dýchat svobodně, že bude svobodný’”. S lítosti oznamujeme Vám, pane presidente, že za posledních pět let sovětská armáda se pevně usadila v zemi, a že Češi a Slováci ztratili většinu lidských práv, pražský režim moskevských loutek, poslušen sovětských rozkazů, udusil základní svobody — právo mluvit a psát svobodně, právo se volně scházet, svobodu cestovat za hranice i emigrovat — tedy téměř všechny svobody, které ve Spojených státech jsou samozřejmé. Dvojaká faleš komunistické politiky je nápadná: na jedné straně pražská vláda se uchází o lepší vztahy se Spojenými státy, o výhodné obchodní smlouvy a současně potlačuje všemožně styky československého lidu se západem. Teď právě nastala vhodná doba, kdy je možno vymáhat lidu za železnou oponou důležité úlevy, aby se zmírnilo napětí, napravila aspoň největší bezpráví proti lidskému právu a hlavně, aby se lidu vrátila naděje, že jejich svoboda nebude pochována hloub a hloub pod novou úmluvou s Brežněvem. S veškerou úctou Československá národní rada americká Projev no Čs. dnu v Chicagu Milí přátelé, Československý den je dlouholetou tradicí ČSNRA. Scházíme se ve dnech dobrých i zlých. Je to den, kdy si uvědomujeme, jak jsme si blízcí svým původem i srdcem. Zažili jsme společně dějinné chvíle a složili slib věrnosti za první i druhé světové války, po komunistickém puči, a nedávno za sovětské invase. A poněvadž žijeme v době velkých světových změn, musíme být připraveni na nové a nové úkoly. Včera přijel Brežněv do Washingtonu a v Helsinkách zasedá t. zv. mírová konference. Jsou to dvě velké světové události. Někteří mezi námi podléhají apatii pod tíhou bezradnosti a ze zvyku opakují tu starou bolest: “Co mám dělat? Vždyť se nedá nic dělat.” Už tímto výrokem slouží komunismu. Komunisté si nic lepšího nepřejí, než abychom se přestali bránit. A máme tolika nových důkazů, že můžeme si teď vybojovat ústupky. Dám jeden příklad. Po deset let i více, americké dědictví čs. dědicům šlo do komunistické pokladny a bezbranný dědic se musil spokojit s pramalým dílem toho, co mu patřilo. Rada vedla po léta boj a zasloužila se o to, že někteří američtí soudcové odmítli vyplácet dědictví komunistické vládě a peníze zadrželi v Americe. Když komunisté přišli o velká dědictví, přišli trochu k rozumu a změnili taktiku — dnes se vypláči dědictví v Tuzexu. I tak pražská vláda na tom vydělává, ale čs. dědic není okraden téměř o všechno. Toto pomohla Rada prosadit trvalým úsilím, že nepovolila; sháněla důkazy, vysvětlovala, o co jde, na patřičných místech, až se to podařilo. Díků Rada nedostala, ale odpovídá to částečně na obvyklou otázku, kterou tak často slyšíme: “A co vlastně dělá Rada?” Teď nastává velký pokus komunistů o bratříčkováni. Pět let po invazi, čs. komunisté doufají, že mohou začít si předcházet krajany. Až dojde k otevření čs. kon- sulátu v Chicagou — prozatím se to oddaluje — nastane pro krajany nová zkouška a ukáže se, kdo je pevný. V jedné krajanské osadě středozápadu dva američtí pořadatelé české oslavy si pozvali čs. vyslance bez schválení ostatních a odůvodňují to tím, že když může president Nixon hostit a vyjednávat s Brežněvem, proč by oni nemohli přivítat čs. vyslance. Tuto omluvu uslyšíme i jindy. Je v tom ovšem obrovský rozdíl: americký president, představitel nejpřednější země, nesmí se isolovat, musí vyjednávat, na něm spočívá odpovědnost předejít světovým katastrofám. Co se týče ale nás, přece je nám všem jasné, že po sovětské invasi zůstali v pražských úřadech ti spolehliví komunisté, kteří poslouchají rozkazy z Moskvy, i když je to na úkor čs. lidu. Víme, Číslo 222 Červen 1973 ČESKOSLOVENSKÉ NÁRODNÍ RÁDY AMERICKÉ Vlasta Vrázová: [pageend1]VESTNÍK June 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK Červen 1973 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3 00 Redaktorka — VLASTA VRÁZOVÁ Úřadovna: 2137 So. Lombard Avenue, dcero, Illinois 60650 Tel.: 656-1117 že Praha nerozhoduje, rozhoduje Moskva. Kdybychom dnes přijali dobrovolně čs. vyslance, znamená to symbolicky — a tak by tomu v Československu rozuměli —■ že jsme se smířili se sovětskou invasí a trvalým obsazením Československa. To nikdy nesmíme připustit! V Helsinkách je konference o spolupráci a bezpečí — Conference on European Security and Cooperation. Pro nás je v tom velké nebezpečí, ale 1 naděje, že pod tlakem jednotného západu bude Moskva mulset přistoupit na určité ústupky, poněvadž jí velice záleží na obchodních i taktických výhodách. Mohli bychom právě nyní porobeným národům vybojovat trochu svobody. Senátor Jackson a většina senátu odhlasovala, že Spoj, státy nepode- píší se Sověty obchodní smlouvu, dokud Sověty nepovolí vystěhování všem žadatelům. Tato příloha zákona — “Freedom of Emigration” — by platila pro všechny porobené národy i pro Československo. V Helsinkách se bude bojovat o svobodu na všech frontách: o svobodu rozhlasu, volného cestování, svobodu slova. V první řadě Rada proto shání informace pro senátory, kongresmany, State Department i Bílý dům. Podáváme důkazy o poměrech v Československu, o nespravedlnostech, o útisku, o nových trestních zákonech. Na základě podobných zjištěných informací, Spojené státy pak kladou svoje protinávrhy a požadavky. Této informace se dá využít právě v této době, kdy Československo se také uchází ve Washingtonu o veliké obchodní výhody. K příjezdu Brežněva zaslala Rada tento dopis do Bílého domu, který teď podám v českém překladu: (viz str. 1). Kopie tohoto dopisu byly zaslány senátorům. State Departmentu, americkému tisku a všem organizacím, s kterými spolupracujeme. Pro vás zde přítomné jsme připravili podpisové archy. Souhlasíte-li s naším dopisem, prosím, podepište se na listině. Jsou zde dnes zástupci i jiných národních organizací, Poláci, Ukrajinci, Srbové a Litevci. Ti se též ozvali, stejně hlasitě a výrazně. “Polish-American Congress” podal memorandum do Bílého domu. Jsme mluvčí za umlčené, porobené národy, a je nás mnoho. Nikdy nesmíme propadnout myšlence, že je nás málo, že se nedá nic dělat. Za Československo je to ČSNRA, která nikdy neustoupila, i když to někdy znamenalo jít proti proudu, a která nikdy neustoupí. Jsme přesvědčeni, že bojujeme za pravdu a proto ustoupit nemůžeme. Přidejte se všichni k nám, více dokážeme, a rozhodně svůj boj vyhrajeme! NÁLEPKY K VÝROČÍ OKUPACE ČESKOSLOVENSKA Úřadovna v těchto dnech rozeslala všem členům ČSNRA a předplatitelům časopisů nálepky, které Čs. národní rada americká vydala k pětiletému výročí sovětské okupace Československa. Námětem nálepek je čs. vlajka potřísněná krvi. Umělecký návrh je prací výtvarníka Milana Košaře. Nálepky opět připomínají: “Czechoslovakia still occupied”. Rozesílejte je na všech svých dopisech — nechť je jejich poselství slyšeno po světě co nejdůrazněji. Úřadovna ČSNRA ráda vyřídí Vaše další objednávky nálepek, či je zašle dalším zájemcům, sdělíte-li jejich adresy. Vratislav Bušek: MNICHOVSKÉ DOHODY OD POČÁTKU NEPLATNÉ Dne 30. května byly mezi Západním Německem a Československem uzavřeny dohody, jimiž se prý podařilo najít formulaci, umožňující skončit 35 let nepřátelství mezi oběma státy trvající. Tak aspoň píše The New York Times z 31. května. K podpisu uzavřených dohod prý přijede do Prahy západoněmecký kancléř Willy Brandt. Nemůže být sporu o tom, že ukončení 35 let trvajícího nepřátelství mezi Západoněmeckou republikou a Československem nelze odmítat. Otázka pouze zni, jakou cenu za tyto dohody Československo zaplatí, a co za to “usmíření” z Bonnu dostane. Teprve až budou dohody uveřejněny, budeme moci se k jejich obsahu vyjádřit. Už dnes ale možno říci, že Willy Brandt se pokusil odčinit Hitlerův zločin spáchaný na Československu dohodami podepsanými v Mnichově dne 29. září 1938. V Mnichově byly tzv. sudetoněmecké kraje odtrženy od Československa a připojeny k Říši ze sudetských Němců se stali říští občané, většinou za jejich nemalého jásotu a cesta k založení Protektorátu Boehmen und Maehren a Slovenského štátu byla otevřena. Slovo Mnichov vešlo do světových dějin jako slovo hanby a zrady Francie, Anglie a Itálie. První, kdo odsoudil Mnichovské dohody a prohlásil je hned od počátku za neplatné, stejně jako veškeré další akty, ke kterým došlo pří provádění nebo v důsledku těchto dohod, byl generál Charles de Gaulle předseda francouzského Národního výboru v dopisu z 24. září 1942 z Londýna adresován Monsignoru Janu Šrámkovi, předsedovi vlády Československé republiky (v Londýně). Od té doby mnoho papíru bylo popsáno úvahami, zda mnichovské dohody byly neplatné od počátku, kdy byly podepsány, anebo zda tyto dohody byly mezinárodně platné a zda je Hitler učinil neplatnými teprve zřízením Protektorátu Boehmen und Maehren a Slovenského štátu (16. a 14. března 1939). Dne 6. května 1970 podepsali v Praze za Československou socialistickou republiku dr. G. Husák a dr. L. Štrougal a za Svaz sovětských socialistických republik L. I. Brežněv a A. N. Kosygin slavnostní dohodu, ve které se v článku 6 praví: “Vysoké smluvní strany konstatují, že Mnichovské dohody ze dne 29. září 1938 bylo dosaženo hrozbou útočné války a použiti sily proti Československu, že byla součástí zločinného spiknutí nacistického Německa proti míru a hrubým porušením základních pravidel mezinárodního práva a že je proto od samého počátku neplatná se všemi z toho vyplývajícími důsledky.” Podle The New York Times Západní Německo v dohodě s Československem ze 30. května 1973 prohlašuje, že Mnichovské dohoda byla “nemorální a falešná”, aniž by byla prohlášena za neplatnou podle práva mezinárodního v době podpisu. 2 • VĚSTNÍK [pageend2]PREJAV NA SJAZDE ČSNRA Problém uprchlikov vo svete sa nezmenšuje. Z mesiaca na mesiac, kde nepokoje vzniknú, čísla uprchlikov sa zvyšujú. Ich počet sa dnes odhaduje na 15 miliónov Jedným z takýchto prípadov bolo vypovedanie behom niekoľkých týždňov koncom minulého roku asi 60,000 Aziatov z Ugandy. Bolo nebezpečie, že ich čierni domorodci vyvraždia. Nás sa táto tragédia týka len nepriamo. Nám však v kritických dobách pomáhali í dnes pomáhajú ľudia z celého sveta. Preto, keď State Department nás požiadal ako jednu zo siedmych dobrovoľných organizácií, medzi desiatkami iných, ktoré sa osvedčili a osvedčujú v pomoci s uprchlíkmi, aby sme mohli usídliť 130 Aziatov z celkového počtu 1500, ktorí dostali povolenie prisťahovať sa do USA, sme svoje služby neodmietli. Viedli nás k tomu hlavne dva dôvody. Predne pomoc trpiacim, vec ľudskosti — a potom snaha ukázať, že Čechoslováci chcú a vedia pomáhať. Tým bolo československé meno spojené s riešením jednej z veľkých tragédií poslednej doby. Takéto tragédie jestvujú a budú jestvovať, dokiaľ budú jestvovať diktatúry My musíme ostať — ako aj naše dejiny dokazujú — na strane ľudskosti. V tejto súvislosti sa po celom svete písalo o československej veci, o utrpení československého ľudu. Tiež štátny Sekretár Rogers vo svojej zprávě United States Foreign Policy v 1972, sa o American Fund for Czsl. Refugees zmieňoval. Okrem iného hovoril — citujem “sedem dobrovoľných organizácií, z ktorých ani jedna nemá priameho vzťahu k Hindom a Muslimom, na rýchlo zariadili ich prisťahovanie, našli im prácu a o- bydlie. Behom dní ich usidlili na území Spojených štátov.” Ja pokladám udržanie československého mena na očiach sveta za jeden z najdôležitejších našich úkolov. Okrem toho sa snažíme oživotvoriť Radu slobodného Československa, aby mladší Čechoslováci, v minulosti politicky neexponovaní, vytvorili celosvetové československé zastúpenie a spolupracovali s čsl. predstaviteľmi v slobodných zemiach. Hlavne s vami. Vo svojich memorandách prezidentovi Nixonovi a iným vládam zdôrazňujem nutnosť opatrnosti pri všetkých jednaniach so Sovietmi, upozorňujeme na ich zradnosť a žiadame — aby prj jednaniach či už celoeurópskych alebo len americko-československých nebolo zabúdané na záujmy Československej demokracie, politickej i hospodárskej slobody, ochrany ľudských práv a samozrejme plnej nezávislosti. Súčasne si uvedomujeme, že Spojené štáty i Západná Európa majú svoje vlastné záujmy, ktoré budú voči Sovietom uplatňovať a že nás zahrnú do nich len pokiaľ československé žáujmy sú súčiastkou celkových amerických a západoeurópskych, alebo svetových záujmov. Presvedčovanie o tom, že sovietske vojenské sily musia z územia Československé záujmy sú súčiastkou celkových amerických a čiastkou celkového uvoľnenia a mieru a musí dnes byť našou neustávajúcou prácou. Toto sa musí diať nielen u jednotlivých vlád, ale pri jednaniach a konferenciách v Helsinkách, vo Viedni, v Ženeve i v New Yorku. MNICHOVSKÉ DOHODY — (Dokončení ze str. 2) Nechceme věřit zraku svému. Jak to, že v roce 1970 Československo a Sovětský svaz prohlásily mnichovskou dohodu za neplatnou od počátku, jak to že se v roce 1973 Československo spokojilo s prohlášením mnichovské dohody pouze za nemorální a falešnou, avšak od počátku za platnou. Není pochyby o tom, že Československo dostalo z Moskvy pokyn a souhlas k tomu, aby se na článek 6. smlouvy z roku 1970 při podepisování dohody z roku 1973 neohlíželo Mezi rokem 1970-1973 Sovětům zjevně více záleží na Willy Brandtovi než na cáru papíru, čl. 6. který v roce 1970 L. Brežněv a A. N. Kosygin v Praze podepsali. Nestačí, aby sme to prejavovali a na tom pracovali len my v exile. Je treba, aby si národ v ťažkej situácii, v akej sa nachádza, našiel cestu, aby svoju vôľu prejavoval. Komunisti rozširujú do slobodného sveta, že Čechoslováci majú dnes na mysli jedine sa dobre najesť, vystaviť si niekde mimo mesta chatu a mať auto, aby sa k nej dostali. My im žičíme, aby sa mali dobre, ale spoločne nesmieme pripustiť, aby sa Sovietom a komunistom podarilo uznanie a udržanie terajšieho stavu v Československu a v Strednej Európe natrvalo. Nesmieme pripustiť, aby Stredná Európa bola vymazaná z mapy Európy. Iste pozorujete veľkú činnosť, ktorú v slobodnom svete vyvíjajú niektorí československí komunisti, ktorí hrali v Československu až do augusta 1968 významnú rolu a potom museli ísť do exilu. V značnej miere zodpovedajú za utrpenie československého ľudu a za všetko, čo sa v Československu od roku 1948 odohralo. Teraz sa v exilu niektorí z nich vzdali komunizmu; iní ostávajú marxistami. Pre mnohých ľudí a inštitúcie v slobodnom svete sú zaujímavou novinkou. Sú zvaní prednášať a niektorí sa stali učiteľmi na vysokých školách. Svoju činnosť sústreďujú proti Sovietom a proti tým komunistom v Československu, ktorí podporujú líniu Moskvy. My sme v tomto boji už vyše štvrť storočia. Rozdiel medzi nimi a nami je v tom že my chceme nastolenie v Československu demokratických slobôd a porážku komunizmu, kdežto oni chcú udržanie komunizmu s inou tvárou. My usilujeme o človeka a jeho slobodu. Oni pokračujú v boji za ideológiu, ktorú sme my odmietli. I keď sa teraz naše úsilie stretá v boji proti sovietskemu imperializmu, akákoľvek priama spolupráca s nimi je preto neúnosná a nemožná. Národná rada americká a celý československý demokratický exil sa zaoberá i problémom propagandy slovenských separatistov proti Československu. Vedúci tejto krátkozrakej propagandy a nenávisti proti Čechom — by sa spojili s komunistami a sovietmi. Sú ochotní obetovať slobodu Slovákov v budúcnosti, len aby poškodili Čechov. Masaryk nám hovoril, že štát i národ sa udrží len, keď neopustí zásady ľudskosti a demokracie, na ktorých bol postavený. Zlobou naplnená činnosť separatistov dnes len napomáha nepriateľom Čechov a Slovákov. Dnes politicky nemá táto nenávistná propaganda proti Československu v medzinárodnom dianí žiadneho vlivu. Otravuje však Čechov a Slovákov a Česi by mali aktívnejšie proti tomu reagovať. Táto propaganda usnadňuje trvalú okupáciu Československa sovietmi a potupnú anexiu Slovenska jeho nepriateľmi. V tom vykazuje opravdové úspechy. Nikdy nesmieme zabudnúť že možnosť Slovákov sa plne po každej stránke rozvíjať, napredovať a sa vyžiť, je len v jednote s Čechmi. A Česi by bez tejto jednoty boli odsúdení len k živoreniu. Spojené štáty chcú uvoľnenie v Strednej Európe a akési odpútanie sa štátov ovládaných sovietmi. Jednajú s nimi bilaterálne o vyriešení niektorých otázok, ktoré vyplývajú ešte z vojny, náhrada škôd a iné, chcú nadviazať s nimi konzulárne i hospodárske styky, výmenu zbožia a technických vymožeností. Súčasne chcú kultúrnu výmenu, slobodu cestovania a vzájomné poznávanie sa ľudí. Komunistický režim v Československu chce styky, ale nie reciprocitu. Stále závisí na Moskve a jej rozkazoch. Vidno to i z toho, že v týchto jednaniach ostáva ďaleko za Poľskom, Maďarskom a Rumunskom, ktoré postupujú neodvislejšie od Sovietov. Jedine Bulharsko a Albánia, odvislá od Činy, sú na tom ešte horšie. Ovšem myslieť si, že sa tieto režimy odpútajú od Moskvy, je omyl. Je to markantne vidno napríklad vo Vietname, kde Poľsko a Maďarsko, ktoré sú spoločne s Kanadou a Indonéziou členmi Kontrolnej komisie na dodržovanie ustanovení primeria odmietajú túto kontrolu prevádzať a vo veľkej miere zodpovedajú za to, že sa tam stále bojuje a že tam nie je mier. Vedľa týchto bilaterálnych jednaní sú vedené jednania na európskej a svetovej základne, kde za Československo VĚSTNÍK • 3 Ján Papánek: [pageend3]hovoria Sovieti, ktorí všade presadzujú a obohacujú svoje sebecké záujmy a výboje. Už v predbežných jednaniach v Helsinkách je vidieť snahu Sovietov petrifikovať terajši stav v Európe, kde dominujú. Problém výmeny názorov a slobody ducha, slobody cestovania, zjednocovania rodín, atď.,ostávajú nevyriešené. Okrem toho by malo byť každému jasné, že Sovieti svoje záväzky dodržia len dokiaľ im to vyhovuje. Výboja sa nemôžu vzdať a nevzdajú sa ho bez ohľadu na jakékoľvek sľuby i ujednania. Len tak sa v súťaži so slobodnými národmi môže komunizmus a sovietsky imperializmus udržať. Dr. Antonín Hřebík: Redaktor Josef Falta dopsal . . . V sobotu 9. června 1973 v 7 hodin ráno zemřel — po krátké, ale těžké nemoci — v nemocnici Mac Nea! v Ber- wynu, Ill., redaktor bratr Josef Falta. Odešla s ním jedna z nejvýraznějších postav našeho národního a krajanského života v době minulých třiceti let. Jeho život a práce daly by se vyjádřit jednou větou: Byl to muž čestný a spravedlivý, pilný a pracovitý, svědomitý a upřímný, jehož hlavním zájmem po celý život byl prospěch jeho národa. Takřka do posledních dnů svého života bratr Falta psal, burcoval a upozorňoval na nebezpečí světového komunismu. Svůj poslední článek “Jaká změna Atlantické charty?”, který byl uveřejněn již v době jeho pobytu v nemocnici v květnovém čísle “Věstníku ČSNRA” již nespatřil. Bratr Josef Falta se narodil 17. října 1895 v Železném Brodě v Čechách a vystudoval reálné gymnasium v Náchodě. Po skončení jeho studií zastihla ho ještě I. světová válka, kterou prožil na italské a ruské frontě. Po vzniku Československé republiky byl v roce 1919 mezi těmi, kdož spěchali hájit bratrské Slovensko proti maďarskému komunistickému vpádu. A tak již jako 23-letý mladík se octl poprvé v boji proti komunismu, v němž pak vytrvale pokračoval po celý svůj život. Od mládí bylo jeho láskou novinářství. V roce 1920, kdy byl přijat do redakce časopisu “Duch Času” v Moravské Ostravě, splnil se jeho sen stát se redaktorem. Později pak pokračoval ve své novinářské činnosti v Brně a vrcholu své činnosti dosáhl v roce 1932, kdy se stal parlamentním zpravodajem “Práva Lidu” v Praze. Byl také osobním tajemníkem předsedy čs. senátu Dr. Františka Soukupa. Po určitou dobu zastával také funkci místopředsedy Svazu čs. novinářů. Ve své neúnavné činnosti pokračoval br. Falta až do nacistického vpádu do Československa v roce 1939, kdy okamžitě pochopil, že doma nebude moci pokračovat ve své práci pro národ, a proto v červenci 1939 nastoupil svou dlouhou a strastiplnou cestu do exilu. Odešel do Polska, odkud po přepadu Polska nacisty — musel prchat dál — do Litvy, Lotyšska, Estonska a později do Švédska, kde pomáhal organisovat jedno z prvních čs. uprchlických sdružení a odkud — v červnu 1941 nastoupil svou další trnitou cestu přes Finský záliv, Rusko a Filipíny do Spojených států. Po příchodu do Ameriky, kde se jeho domovem stalo Chicago, v němž setrval do konce svého života, začlenil se ihned do krajanské práce a do II. čs. odboje. Psal, orga- nisoval, přednášel, od podzimu 1941 byl politickým komentátorem na Denemarkově stanici WEDC v rozhlasovém programu Jiřího Warese — pod záštitou Western Federal Savings and Loan Ass’n., stal se také redaktorem “Svobodného Československa”, listu Českého Národního Sdružení, které tehdy stálo v čele II. čs. odboje a jehož se stal také tajemníkem. Za svého působení ve Spojených státech bratr Falta napsal na tisíce článků a úvah, měl nepřehlednou řadu projevů, přednášek a rozhlasových komentářů, pomáhal organisovat schůze a podniky a je jen málo krajanů, kteří by neznali jeho neúnavnou a úspěšnou kulturní, novinářskou a propagační práci za minulých třicet let. Po komunistickém puči v únoru 1948 v Československu bratr Falta se okamžitě postavil do nového boje proti komunismu a snažil se o to i v Českém Národním Sdružení, zvláště po tragické smrti Jana Masaryka. Jeho snaha však zůstala marnou. Naopak, bratr Falta byl zbaven redakce “Svobodného Československa” i tajemnictví Českého Národ- niho Sdružení, z něhož byl vyloučen. Bratru Faltovi bylo i znemožněno — nátlakem na rozhlasovou stanici i na spořitelnu, pod jejíž záštitou byl rozhlas vysílán, pokračovat v jeho významných politických rozhlasových komentářích. Bratr Falta však neustoupil! Začal okamžitě soustřeďovat a organisovat všechny sily do boje proti komunismu, do něhož se tehdy ihned začlenily také Čs. národní rada americká se všemi svými organisačními složkami a “Denní Hlasatel” v Chicagu. A již v září 1950 — za vydatné pomoci předsedy Oblastního výboru ČSNRA v Chicagu bratra Aloise Kopeckého •—■ byl na Denemarkově stanici WERC zahájen nový samostatný rozhlas Oblastního výboru ČSNRA v Chicagu, který od počátku řídil bratr Falta, později se svou manželkou Jiřinkou. Byl to rozhlas, který byl velmi oblíben, zvláště pro politické komentáře bratra Falty, a vystřídala se na něm svými projevy nepřehledná řada představitelů krajanského života i čs. exilu. Plnil své poslání po dlouhou řadu let a lze jen litovat, že pro stále se zvyšující finanční náklady nebylo možno v něm pokračovat. V roce 1951 vrátil se bratr Falta opět k novinám. Nastoupil místo redaktora v “Denním Hlasateli” v Chicagu, kde setrval téměř 20 let — do 31. března 1970, kdy odešel na zasloužený odpočinek. Měl jsem to štěstí po dobu 16 roků s ním v redakci “Denního Hlasatele” spolupracovat. V té době jsem poznal jeho svědomitost a zodpovědnost. Každé slovo, které napsal musilo být doloženo, byl vždy pilný a pracovitý 'a při tom skromný a klidný. Nikdy se na nikoho nerozčilil, každého dovedl omluvit a každému dovedl odpustit. Za svého života napsal a vydal i několik větších literárních děl. Již doma v Československu přeložil — kromě jiných politických spisů — do češtiny významný spis Karla Kouckého “Demokracie a diktatura” a několika kapitolami přispěl i do díla Dr. Františka Soukupa “Revoluce práce” V roce 1942 vydal v Chicagu pět svých významných rozhlasových politických úvah z doby II. čs. odboje a v roce 1943 vydaly “New Yorské Listy” jeho knihu “Přes fronty a přes hranice”, v níž popsal svou dlouhou a strastiplnou cestu do exilu. V roce 1950 redigoval obsahově bohatý sborník “T.G.M. 1850-1950”, který vydal Výbor pro oslavu 100. narozenin T. G. Masaryka v Chicagu Nezahálel ani po svém odchodu na odpočinek. Zúčastňoval se dále všeho národního života, napsal řadu dalších významných článků, zvláště do “Věstníku Čs. národní rady americké”, byl řečníkem Svobodné Obce a nebylo téměř významnějšího národního podniku, kde bychom se s ním nebyli setkali. V sobotu 9. června 1973 nás navždy opustil, ale brázda, kterou svou celoživotní prací vyoral, je tak hluboká ,že ho nemůže být — a nebude zapomenuto! Budiž čest jeho světlé památce! Při smutečních obřadech se se zesnulým rozloučili br. Čeněk Torn, Dr. Antonín Hřebík, ses. Milada Ferjenčíková, Dr. Mikuláš Ferjenčík, ses. Vlasta Vrázová a dp. Vojtěch Vít. Na varhany tklivě hrál prof. Frank Kubína, s citem recitovala Věra Rokničová. 4 • VĚSTNÍK [pageend4]Z UDÁLOSTÍ V ČESKOSLOVENSKU O ZLEPŠENÍ VZTAHŮ — NA Čí ÚKOR? Zdá se, že Čechoslováci jsou vždy posledními, kteří se dočkají — “nebo je jim dovoleno” uzavřít smlouvy se sousedními zeměmi svobodného světa. Jak Jugoslávie tak Polsko dostávají již po desetiletí stomiliónové úvěry od USA. Proč musí být Československo vždy ukazovatelem tempera- tury studené války? Jako kdyby bylo pokusným králíkem, na kterém se má zkoušet nový lék nějakého nového způsobu “soužití” mezi Západem a komunistickým blokem. Zatím co statisíce Jugoslávců pracuje v Západním Německu a posílá domů milióny vzácných marek, Poláci dostávají ročně z USA jen na šeky Social security přes 15 miliónů dolarů, Čechoslováci se stále ještě piplají v předpisech a nařízeních ke spokojenosti ruských poradců. Návštěvy do kapitalistických zemí jsou povolovány jen jednou za tři léta, k tomu přichází další omezení — pouze pro rodinné příslušníky. Známe však případy v posledním půl roce, že návštěva do USA byla zamítnuta jak sestře .tak neteři. V obou případech je cestovné hrazeno příbuznými v USA, co tedy by na tom čs. vláda ztratila? Nic, právě naopak, přinejmenším by dostala 300 Kčs kolek za výjezdní povolení do kapitalistických států. Kdy už konečně přestanou s těmi nesmyslnými předpisy a výmluvami, kdo smí a kdo nesmí cestovat. A přitom se Československo uchází u Spojených států amerických o nejvýhodnější podmínky zahraničního obchodu s USA. Snad doufá, že to spraví soudruh Brežněv u presidenta Nixona. Na Západ se jezdí též na devizový příslib. Zamítnutí takové žádosti se ovšem žadateli nemusí oznamovat, prý to prostě není možné, jak sdělují noviny Večer z 15. května t.r. pisateli, který se tázal, proč nedostal povolení a proč mu nebylo odpovězeno. Prý jen 36% celkového počtu žadatelů dostalo povolení, a to jen ti, co poslední 3 léta nebyli v cizině. Ty samé noviny z 2. května přinesly maličkou zprávu, že 180 představitelů cestovních kanceláří z USA — Midwest chapter, navštívilo Československo za účelem zvýšení cestovního ruchu. Proč pak má chicagská cestovní kancelář potíže zaplnit letadlo do ČSSR? Není to proto, že posledního půl roku známe nejméně tucet případů, kdy bylo zamítnuto udělení visa návštěvníkům Československa bez jakéhokoliv vysvětlení? Proč se vymáhá rozdílná povinná výměna 5 dolarů denně a někomu jen 3 dolary ? Nejde jen o případy pensistů, ti si někdy mohou cestu zaplatit snadněji než ti, co mají rodiny a musí pracovat. Jsou však případy, kdy poúnorový uprchlík dostal 3 dolarovou sazbu, zatím co válečná nevěsta z roku 1947 musela platit 5 dolarů, přesto že měla potvrzení z ČSSR, že jede navštívit matku. Zdá se, že čs. zastupitelské úřady si takovým jednáním chtějí koupit sympatie těch, kteří se koupit dají, nebo přinejmenším zanášet do krajanských řad rozkol. Proč někdo dostane povolení k návštěvě ČSSR každý rok, zatím co druhý si zažádá podruhé za posledních 20 let a žádost je zamítnuta. Zvýšení povinné denní výměny pro návštěvníka ČSSR z 5 dolarů na 7 za pouhých 12.80 Kčs za 1 dolar určitě nepřispěje k zvýšení turistického ruchu. Stejně tak sníženi tuzexových bonů z 7.15 na 5.65 za jeden dolar nenajde přátelské odezvy. AMNESTIE A TREST PROPADNUTÍ MAJETKU Rudé právo přineslo informaci ministerstva spravedlnosti o tom, zda se vztahuje amnestie též na trest propadnutí majetku. Dle rozhodnutí presidenta republiky o amnestii ze dne 23. února 1973, se amnestie nevztahuje na tresty propadnutí majetku, uložené podle paragrafu 51 trest, zákona. Trest propadnutí majetku nelze prominout ani individuální milostí presidenta republiky, protože tento trest byl právní mocí odsuzujícího rozsudku vykonán. Dle zaručených zpráv čs. uprchlíci, kteří se na základě amnestie vrátí do Československa, jsou nejméně 7 dnů drženi v “karanténě” — prý ze zdravotních důvodů, aby se zjistilo, zda nejsou nemocni či nepožívají omamné jedy. Je ovšem jasné, že příčinou “karantény” není zkoumání zdraví navrátilců, ale jejich politická příprava na zařazení do "čs. socialismu”, která spočívá především v kategorických pokynech, co navrátilci mají říkat a co nesmějí říkat. O EVROPSKÉ BEZPEČNOSTI — STÁLE STEJNÁ PÍSNIČKA Komunistický tisk již po dvě léta opakuje stejné požadavky, aby byl v Evropě uznán tzv. status quo nejen hranic, ale též v oblasti sociálně politické a ideologické. Anti- komunistická centra prý zásobují éter a i své diplomaty patřičným materiálem, v kterém dokazují, že jedinou cestou k dosáhnutí porozumění mezi národy a vyloučeni války vůbec je “otevření hranic pro volný tok ideí”. Samozřejmě, že socialistické země prý nemají nic proti vzájemnému poznávání a rozšiřování vědeckotechnických a kulturních vymožeností, které podstatně přispějí k zabezpečení spolupráce a trvalého míru. Je však známo, že jednou ze základních zásad mírového spolužití vůbec je především princip nezasahování. Ideologická diverse je prý však jednoznačně namířena na rozvrácení vnitřního uspořádání socialistických zemí, a to nejen v ideologické oblasti, ale zvláště v politické a státní sféře. Socialistické země prý v žádném případě nemohou přistoupit na buržoázni teorie “učenců” typu Brzezinského, Flechtheima Arona a jiných, kteří prosazují jako předběžnou podmínku před celoevropskými rozpravami tzv. princip “dezideologizace mezinárodních vztahů”. Odpověď na to prý je zahraničně politický program přijatý na XXIV. sjezdu KSSS, jenž říká: “vůči agresivním akcím imperialismu zastávat nesmiřitelné a tvrdé stanovisko. Ideologický boj je nekompromisním střetnutím mezi silami světového proletariátu, všech sil socialismu a sil buržoazie, světového imperialismu. Je to předevšim třídní boj, a proto se ho žádný zástance socialismu nesmí vzdát. V podmínkách uvolnění mezinárodního napětí a zlepšení politické atmosféry ve vztazích mezi socialistickými a kapitalistickými státy se ostří ideologického boje ještě víc vyhraňuje. A to platí samozřejmě i pro Evropu.” Má nám být tedy jasno, když nebude po jejich, nebude vůbec. ČS.-POLSKO-UKRAJINSKO-SRBSKÝ PŘÁTELSKÝ VEČER se konal v pátek 8. června 1973 v budově Mid-America Federal v Ciceru, Ill., za velké účasti zástupců všech čtyř sdružených národností a bratří Litvinců. Pořadateli večera byly čs. organisace sdružené v této přátelské organisaci, v čele se Sdružením “Věrni zůstaneme“ a s Čs, ženskou národní radou v exilu v Chicagu. Večeru předsedal dosavadní předseda br. Dr. Leopold Rozbořil a část schůze řídil místopředseda Čs. národní rady br. Dr. Mikuláš Fer- jenčík. Po podání zpráv o činnosti bylo oznámeno, že vyšlo další — 3. číslo Bulletinu této přátelské organizace “Alliance of Friendship”, načež zástupci všech sdružených národů přednesli stručné informativní projevy o situaci ve svých zemích. Za československou skupinu promluvila čestná předsedkyně Čs. národní rady americké s. Vlasta Vrázová, která — za velkého zájmu přítomných — promluvila o dnešní situaci v Československu, ale i o tom, co pro Československo dělá Čs. nár. rada americká, a o povinnostech, které v těchto vážných dobách máme všichni ke svým porobeným národům. V závěru schůze byl schválen — z důvodu stručnosti —• nový název této přátelské organisace, a to “The Alliance of Friendship of Central East European Nations” a byly provedeny volby na další dvouleté období. Novým předsedou byl zvolen Srb Dr. George M. Rajdovich a do výboru — vedle zástupců ostatních sdružených národů — za československou skupinu byli zvoleni bratři Dr. Mikuláš Ferjen- VÉSTNÍK • 5 [pageend5]čík, Dr. Antonín Hřebík, Josef Jakl, Miroslav Mejzr a Dr. Leopold Rozbořil. Po skončeni tohoto obsahově bohatého a úspěšného přátelského večera bylo podáváno pohoštění, které ochotně připravily členky Čs. ženské národní rady v exilu v Chicagu. Hřk ZKUŠENOST DR. KARLA HUJERA V PRAZE V květnu odešel Dr. Karel Hujer do výslužby po dvaceti sedmi letech pedagogické činnosti na státní universitě v Chattanooga, Tenn. Rozloučili se s nim slavnostně jeho kolegové. Jeho vynikající činnost ocenil děkan Vanderbiltovy university Dr. Lagemann a president university Dr. Masterson. Nejvíce však se těšil Dr. Hujer na shledání s bratrem a přáteli v Praze a tak po získání visa pro sebe a manželku na čs. vyslanectví ve Washingtonu odletěl dne 29. května se skupinou starokrajanů. Byl to již druhý pokus o návštěvu rodné země. R. 1971 návštěva ztroskotala hned na pražském letišti. Tenkráte byl Dr. Hujer pozván sovětskými vědátory na sjezd astronomů v Sovětském svazu. Cestou do Moskvy Dr. Hujer měl v úmyslu zastavit se v Praze. Nebylo mu však dovoleno ani pozdravit bratra na letišti a byl odkázán prvním letadlem odcestovat. V Sovětském svazu byl vítaným hostem a dokonce jeho přednáška o slavném hvězdáři Keplerovi a jeho pobytu v Praze mluvila i za Prahu, poněvadž čs. úřady v poslední chvíli odepřely vydat visum čs. delegátu na sovětský kongres. Touha jet do vlasti byla však tak veliká, že po dvou letech Dr. Hujer se odvážil opět do Prahy. Měl čs. visum z Washingtonu a jeho nepolitická minulost mu zaručovala návštěvu příbuzných. Alespoň tak si to myslil a doufal. Citujeme z jeho dopisu ze dne 21. června z Německa: “Dne 29. května přistáli jsme v Ruzyni. U pasové brány dostal jsem razítko od mladého uniformovaného úředníka a vše se zdálo normální. Sotva však jsem se začal zdravit s prvním příbuzným, přiběhl za mnou jeden tajný a naléhal, abych se vrátil do mezinárodní prostory k dalšímu vyšetření. Nedělal nátlak, když jsme byli obklopeni turisty z našeho letadla, později však začal rozkazovat. Sotva jsme prošli pasovou branou zpět, vyletěl z kanceláře další tajný, patrně z ministerstva vnitra, a rozkázal, že zatím co manželka má dovolený vstup do Československa (je Američanka rozená a není českého původu) já do Československa nesmím. Při mém srdečním stavu to na mne tak zapůsobilo, že jsem musel ulehnout na nejbližší lavici. Manželka začala zoufale hledat pomoc. Jako ve snu se pamatuji, že mě odnesli na nosítkách a dali do ambulance. Drkotali jsme dlouhou dobu až jsme se konečně dostali do nemocnice v Motole. Tam začalo mých devět apokalyptických dní v Praze. Zatím co propaganda hlásala bohatý program mezinárodního hudebního festivalu, ležel jsem v nemocnici a získával velmi vzácné zkušenosti z pozadí skutečného života v krásné sice, ale zesmutnělé Prahy. Po týdnu požádal jsem o propuštění. Musím však říci, že lékaři byli laskaví a jsem jim vděčný. Měl jsem dovoleno odpočívat tři dny u příbuzných v Praze a Prahu jsem shlédl jen při cestách z Vinohrad na americké vyslanectví. Můj americký pas byl zadržený v Ruzyni na letišti. Konečně mně vyjednalo americké vyslanectví odlet na Swissair dne 7. června, což jsem uvítal. Jeho personál věnoval mi neobyčejnou pozornost a neporovnatelnou péči, abychom se dostali na stuttgartské letiště. Zotavuji se v Německu a vrátím se do Chattanoogy až 12. července. Za touto stručnou zprávou je mnoho významných poznání, o nichž se zatím nemohu šířit, jen poznamenávám, že poměry v Československu jsou daleko závažnější, sovětští poradci mnohem naléhavější, bdělejší, program rozhlasu daleko více kontrolován těmi, kteří pracují s veškerou vychytralostí na duchovní genosidě národa — aspoň se o to pokoušejí. Srdečně za nás oba Vás zdraví, Karel Hujer ČESKÝ DEN V CLARKSON, NEBR. Český den v Nebrasce se stal krásnou tradicí a je několik městeček a osad českého původu, které se zúčastňuji starokrajanského posvícení. Z celého státu se sjíždějí sousedé a potomci pionýrů, aby v přátelské besedě prožívali pospolu radostné chvíle. Městečka utvořila dokonce ligu, ale Clarkson není členem této organizace. Clarkson, Nebr. se připravoval na svou samostatnou o- slavu, která letos měla trvat tři dny, počínaje 29. červnem. Do radostných příprav zazněla falešná nota, když dva špatně informovaní členové přípravného výboru, bez schválení ostatních, pozvali na oslavu čs. vyslance ve Washingtonu. Když se ostatní o tom dověděli, nastalo oprávněné rozhořčení. Nejvíce protestovali veteráni světových válek VFW. Pořadatel se vymlouval, když prý si president Nixon může pozvat Brežněva na návštěvu, proč by Američané československého původu nemohli vítat ve svém středu zástupce pražské vlády. Je to ovšem zcela chybné přirovnání. Kdo toto vyslovil, nezná nedávnou minulost a dnešní náladu československého lidu, který se nikdy nesmíří se sovětskou okupací. Jsou si tito Američané vůbec vědomi, že Československo je okupovaou zemi? Vyslanec pražské vlády je pro Čechy Quislingem. Přivitáni zástupce dnešní Moskvou dosazené pražské vlády by občané Československa považovali za projev našeho souhlasu se sovětskou okupaci Československa, za národní zradu. Dali bychom tím najevo, že nám vůbec nevadí sovětská invase a obsazení Československa nepřítelem. Místní lože Západo-české bratrské jednoty ZČBJ správně se ohradila, když prohlásila: “Vítáme Vás je heslem dne a jak bychom mohli vítat ve svém středu čs. vyslance?” Zprávu o tom přinesl World Herald, americké noviny z Omahy, ve dnech 8. a 14. června. Dnes se ještě neví, zda nevědomí pořadatelé včas ustoupili a pozvání odvolali. Pakli tak neučiní, byl by to odstrašující příklad a výstraha pro všechny starokrajanské spolky a osady, čemu se vyvarovat. Bylo by to zneuctění vlastenecké české tradice, která byla hlavní vzpruhou v našem boji za svobodu za první i druhé světové války, a nyní proti sovětskému nepříteli. ZPRÁVA PŘEDSEDNICTVA Schůze předsednictva se konala v úterý večer, dne 5. června, v místnostech Rady. Omluveni: Chalupa, Schwarzenberg, Krákora, Brym, ses. Kovářová. Předsedal br. Fer- jenčík. Jednání se soustředilo na příjezd Brežněvův do Washingtonu. Br. Chalupa a Hašek, členové zahraničního výboru zaslali svoje připomínky a změny k textu z New Yorku. Schválen text dopisu na presidenta Nixona navržený ses. Vrázovou, který má být zaslán br. Buškovi do New Yorku k podpisu a rozeslán pak senátorům, americkému tisku, State Departmentu a organizacím, s kterými Rada spolupracuje. Ve Washingtonu naše odbočka spolupracuje se sdruženými organizacemi maďarskými a s Polish-American Congress a rozhodnou se pro společnou akci. Ses. Faltusová připomíná, že 3. července bude zahájena Konference v Helsinkách a navrhuje, aby Rada připravila pro State Department memorandum. Americký vládní úřad se především zajímá o nejnovější události v Československu, nová nařízeni, omezení cestování a jiných svobod. V memorandu by se měl zdůraznit požadavek “freedom of emigration, free flow of information” atd. Br. Ferjenčík referuje o roční schůzi Alliance of Friendship” a účasti ČSNRA, Čs. ženské národní rady, Věrni zůstaneme, zástupců z Polish American Congress, Srbů, Litevců, Ukrajinců, atd. Tyto organizace též připravují protesty, memoranda atd. k návštěvě Brežněva. Ses. Marie Langová připravila zprávu za úřadovnu. Br. Kopecký referuje o schůzi Captive Nations. Průvod se koná dne 21. července, jako obvykle po State St., v sobotu v poledne. Poplatek za Radu $100. Lístky na luncheon 6 • VĚSTNÍK [pageend6]po $6. Captive Nations výbor vydal nálepky a žádá členské organizace, aby si je vzaly do prodeje. Je to již pátá žádost podobného druhu, které není možno vyhovět, protože v nejbližšich dnech Rada vyšle svoje nálepky k pátému výroči sovětské invase. Ses. Vrázová podává zprávu o akci washingtonské odbočky v zájmu Voice of America. Rozhlas je ohrožen, taktéž Radio Free Europe. Kongres nyní rozhoduje o finančním omezování. Článek br. Ferjenčíka ke kongresu Slováků byl rozmnožen a rozeslán. Úřadovna koná velké přípravy na Československý den, zvláště památník vyžaduje mnoho času. Br. Hřebík zve na sokolský slet. Členové předsednictva si objednávají tři lože a lístky na banket. Podává referát o stanovách a schůzi výboru stanov. Br. Smunt zaslal zprávu o účasti Rady na Českém národním hřbitově na Den zdobení hrobů. Br. Kalkus referuje o přípravě vzpomínky na Lidice. Dále byl schválen text průvodního dopisu k rozesílaným nálepkám, tak jak jej připravil br. Čihák. Příští schůze předsednictva se koná výjimečně poslední úterý v červnu, poněvadž červenec je měsíc prázdnin a větší počet členů předsednictva nebude v Chicagu. Za nepřítomného br. Chalupu zapisoval br. St. Kopecký. Z OBLASTÍ A ODBOČEK XVII. ČESKOSLOVENSKÝ DEN V CHICAGU SE PĚKNĚ VYDAŘIL V sobotu se nad celou chicagskou oblastí hrozivě blýskalo, blesk dokonce usmrtil i 2 mladé lidi, a kanály nemohly pojmout spousty padlé vody a ledových krup, které v některých čtvrtích Chicaga dokonce rozbily stovky střechových světlíků a oken. V neděli 17. června 1973 se však vyčasilo a ve Woznia- kově zahradě vyschly i příjemně zelené trávníky, takže program čs. dne mohl začít venku pod širou oblohou téměř přesně včas podle plánovaného rozvrhu. Zahájila ho pani Milada Ferjenčíková, předsedkyně Přípravného výboru Čs. dne, zazněly národní hymny a dvě sborové písně, které zazpívala chicagská “Lyra” pod vedením prof. Fr. Kubíny. Početné krajanské shromáždění přivítal pak slovensky Ing. Štefan Papánek, předseda oblastního výboru ČSNRA Chicago. Slavnostní anglický projev měl generál John Slezák, Američan slovenského původu, Javorovú píseň “Našemu praporu” přednesla paní Věra Rokničová a z bratrských národnostních organizací pozdravili všechny přítomné s myšlenkou na porobené Československo protikomunističtí Poláci a Srbové, a jeden čs. exulant z Austrálie. Jménem ČSNRA promluvila ses. Vlasta Vrázová (její projev str. 1.). Odpoledni program zakončilo vystoupení taneční skupiny Beseda, vedené Miladou Červinkovou. Potom se v tanečním sálu rozproudila zábava, k níž vyhrával orchestr Henryho Bláhy. Ke zdaru dne přispěla dobrá kuchyň, kterou řídila ses. Anna Rubínová, Stánek s domácím pečivem a kávou, který vedly členky Čs. ženské národní rady v exilu, slovácká búda, vedená br. Stanislavem Jančíkem, stánek štěstěny, připravený br. James Čihákem a řízený br. Aloisem Šalomounem a stánek s nápoji, v kterém se činili po dlouhé hodiny br. Jaroslav Matela a ses. Bláhová. O výzdobu zahrady se zasloužili manž. Tesařovi a Sávo Roknič. Mezi účastníky byla udělena řada krásných cen: černobílá televise věnovaná George’s TV Service v Berwynu, jídelní soubor 83 kusů porcelánu darovaného firmou Mach Department Store v Chicagu, pokrývka na postel a závěsy, dar firmy Georgiana Draperies (manž. Hrabákovými), Babiččiny hodiny, věnované Marina’s Beauty Salon v Berwynu, dva zarámované obrazy věnované firmou F. Pancner v Berwynu, rybářský prut od fmy. Linka’s Stationary v Chicagu. K úspěchu dne tak velkého rozsahu je třeba mnoha obětavých pomocníků a všem, kteří svou prací přispěli, upřimně děkujeme. Také úřadovna ČSNRA si zaslouží uznání za administrativní přípravu Československého dne a práce organizační. ODBOČKA WASHINGTON, D.C. Z činnosti odbočky za poslední dva měsíce: a. Udržuje stálý styk se State Departmentem a úřadovnou senátorů Hrušky, Jacksona, Percyho a poslance Der- winského. b. Na podporu udržení vysílání Hlasu Ameriky a Radia Svobodná Evropa, odeslala odbočka 15 telegramů a 70 dopisů členům zahraničního a přídělového výboru senátu a poslanecké sněmovny. c. Za spolupráce Americko-Polského Kongresu a Sdružených maďarských organizací byl u příležitosti návštěvy p. Brežněva v USA vydán společný leták, na jehož textu spolupracovali: za polskou organizaci plk. Casimir I. Lenard, za maďarské organizace p. Istvan Gereben a za ČSNRA s. A. Faltusová. Leták byl vydán společným nákladem a členové všech tří organizací jej 18. a 19. června rozdávali na hlavnich washingtonských ulicích, zejména biízko sovětského vyslanectví, dále u Bílého domu, poblíže Kongresu a pod. Letáků bylo rozdáno 7,000; další dva tisíce byly poslány do New Yorku pro distribuci u Spojených národů a do Kalifornie (San Clemente). Kopie letáku byla poslána všem radiovým a televisnim stanicím, tisku, tiskovým agenturám, do Bílého domu, State Departmentu, atd. Leták měl velký ohlas zejména proto, že byl vydán třemi nejsilnějšími organizacemi amerických občanů, kteří se buď narodili nebo jejichž předkové přišli do USA z nejvyspělejších států střední a východní Evropy, jež jsou nyní Sověty nejvíce hospodářsky vydírané. d. Členové výboru pro zahraniční záležitosti, br. Dr. Hašek a s. Faltusová připravují dopisy senátorům a poslancům k pátému výročí sovětské invase do Československa. e. Odbočka bude k 5. výročí invase organizovat opět protestní autokolonu a za spoluúčasti ostatních místních čs. demokratických organizací připravuje vzpomínku dne samostatnosti — 28. října. f. Ze sociálního fondu poskytla odbočka dar ve výši $50.00 jedné nově přijeté rodině, dále půjčku ve výši $200.00 na pohřební výlohy jednoho krajana a dar $50.00 fondu, který byl založen na úhradu výloh spojených se soudním řízením ve věci Gabrielových dětí v Kalifornii, které se čs. komunistická vláda snaží odvléci do Československa. K této zprávě tajemnice odbočky o činnosti odbočky dodává úřadovna dodatek ke své zprávě o Majáles v minulém čísle Věstníku. Úřadovna opomenula udat jména členů zodpovědných za pozvánky: jsou to tajemník Dr. Milan Blaha, ses. Gertruda Maňhalová a ses. Kašparová-Pátá. * * ❖ SOKOLSKÝ SLETOVÝ VEČER ODBOČKY ČSNRA “DR. MILADA HORÁKOVÁ” Červnová schůze odbočky ČSNRA “Dr. Milada Horáková” v Chicagu byla spojena se sokolským sletovým večerem. Konala se ve čtvrtek 14. června 1973 v budově Mid- America Federal na Čermákově třídě v Ciceru, Ill. Po zahájení schůze předseda Odbočky br. Dr. Antonín Hřebík vzpomněl dlouholeté členky a národní pracovnice s. Marie Hankeové, která zemřela 10. dubna 1973, a dlouholetého pracovníka Čs. nár. rady americké redaktora br. Josefa Falty, který navždy opustil naše řady 9. června 1973. Jejich památka byla uctěna povstáním a minutou ticha. Zápis z minulé schůze, konané 8. března 1973, který přečetla tajemnice s. Ludmila Kosová, byl schválen. ZpráVÉSTNÍK • 7 [pageend7]vu o činnosti ČSNRA, jejího Oblastního výboru v Chicagu a Odbočky — a o příštích podnicích — podal bratr předseda a finanční zprávu za prvé pololetí 1973 přednesla pokladní s. Anna Hřebíková. Předseda br. Dr. Antonín Hřebík pak oznámil, že 13. června 1973 se dožila svých 80. narozenin dlouholetá národní pracovnice a místopředsedkyně Odbočky s. Anna Rubínová, a ve svém blahopřejném projevu ocenil její celoživotní práci a přál jí do mnoha dalších let hodně zdaru, zdraví a dalších úspěchů. Jménem členů Odbočky a všech přítomných ji blahopřála s. Anna Hřebíková, která ji odevzdala krásnou kytici červenobílých květů. Sestře Rubínové pak srdečně blahopřála také čestná předsedkyně ČSNRA s. Vlasta Vrázová. Místopředsedkyně s. Anna Rubínová, zřejmě dojata, poděkovala za srdečné a upřímné blahopřání a za potlesku všech přítomných prohlásila, že pokud ji budou zdraví a sily sloužit — bude pokragovat ve své práci, kterou ráda koná a která ji, jak zdůraznila, udržuje při jejím zdraví a svěžesti. Odbočce věnovala na její další činnost částku $10.00. Poté byl zahájen sokolský sletový večer. Předseda br. Dr. Antonín Hřebík promluvil o významu sokolských sletů doma i v zahraničí a zmínil se o jejich mohutném vzrůstu od I. všesokolského sletu v Praze v roce 1882, řízeného osobně zakladatelem Sokolstva Dr. Miroslavem Tyršem, při kterém cvičilo 72 mužů, až do XI. všesokolského sletu v Praze v roce 1948, při němž cvičilo již 363,460 mužů, žen, dorostu a žactva. Promluvil dále o sokolských sletech ve Spojených státech, a to od I. sletu Národní Jednoty Sokolské v roce 1879 až do letošního XIII. sletu Americké Obce Sokolské v Berwynu. Zdůraznil, že ve Spojených státech konalo se již celkem 55 sletů českého a slovenského Sokol— štva a že tedy letošní XIII. slet AOS je již 56. sletem Amerických Sokolů. V závěru vyzval všechny přítomné k účasti na tomto sletu. Po jeho projevu byl — za velkého zájmu všech přítomných — promítán barevný film XII. sletu AOS v roce 1969 v Berwynu, který ochotně promítali předseda a jednatel Sdružení “Věrni zůstaneme” v Chicagu bratři Josef Jakl a Miroslav Mejzr. Večer byl ukončen pohoštěním, které ochotně připravila se svými spolupracovnicemi místopředsedkyně odbočky s. Anna Rubínová. Ludmila Kosová, tajemnice ODBOČKA “ZÄPADNÍ PŘEDMĚSTÍ” konala svoji členskou schůzi ve stredu 20. července. Zápis z minulé schůze byl schválen beze změn. Předsedkyně odbočky ses.Vlasta Vrázová uvítala milého hosta z Kalifornie, br. Jiřího Špánka. Vzpomněla jeho zesnulé manželky Anny, která byla po celý svůj život obětavou národní pracovnici. V dalším vzpomněla zemřelého br. Josefa Falty, milého a vzácného člověka, spolupracovníka a dlouholetého člena ČSNRA. Promluvila s uznáním o jeho životě a práci, významu jeho úvodníků psaných pro Věstník s politickým rozhledem a výstižností, a s lítostí vyjádřila, jak budeme br. Faltu mezi sebou postrádat. Přítomní povstali k uctěni památky obou zemřelých. Ses. Janečková podala zprávu finanční, která byla schválena. Ses. Vrázová pak požádala br. Špánka, aby přítomným pověděl o činnosti odbočky ČSNRA v San Franciscu a o své práci v pacifické oblasti. Br Spánek zajímavým způsobem vylíčil národní dění v tamní oblasti. Ses. Vrázová ve svém referátu k současným událostem promluvila o stanovisku Rady k návštěvě Brežněva a dopisu Rady presidentu Nixonovi. Po skončení schůze a pohoštění promítli manželé Ku- drnovi diapositivy ze svého pobytu v Indii a doprovodili je velmi zajímavým komentářem. Snímky br. Oty Kudrny jsou neobyčejně hodnotné pro svoji sociální náplň i technickou dokonalost. Přítomní je velmi ocenili . IN MEMORIAM Ses. Anna Spánková měla radost ze společného života, o kterém říkávala, že se nedá budovat na nenávisti. Z očí jí žářívala radost a uspokojení, když po těžké, obětavé práci v jídelně a kuchyni na krajanských oslavách si dopřála chvíli odpočinku. Pro každého měla vlídné slovo. Dne 12. května nám odešla po těžké nemoci ve stáří 65 let. Dne 15. května jsme se s ní rozloučili. Přišli všichni ti, kteří jí rozuměli a měli rádi. Narodila se v Čechách v Chotěboři, ve vlastenecké rodině, kde rodný jazyk a čistota víry byly základem božího míru a pořádku ve světě. V mladých letech navštívila Žitavu, středisko českých bratří za hranicemi, a pobyla tam delší dobu. Ráda vzpomínala na tuto dobu a prostředí, kde slovo boží bylo kázáno a mluveno v čistém rodném jazyce. Po celý život byla sokolkou, v Československu. Francii i ve Spojených státech, v mládí cvičila na několika sokolských sletech v Praze. Byla vnučkou českého politika, zakladatele a předsedy strany národních socialistů Václava Klofáče, ale nikomu se tím nechlubila. V Paříži se provdala za Jiřiho Špánka a s ním po druhé světové válce vyemigrovala do Spojených států. Vychovali dva syny, Zdenka a Jiřiho, kteří — ač se narodili v Paříži — oba mluví plynně česky. Manželé Špánkovi žili dlouhá léta v Chicagu, pak se přestěhovali za syny do Kalifornie. Ses. Špánková říkávala, že ztracenou rodnou zem nikdo nemůže nahradit. “Jsme exulanti a musíme vydržet, nevíme zda se a kdy domů vrátíme.” Br. Marek, starosta Sokola v San Franciscu, ocenil práci zemřelé a rozloučil se jménem velké sokolské rodiny i za členy odbočky ČSNRA. Její popel byl uložen na Českém národním hřbitově v Chicagu. DARY Colonel John Slezák, Sycamore, Ill.................................$50.00 Břetislava Kesele, Elizabeth, NJ ................................ 14.00 Rudolf Novák, Schaumburg, Ill....................................... 10.00 Dr. & Mrs. Jan Mlčka, Berwyn, Ill................................ 10.00 Pavel Svačina, Cicero, Ill................................................ 10.00 Rev. F. Mikula, Cleveland, Ohio ................................ 5.00 IN MEMORIAM In memoriam br. Josefa Falty, vzácného člověka, přítele, dlouholetého člena Čs. národní rady, věnují: Čs. ženská národní rada v exilu ..............................$100.00 Vlasta Vrázová ........................................................... 20.00 Dr. Karel L. Kohler-Rausch s chotí Zorou.............. 20.00 Ludmila Kosová ......................................................... 10 00 Marie Langová ........................................................... 10 00 Rozina Nehasilová ..................................................... 10.00 Alice Pachnerová ....................................................... 10.00 R. A. Gorman............................................................... 10.00 Lada Svrčková ........................................................... 10.00 K uctění památky Bohumily Baier věnuje Mr. Frank E. Hnát, St. Jose, CA ......................... 20.00 K uctění památky zesnulého manžela, p. George E. Tůmy věnuje Marie K. Tůmová, N. Miami, Fla............. 14.00 K uctění památky zesnulého manžela, p. Josefa Staňka, věnuje Kristina Staňková, Hinsdale, Ill.............. 5.00 8 • VĚSTNÍK [pageend8]VALNÁ HROMADA SDRUŽENI “VĚRNI ZŮSTANEME” V pátek 1. června 1973 v 8 hod. večer konala se v budově ČSA v Ciceru, Ill. řádná valná hromada Sdružené demokratických Čechoslováků, exulantů a krajanů, “Věrni zůstaneme” v Chicagu. Valnou hromadu zahájil a řídil předseda br. Josef Jakl, který nejprve vzpomněl zesnulého bývalého zasloužilého předsedy Sdruženi bratra prof. K. B. Jiráka, jehož památka byla uctěna povstáním a minutou ticha. Zapisovatel br. Miroslav Mejzr přečetl zápis o minulé valné hromadě z 28. ledna 1972, načež byly podány zprávy o činnosti, které podali předseda br. Josef Jakl, jednatel br. Miroslav Mejzr a místopředseda a dopisovatel br. Dr. Antonín Hřebík, který svou podrobnou zprávu o činnosti Sdružení doložil řadou výstřižků z “Denního Hlasatele” a z “Věstníku Čs. nár. rady americké”. Za nepřítomného pokladníka br. Františka Žížalu, který pracuje na noc, podal finanční zprávu místopředseda br. Josef Němeček. Po zprávě revisorů br. Václava Ženiška byly zprávy schváleny. Po schválení zpráv bylo usneseno věnovat Matici vyššího vzdělání příspěvek na její činnost v částce $10.00 a zakoupili dvě vstupenky na slavnostní sletový banket Americké Obce Sokolské ve čtvrtek 21. června 1973. Poté byly provedeny volby nových činovníků, při nichž byli jednomyslně zvoleni bratři a sestry: Předseda Josef Jakl, první místopředseda, dopisovatel a revisor Dr. Antonín Hřebík, druhý místopředseda a archivář Josef Němeček, tajemník a zapisovatel Miroslav Mejzr, pokladník František Žížala, členové výboru Anna Hřebíková, Marie Jaklová, Růžena Mejzrová, Rozina Nehasilová, Božena Němečková, Lada Svrčková, Evženie Žižalová a Josef Zacharda, revisor účtů Václav Ženíšek a zástupci do Oblastního výboru Čs. nár. rady americké v Chicagu Josef Jakl, Rozina Nehasilová a náhradník Miroslav Mejzr. V závěru valné hromady bylo jednáno o další činnosti Sdruženi. Nejbližším podnikem bude Čs.-polsko-ukrajinsko- srbský přátelský večer v pátek 8. června 1973 a v druhé polovici záři 1973 se bude konat filmový večer, při němž Dr. Otakar Pacold bude promítat své barevné filmy z Orientu. Valná hromada, která měla srdečný průběh a rychlý spád, byla ukončena doslovem předsedy br. Josefa Jakla, který přál další činnosti Sdružení hodně zdaru a úspěchů! Hřk IN THE SHADOW OF TYRANNY. Kniha Petra Vičko, podplukovníka gšt. 1. Československej armády na Slovensku (povstaleckej). Autor v nej popisuje vpravdě strhujúcim spôsobom svoj osud a osud svojej rodiny pred, po a za slovenského národného povstania. Slovenskí komunisti aj slovenskí nacisti vydali svoje publikácie o povstaní, v ktorých historickú pravdu prispôsobili svojím cieľom až k nepoznaniu. Pplk. Vičko venoval svoj drahocenný čas (6 rokov práce) i svoje vlastné prostriedky (vyše 14 tisíc dolárov) na vydanie tejto knihy, v ktorej vydáva svedectvo pravde, tej pravde, za ktorú umierali povstaleckí vojaci aj ich rodinní príslušníci. Táto kniha nemala by chýbať v knižnici žiadneho poctivého Slováka lebo Čecha, ktorí sa hlásia k demokratickej a československej koncepcii. Kniha je vydaná Vantage Press, Inc., 516 West 34th Street, New York, N.Y. 10001. Cena 859 stránkovej knihy je $8.95. MÁME NA SKLADE K PRODEJI Poštou PANORAMA ....................................................... 7.00 PROGRESSIVE CZECH, učebnice prof. B. Mikuly, páté vydaní, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA.............. 5.00 5.50 Josef Falta: PŘES FRONTY A PŘES HRANICE ................................................... 1.50 1.85 DĚTSTVÍ A MLÁDÍ, vzpomínky Dr. Alice Masarykové ................................................... 2.50 2.75 Vojtěch N. Duben: LEDY SE HNULY.......... 2.50 2.75 Viktor Fischl: HOVORY S JANEM MASARYKEM ............................................ 0.75 1.00 OBJEDNÁVKY VYŘIZUJE ÚŘADOVNA ČSNRA; Czechoslovak National Council of America 2137 So. Lombard Ave., Room 202, Cicero, III. 60650 PRŮVOD POROBENÝCH NÁRODŮ Letošní Týden porobených národů připadá na 15.-21. července. V Chicagu bude vrcholit průvodem v sobotu 21. července. Čs. národní rada americká vyzývá všechny krajanské organizace, všechny své členy a přátele k manifestační účasti v průvodu. Sraz účastníků průvodu je v 11 hod. dop. na jižní straně Wacker Drive, západně od State Street. V čs. oddílu budou pochodovat krojované družiny, družina ČSA s vlastní kapelou mladých, skupina členek Čs. ženské národní rady, pojedou otevřená dekorovaná auta a je přislíben i otevřený povoz tažený dvěma páry ušlechtilých koní, na němž pojede krojovaná skupina děvčat. Čs. národní rada již zajistila účast 25 členné kapely americké federace hudebníků (local 10-208), kterou bude řídit p. Zákrocký. Maršálem celého čs. oddílu bude člen předsednictva ČSNRA br. James V. Krákora. Žádáme, aby si jednotlivé organizace zvolily vedoucího své skupiny, tak aby byla ulehčena organizace celé čs. složky. Od budovy ČSA budou vypraveny busy, které odvezou účastníky průvodu na seřadiště průvodu a přivezou je zase zpět. Přihlaste svou účast v úřadovně Čs. národní rady, tel. 656-1117. ZAPŮJČENÍ FILMŮ ČSNRA půjčuje následující filmy k promítáni: Pohřeb Jana Palacha v Praze — 16 mm černobílý zvukový film (9 minut). Seven Days to Remember — historický film natočený čs. filmaři o invasi a okupaci Československa v srpnu 1968; 16 mm černobílý zvukový film s anglickým komentářem (58 minut). Ústředí ČSNRA nabízí svým odbočkám a také ostatním krajanským organizacím k zapůjčení film o invasi Československa 1968. Film je 16 mm, černobílý, zvukový, v řeči anglické — na několika místech je slyšet i českou řeč — jeho promítání trvá 58 minut. Film je vhodný k promítání i před americkou veřejností. Ústředí předpokládá, že za zapůjčení by byl Radě věnován finanční dar ve výši $15.00. 50. výročí ČSR — slavnost ve Washingtonu, D.C.; zájezd uspořádaný ČSNRA za účasti krajanských organizací. Film je 16 mm, barevný a zvukový (20 minut). O zapůjčení dopište úřadovně ČSNRA, 2137 So. Lombard Ave., Room 202, Cicero, Ill. 60650. VĚSTNÍK • 9 [pageend9]CSA střeží Vaši budoucnost Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty CSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. CSA má 200 RADŮ ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě CSA opravňuje vás k řadě výhod, jaké opět pouze bratrská jednota může poskytnouti. Kdo Jednotu CSA doporučuje? Více než 118 let služby desetitisícům spokojených členů. CSA nikdy nezklame, neboť jest vybudována na základech stmelených z poctivosti a zodpovědnosti. CSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 PRO ZDRAVÍ a k r ás u ZDRAVI-TAMIN kapsle na krev a silu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlicí i hojivý, nemastný, k použiti na den, ideální pod pudr a make-up ............................................................. 3.50 LAGUNA—REGENERAČNÍ krém k oživeni a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ............................................ $9.00 EUROPEAN DRUGS 11 Břetislav a Anna Jelínkovi P.O. Bo 927 Laguna Beach, California 92652 v ě s t n ík CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 cttjgfeo 436 Second Class Postage Paid at Chicago, Illinois CAPTIVE NATIONS DAY Chicago - July 21 [pageend10]