TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU LEDEN 1957 ROČNÍK IX Z OBSAHU O. Zajíček, Čechoslováci v Chicagu J. Mates, ČSM Z dopisů a diskusí Poznámky ze světa i podsvětí Jací jsme Básně Listy z exilu Pokoj lidem dobré vůle.. . Chtěli jsme vydat vánoční číslo. Nemůžeme. Jak možno slavit vánoce, když se z budapešťských trosek ještě kouří, když sovětské tanky dál tlačí srdce Maďarska, když desetitisíce rodin tam vzpomíná na někoho, kdo je od nich odloučen, at mrtev nebo ve vězení, at na Sibiři nebo mezi uprchlíky na Západě. Demokracie, i ty největší a nejhlučnější, nechaly své hrdiny na holičkách. Maďarští bojovníci za svobodu nechtěli dobročinnost a úlevy při emigraci: chtěli tanky, děla a letadla, diplomatickou podporu. I Spojené národy přeslechly, že se Maďarsko postavilo pod jejich ochranu. Přes selhání vlád a diplomatů lze doufat. Lze doufat proto, že se ozvalo veřejné mínění, 1 i d svobodného světa. Rozbité a napadené sovětské legace, spontánní nabídky dobrovolníků, ochotných jít bojovat s Maďary proti utlačitelům, odezva sovětské krutosti i v komunistických státech a stranách jsou důkazem, že svědomí světa není mrtvo. Demokracie, přes veškerou politiku a politiky, nezemřela. Zaspala, ale je to už spánek neklidný, spánek špatného svědomí. Sovětská surovost a maďarský heroismus ukázaly, že žít či nežít není nej závažnější volba, před niž může být člověka postaven. TRIBUNA. PROČ A JAK Současná krise ve Východní Evropě vyvěrá ze tří zdrojů: (1) z vědomého pokusu Komunistické strany Sovětského svazu přizpůsobit hierarchické vztahy uvnitř komunistického hnutí důrazu na nové cesty komunistické expanse; (2) z reakce, s níž se tento pokus setkal v satelitních státech; a (3) z politiky svobodného světa vůči Sovětskému svazu a komunistickému hnutí. Stalinovou cestou expanse byl výboj sovětských armád a občanská válka. Tato cesta byla vykládána v komunistické theorii jako revoluční nastolení diktatury proletariátu za pomoci mateřské země socialismu — S.S.S.R. Když se komunistické panství po této cestě přestalo dále rozpínat, nové vedení K.S.S.S. využilo vhodného okamžiku-Stalinovy smrti k tomu, aby přijalo nové methody výboje. Důraz měl být na hospodářskou a obzvláště intelektuální penetraci asijských a afrických zemí, které teprve nedávno získaly nezávislost nebo jsou na cestě k samostatnosti. Měla-li tato methoda být úspěšná, bylo třeba vyvrátit všechny obavy z možného sovětského výboje a sovětské nadvlády, jež byla konečným stupněm sovětského »osvobození« ve Východní Evropě. Majíc tyto úvahy a dlouhodobé plány na mysli, presidium K.S.S.S. se rozhodlo, že dá vztahům mezi K.S.S.S. a komunistickým stranami východoevropských zemí stejně jako vztahům mezi S.S.S.R. a východoevropskými státy nové vzezření: aniž. by se dotklo své přímé kontroly nad celou východní Evropou, presidium K.S.S.S. chtělo postavit před oči oněm národům, jež jsou předmětem jeho výboje v budoucnosti, obraz větší rovnoprávnosti ve vztazích mezi Sovětským svazem a východoevropskými zeměmi, než se dosud jevil i povrchnímu nebo zaujatému pozorovateli. Toto sovětské předstírání »liberalisace« muselo selhat, protože komunistickému režimu je vlastní per definitionem, že nemůže uspokojit základní potřeby lidu, jemuž vládne, bez ohledu na svůj vztah k S.S.S.R. nebo K.S.S.S. »Liberalisace«, plánovaná K.S.S.S., nemůže tudíž nikdy _ uspokojit tužby lidu, pro který je plánována, nebot zatím co S.S.S.R. k ní sahá proto, aby mohl učinit jeden malý krok zpátky v přítomnosti za dva dlouhé kroky vpřed v budoucnosti, potlačeny lid chce: (1) životní míru, o níž se domnívá, že si jí zaslouží v odměnu za svou práci, (2) osvobození od sovětského imperalismu, který jej vyčerpává hospodářsky a tyje z jeho nesvobody, a (3) osvobození od nadvlády domácích komunistů, kteří jej zbavují občanských svobod a lidské důstojnosti. Nedávné události ve východní Evropě ukázaly, jak se mýlí ti ve svobodném světě, kdo jsou nakloněni považovat přítomnou situaci v oné oblasti za konečnou a kdo kladou naději pouze v dlouhodobý proces, který omele nejodpudivější znaky komunistického systému, a ve stejně dlouhodobý proces, Pokrač. na str. 4 [pageend1]TRIBUNA POZNÁMKY ZE SVĚTA... SKULINY V ŽELEZNÉ OPONĚ I. Jarní bouře pražského studentstva byly — spolu s předcházejícím, sjezdem československých spisovatelů — zatěžkávací zkouškou upřímnosti nového, poněkud liberálnějšího, režimu. — O tom, že si po sjezdě nic podstatného nestalo a že spisovatelé zůstávají i nadále pod kuratelou strany, jsme již referovali. Jak se pražští komunisté vypořádali s ozvěnou studentských majales ? Způsobem víceméně švej- kovským. Snažili se je vylíčit jako nevinné žertíky bujaré studentské mládeže, jíž se vede tak dobře, žě neví, co roupama dělat. Požadavky, jichž se pražští studenti dožadovali, nevyjadřovaly náladou pouze mladé studentské generace, ale celé nekomunistické veřejnosti. Jestliže pražští studenti nesli v průvodě hesla, dožadující se »návratu vlády do. rukou lidu«, propuštění politických vězňů, rozšíření politických svobod atd., pak si jistě komunističtí místodržící v Praze vypočetli, kolik na protikomunistickém orloji uhodilo. Jaká byla reakce oficielní komunistické Prahy ? Byla koexisten- ční. Komunisté nepozavírali studenty, ale jednoho býv. plukovníka gen. štábu a tři slečny, které prý mu pomáhaly »rozmnožovat protikomunistické letáky*. Byli odsouzeni k mírným trestům. Režie celého procesu byla pro koexistenční linii příznačnou. Komunisté, kteří zavedli na vysokých školách systém třídního výběru, nemohli přiznat, že téměř desetileté úsilí o výběr nej spolehlivějších ze spolehlivých neprosto ztroskotá a že se supralidoví studenti objeví v nelidovém světle. — Kanadskému pozorovateli pražského Světového kongresu studentstva Madde- novi, který se tázal po podrobnostech studentských demonstrací, se mládenci z Mladé Fronty vysmáli a Rudé Právo ho obvinilo, že prý si ovymyslil rozpory mezi pražskými studenty a ministrem školství Kahudou«. Pražští komunisté jsou tedy ochotni podávat svým poddaným liberalisaci jen v nej menších dávkách a v nej nutnějších případech. Otázkou je, zda se s tím poddaní spokojí, nebot podle známého přísloví «s jídlem roste apetit*. II. Poznaň se stala jasnou výspou protikomunistické barikády. Stejně důležitým mezníkem byl i poznaňský proces. Rádná obhajoba, slyšení svědků, přítomnost cizích novinářů — to vše by bylo za nebožtíka Stalina prostě nemyslitelné. — Nízké tresty, které byly vyměřeny původcům útoku na členy polské policie, překvapily jak svobodný svět tak i polské obyvatelstvo. Třebaže šlo o proces vysloveně politický, Moskva tentokráte pravděpodobně neintervenovala, a jestliže ano, pak ve prospěch obžalovaných. Výsledek procesu nelze než přivítat. Zároveň však není radno jásat nebo se dát ukolébat do příjemného stavu, v němž by se svobodný svět spokojil s mírnými dávkami polopravdy nebo polosvobody tak zvaného národního komunismu. Dokud bude k demonstracím, dožadujícím se většího krajíce chleba a odstranění cizí nadvlády vůbec docházet, dotud je třeba útočit i varovat. Ostatně události v Maďarsku mluví samy sa sebe. or PRESIDENT DEMOKRATICKÉHO SVĚTA Časová shoda mezi maďarským povstáním, suezskou krisí a americkými presidentskými volbami s nebývalou jasností ukázala, jak rozhodující význam může mít výsledek hlasování amerických občanů pro světový vývoj. Nebot v žádném jiném státě na světě nemohou osobní vlastnosti — i předsudky a slabůstky — vedoucího státníka mít tak rozhodující vliv na zahraniční politiku státu jako u presidenta Spojených států. President Spojených států je nejdůležitější osobou ve světové politice. Ani dvě po U.S.A. největší demokratické mocnosti nemohou, jak se ukázalo, nic podniknout proti jeho vůli a dokonce bez jeho vědomí. Do jisté míry se mu demokratické státy musí zodpovídat. Tato vzájemná závislost je důsledkem a důkazem postupující integrace svobodného světa, a v tomto smyslu vítaná. Její slabinou je, že je skoro jednostranná, jednosměrná. Spojené státy mohou při svém obrovském potenciálu udělat mnoho dobrého; ale mohou také udělat mnoho chyb, jež mohou přežít, aniž by jim byly osudné. Ale každá z těchto chyb, může být osudná některému jinému národu. President Spojených států může svým rozhodnutím osvobodit zotročené země, ale také odsoudit jiné k nesvobodě. jejichž osudy na něm závisí, není nikterak zodpovědný, a na jeho výběru nemají nejmenšího podílu. Jeho výběr je zcela v rukou amerického voliče, který se rozhoduje podle domácí situace a pro kterého je zahraniční a světová politika vzdáleným a nepříjemným problémem, kterému se i v novinách raději vyhne. Mnichov a Jalta jsou hrozivými připomínkami toho, že demokratický svět musí pro vedení té politiky, v níž mu jde o život, najít lepší cesty k rozhodování a že demokratický princip, aby to, kdo a jak vládne, spoluurčovaíi všichni, kdo důsledky jeho činů ponesou, musí nějak najít cestu až do výšin mezinárodní politiky. sl. AGRESOŘI Rozhodnutí Anglie, Francie a Israele zakročit zbrojenou mocí proti Egyptu bylo ve Spojených národech jednomyslně odsouzeno. Měly-li se demokracie něčemu naučit ze studené války, kterou vedly s Mussolinim, Hitlerem a Stalinem, pak jednomu: že je špatná politika trpět diktátorům jejich malé, ale ustavičné porušování smluv a závazků, jejich zprvu drobné, ale pořád rostoucí výboje, uskutečňované násilím a vydíráním pod hrozbou války, jejich otevřené vyhlašování, že zničí tu či onu zemi. Tři demokratické státy se tomu naučily. Israel reagoval na prohlášení a politiku, která otevřeně hlásala jeho vyhlazení. Anglie a Francie se rozhodly, že životní tepnu nejen svých říší, ale celé Evropy vymaní z rukou nezod- pověáného diktatůrka, než vyroste tak, že bude třeba skutečné války, až vlády nad Suezem a maloasijskou naftou použije k dalšímu vydírání a přiškrcováni jiných. A že nešlo a nejde o záminku, nýbrž skutečně o život, ukázala celeovropská krise, jež se dostavila v málo týdnech po přerušení dopravy nafty z Blízkého Východu. Jedině správná politika se strany demokracií je, dodávat Spojeným národům pravomoc a sílu, aby mohly rozhodovat podobné situace a aby jejich rozhodnutí bylo uposlechnuto. Před ozbrojenou svépomocí je třeba dát přednost vláďě práva. Ale kořen problému je: Existuje taková volba? Je naděje, že rozhodnutí Spojených nároďů, pokud by včas vážnost situace uznaly a pokud by při záměrné sabotáži jejích jednání k nějakému rozhodnutí došly, by byla provedena ? Příklad Maďar ska je výmluvnou odpovědí. Nakonec, přes všechna odsouzení, asi demokratické státy, jež intervenovaly v Egyptě, dosáhnou svého cíle. Zdá se, že budou učiněna opatření, aby Egypt nemohl zneužívat suezského průplavu jako vyděračského prostředku Své politiky a rozhodovat o tom, komu plavbu povolí nebo nepovolí. Stejně se zdá, že budou 2 [pageend2]TRIBUNA 3 učiněna opatření, které israeliské- mu státu zajistí existenci a jeho obyvatelům život. Lze se oprávněně domnívat, že bez ozbrojeného zákroku Anglie, Francie a Israele by k této úpravě nebylo došlo anebo by k ní došlo až po dalších výpadech a výbojích Egypta, k jejichž zvládnutí by velmi brzy bylo třeba mnohem více sil a krve, než kterou stála krátká episoda v Suezu a Sinai. A při tom byly Spojené národy podstatně posíleny — jak jejich autorita tak jejich mocenské prostředky znamenitě vyrostly. Ale řešení, k němuž se dospělo, znamená těžkou porážku na poli jiném. Sovětští státníci při své návštěvě Londýna dali na srozuměnou, že hodlají pronikat na Blízký východ. Anglie jim dala stejně srozumitelně vědět, že se takovým pokusům postaví na odpor třeba ozbrojenou mocí. Obě strany dostály slovu; ale evropským mocnostem byla z ruky vyražena zbraň jejich vlastními přáteli. Anglická a francouzská intervence proti Egyptu byla zamýšlena i jako důkaz, že oba státy smetou hned v počátcích každého, kdo se na Blízkém východě stane spojencem S.S.S.R. Úspěch by byl býval výstrahou všem ostatním. Neúspěch má za následek, že místo jednoho prosovětského státu jsou začátkem prosince na středním východě už tři, a stoupenci Západu jsou ve zmatku a na hranici paniky. Sověty ihned pochopily, že pád Nasserův znamená konec jejich expansivních plánů v této části světa. Proto jejich hrozby »dobrovolníky«, intervencí, ato- mickými zbraněmi. Lze se důvodně domnívat, že sovětský tlak by nebyl zviklal odhodlání Anglie a Francie (počítaly s ním) nebýt toho, že se Egyptu a Sovětům dostalo nepřímé podpory od jejich spojenců. Mezi I. a II. světovou válkou byl svět svědkem smutného divadla, jak se tváří v tvář zbrojícím diktátorům demokratické mocnosti odzbrojily. Bylo by strašné, kdyby se totéž divadlo, byt ve změněných formách, mělo opakovat. mjr. ZAČÁTEK KONCE KOMUNISMU ? »Osudy lidstva se dnes rozhodují ve východní Evropě; tam je dnes těžiště dějin,« napsal Milován Džilas, bývalý vicepresident Tito- vy Jugoslávie, v listopadovém Čísle The New Leader v článku o změnách v satelitních státech. Vidí v nich výsledek střetnutí tří sil: sovětského imperialismu, snažícího se udržet sovětskou ve- leříši a v ní výsadní postavení sovětské komunistické byrokracie, t.zv. nacionálního komunismu, představovaného komunistickou byrokracií jednotlivých satelitních států, a konečně tlaku mas k překonání komunismu a dobytí svobody. Příklad Jugoslávie ukazuje, že t.zv. národní komunismus není schopen překročit meze komunismu, t.j. provést reformy, které by komunismus přetvořily a vedly ke svobodě. Dovede jen vytvořit kopii sovětského společenského zřízení. Jeho význam je dnes jinde: nacionální komunismus se může stát spojencem mas v jejich úsilí o svobodu, otevřít cestu k překonání komunismu. To se stalo v Maďarsku, to se snad stane i v Polsku. Ale každý takový pokus musí počítat s krajním a před ničím se nezastavujícím odporem Sovětského svazu, nebot úspěch pokusu o spojení hospodářského zřízení sovětského typu s politickou demokracií znamená konec vlády sovětské byrokracie jak vně tak uvnitř Sovětského svazu: ukázal by jasně její zbytečnost, zbytečnost totalitní diktatury, zbytečnost mocenské a vojenské expanse, a odhalil by komunistický systém v jeho pravé podobě ■— jako systém vlády nové vykořistu- jící třídy — stranické byrokracie. Proto musí být zašlapán v zárodku a reforma udržena v mezích »ná- rodního« komunismu: nakonec se proti tlaku mas bude místní komunistická byrokracie muset opřít o pomoc byrokracie sovětské. Džilas uzavírá optimisticky: Boj o národní neodvislost — o »národní komunismus« — a o svobodu pomalu splývají v jedno. Konec konců je komunismus jen jeden a společný, a změny v jedné komunistické zemi dříve či později mají za následek změny v celé komunistické oblasti. Tak jako jugoslávký komunismus odtržením se od Moskvy zahájil krisi sovětského imperialismu a vedl ke zrodu »národního komu- nismu«, je maďarská revoluce znamením, že konec komunismu započal. ž. ROBUSTNÍ CTIŽÁDOST Není tomu dávno, co byl prof. Hlavatý obviněn z »robustní cti- žádosti«, když varoval před nebezpečím, které plyne pro územní celistvost republiky z postoje některých českých politiků k sudeto- německé otázce. — Obdrželi jsme výstřižek z anglických novin, který praví o Jaroslavu Stránském: »Zde vidíme, jak jeden z vedoucích Čechů. .. . prohlašuje, že vyhnání sudetských Němců byl hanebný omyl. A Stránský jako ministr spravedlnosti byl za to zodpověděn víc než kterýkoliv jiný Čech. Sám to doznává. Muž nejzodpovědnější za masové vraždy, znásilňování a oloupení desititisíců dnes prostě otočí na obrtlíku a řekne, že to všechno byla mýlka. Jeho opožděné doznání znamená však rozhodný obrat ve středoevropských věcech. Ukazuje, že nejen pravicoví Češi (kteří uzavřeli dohodu se sudetoneměckými vůdci v r. 1951}, ale i levicoví vidi nutnost přátelství s Německem. . . Proto je Edenova politika, která uznala vyhnáni sudetských Němců a od té doby se nezměnila, naprosto zastaralá. Všichni, kdo nadále háji odvolání mnichovské dohody (která byla mírumilovnou úpravou poměrů mezi Německem a Československem}, budou překvapeni dnešním stanoviskem Stránského, jednoho z Benešových nejbližšich spolupracovníků, k Mnichovu: »Neni nemožné, že při uzavření konečného míru s Německem obdrží spřátelené Německo při nejmenšim část území, které bylo v r. 1938 Mnichovem dáno nepřátelskému Německu«.« Měl tedy prof. Hlavatý pravdu. Dnešní neodpovědné projevy kdysi odpovědných politicků slouží nepřátelům Československa jako zbraň proti těm západním státníkům, kteří hájili a hájí celistvost Československa a kteří se nemýlí v tom, že (citujeme) wdsun sudetských Němců je spravedlivou a nezbytnou podmínkou míru«. A SOUDRUZI U NÁS Je třeba říci, že jsme se na počátku dopustili chyby hlavně v tom, že jsme mnohem více sledovali negativní zjevy mezi obyvatelstvem než to ídaďné. Zapomněli jsme prostě, že poctivých lidí je mnohonásobně víc, že nepřátelské živly jsou kapkou v moři. Zcela zákonité je — jak nás tomu učí také Lenin — že se v takových situacích projeví i kolísavci. Byli i takoví Členové strany, kteří v době událostí v Maďarsku »onemocněli« nebo »těžce onenocměly« celé jejich rodiny. Byly to sice zjevy ojedinělé, ale nesmíme je přehlížet. Rudé právo, 20-12-1956. * * * »Chci podtrhnout, že u nás nikdy nebyla masově porušována socialistická zákonitost. Šlo jen o zcela výjimečné případy*. Poslanec Dr. J. Krofta, tamtéž. ...I PODSVĚTÍ [pageend3]4 TRIBUNA PROČ A JAK (se str. 1) během něhož se sovětský imperialismus »opotřebuje« a vyčerpá. Tyto události rovněž prokázaly, že se mýlí i ti, jejichž zbožné přání vidělo základní změnu v sovětské politice po Stalinovi a kdo očekávali, že více porozumění a umírněnosti se strany svobodného světa vyvolá uvolnění se strany S.S.S.R. Demokratická oposice v satelitních státech je jasně proti těmto dvěma proudům. Nepřijímá dnešní stav a neponechá svůj osud v rukou dějin nebo sovětské vůle a zvůle. Ukázala, že použije každé příležitosti, at za podmínek mírného uvolnění, jak tomu bylo v Polsku, nebo za podmínek zvýšeného útlaku, jak tomu bylo v Maďarsku, aby status quo změnila. Tento rozdíl a konflikt mezi resignací a zbožnými přáními některých kruhů ve svobodném světě a mezi tužbami národů ve východní Evropě bude trvat tak dlouho, dokud svobodný svět nenalezne jedinou cestu z tohoto dilemmatu: poněvadž svobodný svět nemůže — a i kdyby mohl, ve vlastním zájmu nesmí zničit tužby národů ve východní Evropě, musí se ztotožniti plné a aktivné s těmi, kdo k němu patří, jsou od něho odděleni sovětskou nadvládou a jsou ochotni riskovat své životy za svobodu, která je jim upírána. Bylo by marné považovat jakékoliv méni úplné řešeni východoevropské otázky než to, po nimž národy oné oblasti touži, za něco více než pouhé přechodné mlčeni před novým výbuchem. Za našich dnů každé napětí a ozbrojený konflikt, který z něho může pojít, je kdekoliv na světě — a obzvláště v srdci Evropy —tolik nabito dalekosáhlými mezinárodními důsledky, že může být stěží považováno za vnitřní záležitost toho či onoho státu nebo té či oné oblasti. Na druhé straně národy východní Evropy nevyhnutelně sáhnou k ozbrojenému povstání, jestliže nebudou s to dosáhnout svého cíle mírovými prostředky. Budou jednat v přesvědčení, že usilují o práva, jež jim náleží podle Charty Spojených národů a podle Universální deklarace lidských práv, á budou očekávat, že svobodný svět je bude podporovat v jejich boji za svobodu. Svobodný svět by měl tento vývoj předjímat. Včasným zásahem může jak zabránit tomu, aby tento vývoj ohrozil mezinárodní mír, tak pomoci národům východní Evropy dosáhnout jejich spravedlivého cíle. Jestliže naše úsilí je zaměřeno k tomu, abychom použili co nejméně násilí, řešíce východoevropskou otázku, a pokud válku jako odpověď na problémy této oblasti odepisujeme, pak jediná cesta, po niž lze obnovit svobodu a závoveř zachovat mir ve východní Evropé, je dát potlačeným národům východní Evropy právo, aby si pod dohledem Spojených národů mohly svobodní vybrat takovou vládu, jakou chtéji, aby spravovala jejich veřejné véd. Svobodnému světu je .otevřeno několik cest, jimiž může podpořit věc svobody ve východní Evropě. Vedoucí velmoci, obzvláště ty, jež od konce války jednají se S.S.S.R. o obecném řešení poválečných problémů — Francie, Spojené státy a Velká Britanie, by měly navrhnout Sovětskému svazu, že v rámci celoevropského narovnání a zejména v rámci, ve kterém se bude řešit otázka německá, východoevropským národům musí být přiznána svoboda vybrat si ve svobodných volbách svou vlastní vládní formu. Spojené národy by měly trvat na tom, že. zásady Charty musí být aplikovány na národy’ východní Evropy a že svobodné volby ve východní Evropě musí být pro Spojené národy prvým krokem, jímž »znovu potvrdí svou víru v základní lidská práva, v hodnotu a důstojnost lidské bytosti, v rovná práva mužů a žen a národů velkých a malých«. Jestliže se těmito dvěma mírovými plány nepodaří obnovit svobodu ve východní Evropě a jestliže se východoevropské národy chopí zbraní a povstanou proti sovětské nadvládě, Spojené národy jim musí přijít na pomoc okamžité a aktivné s mezinárodními policejními sbory, jež zajistí, aby zásady Spojených národů byly dodržovány v povstaleckých zemích, zaručí svobodu východoevropských národů proti cizímu vměšování a udrží mezinárodní mír. Jestliže se S.S.S.R. tentokrát podaří úplně potlačit hnutí za svobodu ve východní Evropě a jestliže svobodný svět brzy nezajistí právo východoevropských národů na svobodné volby, toto hnutí se dříve či později znova zvedne a projeví se v ještě násilnější revoluci. Svobodný svět musí být na tuto možnost připraven lépe, než byl připraven tentokrát. Podmínky úspěchu pro nové východoevropské povstání mohou být shrnuty takto: (1) K povstání musí dojít ve více než jedné východoevropské zemi, nebol mnohonárodní povstání jednak posílí věc povstalců v očích celého světa a jednak přinutí S.S.S.R., aby rozptýlil své síly, jestliže se rozhodne proti povstání zase použít vojenské moci. (2) Svobodný svět musí prostřednictvím Spojených národů udělat všechno, aby zabránil S.S.S.R. intervenovat do východoevropské revoluce přímo a vlastními ozbrojenými silami. (3) Svobodný svět se musí plně soustředit na revoluci ve východní Evropě. Nesmí rozptýlit pozornost veřejného mínění a orgánů, jimiž se vůle světového veřejného mínění projevuje, vlastními akcemi v jiných částech světa. A musí udržet svůj vlastní mezinárodní mravní štít čistý, aby mohl zmobilisovat celý svět na podporu věci svobody pro východní Evropu. (4) Jestliže Spojené národy nebudou s to zajistit svobodu a mír v povstaleckých zemích, svobodný svět musí být připraven podpořit revoluci dobrovolníky, ochotnými' postavit se po bok povstalcům proti sovětské nadvládě. (5) Konečně svobodný svět musí mít politický program, který by řídil jeho postup v rychle se měnící revoluční situaci, stejně jako dlouhodobý plán pro východní Evropu pro budoucnost. V tomto plánu bude mít klíčovou důležitost způsob, jakým mají být národy východní Evropy začleněny do mezinárodního společenství, nebot jestliže S.S.S.R. s nim ve vlastním národním zájmu bude souhlasit, východní Evropa může být ušetřena ran revoluce a její svoboda obnovena mírovou cestou. Svobodný svět stejně jako východoevropské národy musí uznat, že S.S.S.R. má na východní Evropě životní zájem a že se vší svou mocí postaví proti každému pokusu o vojenskou či politickou penetraci této oblasti těmi mocnostmi, jež pokládá za své soupeře a nepřátele. Tudíž za souhlas ke svobodným volbám by se S.S.S.R. mělo dostat záruky, že mezinárodními úmluvami bude východní Evropa vyloučena z jakýchkoliv mocenských aliancí a že bude neutralisována. Taková »neutralisace« by osvobodila potlačené národy od břemene sovětské nadvlády a zároveň by zbavila S.S.S.R. břemene udržovat je v otroctví. Ačkoliv by zapovídala účast východoevropských národů v politických a vojenských aliancích, přece jen by jim umožnila, aby svobodně a plně přispívaly k duchovnímu a hospodářskému rozkvětu světa. Nadto by rozšířila skupinu »neutrálních« států, jež dosud sestává z národů, které teprve nedávno získaly nezávislost na koloniálních mocnostech. Kdyby se k této skupině přidaly národy, osvobozené z komunistické nadvlády, na mezinárodním poli by došlo k nové rovnováze sil, jež by mohla lépe sloužit stabilisaci vztahů mezi národy a být účinnější zárukou mezinárodního míru. PŘISPĚL JSTE NÁM JIŽ NA TRIBUNU? [pageend4]TRIBUNA 5 JAN MATES ČSM Jedním z důsledků tak zvaného nového kursu bylo také to, že se za oponou začlo psát o mládeži ještě jinak než jen jako o komsomolských hrdinech a mladičkých stachanovcích, kteří v budovatelském transu plní pětiletky za pár měsíců. V sovětských novinách se objevil termín huliganismus a s ním historky až neuvěřitelné, dokazující, že »zlatá mládež« synáčků a dcerušek nejvyšších stranických hodnostářů je ještě zlatější než nejdivočejší výhonky kapitalistické společnosti. — Čs. tisk se dostal nejdále ke kritice nezdvořilosti mladých lidí, jejich sklonu k alkoholismu a k reportážím o činnosti několika band mladistvých zločinců. V poslední době se pak ukázalo, že kromě této pravděpodobně tenké vrstvy mládeže se sklony ke zločinnosti anebo jen k utrácení času a peněz, existují za oponou — a to i v komunisty sponsorováných organisacích mládeže — skupiny mladých lidí, režimu mnohem nebezpečnějčích. Mladí, kteří režim otevřeně kritisují či dokonce napadají. Před soudem v Poznani jich stála celá řada. Nebojácnými kritiky vládního systému v Polsku a Maďarsku jsou především mladí intelektuálové, zhusta členové komunistické strany. Květnové studentské demonstrace v Československu ukázaly, že ani u nás není mládež raněna slepotou bezduché poslušnosti straně. Velkou vinu na tom má Československý svaz mládeže, jak bylo konstatováno na celostátní konferenci KSČ v červnu 1956 prvním tajemníkem strany Novotným: »Vidíme značné slabiny, kterými činnost ČSM trpí. Nemůžeme jako komunisté být spokojeni se stavem výchovy naší mládeže. ., Učitelské noviny ze 4.7.1956 zaznamenaly tuto stížnost ministra školství a kultury Dr. Kahuďy na čs. studenty: uLetos i v minulých letech se ukázalo, Jak má mládež často lhostejný a formální pomér k Československému svazu mládeže. Dochází i k tomu, že si mladí lidé narychlo opatřuji a mezi sebou vypůjčuji svazácké blůzky či košile i odznaky jen proto, aby vzbudili příznivý dojem u zkušební komise«. Položme si otázku, kdo naučil mladé lidi podobným úskokům — a komunistické prameny samy nám nabídnou velmi přijatelné vysvětlení. Tiskový orgán ČSM Mladá fronta z 6.5.1956 popisovala, jak na školách probíhá náborová akce do ČSM: Učitel rozdal přihlášky a žáci »bez přesvědčení o tom, co jim Svaz může dát, se báli odmítnout podepsat«. Prý zejména ti z vyšších ročníků »si začali uvědomovat nebezpečnost toho, nebudou-li členy ČSM, až podají přihlášku na vysokou školu a tam se jich kádrový referent zeptá, jak je to s jejich členstvím ve Svazu«. Tedy strach je jedním z činitelů v poměru čs. mládeže k ČSM, organisaci, které komunistická strana mimo jiné propůjčila právo spolurozhodování o tom, kdo smí navštěvovat universitu a kdo nikoliv. —■ Ten mladý člověk, který nemá přímý zájem o vysokoškolské studium nebo jehož otec je zapsaným komunistou — ten je na tom o něco lip. Může si dovolit nezájem o ČSM. Je jedním z těch, kdo »utíkají ze Svazu, když vyjdou z internátu či vrátí se z vojny« (Rudé právo z 8.7.1956). Nebo patří k ratolestem »komunistů-funkcionářů, kteří nevedou své děti k tomu, aby se staly členy ČSM«, o kterých psala Svoboda, krajský orgán KSČ v Praze, dne 13.7.1956. Soudružka Matýskova, zaměstnaná v Dopravních podnicích města Brna, patří k těm funkcionářům KSČ, kteří by své děti k zájmu o Svaz rádi vedli — ale naráží také na potíže. Někdy koncem srpna 1956 se konala schůze její závodní organisace a s. Matýskové použila té příležitosti, aby »rozechvělým hlasem« požádala soudruhy o pomoc: »Mám chlapce, který nedávno vyšel ze školy. Snažíme se z něho vychovat uvědomělého občana. Vidím však, že má malý zájem o dnešní život a o svazáckou práci. Nevím si rady, poraďte a pomozte, soudruzi« (Rovnost ze 4.9.1956) Těžko bylo asi rádcům, čtou-li pozorně čs. tisk. Stálo v něm pár měsíců předtím o mladých lidech, kteří zájem o dnešní život v Českku oslovensprojevili a vyvodili z toho důsledky; byly to články o studentech z Bratislavy a Prahy a jejích resolucích. Tlumočníci úředního názoru je za to obviňovali buď z »malo- měštáckého radikalismus či z »malodušného kapitu- lantství«, nebo z »poraženecké nedůvěry ve stranu« a z »bezzásadového postoje k rozšiřování buržoasní ideologie na vysokých školách«; jejich zájem a život v ČSR odměnili přízvisky »úchylkářů«, »žvanilů«, »nezodpovědných živlů« a »ideologicky nezralých# mladíků — viz referát Petera Colotky v Rudém právu z 14.6.1956 a Mladou frontu z 15.9.1956. Syn soudružky Matýskové z Brna se třeba^ bojí takovýchto obvinění a proto se o ČSM a KSČ a o to kolem nich raději nezajímá; je možná shodného názoru se s. Štěrbákem, jekož dopis otiskla Mladá fronta dne 15.8.1956 a který se domnívá, že »činnost ČSM se v mnohém překrývá s činností odborů#' a dochází k závěru, zda je vůbec třeba, aby ČSM existoval. Je taky možné, že mladý občan Matýska jde ještě dál a odmítá všechny členské legitimace, odznaky, rudé šátky a modré košile svazáků, protože si svůj život chce žít sám. Snad se skupinou přátel, ale nikdy ne v kolektivu skupiny číslo to a to, do kterého by jej zařadila členská přihláška. Asi nechce žít podle směrnic, které pro »mládež, nadšeného a neohroženého bojovníka za socialismus# (Rudé právo 12.6.1956) Strana prostřednictvím ČSM předepisuje. Patří k dvoumilionové mase mladých lidí, Čechů a Slováků, kteří živou vodu svobody názoru sice již neochutnali, ale tuší její existenci — a onu břečku dogmatických frází a pseudo-péče strany a Československého svazu mládeže odmítají. * * * Pramátí ČSM byla šestá schůze komunistické internacionály, konaná v září 1935 v Moskvě. Na ní byly vypracovány směrnice pro vytváření nepolitických organisaci mládeže v různých zemích, které měiv mladé lidi spojovat v boji proti fašismu. V Českoslor vensku vznikl podle tohoto receptu t.zv. Svaz mladých, a to již v červnu 1936. Ohlášen jako »nadstra- nická« organisace, pořádal v r. 1938 výstavu k 20. výročí založení SSSR a vedle toho rekrutoval dobrovolníky pro španělskou občanskou válku. [pageend5]TRIBUNA PROMĚNY ZKUŠENÝCH KANÁRKŮ Vítězslav Nezval: Nad rakví soudruha J. V. Stalina {Výňatek) Dnes smutná jsi, země, matko nás všech od zenitu až k nadiru. Dnes smutné jsi, lidstvo, dnes truchli každý Čech, dnes smutná letíš středem vesmíru. Hrdinské srdce přestalo bít a ústa vyřkla poslední lidské slovo, srdce jež bilo za všechen lid, srdce Stalinovo. Zemřel a živ jest. Je stále s námi, ač vydechl již naposled. Zas půjde v čele před karavanami v míru i v boji věčné vpřed. Dny smutku s mraky odlétnou vysoko k hvězdám, k Mléčné dráze, On, vítěz, vztyčen nad Letnou, na věky bude pomáhati Praze. S ním rozbije lidstvo každou překážku, sny imperialistů o světovládě, s nim utrpí nepřítel lidstva porážku, jak utrpěl ji ve Stalingradě! Povýšen nad prostor i čas, i mrtvý Stalin bude s námi, povede s Leninem Sovětský svaz, nadále povede nás dějinami. (Březen 1953) František Branislav: Proměny Vane sem . . . Semeno zanese spěch větru . . . Po sto let roste strom, zeleně stmívá se po lese . . . jako když stýská se po někom. Tvé dítě s oblásky hraje si, co kapek po nebi rozcáká, neví, že přes moře, přes lesy připluji vysoká oblaka. (Jaro 1956} Miloš Macourek: Zásady zkušeného kanárka Hlavní je vystihnout dobu kdy zpívat Ráno když se pán holi nezpívat protože zpívá sám pán Dále vystihnout co zpívat Nezpívat cokoliv co tě napadne zpívat co se sluší na kanárka na kanárka v kleci Dělat trylky zpívat lehce a jasně nezpívat o kleci ale zpívat spíš o semenci Nemyslet sobecky jen na sebe ale zpívat i o sušených jepicích za zlaté rybičky v akváriu které nemohou zpívat protože jsou jak známo němé Zpívat tedy co nejveseleji co nejlahodniji a neohlížet se ani na modrý vzduch ani na červené květiny v okně ani na slunce (Nový život č. 9-1956, Z tvorby nových autorů) Po světové válce se komunistům plán se Svazy mladých zdál být stejně dobrý jako myšlenka Národní fronty. Již 8. června 1945 se ústřední koordinační výbor Národního bloku pracujícího lidu, t.j. představitelé komunistické, sociálně demokratické a národně socialistické strany, kteří tvořili souručenství socialistických stran uvnitř Národní fronty, shodli na prohlášení, že budou spolupracovat na vytvoření jednotného, nadstranického Svazu mládeže a nebudou tvořit vlastní organisace mladých. Začátkem července 1945 se na Radhošti konal sjezd SČM (Svazu české mládeže), který . si koncem téhož měsíce ustavil ústřední výbor, jehož vedoucí místa obsadili především komunisté v čele se s. Koutným, Čechem, Šnýdrem a dalšími. V srpnu 1945 se sešel a ustavil SSM — Svaz slovenské mládeže — v Turčianském Sv. Martině. Netrvalo dlouho a komunisté předváděli, co si představují pod pojmem »jednotné« organisace mládeže. Politicky školení mladí komunisté obsazovali jednu posici za druhou a kryjíce se »nadstranickostí« Svazů mládeže nahrávali, at už v Mladé frontě či jako řečníci na schůzích, komunistické straně. Y březnu 1946 se v Praze konal sjezd SČM a v Batovanech-Partizánském sjezd SSM; obě organisace měly tehdy celkem asi 120.000 členů. Do jejich čela byli postaveni Zdeněk Hejzlar a Ernest Sýkora — komunisté. Zatím co Svaz slovenské mládeže, podobně jako svazy mládeže polské resp. ukrajinské menšiny, byly od začátku, lze říci, organisacemi jen komunistické či s komunisty sympatisující mládeže — početnou složku SČM tvořili mladí sociální demokraté a mladí národní socialisté. V dubnu 1946, krátce před volbami do Národního shromáždění, Čs. strana národně socialistická doporučila svým stoupencům, aby ze. Svazu české mládeže vystoupili; nemohla a nechtěla tento krycí manévr komunistů podporovat. Ustavení t.zv. ústředí mládeže ČSR v červnu 1946 ve Zlíně bylo prakticky už jen záležitostí komunistických funkcionářů a jejich souběžců. Dalším důležitým datem v historii poválečné organisace čs. mládeže je pak 27. únor 1948, kdy —- komunistický puč spěl do konečné fáze — se sešlo předsednictvo t.zv. ústředního akčního výboru Národní fronty a »jednomyslně prohlásilo Svaz mládeže za jedinou organisaci chlapců a děvčat«. {Mladá fronta 26.2.1956) Začátkem prosince 1948 se v Bratislavě konalo společné zasedání ústředních výborů SČM a SSM, které rozhodlo o vytvoření jednotné organisace pro všechnu mládež Československa; slučovací konference byla svolána na 23. duben 1949 do pražského Radio- paláce. Na této konferenci byl ze Svazů české, slovenské a polské mládeže, a ze Svazu mládeže Karpat vytvořen Československý svaz mládeže (ČSM), v čele opět s Hejzlarem a Sýkorou; v té době v něm bylo registrováno kolem 400.000 mladých lidí. Prozatímní stanovy, přijaté touto konferencí, zůstaly v platnosti až do odhlasování »organisačního řádu«, schváleného I. sjezdem ČSM v červnu 1950. Věk členů byl stanoven od 14 do 26 let; vedoucí funcionáři směli být starší. Tuto konferenci lze považovat za jednu z nejdůležitějších událostí v existenci této organisace — snad vůbec nej důležitější. Na ní ČSM vznikl a jí se také dostal do plného područí komunistické strany, jak m.j. potvrdily referáty IX. sjezdu KSČ, konaného v květnu téhož roku (1949). Od té doby sleduje přesně linii strany ve všech jejích zákrutech a úchylkách. Gottwald, tehdy už president republiky, adresoval slučovací konferenci dopis, ve kterém určil ČSM jeho úkoly: Měl se stát »úderníkem pětiletky« a »rozseva- čem socialistického vzdělánu. Gottwald také předpověděl, že ČSM splní tyto úkoly jen tehdy, »bude-li několikamilionovou organisací« {Lidová demokracie 24.4.1949). ČSM se však nikdy několikamilionovou organisaci nestal a k dobru čs. mládeže úkoly, které tehdy dostal, nikdy nesplnil. 6 [pageend6]TRIBUNA 7 Čs. svazu mládeže se dostalo všech prostředků mocenských i finančních. Vydával noviny, na kterých nemusil šetřit papírem; měl nakladatelství — Mladou frontu a Směnu — která vydávala knihy; dostal do správy několik výdělečných podniků, na př. hotely; mohl slíbit svým členům různé výhody, ne běžné normálním lidově demokratických smrtelníkům. Odstartoval různé »stavby mládeže*, na Slovensku »Trat mládeže* a »Přehradu mládeže*, na kterých brigádníkům — mladým chlapcům a děvčatům umožnil co nej volnější život. . . Určitých výsledků docílil. Na I. sjezdu ČSM, konaném ve dnech 7. až 10.6.1950, mohl předseda Hejzlar ohlásit, že Svaz má 1,055.000 členů, přes 10.000 vesnických organisací a 7.282 závodních — ale nemohl ohlásit o moc víc. Gottwaldovi jménem svým, jménem místopředsedy Sýkory a generálního tajemníka ČSM Vratislava Krutiny a jménem Svazu slíbil, že »rozvinou mezi veškerou mládeží ideovou a mravní výchovu, v duchu marxisticko-leninského světového názoru tak, aby z ní učinili pokolení, hluboce milující svou vlast, oddané pracujícímu lidu a KSČ, prodchnuté láskou k SSSR a velikému Stalinovi*; ale jak víme dnes, skoro nic z těchto slibů nezbylo, ani ta láska k velikému Stalinovi. ČSM rozjel řadu dalších akcí: t.zv. Lánskou akci náboru 14—15tiletých do dolů, »Fučíkův odznak* pro čtenáře komunistické literatury, Soutěž tvořivosti mládeže, Sportovní hry dělnické mládeže a podobné akce. Ale ze všech nejlíp se rozjela akce čistka. Na rozhraní 1950-1951 byl jako jeden z prvních odstraněn s. Toman, bývalý »velitel« Tratě mládeže a sekretář slovenského výboru ČSM pro věci hospodářské. Neučil se marxismu-leninismu, měl prý diktátorské sklony a zpronevěřil nějaké- peníze. —•_ Na jaře 1951 se prvním mužem územní organisace ČSM na Slovensku — i když zatím jen z pozadí — stává Milan Rázus. Povereník, pak ministr a opět jen po- vereník Ernest Sýkora se na sjezdu slovenského ČSM v květnu 1951 zmohl jen na komentář o slovenských úchylkářích: »Novomeský sa představoval ako nej národnější člověk. Ustavičné sa dovolával vo svojich rečiach Štúra. Ani raz Lenina a Stalina. A vyklúlo sa sídlo z vreca — na jednej straně Mach, na druhej Truman*. (Pravda 26.5.1951) (Jen tak mimochodem: Novomeský je dnes už zase v pořádku, na svobodě a slovenští literáti jej zvou k spolupráci. Sýkora je stále ještě povereníkem školství a kultury. Co si o tom asi myslí naše mládež?) V té době — v r. 1951 — to hýbe i ústředním výborem ČSM v Praze. V lednu 1951 byla zatčena Švermová a brzy po ní Kopoldová, rozená Švermová, její dcera, které byly sponsorkami předsedy Hejzlara. Jeho posice (byl také členem ústředního výboru KSČ a poslancem), byla v průběhu čistky v nej- vyšších orgánech strany také otřesena. V lednu 1952 se na schůzi ÚV ČSM jako hlavní řečník objevuje Ladislav Lis, do té doby neznámá veličina, a nikoliv už Hejzlar. Na krajské konferenci brněnské organisace ČSM, odchované Šlingem, mezitím už zatčeným sekretářem strany v Brně, konstatuje Lis »zarážející a nezdravou skutečnost, že některé organisace v Brněnském kraji zaznamenávají úbytek členstva, nerostou, nebo ztrácejí členstvo*. (Mladá fronta 21.3.1952) Mohli jsme zjistit později, že v době od června 1950 do září 1953 ztratil ČSM přes 300.000 členů; nešlo tedy jen o Brněnský kraj. Jednalo se o moc víc. Soudruh Lis si nevěděl radys čs. mládeží a proto povolal do Prahy delegaci sovětského Komsomolu: ^Zrychlujícímu se tempu výstavby socialismu neodpovídá v mnoha smírech práce našeho Svazu. Příčina zaostávání na některých úsecích tkvi v hlubokém, nepřátelském vlivu bandy Slánského na ČSM. Tato banda usilovala o to, aby Svaz nemohl v plné míře plnit roli pomocníka a zálohy strany. ČSM vstupuje do období likvidace nepřátelských vlivů, do období, ve kterém bude probíhat proces za opravdový komsomolský charakter naši organisace. ÚV ČSM požádal o vysláni delegace ÚV leninského Komsomolu. . .« (Mladá fronta 28.6.1952) Tato delegace, vedená V. M. Zajčikovem, přijela do Prahy 17. května 1952 a zdržela se přes měsíc. Deset funkcionářů ČSM poslala na jednoroční školu komsomolců do Moskvy. (Rudé právo 16.8.1953) Několik desítek vedoucích funkcionářů v čele s předsedou ČSM Hejzlarem, tajemníkem slovenského ČSM Leben- hartem, bývalým generálním tajemníkem Pošustou, odborářským mládežníkem Červenkou, studentským vůdcem Grohmanem pak poslala do politického vyhnanství. (Mladá fronta 10.8.1952) Nejhůře to odnesl Hejzlar: Chtěl prý mít ze Svazu nadstranickou (!), nepolitickou (!) a kulturní organisaci. »Šířil kult fašistické titovské organisace mládeže*. (Lud 20.12. 1952) Novým vůdcem Čs. svazu mládeže se ve funkci vedoucího tajembíka stal Ladislav Lis. Ale ne na dlouho. KSC smrtí Stalinovou a Gottwaldovou přeplouvá do »nového kursu*. V listopadu 1953, na 11. plenárním zasedáni ÚV ČSM, měl hlavní referát další nový muž: Miloslav Vecker. Konstatuje onedostatečný vliv ČSM na celou mladou generaci*, který je podle jeho názoru »důsledkem sektářské práce Cs. svazu mládeže*. Ústřední výbor ho volí do funkce 1. tajemníka organisace, deleguje ho později do ÚV KSČ a do parlamentu. V únoru 1955 Ladislav Lis, přechodně činný jako jeden z pracovníků ústředního sekretariátu Svazu, definitivně zmizel ze seznamu prominentů ČSM. Na zmíněném listopadovém zasedání (1953) ÚV Svazu mládeže zjištuje dále Vecker, že většina mládeže je neorganisována a že ČSM má na tuto část mládeže »velmi malý, minimální vliv*. — »Široké masy mládeže se o ČSM nezajímají a často o. něm nic nevědí*. Z jeho referátu se dovídáme, že sektářství éry Ladislava Lise spočívalo v tom, že do ČSM byl umožněn přístup jen za přísných výběrových podmínek; spočívalo také v tom, že se z ČSM dělala mladá komunistická strana — ale »s KSČ je Čs. svaz mládeže spjat jen ideově, ne organisačně*. (Rudé právo z 12.11.1953) Mladá fronta, tiskový orgán ČSM, podléhá také změnám v generální linii: Františka Nečáska, prvního šéfredaktora, střídá Jaromír Hořec. Po jeho odchodu do politického ústraní přichází z Brna Alois Svoboda, který byl na podzim 1953 vystřídán Václavem Hájkem, bývalým vedoucím Lánské akce. Hájek byl nyní v září 1956 ze své funkce »uvolněn* a na jeho místo přišel Svatopluk Turek, autor Botostroje, dosud šéfredaktor Rovnosti v Brně a všechno jen ne mladík. Jeho jmenováním si KSČ nepochybně chce zajistit pevnější dohled nad redakcí tohoto časopisu, zajistit, že se v něm neprojeví nějaké tendence příliš mladé, snad i radikální a dokonce Straně odporující. Polští soudruzi se čehosi podobného dočkali. Ve dnech 3. až 6. února 1955 zasedal v Praze druhý sjezd ČSM. »Nadšený jásot při textu zdravice J. V. Stalinovi*, který bylo slyšet na I. sjezdu (Lidové noviny 8.6.1950), byl vystřídán »povstáním a tichou vzpomínkou na světlou památku Klementa Gottwalda a J. V. Stalina* (Mladá fronta 4.2.1955). Bylo ohlášeno, že ČSM získal nových 445.000 členů. Celkový počet: 1,116.428. Počet vesnických organisací se proti r. 1950 snížil. V předvečer sjezdu tajemník ÚV ČSM Miloš Jakeš si postěžoval na skutečnost, že ve Svazu je organisována jen necelá polovina mladých lidí, že za pět let počet členů ČSM nevzrostl, že »slabá je organisovanost mládeže zejména mezi vesnickou mládeží a ve velkých závodech*. (Mladá fronta 8.1.1955) »Ve vědomí části mládeže žijí přežitky kapitalistické minulosti. Jsou to zbytky morálky poražené buržoasie a její zlaté mládeže*, konstatoval na II. sjezdu nově zvolený předseda ČSM Miloslav Vecker. Pokrač. na str. 16 [pageend7]8 TRIBUNA JAK NA VENKOVĚ Stále se opakuje, že venkov je baštou proti komunismu. A přece se u nás ukázalo, že tomu tak není. Proč? Neidealisujme si poměry na venkově a řekněme si upřímně, jak těžký život leckde byl. S naší mladou republikou vyrůstala nová generace, převážně v nedostatku hmotném. Počínaje školou, nesla už část těchto mladých občanů pocit méněcenno- sti. U dveří školních tříd bylo vidět dřeváky, v zimě vycpané slámou, jejichž vlastníci seděli v lavicích v záplatováných punčochách. V plátěné nebo slaměné brašně bylo několik otřepaných učebnic, zděděných po předchůdcích, krajíc chleba, někdy potřeného sádlem, a na podzim jablko nebo švestky. Spolužáky ze selských nebo jiných hmotně lépe situovaných rodin bylo lehko rozeznat dle lepšího oblečení, kožených brašen, krajíce s máslem a dobrých bot. Po skončení vuyčování se vyřítili ze třídy a kopali do dřeváků, které za dveřmi čekaly na své chudé majitele, aby je přenesly přes bláto našich vesnic do prostých chaloupek nebo deputátních bytů. To byla škola a zatím jen hra dravé mládeže. V zimě jedni na prkénku, podbitém drátem, se odstrkovali bodákem po zamrzlé ploše rybníku, zatím co druzí se proháněli kolem po lesklých bruslích. V létě se honili za míčem, který vlastnil některý z těch Slastnějších, a na němž závisela celá hra, nebot po- hněval-li ho někdo nebo nad ním vyhrál, zabavil míč a bylo po hře. To bylo nevinné mládí — nikdo nezáviděl a po rvačkách zavládlo staré přátelství. Ale pomalu se dorůstalo, jedni skončili školu v jednotřídce, druzí šli o stupeň výše do měštanské školy, a ti, »co na to měli«, šli na studia. 6. července nás pan učitel vodil k tryzně Mistra Jana Husa a nabádal nás k boji za pravdu. 28. října pan starosta v legionářské uniformě nás vedl k pomníku padlých, kde nám opakoval hrdinné činy legionářů na Rusi i jinde. Byla krise, bída, měli jsme tucty politických stran, měli jsme volby a rozdával se guláš a pivo a bývalo i veselo. Přišla válka a po ní komunismus, podepřený přítomností Rudé armády. Již během války byl do našeho života zanesen chaos, a po jejím skončení se chtěl každý odpoutat od tíživé minulosti a vyšinout se do lepšího postavení, polepšit si. Nejenom ti nejchudší, ale i střední stav a inteligence. Každý se chápal příležitosti, a leckdo opouštěl cestu starých tradic a slušnosti. Oporou v tom byla komunistická strana, která svou formulí třídního boje ospravedlňovala a kryla ne vždy čestná jednání. Dcera krmiče, která vyrostla s půl tuctem sourozenců v deputátním bytě o jedné místnosti, se po absolvování jednotřídní obecné školy provdala za deputátníka. Ted měla dost takového života a vyměnila svého manžela za elektrikáře z blízkého městečka, kde se stala předsedkyní ženské komunistické organisace. Tam si tykala s »paní řídící« a byla nadšena svým společens- ským úspěchem. (A »pani řídící« byla ráda, že to nedopadlo hůře.) Její sourozenci, kteří vyrostli na velkostatku paní hraběnky a líbávali jí ruce, jí po skončení války do těchto rukou vrazili koště a nutili ji zametat nádvoří, rozdělili statek dle dekretu a hospodařili »na svém«. Syn krejčího, který sé dostal na učitelský ústav jen záslouhu agrárního poslance, se stal zavilým komunistou. Služebné a čeledíni z obav, aby jejich děti nečekal jejich těžký úděl, vrhli se chtivě na komunisty nabízené usedlosti po odsunutých Němcích. Pan starosta už nebyl legionář ani agrárník, který kdysi znemožnil schůzi samému Ladislavu Kopřivoví; pan starosta se stal komunistou. Totéž pan učitel, který zapomněl na Mistra Jana Husa a boj za pravdu. A to, co jsme viděli v jedné vesnici, nebylo příliš odlišné od toho, co se dálo po všem venkově. Přišel únor 1948 a nevědělo se, co se dělo v Praze, až už bylo pozdě. A bylo vidět vedle násilí se strany Předposlední číslo Tribuny, věnované současné věnováno otázce živé. Sešly se připomínky, poz a nezávisle na našem čísle vydal dr. Ján Žák v diskusi«. Otiskujeme dva z došlých příspěvků a Z DOPISŮ komunistů i zbabělost a nepřipravenost se strany druhé. Národní socialista se slzami v očích prosil o přihlášku do komunistické strany, a okresní výbor lidové strany vyzýval své členy k hromadnému přestupu ke komunistům. Sociální demokrat prověřoval při komunistických prověrkách. Slabost naší demokracie v únoru 1948 — to byl i účet za chyby a slabosti nás všech, od těch nej prostších, kteří neměli tolik vzdělání, aby za cenu mizivého hmotného zisku nerozpoznali zlo od dobra a právo od křivdy, až po ty vzdělance, kteří věděli nebo měli vědět, co dělají, ale kteří se ze ctižádosti zřekli slušnosti a zradili úlohu, kterou měli v tradici našeho národa a jeho dobrého jména. Za chyby všech politických složek, které se podílely na vládě první .republiky a které spoluzavinily, že část národa žila a rostla v hmotném nedostatku, s pocitem ukřivděnosti a bez víry v lepší zítřek, takže přivítala komunismus a jeho třídní boj jako záchranu nebo nástup k odvetě. Proto též naše osvobození musí být mravní obrodou každého jednotlivce, a tím celého národa. Složen ze slušných a úspěšných jednotlivců bude mít exil tu mravní sílu a hodnotu, kterou bude moci dát domovu. Těm, kteří byli slabí a zradili, musíme dát víru v dobro a slušnost. Těm statečným, kteří bojovali, trpěli a neklesli, musíme dát sílu, aby vytrvali a ukazovali dál cestu. Alois Šalamoun HLAS VOLAJÍCÍHO NA POUŠTI? »Výzva k diskusi« (Ján Žák, v Bulletinu, roč. I, č. 4, str. 1. a násl.) vychází z předpokladu, že neujasněnost v theorii byla příčinou nezdaru socialistické politiky v praxi. »Sociálna demokracia,^ nepřipravená filozoficky a teoreticky, ovládaná niďmi nie na výške problému, podlieha takmer bez rozmýšlania novej vine vědomého, záměrně popoháňaného revolucionárstva, ktoré sa končí likvidáciou demokratického socializmu ako myšlienkového směru vóbec. Sociální demokrati vo vedení strany dávajú si komunistami bezmyšlienkovite vnutit falošnú dilemmu: demokracia alebo socializmus; nakoniec stávajú sa sami jej polotragickými súcit budiacimi obetami. Ak, až na malé „výnimky, nebolo demokratickej socialistickej teorie v r. 1918- 38, nemohlo jej byt ani v r. 1945-48. Náš odpor proti komunistickému tlaku, tlaku marxisticko-stalinjske ideologie, mohol byt iba neúplný, parciálny, neprame- niaci z plného úsilia a rozhodnutia, z obecne vyznáva- nej a prijímanej teorie a filozofie. Skutočný vývoj v r. 1945-1948 ukázal plné, že rezistencia a obhajo- vanie demokratického socializmu bola naozaj celkom nesystematická, příležitostná, neistá, jaochybujúca, nie totálna a sveřepá, akou by mala byt. Nedostatek demokratickej socialistickej filozofie bol naj zranitelnějším miestom našej demokracie v r. 1948«. [pageend8]TRIBUNA 9 mu postavení socialismu, bylo, jak se ukazuje, námky na okraj a postřehy v redakci Tribuny, sociálně demokratickém Bulletinu svou »Výzvu k výtahy z Žákova článku. A DISKUSÍ Svou hlavní thesi razí autor velmi pádně: »Historia ukázala, charakter pol. inštitúcii, modus politického rozhodovania je v spoločnosti l’udi so slo- bodnou vól’ou rozhodujúcejší ako modus hospodářského procesw. A pokračuje: oKomunizmus je východná, nedemokratická, absolutistická forma socializmu, nerespektuj ůca výdo- bitky náboženských, liberálnych a demokratických revolúcií. Tam, kde boly a sú politické inštitúcie v zárodku, nachádza sa i socialistická teoria nutné v počiatkoch, má všetky rysy nedokonalosti, primiti- vizmu, výbušnosti a radikalizmu. Preto je komunizmus takým; akým je. Demokratický socializmus je naopak výplodom a výsledkem vývoja demokracie, je s ňou nerozlučné spojený a ňou definovaný tak, že bez nej stráca identitu a smysel. Preto je definícia socializmu bez ohladu a separátně od — politických podmienok a kultúrneho vývoja spoločnosti nemyslitelná, nepřenosná, ba priamo nemožná. Čo liší komunizmus a socializmus západný je právě obrovská priepast, rozpor, rozdiel v politických a štátoprávnych formách, v ktorých sa sociálně reformy pohybuj ú a prevádzajú«. Závěr: »Dichotomia: demokracia politická a demokracia hospodářská či sociálna, terminy, v ktorých sme zvykli mysliel, je falošná, zrádná, fundamentálně nesprávná. Existuje iba jedna spoločnost, ktorá neznáša proti- kladné inštitúcie v sféře hospodárskej a v sféře poli- tickeju. Článek končí výzvou ke stranické veřejnosti, aby dosavadní několikeré náběhy k zásadní theoretické revisi socialismu nebyly opuštěny, ale aby čs. sociální demokracie v přerodu své theorie našla cestu z marasmu a slabosti. Podle zkušenosti se obáváme, že výzva zůstane oslyšena; autor pro ni zvolil špatné fórum. Jeho úsilí je součástí velkého hledání nových, lepších společenských forem, a proto těžko může uspět v rámci dosavadních politických stran, které dokázaly, že jsou přímo kvintessencí nehybnosti a zpátečnictví. Pochybujeme, ale přesto přejeme mnoho zdaru. NĚKOLIK POZNÁMEK K SOCIALISMU V dnešní době jsme svědky úpadku všech politických theorií, dogmat a věr, těch idealistických i násilni- ckých, starých i nových. Co bylo pýchou našich dědů a chloubou našich otců, se často stává kletbou a hořkostí našich dnů. Jakoby člověk ztroskotával ve svém úsilí o vytvoření světa dle svých ideálů. Není to nikdy ztroskotání úplné, ale zanechá vždy po sobě pocit nedostatečnosti lidských sil a pocit bezmocnosti člověka vůči sobě samotnému. Nemluvíme už o starých feudálních a absolutistických koncepcích, většinou zapomenutých a za dnešní situace absurdních. Ale nietscheismus politický se také přežil. Národ stejně jako jedinec nemůže žít isolovaně ve výsadním postavení. Pýcha ho isoluje od okolí a násilí vede natrvalo k duchovní i fysické degeneraci. Naprostý egoismus není zdravý ani pro zvířata, pro lidi by znamenal katastrofu. Nejvíce by na to doplatil nadčlověk sám. Také politický liberalismus vybledl a ztratil přitažlivost. Částečně tím, že nedovedl vždy úspěšně řešit lidské problémy, velmi často tím, že zrazoval v rozhodných okamžicích své ideály. Liberální systém a myšlení se zrodil z vášnivé touhy kulturního člověka po svobodě. Po stránce kulturní znamenal vysvobození z pout pověr a předsudků. Po stránce hospodářské přinesl vedle nebývalého rozvoje lidské iniciativy a tvořivosti také následky neblahé: Pro- letarisaci řemeslnické třídy a vznik velkých nehygienických čtvrtí. Po stránce politické omezení libovůle vládců zřízením parlamentárním. Liberalismu nechyběl s počátku ethos. I těch svých chyb si nebyl často vědom. Byl veden vírou, že naprostá svoboda povede k harmonii. V některých zemích, hlavně anglosaských, přinesl krásné plody. Brzy se však dostal do krise. V době liberalismu se lehkomyslně plýtvalo s dědictvím minulých věků. Zděděné tradice, mravy a zřízení obsahovaly mimo hromady předsudků a pověr také zdravé jádro, nahromaděné staletou zkušeností lidstva. Liberalismus byl příliš raciona- listický. V celých vrstvách obyvatelstva ubíjel smysl pro krásu. To bylo kompensováno velikým, rozvojem vzdělání a věd. Nevídaná nezaměstnanost XIX. století je rubem odvážné expanse hospodářské. Na tomto poli se ukázalo, že absolutní svoboda jedinců může být zhoubná pro svobodu druhých. Bezmezné sebevědomí a pracovitost hospodářských pionýrů vzbuzuje úctu — úzkost lidí, trpících nedostatkem, soucit. Ale nepřehánějme. Společenské změny a XIX. století byly nepředvídané a nečekané, hospodářské problémy jiného druhu a rozměrů než dříve. Tehdejší hospodářští odborníci ještě s to řešit uspokojivě potíže horečné industrialisace a neobyčejného vzrůstu obyvatelstva. Socialismus se zdál být východiskem z této situace. V některých rysech se liberalismu podobal. Tatáž jednoduchá politická filosofie, kterou se bylo možno naučit nazpamět jako matematickým vzorcům. Tentýž racionalismus, i když zabalený do kupy výbušných emocí. V tom byly oba dva směry dítětem XVIII. a XIX. století s jejich neomezenou důvěrou v exaktní methodu matematicko-fysikální. Socialismus kladl důraz na společnost, na kolektivy, na lidskou družnost. Stal se pro celé generace náboženstvím s velmi výraznou eschatologií a vírou v apokalyptické zázraky. Ne všude šel socialismus touto cestou. Ve vzdělanějších zemích nabyl vrchu opatrný reformismus, odpor k násilí převládl. Tam, kde zvítězila krvavá revoluce, miliony mrtvol a policejní teror zadusily každý náběh k sociální spravedlnosti. Proto my už dávno ten náboženský zápal nesdílíme. Slovo socialismus dostalo v mnohých zemích hořkou příchut. Socialismus se může dopustit několika chyb: 1. Společnost, založená na společenství statků a na pracovních kolektivech, jakkoli ideálně myšlená, musí zaručit důslednou demokratickou kontrolu. Jinak se může zvrhnout v násilnický etatismus s nebezpečným experimentováním. Socialisté nekladou vždy dostatečný důraz na tuto kontrolu. Skrývá se zde nebezpečí lidské pohodlnosti. 2. Socialismus se chápe ještě příliš jako společenská forma. I když demokratický socialismus, provedený do důsledků, ještě nebyl vyzkoušen, tvrdí se a Pokračování na str. 15 [pageend9]10 TRIBUNA O. ZAJÍČEK ČECHOSLOVÁCI V CHICAGU V. Hlavatý a V. Chalupa vyjádřili rozdíl mezi úlohou prvních dvou odbojů a úlohou odboje našeho (O obrodu exilu, str. 6-io,Čs. zahraniční ústav v exilu, Chicago, 1956}. Kromě tradičních úkolů — práce sociální a informační — ukázali tyto další úkoly: Dl. Být představitelem státní samostatnosti....... Stálé upozorňování na povahu komunismu, hledáni nejlepšlch forem osvobozovacího boje i jejich prosazováni u nekomunistických vlád.............a (jednotný postup} exilů zjednoťli- vých satelitních zemh. »2. Být politickým mozkem domova........ Provést generalisaci poznatků o komunisty vybudované společenské skladbě, ukázat na jeji fundamentální nedostatky a na tomto podkladě postavit positivní program odstranini těchto nedostatků............ Exil musí vytvářet demokratický ideál pro svůj lid. . .«. >>3. Připravovat svobodu.......připravit opatření, která by byla nutná po skončeni komunistické vlády a návrhy na trvalé řešeni uspořádáni věci ve Vlastin. vProti nemožnostem normálního tvořeni veřejného míněni je třeba postavit živé a hodnotné časopisy a seriosní spolkový život, které by je tvořily a ťlumočily^A Úkolem exilového vedeni je tuto práci konat, vyvolávat a usměrňovat. Vrcholný orgán našeho exilu — Rada svobodného Československa — tento úkol neplní. Protože povinnosti a úkoly exilu jako celku se tím nemenši, připadá na každého exulanta a každou exulantskou organisaci tím větší podíl povinnosti a zodpovědnosti. Pokusíme se zodpověděti otázku, jak se demokratické exulantské organisace v Chicagu s těmito zvýšenými povinnostmi a s touto zodpovědností vyrovnaněji, a do jaké míry se jim podařilo získat podporu starousedlíků. Krajanské organisace v Chicagu tvoří dvě základní skupiny — organisace vystěhovalců, t.zv. staroused- lické, a organisace exulantů a uprchlíků, t.zv. přijetých. Všeobecně používaným dělítkem mezi těmito dvěma skupinami je doba příjezdu většiny členů: před komunistickým pučem starousedlíci, po puči přijetí. Toto měřítko, které zhruba odpovídalo skutečnosti v prvních letech po puči, stává se však s postupujícím časem stále nepřesnější. V některých organisacích jsou dnes zastoupeny obě krajanské větve, ale i tyto organisace si podržují svůj původní ráz. Skutečný rozdíl mezi starousedlíky a přijetými plyne z různého poměru k nové vlasti i ke společnému cíli: obnovení demokracie v Československu. Starousedlíci přijali Spojené státy za svou vlast a poměry, v nichž žijí, za trvalé a normální. Pro exulanty a uprchlíky zůstáví vlastí Československo, jejich pobyt ve Spojených státech je omezen na dobu, než se budou moci vrátit do svobodné vlasti, tedy přechodný. S postupným rozkladem exilu roste počet »přijetých«, kteří přijímají novou vlast a sžívají se s novými poměry jako s poměry normálními. V důsledku toho stávají se buď starousedlíky nebo přímo Američany, zapomínajícími na svou původní vlast a často i na mateřský jazyk. Dělítkem mezi starousedlíky a »přijetými« je tedy poměr k nové vlasti — otázka beze sporu politická. Skupina »přijetých« udržuje si také svůj ráz spíše v organisacích politických než v nepolitických, kde ke splynutí se starousedlíky dochází daleko rychleji. Tento základní rozdíl projevuje se i v tom úseku práce politické, kde cíl starousedlíků i exulantů je totožný — osvobození Československa. Pro starousedlíky je jen novou formou podpory »staré vlasti«, nebot nejen že pracovali v prvém a druhém odboji, ale podporovali i Československo svobodné. * * * K dnešním úkolům přistupovali starousedlíci s vybudovanými organisacemi, vybaveni nezávislým tiskem, at již denníky či orgány jednotlivých organisací. Jejich organisace prošly již zkouškou času a vyrovnaly se s ní tím, že se staly organickou součástí společnosti Spojených států; nejčastěji tak, že poskytují svým členům určitý druh pojištění (na př. Slovenský Sokol — nejen tělocvičná jednota, ale zároveň pojištovna). Dokázali tak podchytit statisíce jednotlivců v rozsáhlých organisacích, obepínajících leckdy celé Spojené státy, a staly se při tom nezávislé na rozkladných vlivech, kterým podléhá exil. Exulantské organisace plně trpí nevýhodami, plynoucími z postoje exulantů k prostředí jako k poměrům přechodným. Organisace se musely teprve budovat a podléhají rozkladným vlivům, jímž je exil vystaven. Při tom nevyužívají výhod, jež vůči organisacím starousedlickým mají a jež plynou ze skutečnosti, že osvobozením Československa skončí se exil, což ovlivní život dnešních exulantů v nesrovnatelně větší míře než životy starousedlíků, takže zájem exulantů na odboji i problémech budoucího svobodného Československa je bezprostřednější, stejně jako jsou živější pouta s domovem. Důsledkem rozkladných vlivů exilu i nevyužití uvedených výhod je malý počet členů v exilových organisacích, značná územní omezenost jejich působnosti a vlivu, nedostatek koordinace, nedostatek tisku a roztříštěnost či přesněji nedostatek veřejného mínění. Podle druhu činnosti jsou organisace »přijetých« jednak exulantské, t.j. politické — jednak nepolitické, uprchlické. Exulantské organisace podle cílů a zásad, ke kterým se hlásí, jsou demokratické a nedemokratické (fašisující a monarchistické). Demokratické můžeme podlé způsobu odbojové práce rozděliti ve dvě skupiny: působící na tradičním poli působnosti (nadstranické a organisace příslušníků čs. politických stran) a druhá skupina, která se snaží přizpůsobit svou práci poměrům a úkolům tohoto odboje. Uspořádáme-li starousedlické organisace podle poměru k politice, dostaneme obraz poněkud odlišný. Obdobou rozdělení exulanti-uprchlíci jsou organisace politické a nepolitické. Mezi organisacemi politickými vyskytuje se však kromě demokratické a nedemokratické i další skupina, zvaná zde »na fenci«. Tvoří ji organisace, které buď nemají vyhraněné demokratické či nedemokratické přesvědčení a čekají na další vývoj, či je mají, ale z nejrůznějších důvodů se brání veřejně je prohlásit. Mezi nedemokratickými jsou jako u »přijetých« organisace fašisující a monarchistické, ale i silná skupina prokomunistická. Nejde při tom o politické strany, spíše o tak zvané frontovní organisace. (Totalitární politické strany jsou ve Spojených státech zakázány a operují, zvláště komunisté, v podzemí.) Demokratická politická činnost starousedlické větve našich krajanů v Chicagu stejně jako v celých Spojených státech soustřeďuje se v Československé národní radě v Americe. Demokratické strousedlické [pageend10]TRIBUNA 11 organisace jsou v ní bud přímo zastoupeny či jejich odbočky jsou členy Oblastního výboru Rady nebo při nejmenším velké procento jednotlivých členů je v Radě organisováno, at již přímo nebo prostřednictvím jiných organisaci. Chicagské exulantské demokratické organisace jsou snad bez výjimky zastoupeny v Oblastním výboru Rady. Graficky lze rozdělení krajanských organisaci v Chicagu znázorniti takto: nepolitické — nedemokratické ---- —komunistické —monarchistické —fašistické | starousedlíci — politické »na fenci« t Krajanské organisace a skupiny demokratické ——v Radě nezastoupené —zastoupené v oblastním výboru Rady —zastoupené přímo v Radě 1 — »přijetí« | exulanti demokratické —plnící nové úkoly —tradiční pole působnosti —fašistické —monarchistické — — uprchlíci nedemokratické — Z otázky, na níž hledáme odpověď, vyplývá, že se budeme zabývati organisacemi demokratickými, exulantskými i krajanskými. Jedna skupina demokratických exulantských orga- nisací pracuje na tradičním poli působnosti. Jejich činnost pozůstává z práce sociální, osvětové, méně již informační a v některých případech tělovýchovné. Právě v jejich činnosti jeví se nejvýrazněji nedostatek exilového vedeni: Protože nemají společný program, zůstávají četné úkoly exilu nesplněny, zatím co obětavé a soustavné práce mnoha jedinců není plně využito. Při tom ukázal příklad interview F. Peroutky s redaktorem New Yovkev Staats-Zeitung, že mohou plnit důležitý úkol — funkci krystalisátora veřejného exilového mínění. Lze jen litovat, že tak nečiní soustavně. Po několik let byly na příklad navrhovány diskuse o problémech dneška i budoucnosti, avšak zatím bezvýsledně. Politickou studijní činností, která vyžaduje nejen určité předpoklady intelektuální, ale soustavnou a únavnou práci, s výjimkou pracovní skupiny Čs. zahraničního ústavu v exilu a několika neorganiso- vaných jedinců se v Chicagu nikdo nezabývá. Demokratické organisace se k ní staví bud nepříznivě (»běloručky«) či blahosklonně. Dochází tak k zajímavé situaci: V mezinárodním vědeckém a politickém světě má Ústav úspěchy jako vědecká organisace právě za práci na odbojových úkolech, vytýčených Hlavatým a Chalupou (knižnice Ústavu vychází u známého nakladatele, autoru prvého svazku byl na základě jeho knihy udělen řádný doktorát na universitě v Leyďenu, práce, uveřejněné v anglické sérii STUDIES jsou objednávány zahraničními ministerstvy, vyslanectvími i diplomaty západních velmocí, universitami, knihovnami a vědeckými ústavy americkými i evropskými, práce Ústavu jsou citovány v odborném tisku, jsou používány jako učební pomůcky na universitách zatím co chicagská pracovní skupina nezískala ani ke spolupráci s Vydavatelským střediskem, kde pracovní požadavky jsou neporovnatelně menší než při práci studijní, jediného aktivního člena zdejších spolků. Většina spolupracovníků Vydavatelského střediska (bez jejichž pomoci by práce Ústavu byla brzděna nedostatkem sil daleko více, než je dnes) není ve spolcích organisována vůbec. Z toho lze soudit, že zatím co jednotliví příslušníci našeho exilu vidí a chápou rozdíl mezi exily dřívějšími a exilem naším, exilové organisace se důsledkům těchto změn brání. K vlastnímu neprospěchu, nebot tím ztrácejí mnoho činných členů, i k neprospěchu celého exilu, nebot omezením se na tradiční pole působnosti a odraděním činných jedinců nechávají mnohé důležité úkoly nesplněny. V posledním roce vytvořil se v Chicagu neformální koordinační výbor demokratických exilových orga- nisací a došlo k navázání spolupráce mezi nimi a několika exilovými organisacemi polskými. Československé organisace, přihlásivší se ke spolupráci, uspořádaly několik společných schůzí a jedna organisace přispěla finančně organisaci druhé. Výsledkem čs.-polské spolupráce byly zatím dva kulturní večery, spojené s podepsáním prohlášení o československo- polském bratrství, a společný postup při vypuknutí revoluce v Maďarsku. Navázání spolupráce mezi čs. organisacemi i československo-polské je již samo o sobě v exilových poměrech velkým úspěchem. Záleží nyní na zúčastněných organisacích, využijí-li možností, které se zde otevřely, k plnění odbojových úkolů či omezí-li se i ve spolupráci na tradiční spolkovou práci a navázání osobních přátelství. Řekli jsme již, že politická činnost demokratických starousedlíků soustřeďuje se v Čs. národní radě v Americe, případně v jejím Oblastním výboru v Chicagu. Rada, případně Oblastní výbor podporují exulantské demokratické organisace nejen odbojové práci tradiční, na př. v sociální činnosti, ale v daleko větší míře i v práci na nových úkolech, at již ve formě finanční podpory, spolupráce při vysílání rozhlasu Oblastního výboru, umístění výstavního stánku ústavu na Československém dnu, S hlediska odboje zatím nejvýznamnějším je dohoda o společném vydávání mezinárodních memorand mezi Radou a Ústavem, která se prakticky osvědčila v době nedávné krise ve střední Evropě. Rada se však neomezuje jen na práci mezi starousedlíky a podporu činnosti exulantů. Sama plní odbojové úkoly, které exilové organisace opomíjejí (na př. sledování a komentování amerického tisku). Těžko hledat místo v celém svobodném světě, kde by předpoklady pro odbojovou práci byly výhodnější, než v Chicagu. Bylo zde prodáno největší množství dokladů o akci profesora Hlavatého, v nichž kromě jiného byly konkrétně vytýčeny úkoly exilu. Chicago si tedy nemůže stěžovat na nedostatek či neznalost programu. Někteří jedinci žádali diskusi o dokladech, z čehož usuzujeme, že doklady byly i čteny. Tyto hlasy se však buď nedostaly ke sluchu zdejších organisaci či byly oslyšány. I pracovními silami Chicago poměrně oplývá. Na zdejších universitách studuje kromě řady uprchlíků i několik exulantů, kteří se již věnují odbojové práci studijní, stejně jako další jedinci, žijící mimo university. Jejich výkon dal by se podstatně zvýšit, at již účinnou finanční podporou či převzetím méně pracných, a při tom stejně důležitých a odpovědných úkolů, na př. práce nakladatelské, nebo získáním spolupracovníků přímo na práci studijní. Kromě toho je v Chicagu krajanský politický rozhlas a dokonce ústřední orgán Čs. národní rady v Americe a její Oblastní výbor. Pokrač. na str. 15 [pageend11]12 TRIBUNA LISTY Z EXILU PENÍZE A KREV V jedné krajanské organisaci v Kanadě, jejii činovnici měli ve dnech nejprudších v Madarsku právě zasedám, bylo nadhozeno, že by se pro obiti této protikomunistické revolty milo něco udilat. — Podnět spadl jako s nebe a s počátku se setkal s rozpačitými úsměvy. Všichni cítili, že hledisko mravní a humánní pomoc přikazuje. Důvody ryze politické připomínaly nejednu skutečnost, jež mluvila proti návrhu. Hledalo se nijaké kompromisní řešení, jež by uspokojilo alespoň ta hlavni uprou i Dprotúi. Většina přítomných cítila, že uveřejnit pouhé prohlášení, v němž by byla vyjádřena sympatie s madarským protikomunistickým bojem ve dnech, kdy byly obětovány životy, by bylo laciným gestem. Kdosi z přítomných zdůraznil, že je v tradici československého demokratismu odporovat jakémukoli druhu totality, ai hnědé či rudé. V tomto smyslu bylo také vydáno prohlášeni a rozhodnuti bylo ponecháno exilovému lidu. Jeho reakce byla překvapivě rychlá a spontánní. Sotvaže se v tisku objevila drobná zpráva, pokladník té organisace byl plně zaměstnán nejen dotazy, ale i vyplněnými šeky. Mravní a humánní důvody zvítězily nad politickými rekriminacemi. Členové oné organisace i neznámí příslušnici československé kolonie nabídli ochotně peníze i krev. Češi i Slováci. Muži i ženy. Starousedlíci i »nově přijetú. Manifestoval prostý lidský cit s trpícími. Manifestovalo také povědomí evropské sounáležitosti, vědomí společného tábora proti společnému nepříteli. — Často slýcháme, že se kdesi buduje federalisovaná Evropa. Ten podnět kanadské krajanské organisace je možná větším činem než hromada papírových plánů sjednocené Evropy. or. DO ČELA Od svého posledního sjezdu oživila Čs. národní rada v Americe podstatně svou činnost — k prospěchu Československé věci i americké demokracie. Intensivní organisační činnost přinesla pěkné úspěchy zejména rozmnožením přidružených spolků a organisaci tak, že dnes může Čs. národní rada o- pravdu mluvit jménem demokratických krajanů ve Spojených státech. A její váha mezi exulanty stále roste tak, jak postupně přes překážky a počáteční nezkušenost přejímá víc a víc úkolů, které by mělo vykonávat exilové vedení. Velké uvědomovací tažení proti komunistické »koexistenční« ofen- sivě mezi krajany, o němž jsme se už zmínili, vyvrcholila teď Národní rada vydáním propagačního spisku Vlasty Vrázové: Průvodce Prahou. Majíc všechny přednosti i některé nedostatky americké propagandy, dá tatp útlá knížečka jistě velké hlavy lámání komunistickým stratégům boje o duši čs. krajanů. Zejména budou-li návštěvníci v Československu opravdu klást o- tázky, které závěr brožurky doporučuje. Velmi dobrý je úvod knížky s popisem zákulisí procedury při udělování vis. Na mezinárodním poli se Čs. národní rada v Americe po krátkém počátečním váhání ukázala na výši událostí. Od vypuknutí maďarského povstání až po uzávěrku této TRIBUNY plynul z jejích úřadoven proud telegramů, dopisů a memorand jak politikům americkým tak představitelům celého světa. Velmi se zde osvědčila dohoda Národní rady s Čs. zahraničním ústavem v exilu, který dává k disposici jak vypracovaná memoranda tak své adresáře. Rychlost, s jakou se Čs. národní rada dovedla na poli zahraniční politiky, pro ni zcela novém, orientovat, je úctyhodná. Nečekaně zde vyrostl komunistům protivník, kterým jim dá ještě mnoho starostí, nedá-li se stáhnout se své dnešní úrovně na rovinu spolkaření, vydrží-li na nastoupené cestě a rozvine-li všechny možnosti, které se mu naskýtají. ch. A CO RADA SVOBODNÉHO ČESKOSLOVENSKA ? Rada se radila, co říc k poznaňské revoltě. Neřekla nic. Než se poradila, vypuklo povstání v Ma- ďarsku. Rada se znovu radila, ale za celých následujících 14 dní zase nic neřekla. Prohlášení, které pak vydal Pracovní sbor, nebylo stranicko-politickými představiteli uznáno za representativní a »ofi- cielní«. Representanti politických stran se pak sami nemohli dohodnout, kdo má »oficielní« prohlášení podepsat. A teď si představme, že by se přece jen něco stalo v Československu a příslušná místa požádala Radu o bližší informace nebo o sdělení československého svobodného stanoviska. Kdo by je mohl vydat a — podepsat? R. MEZINÁRODNÍ ČINNOST ÚSTAVU V uplynulých týdnech, když ve světle sovětských akcí ve střední Evropě svobodný svět znovu formuloval svou politiku vůči komunismu a S.S.S.R., hleděl Ústav při každé příležitosti, aby československé stanovisko nebylo přehlédnuto. Podzimní akce Ústavu byla zahájena memorandem o tom, jak dnešní čs. vláda porušuje zásady UNESCO, jehož je členem (Memorandum Čoncerning the Violation by the Present Government of Cze- choslovakia of the Principles of UNESCO). Toto memorandum bylo rozesláno před IX. generální konferencí UNESCO ministerstvům školství a zahraničních věcí všech členských států UNESCO, gen. řediteli dr. Evansovi, členům delegace Spojených států a ve formě tiskové zprávy vedoucím listům a novinářům. Apelu amerického senátora J. Eastlanda o svobodných volbách ve střední Evropě využil Ústav k tomu, aby v dopise americkému delegátu u Spojených národů H. C. Lodgeovi žádal prosazování požadavku svobodných voleb ve střední Evropě u Spojených národů. Na sklonku presidentské volební kampaně v Americe žádal Ústav presidenta Eisenhowera a guvernéra Stevensona, aby se otevřeně postavili za myšlenku svobodných voleb ve východní Evropě. Maďarská krise nezastihla Ústav nepřipraven. Revoluce vybuchla tak nečekaně a spád událostí byl tak rychlý, že pokus o ústřední a organisované řízení akce pracovních skupin byl nemožný. Ukázala se ale skutečnost velmi radostná: že by byl i zbytečný. Nejlepší organisační souhra by nebyla dokázala zaručit větší jednomyslnost a harmonii,' než spontánní aktivita spolupracovníků. Skupiny i členové Ústavu zejména ve Spojených státech a v Kanadě bez výzev a směrnic okamžitě začali pořádat společné projevy exutlanských a krajanských orga- nisací československých i národností jiných, formulovali a navrhovali telegramy a přípisy zodpovědným činitelům, vládám a Spojeným národům. Současně sto uto místní aktivitou se rozejela aktivita Ústavu na poli mezinárodním ve stejném směru. V rychlém sledu byla z připraveného a prodiskutovaného studijního materiálu připravena tři memoranda: (1) výzva ke všem členům Spojených národů, aby úspěch madarského povstání zabezpečili autoritou mezinárodní organisace a aby Spojené národy zaštítily požadavek Maďarů a o- statních východoevropských národů po svobodných volbách; (2) memorandum o současné situaci ve východní Evropě, podrobněji zdůvodňující, proč svobodný svět musí ve vlastním [pageend12]TRIBUNA 13 zájmu požadavky východoevropských národů podporovat a proč je musí v dohledné době pomoci uskutečnit (Memorandum Concern ing the Situation in Central and Eastern Europe); a (3) návrh na svobodné volby, které by zajistily nejen osvobození od komunismu, nýbrž také přechod ke stálejší demokracii a mezinárodní mír (Memorandum Concerning the Stabili- zation of the Situation in Central and Eastern Europe'). Čs. národní rada v Americe přijala první dvě memoranda za své a rozeslala je na všechny stálé delegáty u Spojených národů, ministerstva zahraničních věcí všech členských států, vedoucí politiky, žurnalisty,- Časopisy a vlivné organisace, třetí memorandum rozeslal Ústav sám svým jménem. Ústav zároveň hleděl působit na světové veřejné mínění jinými cestami. U příležitosti schůzky jihoasijských »neutrálů«, ještě předtím než se Indie, Ceylon a Burma postavily ve Spojených národech plně na stranu kritiků S.S.S.R. Ústav žádal zvláštními přípisy presidenta Sukarno a ministerské předsedy Nehru, U Ba Swe a Bandaranaike, aby podpořili věc svobody pro východoevropské národy, a psal japonskému ministru zahraničních věcí Shigemitsu, když se postavil proti sovětské intervenci v Maaarsku. Zvláštní pozornost byla věnována postupu dr. Nuneze Portuondo, kubánského delegáta ve Spojených národech, který se již v roce 1955 v San Francisku jediný zastal východoevropských národů a nyní je v čele těch, kdo usilují o osvobození východní Evropy prostřednictvím Spojených národů. Když ministerský předseda Bul- ganin předložil nový sovětský návrh na ozbrojení, podal Ústav okamžitě svůj kritický rozbor zahraničním ministrům západních velmocí a H. E. Stassenovi. Když loutková vláda Madarska odmítla připustit pozorovatele Spojených národů na své území, doporučil Ústav gen. tajemníkovi Spojených národů, aby pověřil diplomatický personál, který je na madarském území, funkcí pozorovatelů Spojených národů, a tím obešel ma- darskou a sovětskou obstrukci. Mezinárodním akcím exulants- ských organisací se zpravidla věnuje v diplomatických kruzích malá pozornost; ale z došlých odpovědí je zřejmo, že některé delegace u Spojených národů i UNESCO berou připomínky Ústavu v úvahu. Pro širší kruh mezinárodních čtenářů předkládá Ústav svůj rozbor situace ve východní Evropě a své návrhy v posledním čísle The Cold War v článku »The Eastern European Question«. mp. PAVEL JAVOR JSOU JIZVY... Vzpomínat, básnit — to je sice pěkné, na domov myslit, na vsi tesknící — Však stálým steskem srdce jenom měkne, zni, písni, polnicí. K smíchu je, mrtvé duchy vyvolávat a k minulosti opravovat most. Co většího se může nedostávat, chybi-li statečnosti Nic z toho, co jsme sami promarnili, nic z toho se nám nevrátí. A rveme-li se sami mezi sebou, co od nás může domov čekati l Nadarmo čapku přeuctivě smekáš, čekaje rozkaz, jenž je nesnadný. A od koho ten rozkaz vlastné čekáš l Od tich, kteří jsou sami bezradní l Nestačí hledět k nebesům, jež tmí se a čekat až se rány zahojí. Jsou jizvy, stále žhnou a zacelí se až v nové bitvě nebo po boji. PUBLIKAČNÍ ČINNOST ÚSTAVU Jako další číslo serie STUDIES vyšla práce B. Žofky La Consti- tution Tchécoslovaque (vyd. Vydavatelské středisko chicagské pracovní skupiny, str. 27, cena * 1.00). Jde o francouzský psanou srovnávací studii čs. ústavy z let 1920 a 1948 s ústavou sovětskou s kapitolami, věnovanými ústavními provisoriu let válečných a poválečných jakož i postupné sověti- saci čs. ústavního práva po roce 1948. VÝMLUVNÉ MLČENÍ Redakce TRIBUNY rozeslala čs. novinám ve svobodném světě tento dopis: Vážený příteli, Dovolujeme si Vás požádati, a- byste svou odpovědí přispěl do vánoční ankety TRIBUNY, listu Československého zahraničního ústavu v exilu, Rádi bychom se v tomto Havlíčkově roce ve vánoční Tribuně zabývali posláním exilového tisku a.domníváme se, že nejúplnější obraz mohou našim čtenářům poskytnout ti, kdo svobodné čs. novinářství d.ělaji. Proto Vás prosíme, abyste nám poslal svou odpověď na tyto otázky, i. V čem vidíte poslání československého exilového tiskul 2. Domníváte se, že československý exilový tisk toto poslání plní a do jaké miryl 3. Čeho je třeba, aby československý exilový tisk dostal posláni, jež je od něho očekáváno ? Prosíme Vás, aby Vaše odpověď nepřesahovala 30 řádků. Velmi nám usnadníte práci v tiskárně, na- pišete-li svou odpověď obřádek. A konečně, má-li anketa vyjit ve vánoční TRIBUNĚ, pošlete nám svou odpověd laskavě do 23, listopadu. Těšíme se ná Vaši odpověď. Obdrželi jsme dvě odpovědi, které uveřejňujeme. Mlčení ostatních mluví samo za sebe. Váženi a milí kolegové, Váš dotazník dnes došel a odpovídám obratem: 1. Posláním čs. exilového tisku je, informovat čs. zahraniční veřejnost o událostech ve vlasti, abychom jednou nebyli »cizinci«, až se tam budeme vracet. Současně má udržovat spojení mezi Čechoslováky, kteří jsou roztroušeni v nějakých 90 zemích. Konečně posláním exilového tisku je hledat co nás všechny spojuje a odstraňovat co nás rozdvojuje. 2. Povšechně, myslím, že exilový tisk toto posláni plni. Uvítal bych menší počet listů a za to větší úroveň. To platí samozřejmě také o Čechoslováku. Lituji, že jen poměrně málo krajanů se zajímá o to, jak informujeme o čs. věcech světovou veřejnost prostřednictvím našeho anglického zpravodajství. 3. Cs. zahraničnímu tisku chybí především prostředky, dostatek kvalifikovaných novinářů a více obětavosti resp. dobré vůle těch, kteří jsou u pramene informaci. Zprávy, které jsou k disposici, zejména politickým činitelům, se exploitují především stranicky, potom politicky, ale na tisk se zapomíná. Také spolkoví pracovnici by měli pamatovat více na tisk. Dostáváme zprávy na př. z Kanady obyčejnou poštou, [pageend13]14 TRIBUNA nebo referáty o různých událostech se píši teprve po několika dnech. Chybí nám rychlost, pružnost, poměr k věci. Také se zapomíná, že zprávy nutno psát ob řádek, po jedné straně papíru, a pokud možno na stroji. Když vaše anketa seznámí čtenáře s touto abecedou informační tiskové činnosti, prokáže věci čs. svobodného tisku velkou službu. Zájemcům o spolupráci jisté vy i my rádi dáme bližší pokyny. A ještě nico'. Je naprostý nedostatek spolupráce mezi listy samotnými. Měsíčníky nepostupuji »stárnoucí« informace týdeníkům a naopak, týdeníky materiál, který je nad jejich poslání a rozsah, nepostupují měsíčníkům. .. Je třeba obnovit pokus vytvořit ústřední organisaci živého čs. periodického tisku. Je to opět věc času, prostředků a obětavosti. Jisté základy jsou položeny a vaše ankety mě inspiruje k tomu, abych se pokusil věc oživit a prakticky u- skutečnit. J. Josten redaktor týdeníků Čechoslovák a FCI NA VAŠE OTÁZKY ODPOVÍDÁM: I. a. Boj za svobodu ČSR, tedy na prvém místě proti tomu kdo a co československá lid otročí. b. Snaha o sjednoceni myslí a srdci exulantů a udržováni národního ducha, tedy výchova k pospolitosti bez rozdílů třídních, politických, náboženských a p. c. Informace o domově i cizině, samozřejmě hlavně takové, které nelze získat z cizích novin. Komentáře ,k událostem se stanoviska boje za svobodu národů za Železnou oponou. Přehled kulturní a umělecké činnosti ciziny, exilu i domova. II. Ne ! Je příliš roztříštěný. Zanedbává kulturu a výchovu na úkor negativních kritik, které jsou prospěšné jen rudé propagandě. III. Asi, aby Perun zasáhl všude tam, kde nějaký domýšlivec nešetrným způsobem prosazuje tiskem svoje osobni zájmy, bez ohledu nato, zda to škodí či prospívá snaze za svobodu naši vlasti. Každý z nás je prakticky representantem exilu a našeho národa před okolím, ve kterém žije. A co teprve tisk ! Podle našich skutků—ne slov, podle našeho veřejného projevováni nás posuzuji..a budou nám pomáhat v boji za svobodu, nebo nás ignorovat. Doc. Dr. Jos. Kratochvil Archivstrasse 4 Museum Stuttgart SOKOLSTVO PŘÍKLADEM Jedním z projevů dnešní světové kříse je zápas mezi kolektivismem a individualismem. Hledáme od- pověď na jednu ze zásadních otázek: »Co je základním prvkem společenského soužití — jednotlivec nebo kolektiv ? Strana, národ nebo stát?« Demokracie, které jsou založeny na reformačním úsilí o osvobození člověka a na uznání .jeho lidské důstojnosti, budují společenský řád na jednotlivci, na respektování a uplatňování základních práv lidských i občanských. Od dob americké a francouzské deklarace lidských práv, ústavy demokratických států prohlašují za hlavní předpoklad lidského soužití svobodu individua. Naproti tomu doktrína kolek- tivistická i její politická praxe, popírají — něho alespoň podstatně omezují — svobodu a práva individua. Podle kolektivistické doktríny nikoli svobodný jednotlivec, ale poslušný článek kolektivu je prý základem společnosti a tedy i státu. Při sporu o individualismus a kolektivismus nejde o nějaké akademické debatování, ale o otázku velmi praktickou, na jejímž vyřešení závisí osud stamilionů jedinců. Vždyt všude tam kde zvítězila myšlenka krajního .kolektivismu (která slibovala ještě více svobody a štěstí než dosavadní sociální a hospodářský řád !), všude tam — dříve či později — zmizela veškerá svoboda a veškeré lidské štěstí. Sokolství, které hrálo v našem národním životě tak slavnou úlohu, je štastnou synthesí individualismu a kolektivismu. Je to harmonie mezi plným respektováním a rozvíjením individuelních svobod a schopností, které se — na základě dobrovolné kázně — podřizují zájmům celku. Nebyla to nemyslící, poslušná masa, která byla základem ideové i fysické síly našeho Sokolstva! Naopak: byl to svobodný, iniciativní a dobrovolně ukázněný jedinec, který byl a je nositelem našich národních a kulturních ideálů. V Sokolstvu jako by vykrystalisovalo přání Jana Nerudy: »Bude-li každý z nás z křemene — je celý národ z kvá- drů«. Sokolské hnutí vyrostlo demokratickou cestou: spoluprací, kontrolou a širokou diskusí. Sokolská myšlenka — a můžeme říci: celá sokolská ideologie, nebyla nikdy nikomu vnucována. Byla uznávána doma i za hranicemi dávno před tím, než se splnil sen o národním a politickém sebeurčení československého lidu. Sokolské bratrství, kázeň a spolupráce připravovaly národ na úkoly v příštím svobodném a demokratickém státě. A lze bez nadsázky prohlásit, že to bylo do značné míryz ásluhou Tyrše a Fúgnera, zásluhou sokolské výchovy, že československý lid dovedl v tak krátké době vybudovat stát skutečně svobodný, nezávislý a demokratický, spravedlivý ke všem vrstvám obyvatelstva. S radostí jsme četli, že svobodné Sokolstvo ze všech světadílů se u příležitosti letošního sletu ve Vídni spojilo a vytvořilo jednotnou organisaci Svaz svobodného Sokolstva. Je to nový doklad sokolské kázně. V rozhodné době, kdy se rýsují obzory nového, svobodného života pro všechen československý lid, Sokolstvo znovu zdůrazňuje, že cesta k vítězství není možnou bez podřízení osobních nebo stranických zájmů a pudů vyšším zájmům společným. Sokolstvo znovu zdůrazňuje, že jen v jednotě je síla. Zdůraznilo to v předvečer velké revolty v Poznani a v předvečer revoluce v Madarsku, jejíž hlas zaléhal i do sousedního Československa. Jak v této době nevzpomenout Masarykových slov, podle nichž »Sokol — jeho zásady a ideály — nám byly vzorem a školou. Sokol — to byl tehdy v pravém slova smyslu národní vojáku. Barvy sokolské byly vždy barvami národními. Dobrovolná sokolská kázeň a spolupráce byla již před první světovou válkou i po všechna následující léta také velkou silou politickou. Svaz svobodného sokolstva, vytvořený takřka na hranicích našeho nesvobodného domova, má jedinečný význam pro naší zahraniční akci. Bratři a sestry, podávající si ruce přes širé oceány a kontinenty, utvrzují Tyršův, Fúgnerův i Masarykův odkaz. V dnešní veliké době jde Sokolstvo opět příkladem. . . Pavel Javor Z REDAKCE Nezapomenete nam poslat Vaši novou adresu, když se stěhujete? Jen tak zaručíte plynulé docházení TRIBUNY. Sdělte nam bydliště svých známých, o nichž se domníváte, že by se jim TRIBUNA líbila. Rádi jim pošlém zdarma ukázkové číslo. DĚKUJEME touto cestou všem, kdo si na nás vzpomněli novoročním přáním, zejména čtenářům v Itálii a ve Spojených státech. Doufáme, že je náš list ani v tomto roce nezklame a že se stane pojítkem nás všech, pracujících a upínajících se v mysli k stejnému cíli - i když v rozličných zemích a světadílech! TRIBUNA [pageend14]TRIBUNA 15 POZNÁMKY K SOCIALISMU (se str. 9) priori, že forma zestátnění a zolružstevnění povede k většímu blahu a rozvoji lidstva. Zapomíná se, že uskutečnění formy může, ale i nemusí vést ke společenskému řádu spravedlivému, alespoň ne automaticky. A spravedlnost sociální je víc než socialismus. 3. Přílišná uniformita. Skutečnost tohoto světa je rozmanitá a rozmanité jsou i lidské povahy, t.j. i ty »dobré vůle«. Jsou lidé družní, jsou samotáři. Mezi nimi veliká škála jiných. Socialismus dělá násilí jedincům, nemohoucím se přizpůsobit často šedivé uniformitě. S tohoto hlediska je otázkou, zatím nevyřešenou, zda je socialismus tou nejlepší a nejzdravější formou hospodářskou. Často musí socialisté použít násilí, aby se mohli prosadit stoprocentně, se všemi neblahými následky takového postupu. Přílišná uniformita zabíjí samostatné myšlení a lidskou tvořivost. 4. Lehkomyslné řešení otázek zemědělských. Rolníky nelze vměstnat do kolektivů, aniž by byly porušeny staleté cenné hodnoty. Lpění na socialismu jako formě, bez ohledu na to, zda lidem opravdu prospívá, má neblahé následky: člověk je obětován výrobě. 5. Přílišný důraz na dělnictvo: V dnešní době už nestačí. Stále víc lidí ze středních vrstev se ztotožňuje se socialismem, zatím co stále víc dělníků se rostoucím blahobytem se od něho odklání. Pro dělníka je často socialismus východiskem z nouze, ne věc zásady. Dostane-li se výš, opouští své bývalé ideály velmi snadno. Povaha společenských problémů se mění: Politické směry, pokrokový a konservativní, půjdou napříč společenskými třídami. — Ale dále: Automatisace ve výrobě a použití atomické energie v průmyslu povede k rozpadu dělnické třídy ve skupiny specialistů, zatím co selský problém s vyživovacími potížemi v budoucnosti nabude hrozivých rozměrů. 6. Zapomíná se, že společenské problémy nemají jen stránku hospodářskou: vedle útlaku hospodářského existuje útlak morální, t.j. ony formy společenského snobismu, pýchy a ponížení. I proti těmto neřádům musí být bojováno ve jménu lidské důstojnosti, i když zde socialismus udělal zatím poměrně málo. Problémy sociální nelze řešit uplatňováním simpli- cistických politicko-filosofických theorií. Společnost je bohatá ve své mnohotvárnosti a měnlivá, nedající se vměstnat do logických přihrádek. Nej lepší společenský řád bude ten, který učiní zadost oněm různostem povah a ideálů. Nebude uniformní, ale poly- formní. Tomu by měly odpovídat tři politické strany, vyjadřující tři základní politické postoje: konservativní, umírněně pokroková a radikálně pokroková. Společenský řád by měl obsahovat ty nej lepší prvky z doby preliberalistické, liberalistické a socialistické; při řešení potíží by se mělo postupovat empiricky a dosažení lidského blaha a spravedlnosti by mělo být důležitějším než společenské formy. Jestli nějaké t.zv. pokrokové instituce tomuto cíli neslouží, měly by být obětovány bez lítosti. V jistém směru to máme těžší než předkové: Jsme bohatší o zkušenosti a víme, že řešení společenských otázek je věc mnohem těžší, než si představovali. Už se nespokojujeme s jednoduchými recepty, nestačí naučit se několika poučkám. Je třeba pozorovat život, studovat všechny drobné problémy a konflikty — a hlavně myslet, hodně myslet. Socialisté musí mít odvahu zahodit své theorie, kdyby se neosvědčily (a tím nechci říct, že se neosvědčí), a to ve jménu spravedlnosti. Pak by se o socialismu dalo říct, že slastně zahynul. Pavel Opršal NESTYĎME SE aneb ETAPOVÁ THEO- RIE REVOLUCE. sPatrně mám v sobě tolik národního charakteru a tolik jsem myslil o naší situaci, že necítím nej menší právo předstírat, že se stydím za etapovou cestu k svobodě. Nejen že se nestydím, přeji si takové cesty a nebudu k žádné jiné navádět. Musíme vzpomenout, jak u nás také komunisté spěli k moci: byla etapa první, druhá, třetí, čtvrtá a pátá, a vždy každá postoupila dále ku předu, nepodobala se předešlé. Co oni dovedli, musíme umět«. (Ferd. Peroutka, »Nesouhlaste všemi silami«, Cs. noviny, prosinec 1956, str. 4.) Ale pospěšme si už. A nenadělejme těch etap příliš mnoho! LEHKOMYSLNÍ MAĎAŘI. ». . . madar- skou tragedii, mimo ovšem jiných faktorů, způsobilo také to, že lehkomyslně spoléhali na účinnou pomoc světa a uvěřili povzbuzující propagandě.« (Čs. noviny prosinec 1956 tlumočí Christian Science Monitor v »Rozpravách«, str. 20.) »TRIBUNOVÁ« ČEŠTINA. »Mluvívali jsme o obětních beráncích', ale TRIBUNA dává přednost obětním kozlům (březen-duben 1956, str. 3.); skláněli jsme se před památkou mrtvých; TRIBUNA (říjen-listopad 1956, str. 5) se sklání nad jejich památkou. — Učte se česky, hoši! Čtenář«. Měli bychom, kajícně doznáváme. Redakce. Otázka sudetských Němců, rozvířená Peroutkovým interview, je stále předmétem sporů v Radiu.. (Z úvahy jednoho exilového listu) DOBRÁ SNAHA Ona by ráda slovutná Rada v ohledu jistém změnila systém. Nakladla věnce pro oslavence. Uměla by si poradit, nebýti Němce.. . ČECHOSLOVÁCI V CHICAGU (se str. 11) Předpoklady pro účinnou odbojovou práci tedy v Chicagu jsou, a jak již řečeno, otevírá zde navázání čs.-polské spolupráce nové možnosti. Jaké budou výsledky, bude záležet především na tom, zda si demokratické organisace uvědomí odlišnost tohoto odboje od odbojů předchozích, zda přijmou dnešní úkoly za své a do jaké míry je budou provádět. Zkušenost ukazuje, že obdobně významným činitelem bude, zda se jim podaří udržet si výkonnost, aniž by slevovaly z demokratických zásad. Na tyto otázky odpoví budoucnost. JACÍ JSME [pageend15]16 TRIBUNA ČSM (se str. 7) Je to jen »část mládeže« a jsou to jen »zbytky morálky poražené buržoasie«, proti kterým ČSM bojuje? Anebo jde o něco víc, na př. o pokus, který selhal, o pokus zmocnit se mládeže a naučit ji žít a myslet jen po komunisticku ? Soudruh Vecker se na nějaký čas vzdálil ze sekretariátu, snad do Sovětského svazu — a tajemník ústředního výboru ČSM Jaroslav Hejna toho na 4. zasedání pléna nového ÚV (ve dnech 11. až 13.5,1956) využil ke konstatování, že sekretariát Svazu pěstoval sbyrokratické methody práce a narušoval kolektivní vedení ČSM«; zjistil, že mládež chce ne jen jezdit na brigády, ale také se trochu bavit; uznal kritiku studentů, týkající se učebních osbnov na vysokých školách; doporučil snížení úřednického aparátu ČSM o 30 procent; kritisoval Svazarm a péči o povolance (brance), organisovanou ministerstvem národí obrany a ministerstvem vnitra. Vecker se vrací k práci a ujištuje hned příští zasedání ÚV ČSM: »Nemůžeme se ztotožnit s neuváženými a neskromnými nároky na všemožné organisace a instituce, které byly kladeny naší mládeží a někdy i v orgánech našeho Svazu . . .« (Rudé právo 14.9.1956) Je to útok jen na studenty a jejich požadavky, nebo ještě na někoho jiného, na příklad na nespokojence z řad funkcionářů Svazu mládeže ? Faktem je, že toto páté zasedání ÚV schválilo »uvolnění« Václava Hájka, šéfredaktora Mladé fronty, a Miloše Jakeše, bývalého funkcionáře ČSM ze Zlína a od 52. roku tajemníka ÚV ČŠM a ještě řady dalších z jejich funkcí. Nově jsou jemnováni za tajemníky Svazu JUDr. Zdeněk Týmal z Budějovic a Alois Poledňák, dosud šéfredaktor Pionýrských novin. * * * Čistky, postihující funkcionáře, nejsou nakonec tak zajímavé, i když leccos napovídají. Snad je důležitější zjištění, že KSČ bude považovat za úspěch, získá-li do svého stranického školení 100.000 mladých lidí, to je desetinu mládeže, organisované v ČSM (Rudé právo 15.9.1956); snad je důležitější zjištění prvního tajemníka strany Novotného, že »situace je taková, že ve 4.500 obcích vůbec ČSM neexistuje* (t.j. ve více než třetině čs. obcí; Rudé právo 12.6.1956). A asi mnohem důležitější než osobní čistky je opětné konstatování tajemníka ÚV ČSM Meisnera, že se »dosud nepodařilo získat většinu mládeže a mít vliv na lidi mimo Svaz« (viz Mladá fronta z 27.1.1956) -— a podobné zprávy o neúspěších ČSM, kterých je víc než dost. Československý svaz mládeže měl být, podle citovaných již komunistických plánů, »úderníkem pětiletek*; jeho »prvořadým úkolem* mělo být »získání veškeré mládeže pro socialistické soutěžení a zavádění nové techniky*, jak ohlásila Mladá fronta 20. prosince 1955; »rozhodujícím měřítkem* jeho práce se měla stát »účast (jeho členů) na aktivní budovatelské práci* (Rudé právo 16.6.1956). A tak dále. Nic z toho se nestalo. Mladý občan Matýska z Brna »nemá zájem* o ten »dnešní život*, který mu nabízí komunistická strana prostřednictvím ČSM. A studenti mají výhrady a masa nečlenů, ale i členů Svazu rovněž. Ladislav Mnačko, komunistický novinář, který podlehl náhlému citu a rozhodl se po nějaký čas psát pravdu, zmínil se v Literárních novinách z 21. dubna 1956 o případu jistého Julo Kožeje, svazáka, prvního t.zv. »vzorného pracovníka HUKO«, komunisty a příkladného úderníka. »Byl to skvělý chlap, ten Julo Kožej, skvělý pracovník. . . Přestal věřit, čemu věřil a spáchal sebevraždu. . .« Přestal věřit komunistické straně a Svazu mládeže, jejich plánům a cílům, dočtete se v podrobnostech článku. Škoda toho mladého muže, zemřel v nevědomosti. ČSM se dosud vždy točil podle větru, vanoucího ze sekretariátu KSČ — a podle toho se točit, to je záležitost pro oportunní akrobaty, ne pro novice funkcionářského parketu, ne pro mládež, která umí věřit a chce i samostatně myslet. Proto zemřel Julo Kožej, a proto má ČSM statisíce mrtvých duší. Jeho sekretariát má v kartotékách podepsané legitimace, ale nemá československou mládež. Ta je svým duchem dál, docela jinde, než si ji přeje mít komunistická strana a její satelit, Československý svaz mládeže. JE VÁM ZNÁMO, CO SE STALO A DĚJE V MAĎARSKU ? Zatím co demokratickým vládám brání v poskytnutí pomoci obava před novou světovou konflagrací, snaží se všechen vzdělaný svět, ztrnulý nad katastrofou statečného národa, přispěti k jejímu zmírnění. V této pomocné akci nesmějí česká a slovenská srdce selhat, aježto náš domov je sevřen mocí stejně zlou jako maďarský, může za něj jednat jen exil. Obracíme se o přispění na životní potřeby a léky pro maďarské uprchlíky a bojovníky k širším řadám Čechů a Slováků v celém exilu. Jde o povinnost lidskou a národní. JAN ČEP, RUDOLF FIRKUŠNÝ, EGON HOSTOV- SKÝ, RAFAEL KUBELÍK, DR. JAN MLÁDEK, JARMILA NOVOTNÁ, DR. JAROSLAV STRÁNSKÝ. * * * Vybraný obnos bude odevzdán Červenému kříži. Jedná se pouze o dary peněžní. Příspěvky v ANGLII pošlete na adresu: ČS. POMOC MAĎARSKU, D4, Sloane Ave Man- sions, Sloane Avenue, London, S.W. 3. TRIBUNA — LIST ČS. ZAHRANIČNÍHO ÚSTAVU V EXILU. REDAKCE: POSTBOX 91 LEIDEN — HOLANDSKO. Jako nepravidelný tisk nemáme právo požadovat předplatné. Ale i nepravá delný tisk se platí v tiskárně. Příspěvky účtujeme ročně: Austrálie: 20sh. — Belgie: 100 frs. — Velk: Britanie: 18 sh. — Brazílie: 70 CrS. — Francie: 900 frs. — Holandsko: 9 zl. —■ Itálie: 1500 lir. — Kanada: $3. — Německo: 10DM. — Norsko: 16 K. — Švédsko: 12 K. — Švýcarsko: 12 frs. — USA: $ 3.— Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Commonwealth Bank of Australia, Concord, Sydney, N.S.W. Děkujem Vám [pageend16]