časopis čechov a slovákov vo švajčiarsku ročník 26/1993 zpra vo daj 3 [pageend1]fúr Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zurich (Schweiz) ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041-1-932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co rhéně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. . Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. PŘEDPLATNÉ 1993 Milí čtenáři, všem, kteří vyrovnali předplatné na rok 1993 děkujeme. Ty, kteří dosud neplatili, prosíme, aby předplatné vyrovnali co nejdříve. Při vyplňování složenek Vás prosíme, abyste uváděli pokud možno stejné jméno a adresu, na jakou Zpravodaj posíláme, ušetříte nám další dotazování. Pokud platíte pod jiným jménem případně adresou, uveďte jméno odběratele v poznámce. Za čitelně vyplněné jméno jsme Vám vděčni. Předplatné: Švýcarsko Fr 40.-. Evropa Fr. 45.-. Zámoří letecky Fr 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Čtenářům, kteří se nám odtamtud hlásí přímo, nabízíme výhodnější předplatné a možnost placení na konto České spořitelny v Kč. Za získání nového předplatitele Vám připíšeme k dobru l/2roční předplatné, řada čtenářů již tuto možnost využila. Rádi se od Vás dovíme, co se Vám na Zpravodaji zamlouvá, nebo co se Vám nelíbí, případně co v něm postrádáte. Administrace Zpravodaje [pageend2]Masaryk stále živý... Úspěšné vybudování našeho státu vyžaduje účinný boj všech proti demoralisaci, která válkou a zhroucením Rakouska-Uherska byla způsobena. Na tu demoralisaci se žaluje ve všech státech. Ale zdá se mi, že u nás se poněkud jednostranně ukazuje jen na velké přestupky, kdežto se zapomíná na přestupky v malém. Pozoruji, že často žalují na zločince lidé, kteří sami nešetří pořádku a práva v malém. Volá se po silné ruce, po diktatuře, po přísných zákonech - já bych chtěl zdůraznit, že každý jednotlivec a jednotlivé organisace musí pracovat k očistě. Máme tisíce a tisíce spolků, máme různé organisace a jednoty učitelské, úřednické a jiné, máme Sokol, máme obecní správy, máme svůj parlament, máme svůj tisk, at každý ve svém působišti a okolí se zasadí o mravní ozdravění. JIŘÍ HRUSSMRNN Kuplet o ztracené mraunosti Kdo trapnost chvíle vypoví ? Oh. to jsou zvěsti Jobovy, to na rok téma k nářkům skýtá: nám ztratila sc moralita, trara-ra-ram, a nikdo neví kam. Oh, páni, stranou legraci ! Vždyť v Čechách nic sc neztrácí, a když snad přece něco zmizí, vždy najde sc to v kapse cizí, trara-ra-ram, vždy najde sc to tam. Já neberu to tragicky, mám názor optimistický na celou trapnou záležitost, znám v jádře dobrou českou bytost, trara-ra ram, já českou bytost znám. Vczmnčtc rozum do hrsti a radle ve své moudrosti, jak navrátili lidu víru a ucpat tuhle mravní díru trara-ra-ram, u pánů i u dam ! Mně praví rozum střízlivý, že zase budem poctiví, až vyžírat stát přestaneme, jen až ho celý rozkrademe - trara-ra-ram, pak bude blaze nám ! ( Smích republiky 1920 ) Ve Spojených státech amerických je zvykem, že prezident předstupuje pravidelně před parlament a přednese zprávu o stavu národa. Myslím, že by bylo velmi užitečné zavést podobnou instituci i u nás. Zatím ovšem nám chybí měřítka - v novém státě se dobře nemůžeme srovnávat s tím, co bylo. Užitečnější snad bude porovnávat to, co je u nás, s tím, jak to vypadá jinde. Vezměme na příklad zjev, na který si kdekdo stěžuje, totiž růst zločinnosti. V posledním čísle Zpravodaje jsme otiskli statistická data, podle nichž zločinnost u nás vzrostla za poslední tři roky, to jest od revolucre, o celých 300 %. V článku je ovšem uvedeno, že ve státech západní Evropy je kriminalita ještě vyšší, a jiné nezávislé statistiky dokazují, že tomu tak skutečně je,že kriminalita všude na světě stoupá. Stoupá nejenom co do počtu 1 (Z projevu před Národním shromážděním 28.10.1919 JAK JSME NA TOM ? [pageend3]zločinů, ale i co do jejich závažnosti. Naší veřejností otřásl případ, kdy dva patnáctiletí mladíci zabili na objednávku svého kamaráda jeho matku. Anglie zažila nyní horší otřes, když dvě desetileté děti zabily surově dvouletého chlapečka. To není ojedinělý zjev, důsledek špatné výchovy nebo sociálních poměrů, vliv zhoubné filmové produkce: kořeny zla leží hlouběji, v celém vývoji současné společnosti. Hodně se u nás mluví o podvodech a zpronevěrách. Je to pochopitelné v době, kdy se uvolnila celá struktura dosavadní společnosti, kdy jsou v pohybu milionové částky. Co ale může na svoji omluvu uvést např. Itálie, kde se úplatky rozmohly takovou měrou, že snad ani jeden politik a podnikatel nevyjde z této “ tangentopolis “ s čistým štítem ? A to nemluvíme ani o Mafii v jižní Itálii, kde je korupce a vražda už pevnou součástí systému. Ještě poměrně dobře jsme na tom v oblasti konsumu drog. Máme zatím to štěstí, že naše koruna má nízkou hodnotu a prodej drog by obchodníkům se smrtí mnoho nevynesl. Zatím tedy slouží naše země spíše jako dopravní kanál pro pašování drog, ale jednou, až se hodnota koruny zvedne, hrozí nám stejné nebezpečí jako západním zemím, které vůbec nevědí, jak problém drog řešit: ani po dobrém, ani po zlém se to nedaří. Podobně trapnou kapitolu tvoří řádění extrémních skupin, např. skinů. Jinde jsou na tom ještě hůře. Zatím nemáme u nás vyslovené teroristy jako Frakce Rudé Armády v Německu anebo IRA v Irsku a Anglii. I když u nás vznikla řada sekt a vyrábíme Semtex, nedošlo zatím - bohudík - k žádným velkým teroristickým atentátům. I ten problém slovenského nacionalismu se nám podařilo vyřešit smírnou cestou, třeba si to vyžádalo velké oběti v ekonomice i politice. Nebyl tu ale ani náznak nějakých bratrovražedných bojů nebo etnických čistek jako v neblahé Jugoslávii. 2 Máme samozřejmě, jak se na fungující demokracii sluší, řadu politických stran s nejrůznějšími, často docela protichůdnými programy. Některé extrémní směry mají docela svérázné pojetí politické kultury. I když svými radikálními hesly získávají nespokojence, zůstávají stále na pokraji politického dění a slouží mu vlastně spíše pro zpestření. Vypadá to skoro tak, jako by se sami nebrali vážně, jako by si v této šaškovské roli libovali a vědomě ji pěstovali. Je tu mnoho stížností na zákonodárství a soudnictví. Tady nesporně pokuháváme za státy se zaběhanou mašinérií.. Aleje tu už vidět nesporná snaha ku zlepšování: nedokonalé, horkou jehlou šité zákony se postupně zlepšují, soudy začínají nabývat pevnou půdu pod nohama. Kapitolou pro sebe je vyrovnání s neblahým dědictvím komunismu. To je bohužel stále nedořešená otázka, a jak čas utíká, bude stále těžší ji dotáhnout do konce. Pokusy o lustraci nebo zveřejnění seznamu agentů měly jen částečný úspěch, to hlavní zůstává stále otevřeno. Hovoří se o morálním tribunálu, ale jsou to stále jen slova a nářky - žádná konkrétní představa a žádné silné hnutí takový tribunál nepřipravuje a neprosazuje. Mohli bychom probírat další oblasti - sociální a zdravotní zabezpečení, rozvoj průmyslu a obchodu, úroveň kultuty a umění. To všechno je v prudkém vývoji, ale všude bychom zjistili, že to s námi není tak špatné, že sneseme srovnání s vyspělými národy, že se nemusíme utěšovat srovnáním se zeměmi jako je bývalý Sovětský svaz, Jugoslávie nebo Somalie, kde je to neskonale horší. Jestliže jednou Viktor Dyk napsal svoje často citované verše: “ ne dobří, zlí ne - něco uprostřed “, pak bychom to mohli přijmout jako vystižení současného stavu, ale zároveň také jako podnět, že tuto střední polohu nesmíme brát jako stálou a definitivní, ale jako výchozí bod ku zlepšování. Už před staletími to vyjádřili naši předkové nápisem na staroměstké radnici “ Dignitatis memores ad optima intenti - Pamětlivi důstojnosti snažíme se o nejlepší “. ( Právě tohle jsem měl na mysli, když jsem do druhého čísla zařadil provokativní motto pana Nelsona o tom, jak jsme to “ zvorali “. Můžeme mu přece dokázat, že se mýlil !) kl [pageend4]VÁCLAV HAVEL PROMLUVIL V ČESKÉM PARLAMENTU Ztráta starého a nepřítomnost nového probouzí v mnoha lidech pocit vzduchoprázdna, nezakotvenosti, prázdnoty a frustrace, řekl prezident, když hovořil o duševním a emotivním rozpoložení u nás. "Někteří těmto podvědomým stavům čelí tím, že volají po návratu vlády pevné ruky... jiní berou pořádek rovnou do vlastní ruky." Za nejznámější projevy stavu, do něhož se dostává společnost v situaci, kdy se zhroutil hodnotový svět totalitního státu a ještě nevyzrál hodnotový svět občanské společnosti, označil vzrůst kriminality a organizovaného zločinu, kolektivní násilí, nesnášenlivost, rasismus, antisemitismus, xenofóbii a lhostejnost k nim. Za ještě nebezpečnější projevy považuje mj. obecnou podrážděnost, atmosféru nedůvěry, prohlubující se cynismus, demagogii, vulgaritu... Na vzájemnou propojenost různých jevů v současném světě poukázal prezident v té pasáži projevu, ve které hovořil o hodnotách, na nichž by měl být založen nový český stát. "Jako by se dík civilizačnímu vývoji stával prostor, vněmž žijeme, stále těsnější, což vyvolává stále větší vzájemnou nesnášenlivost všech, kteří ho obývají. Možná, že v kotli tohoto celosvětového zápasu se zvolna a těžce rodí nová éra. Éra multikulturního světa jako světa, který je schopen vstřebávat civilizaci vskutku pluralitním způsobem." Prezident přiznal, že za uplynulá tři léta se nepodařilo důsledně a civilizovaně vyrovnat se s minulostí. "Je třeba oddělit vinu mravní, politickou a trestní a nalézt k nim adekvátní přístup. Je třeba, aby se všichni, kteří vzdorovali totalitní moci, dočkali satisfakce. Je třeba otevřít prostor i pro pokání a odpuštění." Dnešní česká politická moc se musela přednostně zabývat náročným procesem dělení čs.státu a nezbývalo jí mnoho času na klidné uvažování o některých koncepčních otázkách, přesahujících rámec změn makroekonomických' či obecně systémových. Podle jeho slov je třeba vytvořit koncepční prostředí jako klima, které bude provokovat jednotlivce, nezávislá vědecká pracoviště, podnikatelské subjekty a jiné k tomu, aby uvažovali strategicky. Ve školství, zdravotnictví, sociální péči, vědeckém výzkumu a kultuře se podle V.Havla musí úsporná opatření odvíjet od konkrétních transformačních koncepcí. Cíle zahraničně politické koncepce české vlády označil prezident za dobré. Václav Havel podtrhl, že se ČR nemůže zříkat spoluodpovědnosti za stabilitu ve střední Evropě a svého bytostného zájmu na stabilitě i v té její části, která je na východ od státu. Václav Havel konstatoval, že prezident by měl být "především prostředníkem kontinuity státní moci, hlavně v případě střídání vládnoucích politických sil nebo v případě politických krizí, tedy určitou zárukou politické stability v zemi, představitelem identity a integrity státu, jakousi konstantou politického systému, jeho pevným bodem "či instancí" posledního odvolání." 3 (Podle Lidových novin) [pageend5]VÝROČÍ Rudé prapory s vercajkem. Roty Lidových milicí ve čtvercích před rudou tribunou na Staroměstském náměstí. Jakeš na tribuně, Štěpán jako hlavní řečník. Bolševická moc oslavuje 45.výročí Vítězného února. To by bylo, kdyby... Ani zaručené neopakování černé díry českých dějin nás nezbavuje povinnosti pohledu přes rameno. Komunisté nepřišli z Marsu, hlasy ve svobodných volbách roku 1946 nezískali podvodně a na Staroměstském náměstí 25.února nesváželi občany pod samopaly. Moc jim dali do rukou naši otcové a dědové. Dobrovolně a ve svobodných volbách. Bez ohledu na to byl Vítězný únor klasickým pučem, a hůře než to: pučem zvláště obmyslným, protože připravovaným od samého počátku spolupráce demokratických stran se stranou komunistickou. Komunisty totiž nikdy ani nenapadlo dodržovat pravidla hry, ke kterým se v Moskvě na jaře roku 1945 zavázali. Za zákaz agrární strany nezaplatili ničím, a přesto tento zákaz byl jeden z předpokladů, jejich vítězství. Od počátku neskrupulozně připravovali své "mimoparlamentní aktivity", které nakonec v únoru rozhodly. Sjezd závodních rad 22.února byl triumfem filozofie, již vyznávali: moc je vším, všechno ostatní není důležité! Hlasování sjezdu závodních rad bylo násobným opakováním voleb. Zhruba tři tisíce hlasů pro Gottwalda, dvacet proti. Dělnická část českého národa zblbla. Krátká však byla doba nadějí oblouzených, dlouhá byla noc beznaděje. A platili za ni také dělníci, a mnohdy především. ■ Jejich procento v Jáchymově, v praporech PTP, v exulantech a v popravených tomu nasvědčuje. Když už jsme však u výročí, nezapomínejme na jedno další: 10.března 1948 parlament schvaloval změny ve vládě, které komunisté učinili po převzetí moci. Nenašel se jediný statečný, který by hlasoval proti, či který by se zdržel. Takovou hanbu nezažil parlament ani za asistence sovětských tanků v roce 1968. Poučení: nebudeme-li si řídit vlastní osudy sami, budou nám je řídit zase oni. To je smysl výročí Vítězného února dnes. PREZIDENTŮV NÁZOR (výňatek z projevu Václava Havla, Lány 28.února 93) Naše země byla, jak víme, určitý čas bez prezidenta, a mezitím se mnohé změnilo. Dnes jsem v situaci, kdy musím pomáhat hledat identitu tohoto úřadu a poslání prezidenta. Můj projev v parlamentu byl prvním pokusem tuto identitu nalézt a není divu, že mohl vyvolat nejrozmanitější rozpačité reakce. Protože prostředí není zvyklé na prezidenta, zvláště na jinak postaveného prezidenta, než tomu bylo v době federace. Domnívám se, že právě z ústavního postavení prezidenta, jak já mu rozumím, a z jeho politických důsledků vyplývá, že prezident sé má zabývat věcmi, které přesahují určitým způsobem možnosti exekutivy, které jsou méně uchopitelné, ale nikoli méně podstatné, které souvisejí s otázkami dlouhodobé stability státu, s klimatem života v něm apod. Prezident je povinen říkat, co vláda říkat nemůže, na co není disponována, je povinen se zabývat určitými obecnějšími, i zneklidňujícími úkazv. jimž lze stěží čelit jednoduchým usnesením vlády, které ovšem je třeba zreflektovat v rámci jakési celkové reflexe společenské situace. Od ní se potom eventuálně mohou odvíjet různé otázky, náměty. Jsou to témata, která trápí veřejnost, je potřeba je pojmenovat, je třeba je otevřít a buďto se prolnou do práce exekutivy, nebo se neprolnou. Ale rozhodně, zdá se mi, je-li tu některý ústavní činitel, který by měl globálnější a dlouhodobější pohled na společenskou situaci, tlumočit a vyvozovat z něho určité otázky, určité náměty, pak je to právě prezident. Už jsem vícekrát řekl a myslím si to dále, že rolí prezidenta je trošku pečovat nebo se starat o kontinuitu, integritu státu jako takového. Domnívám, že stát existuje i proto, aby chránil společnost před ní samotnou. To se týká např. ekologie a záležitostí, kde nechat všechno úplně volně, nebo na náhodě či vůli jednotlivců, by mohlo posléze ohrožovat všechny. Měli bychom si uvědomit, že stát není pouze jakási množina státních úředníků, ale je pro nás také zástupcem něčeho, čemu říkáme vlast nebo domov. Zdá se mi dobré, když občas právě prezident zdůrazní tento smysl státu, podpoří jakousi jeho autoritu, která je v zájmu všech lidí. 4 Jiří Hanák [pageend6]Pri hľadaní slovenských špecifík sa objavuje argument, že zatial čo Češi prináležia od vekov k západoeurópskej civilizácii a kultúre, sú Slováci v tomto ohíade skôr východoeurópskej proveniencie, a preto sa k Východu aj utiekajú. Dnes sa nan odvolávajú zvlášť nacionalisti: má im dokumentovat, že Slovensko patrí ku kvalitatívne inému svetu než Čechy. Dočasne nás síce k svojmu svetu pripútali, bolo to však spojenie umelé, bezperspektívne, natrvalo neudržateľné a treba sa preto vrátit k prirodzeným východiskám a spojenectvám. Česko- Slovensko teda ani z tohto dovodu nemá vraj budúcnosť. K tejto argumentácii sa vrátil aj čelný predstaviteľ slovenského separatizmu, sám predseda Matice slovenskej Jozef Markuš, keď v rozhovore pre Moskovské novosti povedal: "Česko-Slovensko nie je krajina, ktorá sa skládá z dvoch častí. Skladá sa skôr z dvoch orientácií, čo platí tak pre politiku, ako aj pre ekonomiku a kultúru. My patríme k Východu Európy, k slovanskému svetu. Češi - to sú slovanskí Nemci" (Slovenský most, Moskovskije Novosti, 19.1.1992) Ide tu o hrubé falšovanie zmyslu slovenských dejín, našej dejinnej gravitácie vôbec. Toto územie bolo odjakživa prirodzenou súčasťou stredoeuropskehopriestoru a počnúc Samovou ríšou sa už od 7.storočia doňho aktívne začleňujú aj naši slovanskí predkovia. Týmto našim predkom síce prinášajú kresťanstvo slovanskí vierozvestovia z Byzancie, ujíma sa tu však krestanstvo západné, rímskokatolícke. Posledný výbežok západoeurópskeho umenia predstavuje kostol z ľ 5.storočia v Bardejove na východnom Slovensku, ve svetskej architektúre bardejovské stredoveké barokové a meštianske domy. Spolu s kresťanstvom nám Cyril a Metod priniesli aj slovanské písmo, cyriliku, avšak ujala sa a natrvalo tu zapustila korene západoeurópska latina. Bola to reformácia západného typu, ktorá celkom prirodzene., vstupuje na naše územie, lebo ju so sebou prinášajú naši vzdelanci, osvitenci i buditelia, ktorí sa sústavne chodia inšpirovat a vzdelávať nie na Východ, ale na Západ. Ideové východiská pre proces národného obrodenia Slovenska a Slovákov nenachádzajú u slavja- nofilov, ale u Herdera. Naše vysťahovalectvo svojím rozhodujúcim prúdom mierilo na Západ, tam sa nám vytvorili a udržali najrozsiahlejšie enklávy slovenského rtnika v zahraničí, ktoré potom spätne "západniarsky" posobilo a naďalej pôsobí na náš domáci vývoj. Celá naša kultúra, krásna literatúra, maliarstvo, hudba, dramatické umenie, sú orientované na Západ, práve týmto smerom udržiavajú svoje nepretržité existenční kontakty a vyhľadávajú inšpiračné zdroje. Pokus o rusifikáciu Slovenska vo vede, kultúre a umení, v ideologii a životnom štýle, utvurdzovaný povinným učením sa ruskému jazyku oď detského veku až po starobu, premenovávaním ulíc, námestí a inštitúcií podľa postáv z ruských dejín, tvrdošíjným přesazováním "sovietského vzoru" pre všetky oblasti nášho života hanebne stroskotal - rovnako ako v Čechách - a na duši národa nezanechal citeľnejších stop. Revolúciou roku 1989 si aj slovenský národ spontánne otváral hranice na Západ, nie na Východ: prvé ostnaté drôty sa srihali na slovensko-rakúskych hraniciách, prvá zahraničná masová politická akcia bol pochod Bratislavčanov do Hainburgu s cieľom pozrieť sa na Devín "zo západnej strany." Od počiatku jednoznačne definovaným cieľom teraz započatých premien Slovenska je zavedenie pluralitnej demokracie západného typu, modernej ekonomiky na princípoch trhového hospodárstva, plnohodnotný podiel na európskej integrácii, založenej na koncepci spoločného trhu a vzájomnej kontroly pri rešpektovaní listiny ľudských a občianskych práv. Tuto prozápadnú orientáciu slovenskej politiky a ekonomiky uznávajú dnes prakticky všetky zložky nášho politického spektra, dokonca aj komunisti (Strana demokratickej lavice), pretože iné vzory, iné fungujúce modely dnes v skutočnosti ani pre nich nejevstvujú. Lavicový postoj v týchto otázkach spravidla končí pri odvolávaní sa na sociálnodemokratické skúsenosti západoeurópskeho typu. Ukazuje sa teda, že téza o provýchodnej orientácii Slovenska a Slovákov nie je z uvedených dovodov ničím opodstatnená, niet signifikantnej slovenskej sociálnej skupiny, ktorá by ju zastávala - hádam okrem príležitostného koketovania s touto myšlienkou u niektorých predstaviteľov slovenských nacionalistických zoskupení. 5 Miroslav Kusý PATRIA SLOVÁCI NA VÝCHOD ? [pageend7]V lednu a únoru tohoto roku se na stránkách Lidových novin rozvinula diskuze, jak dalece jsou Masarykovy myšlenky o české státnosti platné a použitelné v dnešní době. Není to diskuze nová - Masarykovu filozofii českých dějin kritizovali už za jeho života četní myslitelé - ale v dnešní době obnoveného českého státu má taková diskuse novou aktuálnost a plné oprávnění. Bohužel podnět k diskusi, který dal filozof St. Sousedík (FF UK Praha ) svým článkem “ Katolictví a česká státnost “ ( LN 7.1.93 ), nebyl příliš šťastný. Plným právem vznesli svoji kritiku v Lidových novinách J.Opat, K.Hrubý a F. Šamalík a these Sousedíkovy z větší části úspěšně vyvrátili. O co vlastně jde ? Sousedík připisuje Masarykově filozofii rozhodující vliv na vytvoření československé ideje a dovozuje z toho dva hlavní závěry: - tím, že původní národní česká idea z konce minulého století byla dodatečně rozšířena na program československý, dostala se do rozporu se slovenskou mentalitou zejména proto, že byla konfesionálne jednostranná, že opomíjela vliv katolictví, ba že dokonce viděla v katolictví brzdu českého dějinného vývoje. Z toho autor vyvozuje, že tím už byl položen základ rozkolu mezi Čechy a Slováky. Další důsledek opomíjeného katolictví vidí F. Sousedík v tom, že náboženský indiferentismus se promítl do oblasti politické a zavinil, že česká společnost měla v kritických letech 1945-48 málo protilátek vůči marxistické propagandě. Autor dokonce neváhá tvrdit, že Masarykova státní idea mohla být snadno transformována do marxistické podoby, což vedlo k tomu, že velká část českého obyvatelstva přijala komunistickou jedinovládu s upřímným vnitřním souhlasem.Navíc to zavinilo, že “ pronásledování církve dosáhlo v době totality právě v Československu, hrdém na své demokratické a toleranční tradice, intenzity ve srovnání s jinými sovětskými satelity výrazně nadprůměrné”. 6 MASARYKOVA FILOZOFIE ČEŠSTVÍ Jak upozorňuje F.Šamalík, takto pojímaný , “až čarovný “ vliv Masarykovy filozofie na dějinný proces má zásadní metodickou vadu, že totiž zanedbává ostatní, reálné dějinotvomé faktory . Masarykova filozofie češství nebyla jediná, konkurovaly jí mohutnější duchovní a politické instituce, a nikdy se nestala oficiálním programem vedoucích politických sil. Byla a zůstala ideovým projektem, jehož kritika může přinést dobré podněty k myšlení, ale nesmí být přezíravá k podstatným dějinným činitelům. Jestliže kritika slouží aktuálním zájmům, opomíjí historickou pravdu:snaží se bídu přítomnosti, nezdary a prohry vysvětlovat vadnými postupy a orientacemi našich předchůdců. Nebezpečí spočívá v tom, že taková kritika je atraktivnější než objektivní pohled na dějiny, dává pocit nadřazenosti a zároveň rozhřešení: kdyby byli bývali “oni” nebo “on “ jednali jinak, pak...Tímto způsobem se váha historické a politické situace i poměr sil, v níž minulí aktéři působili a s nímž museli počítat, znevažuje, zatím co vnější a nezvládnutelné okolnosti se jim připisují k tíži. K.Hrubý se zabývá podrobněji Sousedíkovou výtkou, že Masaryk byl zodpovědný za náboženský indiferentismus v Čechách. Hrubý říká doslova: Tento indiferentismus byl důsledkem zcela jiných faktorů- jak sociologických ( industrializace a urbanizace, vykořenění obyvatelstva emigrujícího z venkova do městské civilizace, zasažené sekularizací už dávno před vystoupením Masarykovým), tak filozofických ( vliv osvícenského racionalismu ve vědě a výchově ) i politických ( romantická ideologie nacionalismu, která se v průběhu 19.století obracela proti katolické církvi pro její služebnost habsburskému státu). Indiferentismus byl kromě jiného způsoben i myšlenkovou slabostí našeho katolicismu, který měl matrikově podchyceno za monarchie sice více než 90 % obyvatelstva, ale spokojoval se pasivní formálností v náboženské výchově, kde bojoval proti historické a politické tradici husitství, jež hrálo v rostoucím nacionalismu českého národa významnou stimulační roli, zostouzením, zatracováním a kaceřováním Jana Husa, místo aby se přičinil o myšlenkové a teologické vyrovnání s husitstvím jako fenoménem náboženským. Za naprosto přehnané považuje Hrubý Sousedíkovo podstrkávání odpovědnosti Masarykovi za nedostatek obranných látek v národě proti komunismu a jeho proticírkevnímu tažení. Naznačovat příčinné spojení mezi Masarykovým duchovním působením a proticírkevním tažením komunistické totality, které Sousedík nadhazuje bez hlubšího zdůvodnění, pokládá Hrubý za nefér.. Také Šamalík hodnotí Sousedíkovu představu o příčinné souvislosti mezi Masarykovou “ indiferentností “ a odcizením katolického Slovenska jako absurdní. Skutečné důvody vidí v nižší civilizační úrovni, podněcující antiliberalismus a nacionalismus. Ve Slovenském státě za Hitlera se antiliberalismus stal vedoucí státní ideou.Teoretik slovenského klerofašismu Š.Polakovič označil liberální pokrokářství za “čas temna, kulurně nejtemnější čas, který bude v dějinách znamenat úpadek lidských hodnot “.V této době po Mnichovu i čeští integrální katolíci neváhali označovat masarykismus jako “židozednářskou demokracii “. [pageend8]Za selhání imunity vůči komunismu nelze vinit Masarykovy ideje : v historické situaci po roce 45 bylo ve hře více významnějších činitelů - zážitek Mnichova, okupace , boj proti nacismu a osvobození. Byla to mezní situace, kdy byla v sázce sama existence národa. Jak dovozuje Šamalík, Masaryk organicky poutal politiku k etice a usiloval o to, aby politika byla věcí všech,nejen profesionálů a institucí. Měl stále na mysli intelektuální a mravní reformu, obecné zakotvení hodnot a schopností, z nichž roste životní opravdovost a odpovědnost. Indiferentismus- ve smyslu ztráty těchto hodnot a schopností - považoval za krisi moderního člověka. Masaryk byl ovšem “ necírkevně “ náboženský, což pro církve, které se v dějinách střetávaly s “ heretickými “ náboženskými obcemi, toužícími po nezprostředkovaném obcování s Bohem ( vyloučením organizace a kleriků) nebylo příjemné. Hrubý upozornil na to, že dnes není možné se vracet se k Masarykovým idejím bez kritiky a tvořivého rozvíjení. Kritické diskuse o Masarykovu odkazu probíhaly v exilu i v samizdatu už řadu posledních let a bylo by prospěšné shrnout jejich výsledky pro širší okruh čtenářů. Podle Šamalíka nemůže být Masarykova filozofie češství použita pro dnešek- prvky historické a politické situace, instituce, cíle, společenská mentalita atd., z nichž vycházel a které chtěl rozvíjet i měnit, jsou nyní zcela jiné. Hodnoty, které tvoří páteř této filozofie, neztrácejí ovšem svoji životnost tím,že byly dvakrát násilím přemoženy. Živoucí inspirací zůstává dále Masarykova snaha prodchnout jakoukoli a zvláště politickou práci etosem demokratických a humánních hodnot, který jí dává opravdovost a perspektivu “sub specie aetemitatis - s hlediska věčnosti -r Lidové noviny otiskly před časem pod titulkem Muž s nebezpečnými předpoklady článek Petra Příhody, pojednávající o živoucím symbolu totality Miroslavu Štěpánovi a jeho aspiracích na post soudruha Svobody. Závěr článku mne doslova zvedl ze židle. Autor jej uvádí poznámkou, že bude zajímavé sledovat konflikt, k němuž pravděpodobně dojde uvnitř KSČM. (Rozuměj - zda se vůdcem Strany stane Štěpán, či zůstane Svoboda.) A pak přichází jádro článku: Takové sledování bude nejen zajímavé, ale i užitečné. Veřejnosti zajisté prospěje, bude-li rozumět tomu, co se děje uvnitř největší opoziční strany. Už proto by mělo být takové sledování distinguované. Distinguovanost znamená umění rozlišovat. To je to, co chybí například Českému deníku, jehož šéfredaktor zná pouze dvě klasifikační třídy, a proto všechno pokaždé naháže do jednoho nebo druhého pytle... Rozhodně nereagují na článek pana Příhody proto, že kritizuje Český deník. Polemika je kořením novin a bylo by jistě podezřelé, kdyby nás konkurence zleva chválila. Mám k tomu daleko závažnější důvod. Z onoho článku totiž velmi dobře vyznívá tragika polistopadového vývoje, resp. fatálnost politiky dvouleté vlády zarudlého Občanského hnutí, jehož forem Lidové noviny vždy byly a dodnes jsou. Kam to pánové Pithart, Dienstbier, Jičínský, Rychetský i dámy Burešová a Kořínková svou bezpohlavní politikou appeasementu dovedli v oblasti státoprávní, je dostatečně známo, a zmiňovat se šířeji o krachu jejich "nepolitické politiky" je zbytečné. Čas prokázal, že práce v kotelně či sezení v kriminále sice svědčí o mravní síle, avšak nelehké umění zhostit se každodenní praktické politiky tím bohužel automaticky dáno není. Jde mi o věc pro budoucnost našeho národa podstatně závažnější; o neuvěřitelnou ztrátu soudnosti naší politické representace (a to i většiny té pravicové), pokud jde o hodnocení a postoj k tomu, co se po dlouhá čtyři desetiletí v této zemi odehrávalo. 7 O DISTINGUOVANOSTI aneb NESNESITELNÁ LEHKOST ZAPOMNĚNÍ Není budoucnosti bez minulostil Rychlost, s jakou se u nás na veškerá svinstva komunistů "zapomnělo", cítí velká většina veřejnosti jako nesmírné bezpráví. Smysl pro spravedlnost [pageend9]ukládaný do genů lidstva po stovky generací se takovému způsobu zapomnění prostě vzpouzí! Nejde o mstu, nejde o to, aby se věšelo a na dlouhá léta zavíralo. Když se v listopadu na ulicích volalo - nejsme jako oni, rozhodně lidé svůj výrok nemysleli v tom smyslu, že tragická neprozíravost těch, které revoluce vynesla k moci, umožní protagonistům diktatury, po menším škatule hejhejte se, v drtivé většině u koryt nejen zůstat, ale ještě je naplnit krmí akciovek a úplatků. Bez alespoň elementárního vyrovnání se s minulostí nemáme šanci vyrovnat na smysl- plnou budoucnost! Bez vyrovnání se s minulostí bude patologická informace ukládaná do genů tohoto národa po 40 let, totiž že lumpárna se vyplácí (kdo nekrade, okrádá rodinu), jen dále utvrzena! 8 Na dnešní situaci má paradoxně lví podíl muž, jehož kvality jsou nesporné.-Václav Havel, vynikající dramatik, spisovatel, esejista, filosof, morální autorita par excellence. Nikoliv však, bohužel, v rozhodujícím období porevolučních týdnů tak potřebný prozíravý politik a stratég. Vrozená mu přirozenost v nitru každé lidské bytosti předpokládat způsob myšlení jemu vlastní, ke kterému vědomě či podvědomě přivedl i své okolí, způsobila závažné podcenění těch, kteří s ním a jeho přáteli zasedali ke kulatým stolům. Jeho postoj představoval onu základnu, na které pak OH po dva roky stavělo svoji politiku ^zapomnění. Lidé typu Václava Havla jsou pro svědomí národa velmi potřební. Pokud však aureola dobra a odpuštění jimi vyzařovaná zacloní vše ostatní, včetně obyčejného "selského rozumu", může to mít v budoucnosti nebezpečné následky. Německý nacionalismus způsobil nezměrné množství zla. Němci však měli to obrovské štěstí v neštěstí, že zrůdnost jejich totalitního režimu byla ukončena válečnou porážkou, a nikoliv jakousi variantou něžné revoluce. Anglie a USA jsou země s nejdelšími demokratickými tradicemi na světě. A přesto (či právě proto) se po válce okamžitě tvrdě a nekompromisně zasadily o to, aby alespoň hlavní strůjci hrůz nacistického režimu byli potrestáni. Statisíce středních a malých hajzlíků režimu se sice před soud nedostaly, ale rozsáhlý dena- cifikační program prosazený spojenci zajistil, že těmto lidem byl spolehlivě uzavřen přístup do státních služeb a politického života. To vše samozřejmě nemohlo smýt nezměrnou vinu nacistů. Morální i faktické odsouzení nacismu však mělo obrovský význam pro budoucnost [pageend10]německého národa: zlo bylo pojmenováno. Geny dostaly potvrzení po dlouhé generace děděné informace - zlo se nevyplácí! A výsledky, které se záhy ve Spolkové republice dostavily, brzy obdivoval celý svět. Nyní si představme, že by Spojenci okamžitě po ukončení války z Německa odešli. Obratem obdržíme obraz politicky ne nepodobný polistopadové situaci u nás. Bezpochyby i tam by se rychle našli Rychetští a Jičínští, kteří by tvrdě trvali na právní kontinuitě (nejsme jako oni!). Vždyt i členové Nacionálně socialistické dělnické sraný či příslušníci SS se řídili v době vlády své Strany platnými zákony! A tak by se mohlo lehce stát, že po smrti vlastní rukou několika největších zrůd (Hitler, Goring, Goebbels) by byl, za zneužití pravomoci veřejného činitele, na pár let odsouzen - třeba Joachim von Ribbentrop. No a někdy na jaře 1948 bychom již mohli sledovat, zda v čele (pochopitelně již obrozené) NSDAP zůstane režisér Georg Freiheit, nebo zda vývoj do jejího čela vynese opět soudruha von Ribbentropa. Takové sledování by bylo nejen zajímavé, ale i užitečné. Veřejnosti by totiž jistě prospělo, kdyby rozuměla tomu, co se děje uvnitř největší opoziční strany. Avšak, pěkně prosím, takové sledování by muselo být především ... distinguované! 9 Jen naprostý ignorant historie může tvrdit, že takové přirovnání je třeba přitažené za vlasy. Přes hrůzy druhé světové války ... v celkovém počtu mrtvých prokazatelně vede komunismus. Rozbombardovaná města... ale jejich sutiny se ale dají odstranit a domy postavit podstatně snadněji než napravit škody způsobené po desetiletí chemizací polí, uranovými haldami a likvidací přirozených koryt potoků a řek. Díky relativně krátkému časovému úseku, ve kterém bylo nacizmu souzeno působit, ale hlavně - díky nekompromisnímu způsobu vyrovnání se s ním byly škody jím napáchané v lidech samých poměrně omezené... ta s odstupem nejzávažnějsí škoda spáchána komunismem - devastace ducha- se bude muset napravovat po celé generace! Nejdříve však musí být položen základní kámen pro tuto nápravu. Je jím právě - vyrovnání se s minulostí a pojmenování zla, ona tak nesmírně nutná obdoba poválečné denacifikace v Německu. Tragédie našeho národa spočívá právě v tom, že se tak doposud nestalo a s postupujícím časem se naše šance na položení tohoto základu dále rychle zmenšuje. To, jak soudruzi opět ožili, svědčí o tom, jak nákaza se šíří. Co způsobil Václav Havel ve jménu humanismu, přiživil pak Václav Klaus svou shovívavostí vůči starému nomenklaturnímu managementu ve jménu ekonomiky. Neúprosný mechanismus nákazy ale dostihl již i tohoto chladného pragmatika, ktarý se tak nerad dívá do zpětného zrcátka. Nádor v jeho bezprostřední blízkosti je toho důkazem. Miroslav Macek jistě nemá se zločiny komunismu pranic společného, přesto - vše souvisí se vším. Právě v důsledku nedostatečně vyvinutého politického pudu sebezáchovy vůči minulosti se nyní projevil nedostatek téhož pudu (či chcete-li požadavku po mravní čistotě) i vůči současnosti. Byly to právě LN, které zveřejnily rozsáhlý materiál o této aféře. Na pozadí neuvěřitelných faktů, které jsme se dočetli, se Mackova obrana ve vlastní věci jeví jen jako jediná obrovská nechutnost. Bohužel ani brilantní analytik Klaus si zřejmě doposud neuvědomuje, jak velké škody každým dalším dnem odkladu vyoperování tohoto bolavého vředu své straně (a to nikoliv u levičáků, u těch to má již "projeté" dávno, ale u vlastních voličů) způsobuje! Ke škodě nás všech, protože jeho ekonomická reforma i pragmatická politika potřebují podporu co nejširší veřejnosti. Jsem hluboce přesvědčen, že pokud ODS nepošle pana Macka v době co nejkratší zpět do zubařské ordinace, uvede to do pohybu lavinu, která by mohla již v příštích volbách tuto stranu zasypat. Co si totiž ODS a Václav Klaus v této aféře dovolit rozhodně nemohou, je právě tento typ distinguovanosti. Nikoliv, páni redaktoři Lidových novin, onen typ distinguovanosti, který je tak obvyklý v médiích tohoto státu a který postrádáte u šéfredaktora Českého deníku, nenajdete ani u drtivé většiny jeho redaktorů. A už vůbec ne u jeho vydavatele! V Českém deníku lidi s vyoperovanou pamětí nenajdete. Dokud bude vycházet, tak pro distinguovanost vůči straně komunistických gaunerů (opětovný vstup Štěpána jen potvrdil, o jakou stranu jde), kteří se vysmívají do obličejů svým obětem, se v něm zcela určitě místo nenajde ani v budoucnosti. Josef Kudláček [pageend11]"ČESKO" SE NEUJÍMÁ O názvu nového českého státu se stále soukromě i veřejně debatuje, ale zároveň jsou oficiální mluvčí a publicisté už delší dobu nuceni některé z možných názvů používat. Diskusní hlasy i praxe uživatelů jsou různé; nabízím proto některá shrnutí, něco výkladů a pár doporučení, zčásti odlišných od názorů jiných lingvistů. Co z rozumnějších návrhů na název nového českého státu nemá šanci: Bohemie, Českomoravsko (je jen o něco problematičtější než Česko), Čechy - Morava (pojmenovací typ Bádensko - Wurttembersko) a - podle mě bohužel - Čechie. Co se nesmí ujmout : Čechy v platnosti Česká republika. U 40% obyvatelstva ČR, tj. na Moravě a ve Slezsku, vede tento projev neznalosti zeměpisu naší vlasti k informačnímu šumu a k dezorientaci věcné i ideové. Politicky je to neomluvitelná nahrávka moravským separatistům. V překladech názvu českého státu by se měla uplatňovat a šířit cizojazyčná pojmenování podporující příznivé přijetí názvu a tím i nového státu samotného v dané cizí jazykové oblasti; srov. angl. Czech Lands n. Czechia, něm. Tschechien, fr. Tchequie. Co má omezenou šanci a proč: Česko. Název Česko je kámen úrazu a příčina rozdělení nejen běžných mluvčích, ale i jazykovědců. Příčiny jsou mnohé a nejrůznějšího druhu. Avšak skutečnost, že část mluvčích je pro Česko a část proti němu, ukazuje, že tento název není vhodný jako označení oficiální aspoň v současné době. Česko nemá naději okamžitě zaujmout všechna funkční místa, která patřila názvu Československo. Proč je Česko právě takové, jak se jeví značné části mluvčích a části lingvistů? Tento výraz nemá podle mého názoru předpoklady zbavit se příznaku okrajovosti, perifernosti, jakési publicistické neumělosti a zároveň bulvárnosti. Řečeno poněkud učeněji, je výraz Česko stylově a pragmaticky charakterizován takto: Je to výraz publicistické stylové vrstvy, který proniká do projevů běžně mluvených; jde o výraz inherentně expresívni, tj. nápadný, příznakový svou vnější i vnitřní formou; není to tedy jazykový prostředek stylově neutrální. Ale hlavně: Název Česko, ač údajně produktivně tvořený a jinak funkčně vyhovující, je "ošklivý", části mluvčích "se nelíbí". Naše racionalisticky založená lingvistika nezná a neuznává estetický rozměr neuměleckých jazykových prostředků. To však neznamená, že toto estetično neexistuje a že není někdy důležitější než systémové a funkční vlastnosti jazykového novotvaru. Obecně platí: mluvčí hodnotově orientovaní se intuitivně brání tomu, aby jejich vlast měla "ošklivé" jméno. V anketě z listopadu 1992 se z 90 náhodně vybraných respondentů a 90 posluchačů vysokých škol jen osm vyslovilo pro Česko, z toho třem "znělo divně". Pokud vím, jde o jedinou anketu toho druhu. Je zřejmé, že jednoslovný neutrální název pro nový český stát, použitelný pro každou příležitost, zatím neexistuje. Nahlédnutím do jakékoliv zeměpisné příručky však zjistíme, že dvouslovných, a tedy "dlouhých" názvů států, které v češtině nelze nijak zkrátit, je celá ředa, srov.Jihoafrická republika, Dominikánská republika, Nový Zé.land a mn.j. i Spojené státy jako běžně mluvená podoba názvu USA jsou dvouslovné. Nikoho však nenapadne zkracovat Saúdskou Arábii na Saúdii, a ani Jihoafricko místo JAR se zatím nezrodilo. Přitom Česká republika má jen o jednu slabiku víc než jednoslovné, ale dost dlouhé Československo. Tvrdím proto, že dvouslovná Česká republika (a její zkratka ČR) je zatím jediným kandidátem schopným okamžitě zaujmout všechna funkční místa oficiálního i neoficiálního pojmenování nového českého státu po 1.1.1993. Vedle toho máme ovšem k dispozici celou sadu dalších, většinou však funkčně specializovaných názvů, jako je Český stát, České země, Čechy a Morava, Čechy, Morava a Slezsko, a dokonce: naše republika, české země aj. Velmi aktuální je oficiální označování státu na známkách a mapách. První poštovní známka nového českého státu nese náležité označení Česká republika a odpovědní činitelé míní v tomto duchu pokračovat, pokud jim nebude nařízeno něco jiného. 10 Všechny pojmenovávací funkce nového státu zatím plní jen "Česká republika" [pageend12]Takový postup by mohl být hodnocen dokonce jako umělé a nepřiměřené zasahování do smyslu pro jazykové hodnoty u širokých vrstev českých mluvčích. Je si jen přát, aby proslulý český smysl pro revoluční řešení byl v tomto případě aspoň na začátku nového státu potlačen a aby se nechalo na okruhu mluvčích a pisatelích oficiálních textů, zvl.psa- ných, zda výraz Česko přijmou. Avšak ani oblast neoficiálních označení státu, zejména v publicistických kontextech, nelze nechat bez povšimnutí. Vývoj neoficiálního názvu státu může působit na ustálení názvu oficiálního. Pro výsledek soutěže mezi oficiálním názvem Česká republika a zatím neoficiálním Českem bude pak nepochybně rozhodující úzus televizních mluvčích a nejčtenějších novin, protože obojí výrazným způsobem ovlivňují jazykové podvědomí uživatelů češtiny. I zde se tedy ukazuje, jak velkou a rozsáhlou moc mají tzv. hromadné sdělovací prostředky. Není už načase, aby tentokrát ony projevily iniciativu a po poradě s jazykovědci stanovili pravidla vlastního osvíceného označování nového čekého státu? Oldřich Uličný (Vedoucí katedry českého jazyka na FF UK, Praha) 28.ledna se v Austrálii psalo (a vsadím se, že v celém západním světě) o České republice. "Havel elected republic s president..."(Havel zvolen prezidentem republiky) hlásal jeden výrazný titulek (The Australian). Jiný časopis (The Herald-Sun) připojil k článku o prezidentské volbě Havlovu fotografii atd... Aby bylo jasno, navzdory našim velmocenským aspiracím, proklamovaným 28.října žertovným vůdcem Republikánů, volba českého prezidenta by za 11 HAVEL TO ZAVINIL Naproti tomu odpovědní kartografové jsou zaujati pro Česko a chtějí ho používat na připravovaných mapách. Vzhledem k tomu, že zeměpisný název má charakter názvu oficiálního, považuji tento krok za předčasný a Česko na mapách za nevhodné. Stylový příznak, nápadnost, nedostatek neutrálnosti, to vše může jazykový prostředek při delším nebo i kratším, ale masivnějším užívání ztratit a stát se plně neutrálním. Takový vývoj stojí možná, ale nikoli nutně, před pojmenováním Česko. Pokud však zatím tento výraz neutrální není, je možné obávat se jeho direktivního prosazování za oficiální název státu. [pageend13]normálních okolností "otřásla svetom" asi tolik, jako za druhé světové války Tisová "slovenská mobilizácia". Samotný akt volby totiž západní svět tak moc nezajímal. Událost z něj udělala zvolená osoba. Kdyby byl člověk odkázán jenom na české zdroje, divil by se, proč. Proč je ve světě takový zájem o člověka, který je podle množícího se počtu českých občanů a tiskovin zod- povědný za všechny neřády, které bývalou ČSFR postihly? Zmíněný už deník (The Australian) ku příkladu informoval čtenáře, že před prezidentskou volbou obvinil republikánský poslanec Jan Vik Havla z "krveprolití rozměrů občanské války" (zaznamenejte prosím, že vás na stránky světového tisku dostanou nejen mimořádné kvality, ale také mimořádná blbost). My ovšem "víme", že se Havel provinil na krví zbročené vlasti ještě daleko více. Na jeho vrub byl mnohokráte přičten i rozpad Československa. Mečiár to nedávno oznámil cizině a dokázal tak, že Češi nemají na politické humoristy patent. Je nám rovněž do nekonečna dáváno na vědomí, že Havel zradil, když rezignací na úřad prezidenta ČSFR "zbaběle" opustil potápějící se loď, že nadržuje bolšánům, měl íešácký kriminál, je moc sametový atd.. O tom, že byla federace po slovenských volbách mimo záchranu, nebo že funkce prezidenta sloužila v době rezignace maximálně k obveselování králíků už tak moc neslyšíme. A jak už to u nás bývá, kde je nekritické hanobení, tam je také stejně škodlivé nekritické zbožňování. Stavět lidi na podstavce, o něž někdy snad ani nestojí, patří k národním kratochvílím. Kámen úrazu je v tom, že čím vyšší podstavec, tím krutější pád, když zbožněného "státníka" podrobí čas soudu historie (viz. Beneš, Kennedy v USA atd.) 12 Havel by měl být oro nás každého, kdo se pokouší o objektivní pohled, výjimečný člověk. I on však má ("výjimečný", ale jenom člověk) jako my všichni, své lidské slabiny. V mých očích například (a kdo říká, že právě můj pohled je správný) nebylo nejpromyšlenější jeho tažení za populární volbou prezidenta. Přijatý systém ústavně omezuje jeho přímý politický vliv. Současně však, u člověka jeho kvalit, úměrně zvyšuje vliv morální, který by politická moc časem téměř určitě nahlodala. Další věc, nad kterou někdy kroutím hlavou, je výběr přátel v cizině. Je sice pravda, že tzv.levicoví liberálové, z nichž Havel, zdá se, nejvíce rekrutuje své západní konexe, často intervenovali za politické disidenty uvnitř komunistického světa. Dávalo jim to auru objektivity, kterou si nezasloužili. Je totiž stejně pravda, že právě oni, nenávistí k demokratickým systémům, jejichž privilegia s gustem využívali, udělali víc pro udržení sovětského impéria než všechny západní komunistické strany dohromady. A ovšem, je zde také věc polistopadového vylidnění věznic, které ukázalo vedle dobrého srdce také značnou dávku nai vnosti. "Kdo chce psa bít, hůl si najde a je toho víc, co by se dalo panu prezidentovi (musíme si znovu zvykat) vytknout. Jenom zaslepené zraky však dokáží přehlédnout, že vedle krtčího kopečku záporů, trčí hora kladů vynikajícího člověka. Ano, Havel "zavinil" mnoho věcí. Mezi nimi také to, že nás v dobách temna inspiroval slovy i činy; že nám exulantům najednou dovolil zvednout hlavu, když hlavně jeho vlivem náhle zmizely v propadlišti výtky, že jsme nejposlušnější ze všech satelitů; že po listopadu někdo na politické scéně světa konečně promluvil jazykem, který dával praktický i morální smysl. Nejvíce se však provinil tím, a to je asi nejvíc zodpovědné za rostoucí záště, že nám všem kdysi vnutil pocit studu. Těm, co nedělali nic, ukázal (a to se neodpouští!), že se něco dělat dalo. A těm, kteří už dělali alespoň něco, demonstroval, že se dá dělat víc. Naši političtí a žurnalističtí "géniové" mají pravdu. Havel to zavinil a zaplatpánbůh za to! Karel Wendt (Melbourne) [pageend14](Tyto disputace, přednášky univerzitních mistrů na libovolné téma, byl dokladem vysoké úrovně učení pražského, které bylo od roku 1409 (po Kutnohorském dekretu) v Českých rukou. Církevní hierarchie se snažila disputace zakázat. Hus jako i rektor, stojící v čele reformních snah, sám v roce 1411 převzal vedení disputací a svým úvodem, charakteristikou řečníků i diplomatickým závěrem obhájil nezbytné poslání vědy v současném životě. V době, kdy se u nás diskutuje o existenci Akademife věd, jsou Husovy názory vysoce aktuální.) Ó přeslavné České království, ó Praho, slavné město, vstaň, rozhlédni se a plesej! Všichni zde shromáždění přišli kvůli tobě, jsou to tvoji synové a kvůli tobě přišli, aby tvé potomky poučili v rozumnosti a moudrosti. Kvůli tobě přišli: raduj se, město Praho! Z tvého boku vzešli, ty jsi je živila, tys je učila, tys je vychovávala: tvoji jsou, tvou čest hledají. Proto se raduj a plesej! Nic se neboj povyku svých soků, kteří tvoje dítko, vysoké učení pražské, každodenně se snaží rdousit nespravedlivými pomluvami a nástrahami.: ale na svícen, aby ti, kdož vcházejí do škol, viděli světlo pravdy. Jsou si totiž vědomi toho, že pán toho, kdo rozmnožuje jeho hřivny, odměňuje z bohatého daru, avšak sluhu, který se nečinně zdržuje dobrého díla, nejpřísněji trestá. Uvažuje o tom v duchu i já, nechtěl jsem skrývat hřivnu, kterou mám, byt jakkoli skrovnou, nýbrž odhodlal jsem se vybízení, přejemných talentů ctihodných mistrů, byt slabě, jak mi bylo dáno, vyzvat je k poučení svému i studentů. Nepřijal jsem totiž tento pracný úkol nerozvážně, nýbrž vida, že se mistři k tomu zvolení omlouvají, jak jsem řekl na začátku svého úvodu, podstoupil jsem tu námahu v upřímné a vytrvalé starostlivosti, aby naše životodárné vysoké učení nejalovělo ve vědách bez možnosti cvičení, nýbrž aby vzkvétala podivuhodná jemná učenost mistrů a rozněcovala ze srdce mládeže k hojnějšímu chápání věd, posléze aby se sokům našeho životodárného vysokého učení neposkytovala příležitost k pomluvám, ale aby štěkalům byla uzavřena ústa. Aby tedy konec disputace byl připraven ke konečnému cíli, budiž nejvyšší sláva nejvyššímu a pravému bohu, otci i synu i duchu svátému, jedinému v bytnosti, v něhož je vše, jímž je vše a v němž je vše! Budiž po bohu požehnána neposkvrněná nejčistší panna, matka pána Ježíše Krista! Budiž celému nebeskému dvoru čest a sláva, jíž nás účastnými ráčiž učinit sám bůh! 13 ZÁVÉR KVOLITEBNÍ DISPUTECE Jan Hus Jestliže jsem pak při tom svému úkolu některého z mistrů nějakým slovem trochu poprášil nebo se ho dotkl, jak jsem neměl, odpustte, prosím, ctihodní mistři, provinilému! A buďtež muži stálí, v pravdě jednomyslní, učíce pravdě nebojácně! Nebojte se protivníků pravdy, milujte se navzájem, mládež vzdělávejte! A vy, nejmilejší studenti, vystříhejte se vád, nesvárů, sočení! Buďte poslušní svých mistrů ve věcech dovolených! Ctěte je jako otce! Nebot vzroste-li čest boží mezi lidmi, bude se radovat celé království České, bude zářit město Praha, bude oplývat vědami a ctnostmi nad jiná vysoká učení vysoké učení pražské. A nemysli si, město Praho, že jsem předvedl jenom tak neveliký počet mistrů. Věz, že je mnoho mistrů svaté teologie, doktorů lékařství, bakalářů svaté teologie a přemnoho filosofů, kteří pro svou dřívější námahu již nejsou podle obyčeje vázáni, aby odpovídali v naší disputaci, protože my mladší je musíme uctívat jako význačné otce. Konečně je také mnoho jiných, kteří jsou zaneprázdněni jiným zaměstnáním, a jsou proto omluveni. Avšak na ony, kteří tebou, město Praho, a nejenom tebou, nýbrž i tvou hlavou, Českým královstvím, a svou matkou, životodárným vysokým učením, záměrně opovrhují, zavolej jako na syny odrodilé, zda budou chtít nadále být tvými syny lidé, kteří jsouce v tvém středu tebe dráždí a tobě se vysmívají! Pohleď na své opravdové syny, kterak podivuhodně tě ozdobují ovocem své uhlazenosti, moudrosti a výmluvnosti! Vzdej slávu a čest bohu, město Praho, že hřivnu svého rozumu, od samého pána propůjčenou, neukrývají v zemi, nýbrž kladou ji na stůl páně, aby odtud vzal zisk, také svítilnu svou nekladou pod kbelec, [pageend15]Nový generální prokurátor ČR Jiří Setina před nedávném řekl, že se asi neobejdeme bez zákonů, které by se zpětnou účinností postihovaly bývalé funkcionáře KSČ a StB. "Spravedlnost nelze vybudovat na minulém zločinu," prohlásil kromě jiného v den, kdy byl jmenován do své nové funkce. Tuto myšlenku bývalá česká vláda, podobně jako již odvolaný generální prokurátor ČR Ludvík Brunner, odmítala. Naopak, neustále zdůrazňovala, že je třeba respektovat kontinuitu čs.práva. Z odlišného postoje nového šéfa české prokuratury lze soudit, že také stanovisko nynější vládní koalice je v této věci jiné. Ministr spravedlnosti ČR Jiří Novák se však vyjádřil k výrokům generálního prokurátora velmi zdrženlivě. Řekl, že přijetí retroaktivních zákonů je výhradně otázkou politické vůle. "Jedná se o to, zda poslanci nebo vláda takové zákonné návrhy předloží a jestli je parlament schválí," uvedl doslova. Nicméně zároveň poznamenal, že Spolková rada v Německu již doporučila Spolkovému sněmu, aby přijal zákon o nepromlčitelnosti zločinů, jichž se dopustila výkonná složka německé komunistické strany. Konstatovali jsme, že i v dopisech našich čtenářů se příležitostně objevují odkazy na tuto skutečnost v návaznosti na myšlenky, jež vyslovil nový generální prokurátor. "To je možné, při setkání s občany na předvolebních mítincích jsem také často slyšel názor, který koresponduje s míněním JUDr. Setiny," řekl ministr Novák. Na otázku, zda' česká vláda připravuje obdobný zákon, jako Německo, ovšem odpověděl, že zatím nikoli. Vysoké školy by měly být místem rozvoje svobodného ducha, jenž je na politickém dění zcela nezávislý. 5 problémem, jak potrestat bývalé funkcionáře KSČ a pracovníky StB, jsme se tedy obrátili na proděkana právnické fakulty Dušana Hendrycha. "Přijetí zákonů, o nichž mluvil prokurátor Šetina, je výhradně politická otázka," zdůraznil doc.Hendrych. Dodal, že je věcí poslanců, zda posoudí situaci jako natolik mimořádnou, aby byla pominuta obecně přijímána zásada trestního práva, podle níž nelze nikoho trestat zpětně. Třetí nezávislou složkou ve státě je moc soudní. Na to, zda je možné přijmout retroaktivní zákon, aniž by to odporovalo platné ústavě, jsme se zeptali člena Ústavního soudu 14 JAK STÍHAT ZLOČINY KOMUNISTICKÝCH POHLAVÁRŮ ZAJÍMAVÉ, ČLOVĚČE, AMERIKA, ZEMĚ NEOMEZENÝCH MOŽNOSTÍ A ZATÍM TAM NEBYLI U MOCI KOMUNISTI ... [pageend16]Zdeňka Kesslera. Odpověděl nám, že nepromlčitelnost válečných zločinů v oblasti trestního práva kodifikují rozhodnutí mezinárodního tribunálu v Norimberku z roku 1947. V oblasti občanskoprávní je respektován výklad Ústavního soudu SRN. Jak Z.Kessler dále řekl, podle názoru tohoto soudu nejsou zákony s tzv.nepřímou zpětnou účinností v rozporu s obecně uznávanými mezinárodními závazky, jakým je například Charta lidských práv. "Nepřímá retroaktivita znamená, že minulé zločiny nejsou zpětně trestány, ale jsou přijaty nové zákony, z nichž vyplývá, že společnost se stakovými zločiny nehodlá pro budoucnost smířit," doplnil Z.Kessler. Odborníci jsou tedy zajedno v tom, že zákon, jenž by se zpětnou účinností alespoň symbolicky odsoudil zločiny KSČ, přijmout možné je. Záleží však na poslancích, jestli se k takovému kroku rozhodnou. Obrátili jsme se proto na místopředsedkyni ústavněprávního výboru ČNR Hanu Marvanovou (ODS), aby nám řekla, zda má něco podobného český sněm v úmyslu. Sdělila nám, že návrh na přijetí zákonů, které by se zpětnou účinností postihly funkcionáře KSČ a pracovníky StB, snad zazněl v diskusi na plénu. V konkrétním programu českého sněmu se však dosud neobjevil. Tuto informaci nám rovněž potvrdil člen výboru pro právní ochranu a bezpečnost ČNR Pavel Sekera (KDU-ČSL). V posledních týdnech se ve veřejnosti, v kuloárech politických stran a státních institucí i ve sdělovacích prostředcích často hovoří o třetím odboji v souvislosti s připravovaným zákonem. Konfederace politických vězňů, která sdružuje všechny domácí i později emigrované politické vězně a úzce spolupracuje s domácími i zahraničními protikomunistickými organizacemi, považuje termín "třetí odboj" pro jeho neurčitost a mnohoobsažnost za nevhodný. Obsah výrazu třetí odboj by mohl případně zahrnovat i pozdější reformní komunisty, kteří v letech padesátých vědomě páchali zločiny proti lidskosti, koncem šedesátých let se pak pokusili o reformu KSČ při zachování všech základních prvků marx-le- ninského učení. S námi, bývalými obětmi své dřívější nelidskosti, odmítli v období Pražského jara spolupracovat, protože nás považovali i nadále za své nepřátele. Po sovětské okupaci se s nimi vítězné křídlo KSČ vypořádalo vyškrtnutím nebo vyloučením. Někteří z těchto osmašedesát- níků se pak sdružili v Obrodě, jiní se stali členy Charty 77, kde tvořili podstatnou část signatářů. K lidem postiženým komunistickým terorem let padesátých, kdy byl teror nejsilnější, se Obroda i Charta stavěla rezervovaně, mnohdy i odmítavě, nebot těmto skupinám nešlo o odstranění marx-leninského učení z vlivu na společnost, tedy o odstranění podstaty všech nepravostí a zločinů, ale pouze o jeho nápravu. Nebyl to tudíž odpor ani odboj, ale pokus o reformu nereformovatelného. Členové Obrody i Charty obsadili po 17.listopadu 89 všechny důležité orgány státní správy a vedení OF, proto se v prvních dnech po 17.list opadu také oficielně hovořilo pouze o 20 letech nesvobody, tj. od r.1969. Podle těchto bývalých soudruhů byla doba do r.68, kdy oni šířili zlo, dobou bohatýrskou. Proto chtěli tlustou čáru, proto se mělo začít znovu od nuly, proto nám byly servírovány lži o promlčených zločinech (pokud prý byly takové, jak říkáme). A proto my musíme zřetelně diferencovat odboj proti komunismu od snah komunismus reformovat. Loňské volby něco napravily, ale ne všechno. Uzákonění protikomunistického odboje bude znamenat potvrzení historických skutečností a další krok k uplatnění práva a spravedlnosti. 15 Ivan Jemelka Ing. Miloš Slabák předs. tiskové komise Konfederace polit, vězňů ODBOJ PROTIKOMUNISTICKÝ A NE TŘETÍ [pageend17]Zábava vázne - pojďte se navzájem vydírat! Kresba Miroslav Kemel Pavel Tigrid MOSTY Nebývá zvykem v jedněch novinách dělat reklamu jiným, zejména v době lítého boje o čtenáře. Učiňme výjimku a hned ji zdůvodněme. Pouhých pár týdnů po rozdělení státu si tisk v obou republikách hledí svého - slovenský věcí státně vlastních (s občasnou více méně kritickou poznámkou k událostem či aférkám v českém zahraničí), český, pravda, věnuje příležitostnou stránku ukázkám z novin bratislavských. Zbytek lze nalézt obapolně v rubrice zpráv ze zahraničí.Taková je železná logika separace. O to pozoruhodnější, žel takřka nepovšimnuty, jsou pokusy hrstky československých i česko-slovenských trosečníků tuto logiku sice přijmout, ale v historickém nadhledu. Úsilí jistě chvalitebné. Mohlo by ovšem tak trochu zavánět staromilstvím, naříkáním nad rozlitým mlékem (stranicko)politické krátkozrakosti a nepřízní jednoho či druhého národního osudu. Ne tak v dvoujazyčném časopise Mosty, s podtitulem "česko-slovenský týždeník", při čemž možnou pomlčku nahrazuje graficky půvabný most ve čtvercovém rámečku. Na titulní straně najdeme i nezaměnitelné určení místa tohoto rizikového podnikání: "Bratislava- Brno-Praha". Reálné sídlo redakce je v Bratislavě (Radvanská 1), šéfredaktorkou je slovenská novinářka Soňa Čechová, v redakční radě zasedají kromě řady Slováků takoví tutoví Pražáci jako Milan Jungmann či Jan Šimsa, ale také exemigrant Erazim Kohák, a je to český kum- štýř mnoha talentů Jiří Suchý, který se tu přimlouvá za "duchovní fedesaci", když se nepodařila ta státoprávní. Což má být trochu hra, trochu debata se špetkou dobromyslného humoru, jakož i "přísný zákaz naříkání a lamentování nad rozdělením". Exemigrantský dvouměsíčník Listy, který po polistopadovém redakčním přestěhování z Říma do Prahy (Václavské nám.17) se vzdal mně vždy podezřelého podtitulku "časopis socialistické opozice", chce být po rozdělení státu "považován za časopis česko- slovenský". Slovenské autory, píše vydavatel Jiří Pelikán, "nebudeme pokládat za zajtraniční, ale za své, a nepřetržitý dialog s nimi povede ještě intenzivněji než dosud." Nebot "vstup do nové fáze dvou samostaných států přímo vybízí k tomu, aby rozdělující tendence předchozího období byla opuštěna". Kdo chce či dá víc? Zřejmě Zpravodaj, časopis Čechov a Slovákov vo Švajčiarsku, redigovaný Čechem L.Křivánkem (Allée des Chenes 1, CH-1723 Marly), který v prohlášení čtyř slovenských dosud (zase?) exilových univerzitních učitelů zdůrazňuje, že "aktuální politické zvraty... nemohou a nesmějí překrýt či dokonce přetrhat ono společenství duchovních hodnot, které mezi našimi národy po tisíciletí vzniklo." 16 [pageend18]A jestliže se v prohlášení žádá, aby aspoň některá rozhlasová vysílání byla společná, česko-slovenská, pak se už tak stalo v rádiu Svobodná Evropa, slyšitelném v obou republikách v obou jazycích v osvědčeném poměru 2:1 na dvě hodiny programu v řeči české, hodina v mateřštině slovenské. Rozloučení se Slovenskem? "Rozloučivše se nyní... se Slováky, přejme přeze vše, co se dělo, aby svého rozhodnutí odloučiti se od nás nikdy nemusili litovat jako národ, aby jejich prudké vlastenectví skutečně vedlo k posílení jejich vlasti. (...) A snad nebudou slovenské čítanky dále tak upraveny, aby z nich bylo vyloučeno zjištění, že probuzení Slovenska k jjlnému a bujnému národnímu životu stalo se za dvacet let života ve společném státě s Cechy." Autorem citátu je Ferdinand Peroutka v Přítomnosti s datem 5.dubna 1939, tři týdny po první slovenské odluce. Není, co aktuálnějšího k tomu dodat o půl století a nějaký ten rok později. HAMIŽNÍ PRÁVNÍCI General Motors, byl případ uzavřen. Porota uznala automobilový koncern vinným "konstrukční nedbalosti" a odškodnila Shanonovy rodiče částkou 105 miliónů dolarů. General Motors uvedl na trh pick-upy tohoto typu s bočně montovanými nádržemi v roce 1973 a vyráběl je až do roku 1987. Podle Boba Cheeleye, advokáta Mose- leyových, během těchto let zahynulo při nehodách podobných té, při níž zemřel Shanon, 250 lidí. Koncern údajně o konstrukční vadě věděl, ale odmítal ji vzít na vědomí, aby nemusel nákladně měnit výrobu. Obhájci GM argumentují, že každé vozidlo musí před schválením do provozu projít tvrdými zkouškami ministerstva dopravy a že jejich pick-upy tehdejším federálním bezpečnostním předpisům plně vyhovovaly. Blikla zelená, sedmnáctiletý Shanon Moseley přidal plyn a jeho piqk-up vyrazil z místa. Ve stejném okamžiku se vřítil do křižovatky vůz, jehož řidič si myslel, že ji ještě stihne projet na žlutou. Nárazu se nedalo vyhnout. U pick-upu zůstal ze dveří jen kus zkrouceného plechu, ohnul se rám a praskla palivová nádrž. Nikdo už nezjistí, odkud přeskočila jiskřička. Než mohl kdokoliv z přihlížejících svědků zakročit, byl vůz v plamenech. V tu chvíli už Shanon neměl žádnou šanci. Po tříletém soudním projednávání, kdy na lavici obžalovaných zasedl zástupce Aby to nebylo tak jednoduché, připojuje se do našeho soudního případu (a nejen do našeho) obyčejná lidská hrabivosti, ve Spojených státech má právník, který se ujme takové causy, nárok na 40% z celkové výše náhrady. Pokud bude opravdu vyplacena, může jít Bob Cheeley s klidem do penze. Však už se ozvali právníci, kteří zastupovali jiné oběti podobných dopravních nehod, v nichž figurovaly pick- upy stejného typu, že požádají o znovuotevření případu a "patřičné kompenzace." Všimli jste si, že až dosud se nikde neobjevilo jméno člověka, který nehodu zavinil? Asi neměl pořádnou pojistku a nebylo ho tedy "o co" soudit. Případ pro amerického advokáta zcela nezajímavý. 17 [pageend19]Dnes se v USA nedá koupit levný žebřík. Důvod je jednoduchý: Každý výrobce byl mnohokrát žalován někým, kdo ze žebříku sletěl. Hamižnost právníků a představy porotců, že "jednou bych takhle mohl snadno přijít k penězům" udělaly svoje. Výrobců ubylo a ti zbylí se chrání složitými návody k použití a vysokými pojistkami, které se samozřejmě promítají do ceny. Nad žebříčky se lze ještě pousmát, ale země začíná pocitovat nedostatek porodníků. Jak to souvisí? Jsou dokumentovány tisíce případů, kdy rodiče, pravděpodobně z podnětu právníků, zažalovali lékaře, nemocnici, porodní bábu jenom proto, že čerstvý potomek neodpovídal jejich představám. Ceny pojištění porodníků proti omylu při výkonu povolání vzrostly. Není výjimkou, že platí ročně 160-200 tisíc dolarů pojistného. A kdo to nakonec zaplatí? Sami pojištěnci. Vratme se k našemu případu. Nelze všechno svádět jen na "tvořivý" přístup právnické profese. I tady byla rozhodujícím prvkem ve hře občanská porota. Pro ni je General Motors bohatý gigant, který si "stejně nic jiného nezaslouží, protože auta jsou tak jako tak předražená." Kdo z porotců si však uvědomil, že strhne-li se lavina žalob, půjdou celkové náklady soudních procesů do miliard? General Motors není bez chyby. Za omyly managementu GM - a že by se o nich dala napsat tlustá kniha - společnost platí dnes miliardovými ztrátami. Ale po dlouhém hledání je koncern opět na správné cestě. Automobily GM jsoiř dnes technologicky na světové úrovni a jejich kvalita se blíží japonské. Pokud bude společnost zatížena miliardovými soudními kompenzacemi, projeví se to samozřejmě ve vyšší ceně automobilů. Nebudou-li se auta GM svižně prodávat, skončí ve frontách pracovních úřadů další desetitisíce Američanů. Není vyloučené, že mezi nimi budou i porotci případu Moseley versus GM. Dušan Neumann, LN Z ČESKÉ REPUBLIKY Lichtenštejnské nároky se netýkají, jak uvedl kníže Jan Adam II v rozhovoru s Lidovými novinami, celé rozlohy 1600 čtverečních kilometrů, která byla vyvlastněna při pozemkové reformě roku 1919. Llch- tenštejn uplatňuje nároky pouze na menší část bývalého vlastnictví na jižní Moravě okolo Lednice, které bylo znárodněno jako německáý majetek (včetně lednického zámku ) v roce 1945. Rozhodně Lichtenštejnové nesouhlasí s tím, aby byli pokládáni za Němce nebo Rakušany.Hodlají svoje nároky uplatnit třeba později smírnou cestou. Jestliže dostanou svůj majetek zpět, chtějí jej dát do pořádku tak, jak to odpovídá historii. Vasil Bilak vyjde asi bez trestu- jeho trestní stíhání ve věci neoprávněných devizových plateb do SSSR bude předáno Slovenské republice, a o jeho podpisu na onom zvacím dopise se už vůbec mlčí. Vraždící auta. Pavel Mozga, bývalý poslanec federálního shromáždění za Sládkovu stranu, známý svými výtržnostmi, zabil na karlovarské silnici člověka, když se svým Mercedesem předjížděl tam, kde se nemá. Radomír Šimůnek, profesionální mistr světa v cyklokrossu, zavinil svým BMW nehodu, při níž byly usmrceny tři osoby. Vedoucí kanceláře prezidenta republiky, Luboš Dobrovký, havaroval se svým BMW . který sám řídil. Má zlomeniny v obličeji a zlomenou hrudní kost - zřejmě nebyl připoután stejně jako řidič Dubčekova BMW Ján Reznik, který bude nyní po vyléčení postaven před soud. Dva podnikatelé z Bavorska skoupili za babku celkem 47 krajských novin v Čechách a získali tak tichou cestou monopolní postavení na českém venkově. Soukromí ochránci. V Brně dnes působí více než 80 soukromých agentur, zabezpečujících ochranu osob, hlídání podniků a budov, přepravu cenností a podobné služby. Podle názoru městké policie se zatím práce těchto agentur nijak zvláště na poklesu trestní činnosti neprojevila. Vrah na svobodě. Jakýsi Bartoloměj K., odsouzený za brutální vraždu, byl nějakým omylem propuštěn na svobodu. Přišlo se na to až tehdy, když byl chycen při krádeži. í Václavská metropolitní nadace chce zrušit dálnici, vedoucí okolo pražského .Musea, a vybudovat tam bulvár se stromořadím. Podmínkou ovšem je že dálnice bud přeložena na obvod Prahy , jak se to normálně dělá. Návštěvníků ze zahraničí v roce 1992 opět přibylo a přinesli bývalé republice 1,280 miliardy dolarů, což je o 50 % víc než v předchozím roce. Největší podíl tvořili Němci, Poláci, Rakušané, přibylo i návštěvníků ze zemí, které s republikou přímo nesousedí. Česká i Slovenská republika má nepochybně mnoho kulturních a uměleckých památek - podle odborníků je třeba ale dále zlepšit služby avybudovat chybějící 18 Z ČESKÉ REPUBLIKY Dušan Neumann, LN [pageend20]prezidenta republiky. Personální obsazení kanceláře je tím ukončeno. zábavní průmysl. Prínos z cestovního ruchu už činil celých 11 % příjmů z vývozu bývalé federace. Vzorem by nám mohlo být třeba Švýcarsko nebo Rakousko, které např. v r. 1991 získalo z cestovního ruchu 11 miliard dolarů. Bylo by zajímavé zjistit, kolik na devizách přinesli a přinášejí republice oni nemilovaní exulanti .. Páté zvýšení důchodů od roku 89 přináší v průměru nadlepšení o 54 %.Jestliže v roce 89 bylo vyplaceno 1,234 416 důchodcům v průměru 1616 Kčs, v březnu 1993 dostane 1,310 153 důchodců v průměru 2 492 Kč. Poslední zvýšení se týká především důchodců, pro něž je důchod jediným pramenem příjmů. Nový nejnižší důchod pro jednotlivce činí dnes 1840 Kč, u dvojic 3060 Kč. Nová známka s portrétem prezidenta Václava Havla má hodnotu 2 Kč a nese poprvé oficielní označení Česká republika. To je opravdu název, který se nám líbí, který nemá žádnou nepříjemnou příchuť a který se budeme snažit užívat a propagovat. Ivan Medek, signatář Charty 77, spolupracovník Hlasu Ameriky a Svobodné Evropy, žijící v exilu ve Vídni, přijal nabídku prezidenta Václava Havla a stal se ředitelem odboru vnitřní politiky v Kanceláři Výnosná živnost. Jenom v Praze 1 hledá denně přes 200 automobilistů svoje vozidlo, a mohou být rádi, když je naleznou na parkovišti odtahové služby a za poplatek 339 Kč je dostanou zpět. Po Praze jezdí odtahové vozy osmi smluvních firem a jako supové hledají své oběti, nesprávně zaparkované vozy. Podle vyhlášky č. 99)89 Sb. má o tom, zda vozidlo překáží provozu, rozhodnout policista - běžně se ovšem odtahují vozy bez policejní asistence z míst, která si býv. Národní výbor zajistil jako vyhražená parkoviště - a jiná v Praze 1 vlastně nejsou. Podle Pražské prokuratury není vyhláška Národního výboru o odtahování bez policejního souhlasu platná a postižený může odtahovou firmu žalovat. Také požadování náhrady za odtah v hotovosti je nezákonné. Nesmí se také odtahovat vozy invalidů, se zvířetem v kabině, porouchané nebo s automatickou převodovkou. Nově místo odtahu se budou nasazovat tzv. “ botičky”, které znemožní s autem odjet - sejmutí botičky ovšem přijde dráže, kolem 800 Kč. Protože botiček je zatím málo, poběží odtahování vesele dál, a světový primát v podpoře cestovního ruchu nikdo tak brzy Praze nevezme. Boj o Ralsko,bývalý výcvikový prostor sovětské armády o rozloze asi 250 čtv. kilometrů (to jest 15 x 15 km ), vstupuje do konečné fáze. O využití má rozhodnout vládní komise v mezinárodní soutěži. V prostoru se nalézá vybudované letiště a několik objektů, celá oblast je však mimořádné znečištěna, jak to sovětská armáda dovedla. První vážný uchazeč je a.s. Svobodná zóna, v níž má svůj podíl bývalý ministr obrany generál Miroslav Vacek. Společnost chce do obnovení prostoru a rozvinutí obchodní činnosti vložit 5 miliard korun. Druhý zájemce, společnost Waldstein, zastoupená dvěma příslušníky rodu Waldsteinů, chtěla by zde vytvořit, turistickoua rekreační oblast jako Zelenou zónu.Jsou tu ještě dva další, zatím neznámí zájemci a komise bude mít opravdu těžké rozhodování ... Odškodné studentům.Ministr vnitra Jan Ruml rozhodl, že účastníkům demonstrace na Národní třídě v listopadu 89 bude vyplaceno odškodné. Zdatná důchodkyně připravila řadu důvěřivců celkem o 106 milionů Kč slibem, že obstará výhodně vyřazený vojenský materiál. Že něco takového je možné, o tom svědčí téměř 3000 samopalů, jenom neúplně znehodnocených, které byly nalezeny ve třech skrýších na území Prahy. Skinové surově zmlátili na stanici pražského metra pracovníka německé televize, který po svém indickém otci zdědil tmavší pleť. Policie nebyla schopna případ pohotově vyšetřit a postižený raději odejel, aby se vyhnul dalšímu napadení. Skinové mají na svědomí už více podobných případů a také několik vražd. 19 [pageend21]Komunističtí asistenti.Nemůže být náhoda, že čtyři soudci Ústavního soudu , P.Kresák, V.Guttler.P.Mates a J.Malenovský si vybrali za svoje asistenty pět právníků z právnické fakulty Masarykovy university, vesměs bývalé aktivní komunisty v čele s Dr.Kroupou. Jak o tom svědčí četné dopisy čtenářů českým novinám, na mnohých závodech se nic nezměnilo: vedoucí pracovníci vystoupili z KSČ a zůstalí na svých místech. Lidé se zase bojí promluvit, aby nepřišli o místo. Jinde dostali vedoucí pět platů jako odstupné a hned na to zakládali vlastní podnik. sněmovnu rozpustit, což by mohlo vést k ústavní krizi. Zbývají dvě možnosti: zvláštní volby do senátu anebo změna ústavy a zrušení instituce senátu. Bývalí federální poslanci dostali šestiměsíční odstupné a našli si už většinou dobré uplatnění. Otázka je, co bude s budovou federálního shromáždění: je pro práci parlamentní dokonale zařízena, ale čeští poslanci si odhlasovali zabrání budov na Malé straně, které se mají značným nákladem upravit, až se podaří nalézt náhradní místnosti pro dosavadní nájemníky. V novinách (LN) proběhla zpráva, že je připravena novela zákona 229/91 Sb, která prodlužuje k 31.12.1993 lhůtu k uplatnění nároků na půdu, za komunistického režimu v tísni "darovanou" státu. Ale naši emigranti stále čekají na novelu obou restitučních zákonů 87/91 a 229/91, kde se k jejich legitimaci o restituci majetku požaduje, aby byli občany ČR a měli zde i trvalý pobyt. Přehlíží se základní morální hledisko, že majetek emigrantů propadl ve prospěch státu na základě komunistického trestního rozsudku, který byl soudně v rehabilitačním řízení zrušen, ale emigrant pozbytý majetek zpět nedostal. Že po únoru 1948 do ciziny odcházeli emigranti převážně z politických důvodů, netřeba dokládat. Později to sice u některých byly důvody ekonomické, touha po lepší existenci, ale i to mělo politické pozadí. Některé státy připouštějí státní občanství dvojí, ale třeba dle mezinárodní smlouvy uzavřené již r.1928 mezi ČSR a USA získáním amerického občanství se automaticky pozbývalo stát.občanství ČSR. Tedy tito emigranti nárok na vrácení majetku nemají, byt by to byli jasně emigranti političtí, třeba zasloužilí pracovníci demokratičtí, kteří utéci museli, jinak mohli v komunistickém režimu končit na šibenici, nebo zemřít ve vězení, případně nevyléčitelně onemocnět v uranových dolech. Ale to naše zákony dosud nerespektují. Avšak ještě křiklavější je požadavek trvalého pobytu v ČR. Nemusíme se vracet do r.1948, kdy emigrant tehdy třeba třicetiletý, dnes má 75 roků, tedy je dávno v důchodovém věku, na důchod v ČR nárok nemá, protože tam nic neodpracoval. Pokud není zajištěn z nové vlasti, byl by odkázán na milosrdenství přízně či známých. A což problematika bytu! Pokud by byt nekupoval za statisíce, neměl by šanci jej dostat, tedy zase by byl odkázán na přízeň, přátele a známé. Nemá smysl rozebírat etické problémy, jako že na novém působišti zakotvili, mají tam okruh rodinný, případně se dobře zavedli na pracovišti, nebo mají dokonce vlastní podnik. Naproti tomu v CR by byli v prostředí cizím, a i když by byli zpočátku přátelsky přijati, přitažlivost emigrantů ze západu časem pomine. - Tedy požadavek restituč. zákonů 87/91 a 229/91 na zachování stát.občanství a zejména trvalého pobytu je novou křivdou, která se nedůstojně řadí vedle křivdy spáchané komunistickou konfiskací majetku. Je pravda, že v září 1991 byl vládě předložen návrh novely, který požadavek trvalého pobytu v ČR rušil, ale návrh ve vládě neprošel. I prezident Havel při své návštěvě v Bor- šicích v létě 1992 se vyjádřil, že "to asi nebylo moc dobré, že ten restituční nárok byl přiznán jen těm, kteří se tu natrvalo usadili." Někde přísl.orgány mlčky trpěly, aby trvalý pobyt byl prokázán jen formálně razítkem v občanském průkazu. Ale byly naproti tomu orgány, které žádaly o tom čestné prohlášení a vyhrožovaly trestní sankcí, pokud prohlášení nebude pravdivé. 20 EXULANTI MUSÍ POČKAT - JAK DLOUHO JEŠTĚ ? Miloš Zeman, známý svými radikálními výroky a názory, byl zvolen za nového předsedu Československé sociální demokracie. Obecně se od této volby nečeká nic dobrého, jak pro stranu samu, tak i pro celé politické ovzduší v České republice. ŕ Senát zatím nebude - poslanecká sněmovna neschválila zákon o prozatímním senátu, do kterého měli přejít bývalí poslanci Federálního parlamentu. Podle ústavy nelze nyní Poslaneckou [pageend22]Chudáčku, po mámě Slovák, po tátovi Maďar, navíc zkrachovalý politik - a já pořád proč jste takovej plachej... Kresba Miroslav Kemel Nyní se objevila v novinách zpráva o novele uvedené v prvních řádcích tohoto příspěvku. Nezaslouží si ukřivdění emigranti, aby při této příležitosti - třeba hodně dodatečně - se jim dostala možnost rehabilitace nejen na papíru zrušením trestního rozsudku, ale i vrácení toho, co jim bylo trest.rozsudkem odebráno? Konečně se dostává k reálnému projednávání zákon protikomunistickém odboji. Budou to zase jen líbivé fráze o "snaze zmírnit následky některých majetkových křivd", či to bude mít i reálný dopad a budou odčiněny křivdy nejen z doby komunistické éry, ale i z doby po "sametové revoluci?" Zahrnutí požadavků po stát, po stát.občanství a trvalém pobytu v ČR do restituč.zákonů svědčí nejen o nedostatku dobré vůle, ale i o právní nevyspělosti. Cožpak některá naše ústava rozlišuje občany na kategorii zde bydlících, tedy plnoprávných a na kategorii méně oprávněných - kteří zde nemají trvalý pobyt? I ta komunistická ústava 9.května v § 1 říká: "všichni občané jsou si před zákonem rovni". Víme ovšem, že v praxi to dopadlo jinak, ale ve šlépějích totalitního systému přece jít nechceme. Tedy ustanovení obou zákonů, požadující trvalý pobyt restituenta v ČR jsou protiústavní, zejm.když se jedná o emigranta, který si naše občanství zachoval. Sotva se Západ poněkud- ne docela - zbavil hrozby rudých raket a zbrojení až do úpadu, už je tu nový průšvih, jako by jenom čekal za dveřmi, až bude moci vstoupit. Evropskými parlamenty a veškerou veřejností zaznívá úpěnlivý pokřik: Spaste duši, cizinci jdoul A cizinci opravdu přicházejí. Po tisících, po statisících, zacpi jednu díru a oni si vyhrabou druhou, učiň rázné opatření a oni je hravě obejdou, jsou tady a nastavují žebrácké dlaně. Pomozte, lidé dobří. Živte nás, ubytujte nás, platte námi Lidé dobří stojí a koukají škaredě. Nejsou bez srdce a soucit jim není cizí, ale tohle už je pomalu trochu moc. Zvlášt když se v zápětí za cizinci začíná rozmáhat zločinnost, přepadává se za bílého dne, drogy se prodávají na každém rohu... Vyházet tu svoloč, vrčí prostý poplatník. Pánové v parlamentech hovoří jemněji, ale zhruba v stejném smyslu. Uzavřít - nepustit - nedovolit - zpřísnit... noviny se těmito výrazy jen hemží. Co se to vlastně stalo? Jak to, že se najednou dali chudí všeho světa na pochod, aby si utrhli kousek z toho bájného blahobytu, jímž oplývájí některé, jen nemnohé země? Proč 21 Dr. Zdeněk Sušil Josef Kratochvíl BABO RAĎ [pageend23]Má-li nám bába poradit, měli bychom nejdřív nazvat problémy jejich pravým jménem. Zapomenout ideologické poučky, které třeba i znějí vznešeně, ale skutečnost se v nich jeví jako v křivém zrcadle. Chudí z celého světa... nono. Že by se ještě nedávno proletáři toho světa spojovali a dneska že by si vyrazili do Německa za azylem... smrdí to poněkud heslovitostí. Nepravdou a pokrytectvím. My Češi máme na tenhle smrádek vycvičený nos. Ono také stačí jen trochu pootevřít oči a hned se ukáže, že žádní chudí se na pochod nedávají jelikož nikdo chudý v Indii, v Togu nebo v Rumunsku nemá a nesežene těch pár tisíc marek, které je třeba zaplatit zprostředkováním lidokupeckým bandám za převod z hliněné chýše do západního ráje. Pár tisíc marek není na Rýně mnoho, ale na Gangu to už je maha- radžovské bohatství; kdo je má, není chudý a nemusí nikam prchat před bídou. Jako dosud v dějinách vždy, přicházejí ti zámožnější, ti, kteří na to mají, ti, kteří věří, že se jim investované tisíce mnohonásobně vrátí. Chudák zůstává u své bídy. A takové záplavy jich také nepřicházejí. Je jich dost, ale kobylky egyptské to nejsou. Svět už zažil jinačí, miliónové exody. Jen samotné Německo muselo před časem pojmout a strávit přes deset milionů uprchlíků z Východního Pruska, z Pomořan, ze Slezska i z Liberce. A šlo to, i když na tom bylo Německo tehdy dost bídně, kdepak něiaký spotřební ráj. Když do téhož Německa před třemi roky začaly proudit statisíce přeběhlíků z rozpadlého Honeckerova státu dělníků a rolníků, bylo slyšet mnoho nevrlého žbrblání: seberou nám pracovní místa. Vyžerou nás. Nebudou byty. Ve žbrblání tehdy vynikali zejména ti, jimž jinak ústa zpravidla přetékají medem sociálních řečí. Ale vida, pracovních míst nikterak neubylo, německé hospodářství sluplo přivandrovalce jak malinu, konjunktura poskočila. 22 zrovna teči, když až dosud zůstávali ti chudí celkem v pokoji tam, kde byli? A kde je hranice možností bohatých zemí... může vlastně ten omezený prostor prosperity a oiahobytu pojmout všechny ty miliardy chudáků, jimiž naše planeta oplývá? Co když se dají na pochod všichni? Co s tím? Babo radí Nu, baba by poradit mohla, ono všechno má nějaký důvod a pro všechno se najde nějaké řešení... aha, pozor. Ne nějaké řešení. Nějakých řešení, aby na chvíli byl pokoj, najdou dost i parlamenty. Nějaká řešení nevyřeší nic, nejsou-li to řešení přirozená. Příroda a její vývoj mají zajisté nějaké zákony i pro nás, pro blahobytné fungující společnost Západu; jde o to, poznáme-li je. Možná, že tohle by mohl být začátek babské rady. Řešení nepřirozená, křečovitá, neupřímná, jen k úlevnému vydechnutí pro tento okamžik a zítra se uvidí nebo neuvidí... taková řešení nebývají mnoho platná. Ba co horšího: mívají sklon se zvrátit v svůi oravv onak. SPOLKOVÁ REPUBLIKA PRAHA [pageend24]On totiž trh a hospodářství nejsou kamenné špalky strnulé a neměnné jako Marxův pomník, nýbrž živé organismy; vlij do nich kolik chceš nových lidí a nové práce a ony se rozrostou, zvětší se, pracovních sil i bytů přibude, všechno běží dál a dokonce lépe. Maličký Izrael mistrně zvládá obrovské přistěhovalectví Židů z Ruska, z Rumunska, z Habeše, je jich za pár let skoro tolik jako starousedlíků... a Izraelité si mědí. Nelekají se ani vyžrání, ani ztráty práce či bytu, radují se, že jich je víc k zalévání pouště i k obraně. Proč najednou je pro Německo i jiné bohaté země příliv cizinců v dějinách nijak zvlášt neobvyklý takovou pohromou? V čemsi je zakopán pes. I dosti hustě osídlené Německo by mohlo nejen strávit, nýbrž i dobře potřebovat nějaké dva milióny pracovitých, inteligentních, poctivých přistěhovalců. A země s daleko řidším osídlením by jich mohly pojmout nesčetněkrát víc. Ale ony se uzavírají. Ukaž nám půl milionů dolarů, říká například země australská, a jsi náš. dinak koukej mazat. Ukaž nám příbuzného, který tě tady bude živit, říká země americká. Kdepak jsou ty časy, kdy se z Evropy plavily přes všechny oceány plachetnice s vystěhovalci, jež sice čekalo mnohé trápení,mýcení pralesů, chřestýši, pranice s Indiány, ne však upocené a zoufalé čekání před skleněnými dveřmi úřadů... Kdož ví; třeba je ten pes zakopán zrovna v těch skleněných úřadech. Ti vystěhovalci za pradědečkovských dob si zaplatili nebo nějak odpracovali plavbu do Ameriky; po přistání je prohlédli, nemají-li tuberkulózu nebo vši a tím to bylo odbyto. Co udělali pak, byla jejich věc. I rozptýlili se po stepích a pralesech, tvrdou prací a odříkáním se domohli jakéhos takéhos živobytí, živobytí se časem zlepšilo, z vystěhovalcovy křivé chaty se stal úhledný farmářský domek... a tak dál, až na konci všeho snažení stál ten kus blahobytu, kvůli němuž vystěhovalec to všechno podnikal. Zámožnost a dobrý život pro jeho děti, nebot poctivý člověk se sám pro sebe uskrovní; to jen pomyšlení na příští život jeho dětí ho žene se sekyrou do pralesa. 23 Nelze ovšem říci, že všichni se dočkali dobrého živobytí a bílého domku s verandou. Někteří zůstali vězet na samém začátku cesty, nedostali se dál, k úspěchu jim chyběly buď schopnosti nebo štěstí. Dobří lidé soucitně hleděli na jejich bídu a říkali - to takhle dál nejde. S tím se musí něco dělat. Těm chudákům se musí pomoci. A pomohlo se. Sněmy a parlamenty odhlasovaly velkorysé částky sociální pomoci... a v tomto bodě se cosi začalo lámat, cosi začalo jít šejdrem. Do pracovitého a poctivého lidu vystěhovaleckého se čím dál hojněji začali mísit chytráci, vyžírkové a ulejváci, kteří se dozvěděli, že tam za horami se dostávají peníze za nic. Rychle si spočítali, že když si k té nevelké podpoře něco přivydělají, přikradou, přišvindlují, bude se jim znamenitě dařit i bez práce. Soucit dobrých lidí začal nést podivné ovoce. Názor dobrých lidí na vystěhovalce se rychle měnil a soucit mizel, zejména když s těmi vyžírky přicházel i zločin a podvod. Pakáž přistěhovalecká, bylo slýchat, jelikož člověk nebývá vždy obdařen nadáním rozlišovat. K dovršení všeho jednou pohlédl příslušný pan ministr do státní pokladnice a spatřiv jen něco pavučin, pravil opět - to takhle dál nejde. S tím se něco musí dělat. Máme svých ničemů dost. A udělalo se opět. Odhlasoval se ostrý ferman, jímž se veškerá přistěhovalectví omezuje, zpřísňuje, zakazuje, at si ta žebrácká holota zůstane kde je. At každý ukáže, že má půl milionu, že má bohatého strejčka, pak spolu můžeme mluvit... jinak koukejte mazat. V této podobě se vztah bohatších zemí k přistěhovalcům dočkal dnešních dnů. Na jedné straně nesmírně humánní, přeštědré sociální zákonodárství - na druhé straně nedůtklivá snaha, abychom se samou štědrostí nerozdali. Pracovitý, poctivý přistěhovalec by ovšem i nadále byl přínosem pro každou zem; ale to bychom ho museli nějak vytřídit z toho zástupu vyžírků, není-liž pravda. Museli bychom říci - toho ano, toho ne. A to přece nejde; naší zásadou je rovnost. Není neštěstím, že přicházejí cizinci; je neštěstím, že přicházejí cizinci nedobří, nevhodní, nebezpeční, parazitičtí, obejdové k ničemu dobří. Sociální milosrdenství postavilo všechno na hlavu: poctiví lidé si přečtou, že Amerika, Austrálie, Německo a jiné strdím oplývající země nikoho nepřijímají, a zůstanou tedy doma. Vychcánkové a vyžírkové ale doma nezůstanou. Nějakých zákonů a nařízení se neleknou, nikdy se nelekli, nějak se obejdou, křivou cestičku si najdou. A žijí si po svém. K penězům si už nějak přijdou, k podpoře si přikradou, přišvindlují, prací se nestrhali ani doma a teď ovšem své obyčeje měnit nebudou. Náprava by byla poměrně snadná, přirozená, ani babské rady by nebylo třeba. Musel by se najít filtr, jímž by se zrno poctivého vystěhovalectví oddělilo od příživnického pazdeří. [pageend25]Ten filtr je znám: riziko. Začátek neusnadněný až do směšnosti. Stačilo by povědět - ano, potřebujeme pár set tisíc přistěhovalců. Zdravých, rozumně kvalifikovaných lidí mezi dvacítkou a čtyřicítkou, netrestaných, podnikavých, přičinlivých. At se přihlásí; dostanou dočasné povolení k pobytu a k práci. Nic víc. Za rok at se přijdou ukázat. Budou-li mít zaměstnání, pevný příjem, byt, budou-li platit daně, bude-li jejich trestní konto čisté, rádi je mezi sebe vezmeme. Ne-li, dopravíme je tam, odkud přišli. Sedět na rohu s čepicí v ruce nemusí nikdo. Hádám, že by bylo po problémech. Vyžírkové by přestali větřit snadné živobytí, poctiví lidé by přicházeli, hospodářství by zakvetlo čerstvou silou, nevraživost k cizincům a k lidem s jinou barvou nosu by zanikla. Jenže to bychom nejdřív museli slevit z různých posvátných ideálů. Ze slavných hesel bychom museli škrtnout nebo aspoň dát do závorky to "egalité". Pokud vůbec potřebujeme nějakých hesel. Začít rozlišovat lidi poctivé a lumpy, a to nejen mezi přistěhovalci. Nikomu se nečiní dobře nerozlišováním; slušný jen přijde do stejného pytle s lotrem, takže se říká, že v tom pytli jsou sami lotři. Poctivý, pracovitý cizinec je pro každou zemi dar z nebes, užitečnější než zlatý důl. Abychom to na závěr zdůraznil: i pro zemi českou. Zejména ona by potřebovala doplnit ten obrovský úbytek lidských kvalit, o které přišla vystěhovalectvím půl tisíce let, od dob husitských až do našeho času nedávného. I jí se začnou hrnout cizinci, a nebude to nejspíš ani tak dlouho trvat, jen co se ta země česká začne odlišovat od svých bědnějších sousedů; tu bude velmi důležité a pro budoucnost země české rozhodující, usadí-li se v ní nerozumným sociálním mikulášstvím přilákaní příživníci nebo lidé dobří, hledající možnost poctivě, účinně pracovat. Přijměte s přívětivostí ty, kteří nežádají luxus pro sebe, nýbrž slušné živobytí pro své děti - to jsou přistěhovalci, hodní toho jména. SPĚŠNĚ PŘES KONTINENT Ota Ulč Přes Ameriku, od Pacifiku k Atlantiku, je to po silnici asi tisíc kilometrů čili jako z Prahy někam za Bagdád. Jel jsem to několikrát sem a tam, pokud možno vždy jinou cestou. Rozhlédnutí po kraji si vyžádá aspoň tří týdnů. Tentokrát jsem ale musel trasu absolvovat za necelý týden čili téměř tisíc kilometrů denně. Můj bratr Gustav z poinvazní vlny se usadil v Kalifornii, kde si postavil parádně prosperující autodílnu. V ní dal dohromady Volkswagena - Diesela, s tím, že ho věnuje svému synovci a mému synovi Otovi juniorovi, věk dvacet dva. Právě se - přes Prahu - vracel z Klokánie, kde byl za děvčetem, Australankou jménem Hanička Smržová. A aby nemusel sám se za volantem trmácet až k nám domů do státu New Yorku, přilétl jsem k asistenci rovněž se trmácet. Bratr žije v lahodné, turisty vyhledávané končině Carmel - Monterey u San rranciska. Když jsme si vyjeli podél náramně fotogenického pobřeží, jedna paní pár minut před námi se svým automobilem spáchala sebevraždu střemhlavým odjezdem z vysokého útesu do hlubin. V Monterey pobýval John Steibeck (Na plechárně) a adresu tu má U.S.ARMY LAN- GUAGES SCHOOL, kde vyučují zájemce z řad vojáků všemožným jazykům, od albánštiny po zulštinu. Též češtinu a slovenštinu. Proto tu sídlí dost našinců. Žel, konec studené války mnohým hrozí existenční záhubou a tak se učilišti dostalo nešetrného přízviska "pohřebiště slonů". V bazénu ve vzorně buržoazním prostředí jsem si košatě podebatoval s filmařem Janem Němcem. Lichotilo mu, že v mém potomkovi našel tvora, jemuž se líbil opus "V žáru královské lásky" či jak se ta podivnost vlastně jmenovala. Jestliže se jazykovka - pohřebiště zbavuje svých kádrů, nic to není proti barandovskému masakru. Dle Němce, výpověď dostali všichni tvůrci včetně režisérů. 24 [pageend26]Od pobřeží k pobřeží vedou mezistátní (Interstate) silnice se sudými čísly. Ty podél poledníků, od Mexika ke Kanadě, mají čísla lichá. Hnali jsme se napřed k severu po č.5 nepříjemně napěchované, v neméně nepříjemném horku, nezajímavou rovinou, nikde ani jeden pomeranč, jak by si nezasvěcenec snad myslel. U Sacramenta, hlavního města Kalifornie najíždíme na Interstate 80 a po té poputujeme skoro až domů. Stoupání Skalistými horami, za nimi začíná pouštní stát Nevada, kde zdrojem obživy jsou vojenští páni, ovce, nerosty, a neřesti -hazardní hry a na některých okresech i legální prostituce. Hned za hraniční čarou i v obchůdcích s poživatinami mají ony tzv.one-armed bandtits, automaty polykající mince, vhazované majiteli nadějí. Občas to zarachotí, kupa kovu vypadne, ale aby z toho člověk zbohatl a mohl se odebrat na pohodlnou penzi, to se stává jen velmi zřídka - nicméně stává. Přijel řecký emigrant, vhodil pár pětníků a odvezl si milion. Poušti tam kraluje Las Vegas, skutečný unikát. Dorazili jsme do motelu v Reno, skrovnějším centru pokušení. Je tam vlastně lacino: konkurenční kasina nabízejí večeře za zlomek běžné ceny, rozdávají volnásky ba i pár mincí k návnadě, rovněž jsem si vyzvedl poukázky na slevu k použití svatební síně (20 USD). Slevy k rozvodovému řízení jsem nepostřehl. Jestliže českou národní vášní je pivo a závist, u Asiatů, zejména Číňanů, to jsou právě hazardní hry - ruleta, baccarat, black jack, keno, nevyznám se v tom. Obešli jsme těch podniků velikosti supermarketů aspoň deset a ve všech majitelé nažloutlé pokožky tvořili aspoň třetinu klientely. Totéž procento jich v kasinech pracovalo. Další den přes Nevadu do Salt Lake City, hlavního města Utahu. To pak nastává ona dokonalá samotka - ne rovná písčitá poušt, všude nějaký trs a terén se vlní, kopcovatí a sto či více kilometrů naprosté nic. Ale aspoň tam nemají zemětřesení jako v Kalifornii, nemají tornáda a hurikány. Však za pár dní se hurikán jménem Andrew dostavil na Floridu a zničil 60 tisíc obydlí, škoda se odhaduje na 20 miliard dolarů. 25 KAREL MARX ZA KLA DATE L PO LITICKÉHO ČER NÉHO HUMORU [pageend27]Končí Nevada a legální hříchy, začíná Utah, pobožný stát Mormonů, kde ještě nedávno nebylo k mání ani slaboučké pivo. Pustá poušt podle předpisu a běžných představ -rovné, ploché, žhavé, našedivělé nic, 200 kilometrů. Zde na vyschlém dnu velikánského solného jezera se lámou automobilové rychlostní rekordy. Zrovna se konal jakýsi sjezd nostalgiků, šinula se tam vozidla s výrobním datem až někam k začátku tohoto století. V osmdesátých létech v Salt Lake City přistávala řada nových československých emigrantů. Mormonský stát a církev se o ně vzorně postaraly, jenže většina postaraných pak prchla dál: utekli od komunismu a tahle paternalistická náhražka jim právem neseděla. Centrum města se štítem hor v pozadí je ale pěkné na pohled. Připomínalo mi některá jihoafrická města. Ač notně uondaní, moc jsme se nevyspali. Mizerná náhoda tomu chtěla, že právě v našem motelu se natáčely noční scény nové verze filmu Bonnie and Clyde čili rvačky, střelba, třeskot nádobí,. Velikánské prázdné prostory pokračují v kovbojském státě Wyomingu. Náhorní roviny, většinou nad výší Gerlachovky, svěží vítr, žádný tedy hic, jemuž jsme unikli a který na nás v prériích ještě čekal. Mhouříme oči - tak tady se ještě nedávno proháněli Indiáni a připravovali vetřelce o skalpy. Míjíme město Cheyenne, světové centrum přeborů v rodeu, podívané, kterou by si neměl nechat ujít nikdo se zbylou uncí romantiky v těle. Co tu ještě zbylo z divokého Západu? Najednou nás předjela dvě kvílící policejní auta. Dohnala chlapíka v dodávce, jeden pronásledovatel za ní zastavil, druhý vjel do terénu, otevřel dveře a namířil pušku, jen to zmáčknout. Za Wiomingem, za Coloradem se sjíždí do prérií - Nebraska, lowa, Kansas. Poněvadž jsme fofrovali, pominuli jsme staročeské, dnes hodně moderní město Cedar Rapids ("Tak sem, pani, včíra byla v Cedar Rapicích," slyšel jsem kdysi v lowě, kde jsem započal svou kantorskou kariéru) či do vísky Spillvile - home of Antonín Dvorak. Hranicí lowy je řeka Mississipi, za ní pak další roviny státu Illinois, Indiana, Ohio. Kousek Pennsylvánií a začíná náš kopcovitý New York. Kdo po této části Interstate 80 nemusí, at jede jinudy. Jednak tedy dost nuda a pak v oblasti Chicaga je na vozovce nepříjemně rušno. Lépe to vzít už z Nebrasky na sever do Jižní Dakoty (kde Karl May dal zahynout vymyšlenému Vinnetouovi), přes Minnesotu, Wisconsin a Upper Michigan. Dál k Niagáře lze též kanadskou rovinou, ale to je rovněž otrava. Dorazili jsme domů za dnů pět a půl. Volkswagen pozřel 72 galonů nafty, což nás přišlo asi na 80 dolarů čili za míň, než je jednodenní průměrný výdělek. XXX Převalil se přes nás únor, zvaný Vítězný, ale český lid novým vladařům mnoho nadějí nedával. Celkem přesně odhadl schopnosti a inteligenci rudých konšelů a nevěřil, že by dlouho dokázali řídit záležitosti státní i hospodářské. "Do švestek to praskne", šeptalo se po českých luzích a hájích, jakož i po hospodách. Český lid netušil, že bez schopností a inteligence nelze sice řídit stát, přesto ale lze zůstat u moci, je-li po ruce dostatečně silný klacek na ty, kterým se to nelíbí. Jak ten_ stát za pár desetiletí dopadne, byla věc jiná a rudé konšely .nezajímala. Švestková sklizeň minula bez kýženého prasknutí a po ní mnohé další sklizně, až už švestky nikdo nesklízel a ony si po socialistickú hnily v příkopech. Zklamaný lid počal krčit rameny. "Hlavou zeď neprorazíš", říkali jedni a hleděli zmizet v nenápadném šeru denního života. "Kdo chce s vlky žít, musí s vlky výt," tvrdili jiní a bystře se chápali funkcí a prebend. Valná část lidu se nevzdala veškerých nadějí. Shledali jsme už, že budeme nuceni s vlky žít, ale doufali jsme, že přece jen výt nebudeme muset. Mýlili jsme se. Vlci si už vytí vynutili. I když neochotné, i když jen tak na oko, i když jen takové nemastné neslané knou- 26 S VLKY NEŽÍT [pageend28]rání prvomájových průvodů a celozávodních schůzí. A pokud jsme i mlčeli... ono i to mlčení vlastně bylo takovým tichým, neochotným vytím. Naše vnitřní svoboda se každodenně dožívala nových kopanců, až v nás dozrálo rozhodnutí: utéct. Odejít někam, kde není třeba výt s vlky. Patřil jsem k těm, kteří toto rozhodnutí uskutečnili. A chci vydat svědectví o tom, jaké to bylo. Jak se chodilo "za kopečky" a co nás tam čekalo. Píši to, protože přejde ještě pár desetiletí a už nebude nikoho, kdo to zažil. Doba není uprchlictví příznivá. Ustálilo se dělení uprchlíků na ty "politické", kteří jakž takž naleznou milosti v očích úřadů i přísné veřejnosti, a na ty ostatní, "hospodářské". Za politického uprchlíka může dnes být ještě tak uznán profesionální vrah nějaké tajné služby, když se rozhádal se svými kumpány o koryta a viděl nutnost se vypařit z dosahu jejich drápů. Každý jiný uprchlík je uprchlík hospodářský, to jest, jiným slovem podvodník. Ale my, čeští emigranti, máme jinou zkušenost. Ideologičtí věrozvěsti, pravda, přivedou zpravidla jimi uchvácené země do bídy materiální i morální; ale kvůli tomu se neutíká. Člověk neodchází ze země svého původu jen proto, že jinde je pivo levnější a že se vydělá o pár grošů víc. A neutíká se ani tehdy, je-li znásilněna svoboda země a národa. To co občas v dějinách světa se stává, lidé se obvykle jen ještě více zahryznou do své vůle přivodit obrat. Zpravidla se jim to podaří. Jen tehdy, kdy výsměch a ponížení pronikne hluboko do každého jednotlivého srdce, tam, kde se skrývá naše vnitřní svoboda, když jsme přinuceni říkat, co nechceme, když se nám začíná dělat špatně ne nad rudými konšely, ale nad vlastním vlčím vytím, nad vlastní znásilněnou duší... tehdy se odchází do emigrace. Proto jsme utíkali. Každý z nás má svou zkušenost a své historky, které teá dává mezi známými k lepšímu a které by někdy stály za to, aby se vytiskly; když pro nic jiného, tak aspoň aby nás lépe poznali ti, kteří zůstali doma. J.K. TI [pageend29]"Dobrá, zkusím to. Kdybych tušil, že jedu někam, kde není nic jiného než čerstvý vzduch, vzal bych si s sebou chirurgickou roušku." SMRT ČERSTVÝM VZDUCHEM Smog, na který se ještě před nedávném jezdili lidé dívat do Los Angeles, je dnes možné najít kdekoliv od Montany po New York. Lidé už si tak zvykli na zamořený vzduch, že je pro ně obtížné dýchat něco jiného. Byl jsem nedávno na přednáškovém turné a jednou z mých zastávek bylo město Flagstaff ve státě Arizona. Hned jak jsem vystoupil z letadla, ucítil jsem cosi prapodivného. "Co je to tu cítit?" zeptal jsem se muže, který pro mně přišel na letiště. "Já nic necítím," odpověděl. "Je to takový intenzívní zápach, který neznám," vysvětloval jsem mu. "A tak, to bude určitě čerstvý vzduch. Spousta lidí, kteří sem přijedou, se s ním setkává poprvé." "Jaké to může mít následky?" zeptal jsem se nedůvěřivě. "Žádné. Prostě ho dýchejte, jako by to byl jakýkoliv jiný vzduch. Vašim plícím by měl udělat dobře." "Už jsem o tom slyšel," připustil jsem. "Jak je možné, že mi neslzí oči?" "Na čerstvém vzduchu oči neslzí. To je jeho veliká přednost. Ušetříte spoustu papírových kapesníčků." Rozhlédl jsem se kolem sebe a včechno vypadalo křištálově čisté. Byl to divný pocit a necítil jsem se dobře. Můj hostitel si toho všiml a snažil se mě uklidnit. "Ničeho se prosím nebojte. Zkoušky proukázaly, že čerstvý vzduch můžete dýchat libovolně dlouho a vašemu zdraví to nijak neublíží." "To říkáte jen proto, že nechcete, abych odjel," nařkl jsem ho. "Nikdo z velkého města nemůže v tomhle vzduchu dlouho vydržet. Není na takový vzduch zvyklý." "Ovšem jestli vám čerstvý vzduch vadí, mohl byste si dát před nos kapesník a dýchat ústy." Chvíli jsme jeli beze slova. Asi po patnácti minutách se mě zeptal: "Tak jak vám je?" "Řekl bych, že to jde, jen mi chybí nějak rýma." "My si tady moc rýmy neužijeme," připustil můj společník. "Tam u vás máte často rýmu?" "V jednom kuse. Jsou dny, kdy nemáme nic jiného." "Máte to rád?" "Ani ne, ale když člověk nesmrká, umře. Řekněte mi, jak je to možné, že tu nemáte zamořený vzduch?” "To je tím, že průmysl nemá o Flagstaff zájem. Řekl bych, že jsme tu pěkně zaostalí. Kouř tu máme jenom v době, kdy si Indiáni posílají kouřové signály. Ale ten vítr brzy rozfouká." Začínala se mě po čerstvém vzduchu zmocňovat závrat. "Nemáte tu někde poblíž autobus s naftovým motorem, abych si mohl čichnout?" zeptal jsem se. "V tuhle denní dobu sotva, ale možná, že bych vám mohl obstarat dávku z náklaďáku." Našli jsem řidiče náklaďáku, který mi za podstrčenou pětidolarovou bankovku dovolil, abych si dal hlavu na půl hodiny k výfuku jeho vozu. Postavilo mě to na nohy a byl jsem schopen přednášet. Ještě nikdo neopouštěl Flagstaff s takovou radostí jako já. Další přednášku jsem měl v Los Angeles. Když jsem vystoupil z letadla, s chutí jsem vtáhl do plic vzduch plný smogu, oči mi začaly slzet a dostal jsem rýmu. Hned jsem se cítil jako úplně nový člověk. 28 Art Buchwald [pageend30]Silná inverze ovzduší, která zasáhla začátkem února severočeský kraj, obnažila a připomenula důrazně onu hlubokor ránu, kterou minulý režim této oblasti zasadil. Obsah kysličníku siřičitého a dalších škodlivých plynů dosáhl krátkodobě u Chomutovajrětinásobek tolerované hodnoty a šestnáctinásobek trvale přípustné výše, která je stejně o 50 % vyšší nežli ve Švýcarsku. Škodlivé plyny chrlí nejen elektrárny spalující ono mizerné hnědé uhlí, které obsahuje až 10 % síry - plyny vznikají také samovolným rozkladem zbytků ve vytěžených a otevřených jamách a také chemický průmysl v tomto kraji dále zhoršuje kvalitu ovzduší. A uhlí se vesele těží a spaluje dál. Nejnověji se přes všechny protesty bourá obec Libkovice, pod níž je ještě trocha toho hrozného neřádu. Jak mají v tomto prostředí lidé žít, kdo nese zodpovědnost za trvale poškozené zdraví dětí ? O tomto problému se ví už dávno a stále se nic neděje. Technicky by bylo možné zachytit největší část škodlivých plynů na místě jejich výskytu v elektrárnách. Jenomže: odsíření kouřových plynů pracuje jenom asi s účinností 90 % a tak by se do ovzduší dostávalo stále ještě hodně síry. Navíc ony dnešní elektrárny jsou už většinou staré, pomalu dosluhují, a čistící stanice k nim by stály ještě více než sama elektrárna. Kde na to vzít potřebné miliardy, kdo si vezme příslušné rozhodnutí na zodpovědnost, jak dlouho by to trvalo, než by ony stanice byly vybudovány ?Všichni, jichž se to týká, uhýbají před rozhodnutím, a lidé a příroda trpí dál... 29 PŘÍPAD TEMELÍN A LIBKOVICE Elektřina je pochopitelně potřeba, ale je nesporně prokázáno, že se jí u nás zbytečně plýtvá. Zastaralé továrny, pracující často naprázdno, zastaralé pohonné jednotky pražského metra potřebují o 50 % více elektřiny než podobné podniky na západě. V Curychu dnes omezují osvětlení výpadových silnic z úsporných důvodů -a v Praze je dálnice, po níž se v noci plouží pár vozů, trvale luxusně osvětlena. V podobném výpočtu by se dalo pokračovat: teplota v bytech se nereguluje přiškrcením ventilů topení, které jsou většinou zatuhlé, ale prostým otvíráním oken. Plýtvání elektřinou by bylo možné omezit dost prostě - radikálním zvýšením ceny proudu. Všichni si ale dovedeme představit ten ohromný povyk, který by to vyvolalo. Zasaženy by byly především méně majetné vrstvy obyvatel, a velkým podnikům, které vesměs plavou v dluzích, by to bylo srdečně jedno. Je tu ještě jedna možnost, jak pomoci severním Čechám: zvýšit podíl atomové energie a odstavit hnědouhelné elektrárny. Už delší dobu se jedná o dostavbě jaderné elektrárny Temelín ( jižně od Týna nad Vltavou ).Ta už je řadu let, snad dokonce 15 let, rozestavěna, už se do ní nastrkaly miliardy, ale pořád se neví, jak dál. Na jedné straně stojí odborníci, kteří dokazují, že reaktory typu VVER 1000 nemají nic společného se zastaralými reaktory čemobylského typu. Podobných reaktorů tzv. tlakovodnflio typu je v Evropě v provozu téměř 150, fungují bez poruch i v dosavadní jediné jaderné elektrárně v Dukovanech. Navíc bude Temelín vybaven nejnovějším bezpečnostním zařízením, které bude odpovídat těm nejpřísnějším světovým normám.’ Já se z tebe zblázním, vždyť je to tak jednoduché: Elektřina život zpříjemňuje, elektrárny naopak. Kresba Miroslav Kemel [pageend31]Proti dostavbě Temelína se ovšem velmi vehementně staví zelená hnutí všech směrů a odstínů. Velmi silně se proti Temelínu zasazují i Rakušané, protože česko-rakouská hranice je vzdálena vzdušnou čarou 75 km. (Přitom druhá česká jaderná elektrárna v Fukovanech leží jen 40 km od rakouských hranic.). A když už nestačí námitky týkající se bezpečnosti, operuje se problémem skladování vyhořelého paliva. Sám český ministr pro ochranu žiovotního prostředí je , jak se zdá, ochoten obětovat (jak oni říkají, odepsat) obyvatele severrních Čech spíš než aby si znepřátelil krajany z jihu, kteří jej volili. Bude-li Temelín dostavěn, zvýšil by se podíl jaderné energie v České republice asi na 50 % ( ve Francii je to asi 75 % ). A byla by to energie čistá, nezamořující ovzduší, pracující s domácím uranem, s dokonce levnější výrobní cenou než hnědouhelná. Podle posledních zpráv je česká, vláda tomuto řešení nakloněna: doufejme, že neustoupí zelenému a zahraničnímu nátlaku. r ROZHOVOR (mimo jiné) o ŠVÝCARSKU Ludvík Vaculík hovořil při své poslední návštěvě ve Švýcarsku s Dagmar Silvínovou, Miss Československo roku 1966, a byl to rozhovor docela zajímavý- přinášíme jej trochu zkrácený: L.V.: Myslel jsem si, že Váš úspěch může mladého člověka desorientovat, posune mu měřítka hodnot.Co si myslíte o takových soutěžích a co jste si vůbec s touto životní kvalifikací počala ? D.S.:Je roztomilé, že to nazýváte kvalifikací. Já jsem se v ten moment lekla, že se mi zavřely dveře ke všem chytrým lidem.Pozitivní na tom pro mne bylo, že jsem si myslela, že se dostanu někam ven. A dostala jste se ? Nejprv jsem byla ve Švédsku. Mají tam takovou tradici vítání léta sluníčkem a hledají k tomu nějakou blondýnu, a já měla punc první z východního bloku.Pak jsem dostala nabídku od Američanů a ta ležela dlouho u pana presidenta. Odpověď byla negativní, protože Američané vedli válku s Vietnamem. Pak až v roce 67 v Montrealu, kde jsem na světové výstavě pracovala půl roku v našem pavilonu. Jak jste se dostala do Švýcarska ? Přes nějakou agenturu si mě našel jeden Švýcar, jehož bratr v Praze něco filmoval, a já jsem je tu prováděla. Vrátila jsem se do Kanady a on si mě tam v srpnu 68 našel a za dva roky jsme se vzali, tady v Praze. Ano, a neztratila jsem naše občanství.Neztratila jsem spojení s Prahou, dostávala jsem také literaturu, také tu vaši, a tím se konečně dostávám k vám. Když se mne paní Losingerová z komitétu pro humanitu a lidská práva ptala, kdo by mohl být dalším kandidátem na cenu, a měl být z Československa, tak jsem si procházela tu svou knihovničku a bylo mi rychle jasné, že jste to vy. 30 [pageend32]Jak víte, Švýcaři rádi pomáhají.Je to až takový komplex, protože se jim daří dobře. Mají smysl pro spravedlnost.Šíleně je uráží bezpráví a lhaní - zatím ještě. Nepotrpí si na nějaké medaile a potvrzování, a z toho ta důvěra: že se prostě zeptali, místo aby dělali nějaké statistiky a průzkumy. Tím nechci nijak zlevnit tu cenu, vždyť víte, že ji dostal před vámi Dalajlama a Yehudi Menuhin.A já jsem byla ráda, že přijde někdo neortodoxní: že místo projevu třeba zahrajete na housle. Jsem ráda, že to klaplo... Až na ty housle ! Zato jste zazpíval ! Ale oni se rádi přidávali. Ano, vy jste mě vlastně seznámil se Švýcary se stránky, která mě fascinovala, poněvadž já jsem už dostávala pocit, že čím dýl v tom Švýcarsku žiju, tím víc se mu vzdaluju.Když si paní Losingerová přečetla váš projev, který jste poslal předem, přiletěla zděšená: Dano, co budeme dělat ?- Já jsem řekla, přečti si to znovu. A pak to ještě četli jiní a najednou už bylo nadšení, a ten perfekcionismus, s jakým jste to udělal, měl zasloužený potlesk. A ti Švýcaři, od kterých jsem čekala odstup a zmatení, najednou byli nadšeni, já je takové opravdu neznám. Já si vážím jiné stránky svého úspěchu u nich. A to když se tam tak oficiálně postávalo s nalitými skleničkami, a řeči, řeči, a nikdo se nenapil, já si vzpoměl na Františka Zusku ze Zlína, který, když se moc dlouho mluví, třeba pět minut, zdvihne sklenkua zazpívá: Nezapomeňme se napííít !Tak jsem to udělal: Vergessen wir nicht zu trinkééén ! A všeci se obrátili ke mně, ztuhli, rozesmáli se, zvedli sklenky a dál to bylo už normální. - Ale ted o vás: Čím jste se v tom Švýcarsku začala živit ? Nebo Vás živil manžel ? Nene, ne ! Manžel byl student. Já jsem pracovala v módě a v překladatelské škole jsem se učila jazykům. Pak jsme odjeli na tři roky do Afriky. Hans tam vyučoval management, aby Afričani mohli přebírat vedoucí místa od bílých.Byla to nádherná doba, to byly pro mě prázdniny. Tady není doba, abych se vás vyptával na celý životopis, ale něco přece: když vím, že máte dvě děti, jste přitom zaměstnaná ? Dávám hodiny džezové gymnastiky. To bylo vlastně moje původní zaměstnání ve Švýcarsku. Měla jsem studio, kde jsem dělala taneční terapii a džezový tanec. U toho jsem ted zůstala - tak dvakrát týdně. Pěstujete trochu také českou společnost ?Já totiž jsem si všiml, že na mé takzvané přednášce byla možná čtvrtina Čechů. V české společnosti jsem se nepohybovala moc často, ale znám několik Čechů, s nimiž bych se stýkala i tady. Nebyla to tedy jen ta řeč, která nás sblížila. Mě na české emigraci tam zaráželo, že vždycky kritizovala to Švýcarsko: jak je Švýcar šetrný, konservativní, bez fantazie.To dělají někteří nevděčně dvacet let. Co polom byste řekla na Pavla Buksu, alias Karla Michala ! Znáte ten jeho ostrý text proti Švýcarům ? Jmenovalo se to myslím “ Milí sousedé “! To bylo velice agresivní, pamatuju si. To jsme si přečetli a .... dali jsme mu za pravdu. - Každý zvládá tu emigraci jinak. Zase jsou takoví, kteří tak splynuli, že se na nich původ ani nepozná. Mně bylo nápadné, kolik našich lidí se ve Švýcarsku dostalo do postavení docela významného, což by svědčilo o tom, že Švýcaři jsou tolerantní a berou lidi podle práce a schopností. Například od tohoto roku se ředitelem Ústavu pro východ ( Ost-Instilut) stává moravský Slovák jménem Dobrovolný. To oni jsou dost chytří, nemyslete 1 Vědí, jakou výhodu to může mít. 31 Děkuju vám. Můžete mi říct, co jsou to za lidi, mezi něž jste mne tak uvedla ? [pageend33](American fund for Czechoslovak Relief), dříve Americký fond pro československé uprchlíky, měl dne 29.ledna roční schůzi svého výboru. Schůze se zabývala změnami ve složení sboru ředitelů a sponsorů a zprávami výkonného výboru. Předsedou 17-členného výboru byl znovu zvolen architekt Jan Hird Pokorný, prezidentem a hlavním výkonným úředníkem Vojtěch Jeřábek. Po volbě následovala všeobecná debata o činnosti organizace. Americký fond pro československé uprchlíky rozhodl o změně jména na "Americký fond pro československou pomoc" v dubnu loňského roku po tom, když dne 31.března uzavřel svoji poslední evropskou kancelář ve Vídni. Tato kancelář, financovaná z vlastních prostředků AFCR v New Yorku, byla udržována až do té doby na výslovnou žádost vlády ČSFR a poskytovala pomoc asi 3 000 československým politickým uprchlíkům v Rakousku, kteří ztratili možnost emigrovat do Spojených států, když tyto přestaly v dubnu 1990 uznávat Čechoslováky za politické uprchlíky a kteří se buď nechtěli, anebo nemohli vrátit zpět domů, nebot jim vláda ČSFR nemohla zaručit pomoc v hledání zaměstnání a ubytování. AFCR ve Vídni jim pomáhal v emigraci do jiných zemí svobodného světa, které je ještě byly ochotny přijímat, nebo v trvalém usídlení v Rakousku. Jak naznačuje nové jméno, AFCR se rozhodl pomáhat v České republice a na Slovensku. Tato pomoc bude výlučně humanitární povahy. Jako první akci si zvolil podporu programu "Školy v přírodě", který byl až do nedávna prováděn v bývalém Československu s podporou federální vlády. Tento program - jak je mnohým známo - spočívá v tom, že se malé školní děti, žijící v oblastech s nejhoršími podmínkami životního prostředí posílají na 3 týdny do míst s nejčistším vzduchem za účelem přerušení zhoubných účinků na jejich zdraví. Tento zkušební projekt AFCR, jehož plánování začalo už v minulém roce, bude zahrnovat 15 škol (10 v České republice a 5 na Slovensku); začne se uskutečňovat příští měsíc a skončí 3 měsíce později. NA POMOC DOKUMENTAČNÍMU STŘEDISKU Před několika lety bylo na zámku rodiny K Schwarzenberga v Scheinfeldu (Německo) zřízeno Dokumentační středisko české a slovenské literatury. Během krátké doby se rozrostlo v jedno z nejdůležitěších archivních a studijních zařízení exilové a disidentské literatury, vybaveném rozsáhlou knihovnou a publikačním zařízením. Dokumentační středisko prokázalo české a slovenské kultuře v minulosti velkou službu a má výborné předpoklady působit prospěšně i v nové situaci a rozšířit svou působnost v mnoha směrech. Nově koncipovaný pracovní program uvádí především tři oblasti činnosti: 1 .) podpora českých a slovenských resp. československých studií v zahraničí; 2 .) šíření informací a rozvíjení styků českých a slovenských institucí, vědců a studentů se zahraničím; 3 .) studium naší nezávislé kultury a "nepolitické politiky" v letech 1948-1989 a integrace jejich výsledků do povědomí všech žijících generací české a slovenské společnosti. Sem patří i úmysl shromáždit dokumentaci a zpracovat dějiny exilu z let 1948 - 1989. K tomu všemu je třeba nemalých finančních prostředků. Až do pádu komunistického režimu bylo středisko podporováno různými fondy zejména americkými; tuto podporu po obnově demokracie v Československu nyní ztratilo. Vlády v Praze a v Bratislavě nemají v současné době prostředky na kulturní politiku v zahraničí a zapojení Střediska do mezinárodních projektů si vyžádá ještě dlouhého času. Jestliže má středisko pracovat nepřerušené, musíme mu pomoci ihned sami. Řada osobností naší kultury se proto obrací na Čechy a Slováky v zahraničí, naše přátele a podnikatele, kteří mají Vztah k oběma národům, s výzvou k soukromé sbírce. Výzvu podepsali: Václav Havel, L.Ďurovič, O.Filip, J.Gruša, G.Hertel, F.Janouch, M.Kusý, I.Medek, A.Opasek, P.Pithart, J.Rupnik, W.Scheur, K.Schwarzenberg, J.Šiklová, G.Skilling, J.Škvorecký, M.Uhde, L.Vaculík, J.Vladislav a vedoucí Dokumentačního střediska V.Prečan. Příspěvky spolků, jednotlivců, podniků a pod. posílejte na: Konto Nr. 810 000 232 bei Sparkasse Neu- stadt/A.-Bad Windsheim, BLZ 762 510 20 (Německo). 32 AMERICKÝ FOND pro ČESKOSLOVENSKOU POMOC Vojtěch Jeřábek prezident [pageend34]otevřel letos už po 63 jarní sezónu automobilistů jako pravděpodobně nejvíce navštívený podnik toho druhu ve Švýcarsku . Obecná krise a s ní klesající odbyt tlumí poněkud optimismus, který bývá při této příležitosti obvyklý. Nejen v Evropě, ale i v Japonsku se výroba omezuje, dokonce i Mercedes Benz bude propouštět a uvažuje o výrobě nějakého lidového typu. Nelze říci, že by se na salonu vyskytla nějaká převratná novinka. Obecně se prosazují tyto zásady: - karoserie se stále více zaoblují, aby se snížil odpor vzduchu, bezpečnost se dále zvyšuje zesílením prostoru pro cestující, zvláštními výztuhami ve dveřích, vzduchovými pytly ( air bag) u předních sedadel, neblokujícími brzdami (ABS), rozvedením čelního nárazu u malých vozů apod. -ustupuje se od turbo-dmychadel a spíše se zavádí víceventilová technika, která znatelně zvyšuje výkon a pružnost motoru při malých obrátkách, - zvýšená pozornost se věnuje malým vozům s nízkou vahou a nízkou spotřebou, které svým prostorem a komfortem nezůstávají příliš pozadu za velkými prestižními vozy, -převládá náhon předních kol (72 %) před zadním náhonem (13 %) a náhonem na všechna čtyři kola (15 %). Jestliže někdo uvažuje o koupi nového vozidla, měl by uvažovat - o voze o číslo menším než dosud, - nezapomínat na Diesel, který i bez katalysátoru zatěžuje méně ovzduší, zejména v počáteční fázi, nežli se motor ohřeje, je v provozu velmi úsporný a v zacházení stejně nenáročný jako benzinový motor. Budoucí vývoj automobilu je zatím nejasný. I když se stále pracuje na vývoji elektomobilu, jeho výkon , cena i provozní náklady jsou zatím neuspokojivé. Firma Mazda předvedla jediný automobil na pohon vodíkem a to s Wankelovým motorem, který má malou naději na rozšíření. Už dlouho ohlašované lidové vozítku Swatch pana Hajeka utrpělo těžkou ránu tím, že koncern Volkswagen odvolal svoji slíbenou spolupráci.Můžeme tedy očekávat, že automobily na příštím autosalonu budou zase o něco dražší, ale jinak se od těch letošních nebudou v podstatě odlišovat. Středisko pro švýcarsko-českou kulturní výměnu bylo tento týden otevřeno v Praze. Jako svou pražskou pobočku je zřídila nadace Pro Helvetia. V sídle (Jilská 1, Praha 1) nabízí služby knihovna, disponující zatím zhruba dvěma tisíci svazků švýcarské beletrie i knih o Švýcarsku a třiceti periodiky od denního tisku po speciální kulturní revue. Středisko bude působit jako informační centrum specializované na sféru kultury. Osou jeho činnosti bude vyhledávání a účast na konkrétních tvůrčích či edičních projektech. Cílem přitom nebude, jen prezentace švýcarského umění v českých zemích, ale spíše podpora domácích aktivit, samozřejmě zejména takových, které mají s kulturou švýcarskou nějakou spoji- tost, Již se realizuje např. workshop českých, slovenských a švýcarských fotografů, spolupráce s organizátory sochařského sympozia na Lemberku atd. Činnost střediska je financována z fondu vytvořeného švýcarskou federální vládou pro spolupráci se zeměmi střední a východní Evropy (příspěvek činí 1,5 mil. SFr ročně). Podobná centra už existují v Krakově a Budapešti, současně s pražským bylo otevřeno i bratislavské. Vedoucí střediska je Zuzana Roth, která vystudovala slavistiku na univerzitě v Curychu, byla delší dobu jako stipendistka v Praze a ovládá dokonale češtinu, takže s úspěchem překládala Hrabala a Kunderu do němčiny. 33 AUTOSALON V ŽENEVÉ PRO HELVETIA V PRAZE [pageend35]ZLÍN JE JEN JEDEN V době mezi dvěma válkami se město ZLÍN zařadilo nejen k předním evropským městům, ale mělo i něco víc. Orientací na USA došlo k pokusu vytvořit ne módní, ale opravdu moderní město, které ve spoluoráci s prosperuiícím závodem využívalo ke svému zdokonalení potenciálu nejlepších duchovních sil, jaké mohlTomáš Bata svým programem získat. Nešlo jen o izolovaný rozvoj určitých oborů, ale právě o kontinuitu, o komplex, který se vzájemně doplňoval. Zboží, peníze, zahraniční i vnitřní obchod, výroba a její rozšiřování bylo doménou Batových závodů, avšak doplněním, zázemím a hlavně předpokladem dalšího rozmachu byla spolupráce s jinými obory, bez nichž by další rozvoj nebyl možný. A tyto obory musely být adekvátní - nestačilo, když doplňovaly úspěšnost závodu, musely předvídat, sledovat světový vývoj a úroveň ve své oblasti - hlavně tvořit. Na výběr lidí - výběr osobností, které zaručovaly tvůrčí práci a samostatnost se kladl největší důraz. Proto mohlo dojít k onomu "hospodářskému zázraku", který nebyl ani tak hospodářským zázrakem jako tvůrčím závazkem. V každém oboru lidské činnosti měl možnost se prosadit jedinec, který měl znalosti, nadšení, tvůrčí vitalitu, ale také kázeň a dobrou vůli podřídit se celkovému záměru, který pochopil důležitost individuality v teamové práci, nespoutané oborovou činností, ale podřízené vyšším záměrům pod koncepčním vedením. Tak dovedl Tomáš Bata i za poměrně krátkého života položit základy široce rozvinuté spolupráci v řadě oborů a obsadit je kvalitními spolupracovníky nejen s hlubokými znalostmi, ale právě s tolik potřebnou invencí. Základem Batova podnikání nebyly jen závody na výroby obuvi a příslušné filiálky, ale nezadatelně i vše ostatní, co patřilo k oboru jen vzdáleně, ale tvořilo jeho součást, podstatu i zázemí. Jinak řečeno, každá opravdová věda má své vědy pomocné, ale jen vědec ví, že žádná věda není pomocná, nebot vše souvisí se vším a vše tvoří funkční celek právě onou jednotou i zdánlivě odlišných oborů. Proto v Batových závodech mohla existovat různá prosperující oddělení, která svým významem a výsledky své práce přerostla vysoce obecný průměr a v mnohých směrech tvořila avantgardu doby. V prosperujícím a originálním stavebním oddělení tvořili architekti Vladimír Karfík, František Lydie Gahura, Jiří Voženílek, Miroslav Lorenc, Jan Kotěra, Bohuslav Fuchs, Antonín Vítek, Miroslav Drofa, Vladimír Kubečka. Z filmových ateliérů vyšli režiséři Karel Zeman, Karel Plicka, Bořivoj Zeman, Elmar Klos, Jaroslav Novotný, Jiří Lehovec, producent Ladislav Kolda, dokumentarista Alexander Hackenschmied, Hermína Týrlová a další. Neméně úspěšné a výrazné bylo zlínské školství. Troufáme si tvrdit, že jtrávě zde dosáhl rozvoj moderní pedagogiky skutečných úspěchů. Netýká se to jen slavné Batovy školy práce, ale i základního školství. Základy nové školy proložily práce Franiška Táborského, Josefa Klvani, Jana Mrazíka, ale zejména Josefa Ulehly, který rozpracoval to nejlepší z odkazu díla J.A.Komenského a svůj pedagogický systém opřel navíc o volnou školu amerického pedagoga J.DEWEYE. Zdůrazňoval experiment a demonstraci "praktických, konfliktů" ve výuce exaktních věd. Navíc byl propagátorem výuky angličtiny a bojoval o vysokoškolské vzdělání učitelů. Zkušenosti, praxe a dílo Josefa Úlehly se staly východiskem pro školství ve Zlíně. Díla se ujal ředitel Pokusné měštanské školy pan Stanislav Vrána a plně je rozvinul na základě zkušeností ze studijního pobytu v USA, kam jej Tomáš Bata vyslal. V práci vybraného pedagogického kolektivu učitelů se snoubily metody americké pedagogiky s tradicí českého školství. Zdařilo se dílo, jež daleko předběhlo dobu. Dnes, kdy naše školství hledá svou novou tvář, naskýtá se možnost navázat na tyto zkušenosti, dokonale prověřené praxí. 34 Irena Voštová a Miloš Bařinka [pageend36]Podkladem práce se žáky bylo vyučování na základě žákova zájmu. Vše bylo rozpracováno odborníky v oboru a rozvrženo do osnov, které zaručovaly vysokou úroveň poznatků. Rozsah učiva se zdánlivě zúžil, ale žák fakticky mnoho nezískal, nebot důležité nebylo jen předat vědomosti, ale i vychovávat. Výchova měla důsledný program a byla uskutečňována důsledně a s výbornými výsledky. Žáci byli vedeni tak, aby měli před sebou určitý životní cíl v oblasti duchovní i praktické a s pomocí učitele a na základě zájmu programově pracovali na zdokonalení vlastní osobnosti. Škola byla jednotná, ale zároveň diferencovaná. Nepředpokládalo se na rozdíl od dneška, že by se čtrnáctiletý žák musel rozhodnout pro určité povolání. Cílem nebylo hromadění poznatků, nýbrž samostatné myšlení podepřené výchovou a výukou základních věd. K tomu přispívalo i dělení žáků podle schopností do skupin A, B, C, jinak na větev humanitní, technickou a živnostenskou. Individuální diferencovanost zaručovala, že žákův talent bude rychleji objeven, že bude zajištěn jeho rozvoj. Jistě nešlo o systém naprosto dokonalý, ale základy byly pevné a navazovala na ně i výuka středních škol a Batovy školy práce. O tom konečně svědčí i úspěchy absolventů zlínských škol ve světě. Vyšli odtud tvůrčí lidé s touhou po poznání a se smyslem pro praktický život. Skupina pedagogů kolem ředitele Stanislava Vrány školu doslova tvořila a budovala. Každý z nich byl odborníkem s vysokými morálními vlastnostmi. Pro výuku osali vlastní učebnice, které i dnes mohou sloužit jako návod pro správnou tvorbu tak důležité pomůcky. I výběr pedagogů byl přísný a objektivní. Protože fa Bata školu financovala, kladla vysoké požadavky na výběr osobností. Nikoliv konkurzem nebo doporučením, ale přísným hodnocením příslušného pracovníka podle jeho školního prospěchu, výsledků vysokoškolského studia a podle psychotechických testů vědecky vypracovaných. Samozřejmě i podle výsledků pedagogické praxe. Do úzkého okruhu spolupracovníků Stanislava Vrány patřily manželé Bojanovští, Otílie Burešová, Rudolf Horák, Nora Hradilová, Jaromír Hradil, Cyril Kohoutek, Karel Minařík, Jaromír Černý, Jan Mohapl, Jaroslav Novotný, Jan Císař, Vojtěch Slavík, František Šmíd a další. Vysoká úroveň výuky byla doplňována přednáškami odborníků, které fa Bata zvala pravidelně do Zlína. Přednášeli zde profesor Lederer, profesor Lesný, Vojta Beneš, Antonín Grác a další. Pro žáky vycházel hodnotný časopis Mladý Zlín. Žáci se učili ve vzdušných velkých třídách a moderních budovách. Pokusná měštanská škola se jmenovala Masarykova a byla umístěna v budovách navržených F.L.Gahurou. Budova ve tvaru otevřené knihy byla chloubou funkcionalistické architektury podobně jako ostatní budovy ve školní čtvrti Zlína. Jak jsme už psali ve 2. čísle Zpravodaje, dětský pěvecký sbor Hlaholu byl pozván na soutěž pěveckých dětských sborů, která se koná ve dnech 13-17. dubna v Montreux. Byl tu ovšem problém, jak zajistit ubytování a stravování výpravy, která bude čítat asi 45 osob. Žádali jsme proto čtenáře Zpravodaje o radu a pomoc. Na tuto výzvu se už ozvalo několik krajanů, ochotných přispět. Hlavní zásluhu o to, že mladý Hlahol do Švýcar přijede, mají ovšem krajané z Ženevy, Lausanne a Savigny, kteří zajistili sponsora pro celou akci, totiž Rotary Club Jorat. Ten také uspořádá v Savigny veřejný koncert malých zpěváčků ( viz oznámení zvláště ). Historie pěveckého sboru Hlahol sahá přes 130 let nazpět: mužský sbor byl založen už roku 1859.V létech 1863 až 1865 byl dirigentem Hlaholu Bedřich Smetana, který pomohl formovat mladý sbor k vysoké úrovni. Výrazně ovlivnil sbor také další sbormistr Karel Bendi. Je vůbec třeba si připomenout, že sborový zpěv byl koncem minulého století jednou z hlavních forem národního uvědomování. Od roku 1860 až do konce století vzniklo v Čechách na 900 pěveckých spolků, které zpívaly většinou české písně. Všichni čeští skladatelé té doby věnovali sborovým skladbám zvláštní pozornost. Samozřejmě že na programech nechyběly ani upravené písně lidové a také náročná díla světové tvorby. O vysoké úrovni našich pěveckých těles svědčí četné ceny, získané v mezinárodních soutěžích. Není třeba zdůrazňovat, jak četné koncerty v zahraničí přispívaly k šíření české kultury : jen známé Pěvecké sdružení moravských učitelů absolvovalo 125 zahraničních vystoupení. 35 HLAHOL VE ŠVÝCARSKU [pageend37]Těžiště dnešního hudebního zájmu se ovšem posunulo poněkud jinam, ale sborový zpěv má stále svoje příznivce. Vedle mužských,ženských a smíšených sborů se uplatňují zejména sbory dětské. Hlahol založil takový sbor už v r. 1934 a získal i na tomto poli hodně úspěchů. Pro Švýcarsko nastudovali malí zpěváci pod vedením prof.Zd.Šulce a O.Friedla velmi náročný program: Český kancionál - Amsterdamský kancionál J.A.Komenského - B.Smetana: Přiletěly vlaštovičky - J.B.Foerster: Lesní studánka - J.Křička: April israelský trojhlasý kánon A.Dvořák: Moravské dvojzpěvy - B.Martinů: Písničky na dvě stránky - V.Trojan: České pastorely - O.Mácha: Moravské lidové písně - P.Erben: Jarní - M.Raichl: Brusič mráz - J.Jindřich : České lidové písně - P.Piel: Messe G-dur . Není nám zatím známo, kdy a kde se bude konat soutěžní vystoupení sboru v Montreux. Protože vedle nezávislé jury budou o umístění hlasovat i diváci, bylo by dobré, aby v publiku bylo hodně krajanů. Také koncert v Savigny si zasluhuje podporu. Kdo nebude moci pro zaneprázdnění anebo větší vzdálenost přijet a přivítat a morálně podpořit naše zpěváčky, může pomoci hmotně ke zdaru celého hostování příspěvkem na konto spolku Beseda Slovan ( UBS Geneve 12-2048- 5, subkonto 262935.00W 240). ROTARY CLUBJORAT a krajanské spolky v Lausanne a Ženevě zvou na koncert DĚTSKÉHO SBORU HLAHOL který se koná v patek dne 16.dubna ve 20.00 hod. v SAVIGNY-FORUM (náměstí Savigny) Na programu sbory B.Smetany, J.B.Foerstra, J.Křičky, A.Dvořáka, B.Martinů, V. Trojana české a moravské písně atd. Vstupné 20.- a 10.- Fr O rozdelenie ČSFR rozhodli politické reprezentácie českého a slovenského národa, ktoré na základe slobodných demokratických volieb dostali mandát riadit politický život vo federácii, nie však k tomu, aby likvidovali spoločný štát Čechov a Slovákov. Rozhodnutie o likvidácii federácie sme prijali s hlbokou íútostou, pretože sme presvedčení, že nezodpovedá voli, záujmom a potrebám našich národov, nielen z hľadiska našich národných tradícií, ale ani z hľadiska európskych a svetových perspektív zjednotenej Európy. Rozhodnutie o likvidácii ČSFR nepovažujeme za správne, pretože o otázke štátnej existencie alebo neexistencie môže rozhodovat jedine suverén v referende a tým je v skutočnej demokracii jedine lud. Práve švajčiarske skúsenosti nás o tom najlepšie poučili. Naši čeští a slovenští krajané jsou převážně švýcarskými občany a po sametové revoluci se stali automaticky i občany ČSFR. Politická representace, která rozhodla o likvidaci ČSFR se zavázala, že po 1.1.1993 bude v obou nástupnických státech v plném rozsahu zabezpečeno demokratické zřízení se všpmi svými atributy (ochrana lidských práv, politická svoboda, respektování plurality občanského života - svobodné činnosti opozice atd.) Pro nás exulanty je demokratická pluralita samozřejmostí. Očekáváme, že tato pluralita bude nejvyš- ší hodnotou i v budoucím českém a slovenském státě. 36 PREHLÁSENIE ZVÄZU ČESKO-SLOVENSKÝCH SPOLKOV VO ŠVAJČIARSKU K ROZDELENIU ČSFR [pageend38]Slováci a Češi, kteří jsou členy švýcarských krajanských spolků budou i v budoucnosti usilovat o zachování česko-slovenské spolu- náležitosti, zachování podvědomí, že Slováci a Češi patří k sobě, protože oba národy mají ve Střední Evropě společné místo a historické poslání. Uměle vytvořená hranice nebude, v tomto ideovém úsilí, na překážku tak jak tomu bylo po 74 letém společném životě. Nás politických exulantů je málo, a bude nás stále méně. Proto si můžeme dovolit luxus umělého rozdělení. Curych dne 30.ledna, předsednictvo SVAZU Konzulát České republiky v Basileji pod vedením honorárního konsula Hanuše Holzera zahájil činnost dnem 1. března t.r. na adrese 4132 Muttenz, Unter- wartweg 15. Telefon 061 57 00 01, Fax 061 570003 Dr Aleš Janků,dříve československý, nyní český konzul v Bernu , opustil 1.3. diplomatické služby a přešel do soukromého sektoru ( fa Philip Morris). Nástupce zatím nebyl určen. Krajany z Lucernu a okolí bude zajímat, že v listopadu minulého roku zemřel pan Řezáč, známý pod jménem Lidin jako autor detektivek a později - po kajícném návratu do Československa jako autor hanopisů na exil. Byl synem socialistického spisovatele V. Řezáče, ale ani otec ani syn se nedostal do Slovníku českých spisovatelů, vydaném v exilu. Společnost pro vědy a uměni, švýcarská pobočka připravuje na srpen t.r. už třetí seminář pro české a slovenské studenty, tentokrát pro studující pedagogických fakult. Agilní spolek Domov v Basileji promítá pro své členy a krajany nové i starší české filmy. Zatím byl uveden film Černí baroni a Tankový prapor. Je to vhodný způsob, jak oživit spolkovou činnost. Jako typické české jídlo doporučil časopis Cooperation (18.2.93) přípravu šunkových flíčků. Spolu se salátem a plzeňským to není špatné... animovaný film“Af žije myš" Snímek “ Vtichu pokoje” získal hlavní cenu v kategorii školních prací na festivalu experimentálních filmů v Madridu. Režisérem byl posluchač FÁMU, slovinský studující Andrej Žumberger. Česká výtvarnice a režisérka Michaela Pavlátová, byla za svůj snímek "Řeči, řeči, řeči - nominována na Oskara. Druhý ples v opeře se konal v prostorách Smetanova divadla v Praze dne 6. února.Účastnili se ho mimo jiné členové diplomatického sboru a další významné osoby. Magnetem plesu byla přítomnost francouzského herce Alaina Delona, kterého osobně přivezla naše ženevská honorární konsulka Zuzana Mausová. Výtěžek plesu bude využit na rekonstrukci divadla. Mistrovské dílo čtyřletého dítěte.Znalci a kritici moderního umění utrpěli řádnou blamáž, když přijali a vysoce hodnotili na výstavě Umělecké akademie v Manchestru abstraktní malůvky čtyřleté Carly Johnson. Dílo bylo ze žertu připojeno k zásilce malířeD.Sandrilla a sedmičlená jury je hodnotila jako technicky mistrovské, s vysokou kvalitou barevného podání, vyvážení a komposice... Dobré sousedské vztahy ? V poslední době téměř denně přináší německá televize zprávy o nekonečném ping-pongu na česko-německé hranici.Povětšinou ekonomičtí uprchlíci z Rumunska, Bulharska. Ruska, Srí Lanky atd. jsou posíláni pohraničními strážemi z jedné strany na druhou. Vedle těchto téměř již stereotypních zpráv se začíná oběvovat i zpravodajství jiného druhu.Jedná se o situaci na česko-saské hranici, tedy bývalé DDR. V německých pohraničních vesničkách podél této již nestrážené hranice narůstají hrozivě organizované krádeže a přepady. V jednotlivých vesnicích není již téměř domu, kterýby nebyl vykraden- některé už byly vykradeny 5-6 krát ! Co není přišroubováno, berou zloději ssebou. Z nedostatku oficielní ochrany volají obyvatelé těchto vesnic po novém zadrátování hranic a pořizují si mříže, zámky i zbraně k ochraně svého majetku. Není dokázáno, zda se jedná jenom o české zloděje - v televizním zpravodajství se ovšem mluví o českých bandách. Není to právě dobrá reklama pro vstup do nové Evropy .... 37 Štefan Margita, lyrický tenor slovenského původu, vítěz Pražského jara 1986, byl angažován jako sólista Pražské opery. Má za sebou velké úspěchy i v cizině podobně jako Slovenka Lucie Poppová. Úspěšný filmový dorost.Pavel Koutský získal na filmovém festivalu Berlienale stříbrného medvěda za Z ČESKÉ REPUBLIKY ZE SVĚTA KULTURY MY VE ŠVÝCARSKU [pageend39]GewertwertwKf derSteďZur/c/t Post fach 8032 Zurich PRAKTIKANTI, HLASTE SE J Živnostenský svaz města Curychu umožňuje českým a slqvenským mladým lidem, aby získali ve Švýcarsku praxi ve svém oboru. Uvádíme zde zásady a podmínky této praxe. Výběrová praxe ve Švýcarsku s finanční podporou švýcarské vládv: l.Cíl - rozšířeni odborné kvalifikace (Weiterbildung) - předpokládá se stejná kvalita práce, výkon a mzda dle švýcarských zvyklostí - podpora soukromého podnikáni a výchova středních kádru 2. Vybraní účastníci - věk cca do 30 let, bezúhonní - vyučení řemeslníci s praxí, případně řemeslnici se středním a nebo vysokoškolským vzděláním (výuční list, vysvědčení, reference, popis odbornosti) - zaměstnanci různých služeb (výuční list) 3. Doba praxe - 4 měsíce v jednom kalendářním roce. V případě, že se praktikant osvědčí, je možné praxi opakovat až 2x - 18 měsíců povolených jednorázově Na úkor dovolené praktikantů je organizovaná povinná odborná výuka, podle zvyklostí SIU (Schweizerisches Institut fůr Untemehmerschulung), v němčině 4. Vedení a organizace Gewerbeverband der Stadt Zurich - Švýcarsko, za spolupráce: - Sdružení podnikatelů České Republiky, Staroměstské nám. 6, 110 01 Praha, tel. (02)28 97 kl. 287 nebo 411 - Svazu Moravskoslezských podnikatelů, Dominikánské nám. 10, 660 75 Brno, tel. (05) 262 63 5. Přihlášky a jazyková zkouška - zájemce vyplní tiskacím písmem přihlášku na městském / okresním "Sdružení", kde dostane další informace (projekt se netýká zdravotnictví) - na jaře a na podzim se konají písemné a ústní jazykové zkoušky (na "Sdružení") 6. Pracovní vízum - za předpokladu, že pro praktikanta byla uzavřena pracovní smlouva se švýcarskou firmou, je možné si zhruba po dvou měsících (vyřizování dokladů u švýcarských úřadů) vyzdvihnout pracovní vízum na Švýcarském velvyslanectví v Praze 7. Ohlášení odjezdu do Švýcarska a pojištění - tři dny před odjezdem do Švýcarska ohlásí praktikant do Prahy na Sdružení podnikatelů a do Zurichu na Gewerbeverband der Stadt Zurich tel. 00411 383 23 70, fax 00411 383 25 93 následující: - datum odjezdu z domova a datum nástupu do zaměstnání - bez tohoto ohlášení není praktikant pojištěn a je tudíž plně osobně finančně zodpovědný za jakékoliv náklady způsobené nemoci či úrazem 8. Upozornění - neúplné nebo nesprávně vyplněné přihlášky budou vráceny - praxe bude předčasně bez jakékoliv náhrady ukončena, jestliže praktikant nesplní očekávané požadavky 38 GVZ [pageend40]ZE SLOVENSKÉ REPUBLIKY Prezident Slovenské republiky Michal Kováč se ujal ve středu 3. března svého úřadu. Narozen 5. 8. 1930 v Lubiši, okres Humenné, vystudoval Vysokou školu ekonomickou v Bratislavě , působil jako asistent na této škole, později ve Státní bance, v Národní bance na Kubě, v Živnobance v Londýně. V roce 1970 byl vyloučen z KSS a pracoval jako bankovní úředník. Od 1989 do 91 byl ministrem financí ve slovenské vládě, po volbách 92 byl za Hnutí za demokratické Slovensko zvolen předsedou Federálního shromáždění. Po volbě prezidentem 16. února se vzdal členství v HZDS. Uvedení M.Kováče do úřadu se zúčastnil polský, český , rakouský a maďarský prezident. Ve své nástupní řeči se M.Kováč zabýval současnými problémy a vyhlídkami nově vzniklého státu, v němž se ke slovu hlásí starý kulturní národ. S uznáním se vyjádřil o vyspělosti českého politického myšlení za to, že přijalo legitimnost slovenských nároků na vlastní státnost. Projevil zájem na dobrých vztazích se sousedními státy, zejména s Ukrajinou, a vyjádřil svůj optimismus pokud se týká dalšího hospodářského vývoje Slovenska. První oříšek, který bude muset nový prezident rozlousknout, je spor mezi ministerkým předsedou Mečiarem a ministrem zahraničí Kňažkem: Mečiar oznámil, že podá prezidentovi návrh, aby Kňažko byl sesazen. Kováč je ochoten to učinit jen na základě rozhodnutí parlamentu a jeví se tedy neutrální. Za “ štěnice “ na americkém konsulátě v Bratislavě prý nikdo nemůže a vyšetřování bylo proto zastaveno. Opoziční časopisy jako Kulturný život a Sme(na) nebudou dostávat nadále od státu podporu a jejich vydávání je vážné ohroženo. Další uprchlík-ze Slovenska hledá s rodinou útočiště ve Švýcarsku. Jmenuje se Jan Fuchs je to bývalý vydavatel časopisu “kontra”. Pro svůj kritický postoj vůči premiérovi Mečiarovi byl Jan Fuchs vystaven šikanováni se strany úřadů a policie a nakonec před hrozícím zatčením nenašel jiné východisko nežli útěk. O jeho případu referovala Die Weltwoche dne 21. ledna 93- od té doby není nic nového známo. PRODEJNA č eskýc h Kniti PŮJČOVNA ČESKÉHO VIDEA Velký výběr knih, gramodesek, CD a videokazet ( s českými filmy ), které v České republice neseženete, najdete stále na BADENERSTRASSE 698 CH-8048 ZURICH TELEFON 01/43168 78 TELEFAX 01/432 95 92 Kdo miluje svou ženu, miluje sebe. Říká Ti něco - jako věřícímu člověku - tento citát? Jsi zajímavý, 34 - 40-ti letý muž, akademik? Chceš se seznámit a při vzájemné sympatii vybudovat vztah k mladé, pohledné krajance, žijící ve Švýcarsku? Když ano, napiš mi do adm.Zpr. pod zn. "My dva". Milou štíhlou Češku, žijící v německy mluvící zemi, se smyslem pro přírodu a sport, atraktivní, cca 45 1 a od 165cm, pokud možno nekuřečku a bez problémů, hledá ke společným akcím a žití v Německu sympatický štíhlý Čecho - Němec. Zn. "Od Stuttgartu" do adm. Zpr. Prodám solidní stř. velkou chatu 2 + 1 + přísl., kompl. zaříz., krb, studna - Luka pod Medníkem - vzrostlá zahrada 800 čtverečních metrů, bez přímého souseda, oplocená. Nabídky pod zn. "Chata" do adm. Zpr. Prodám zděnou chatu na vlastním pozemku s garáží, vodou, zahradou atd. cca 50km od Prahy, za 33.000 SFr. Zn. "Na Sázavě" do adm. Zpr. 39 [pageend41]reisebüro Pozor ! Od 1.dubna platí nové ceny letenek. Všude se zdražuje, nám se podařilo vyjednat pro vás ceny levnější. Seznámení. Čechošvýcarka, 481etá, štíhlá, pohledná a veselá, inteligentní ( ale umím dobře vařit), hledá partnera pro společný život. Zn. "Najdeme se?" do adm. Zpr. Pro mladého muže hledáme vhodnou inteligentní partnerku. Je mu 29 let, má široké kulturní zájmy, sportovní typ ■ (nekuřák), zaměstnán v bance v Curychu. Zn. "Mehrsprachig" do adm. Zpr. Autobus ZH - Praha 4x týdně středa, čtvrtek, sobota, neděle Praha - ZH 3x týdně úterý, středa, pátek zeptejte se u nás na další informace Pokud se chcete v dubnu vykoupat, využijte mimořádné nabídky na Floridu. 2 týdny, let a auto Fr. 990.- Ubytování v blízkosti atrakcí a moře, můžeme zajistit. Mallorka - jarní prázdniny, velikonoce, můžeme vám zajistit let + auto + ubytování ve 2-3-4 pokojových bytech v Porto Cristo za velice výhodných podmínek. Jalta - až do 24.5. s polopensí - 1 týden Krim Fr. 790.- Kreuzfahrt v karibiku 22.4. - 9.5. Dvoulůžková kabina s plnou pensí + letem za Fr.2690.- Australien 18 dní Camperferien do 31.5. za Fr.2990.- 1.6. - 30.6. Fr.3290.- Kreuzfahrt 6 dnů středozemním mořem 10.5. - 16.5. plná pense + doprava autobusem, dvoulůžková kabina Fr. 990.- Samos, Kos, Rhodos, Kréta, Turecko, Zyprus, v různých termínech od 5.4. - 15.9. týden Fr. 499.-, 2 týdny Fr. 639.- Min. týden Fr. 799.-, 2 týdny Fr. 994.- Max. Reisebiiro C-TOURS Effi Mart Märtp/atz 5 8307 Effretikon 052 / 32 70 70 ČEDOK Reisebiiro AG sděluje svoji novou adresu: ČEDOK Reisebiiro AG Pelikanstrasse 38 8001 Zurich Telefon: 01/ 221 31 31 Telefax: 01/ 221 31 41 Objednejte si náš nový katalog "Reisen 93"! OVĚŘENÝ PŘEKLAD Úřední překlady Vašich dokladů provádí do tří dnů výhodně ING. JIŘÍ KOMÁREK dipl. překladatel a soudní tlumočník Tosstalstrasse 74 8636 Wald/ZH tel. 055/ 95 52 73 PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lic.phil.I.Markéta KARASOVÁ Saumstr.54 8003 Zurich Tel.01/463 96 10 Pro krajany podstatná sleva! 40 C-tours CSA ZH - Praha - ZH Fr.395.- SR ZH - Praha - ZH Fr.420.- Příplatky na sváteční dny také levnější: CSA FR.25.- SR Fr.50.- [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýc.úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společností (AG - Grundung) a jiných problémech a procesech ve švýcarském a čs. právul ARENT AG Allg. Rechts und Unternehmensberatung Marktgasse 36, 3011 Bern, Tel. 031/ 220522 a 220770 PENSION MILAN, Zellermoosstr.75 A-5700 Zeli am See - Rakousko Vás zve k levnému pobytu vč. českých specialit z naší kuchyně. Výlety do blízkých velehor s celoroč. lyžováním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Ověřený překlad z češtiny i slovenštiny do němčiny pro švýcarské a do češtiny pro české úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den PORADY - POMOC - ZPROSTŘEDKOVÁNÍ zprostředkování partnera v mezinárodním měřítku kursy, terapie, sociální a právní porady, finanční analýzy, ukládání kapitálu & investice, pozemky a nemovitosti mezinárodně Zavolejte nám, poradíme Vám Servis 7 56 česky: 156 70 70 3-4 všeobecné informace 156 70 70 35 pozemky a domy v Cechách Videotext * 7667 TaL 01/312.18.19 (23) Fax 01/312.18 J3 Club«4WO>Vr Dorfiistr.1 0 CH-8057 Zúrich [pageend43]AZB 8048 ZURICH PP/Journal CH-8048 ZURICH Vydává: Svaz čs. spolků ve Švýcarsku Redakce: L.Křivánek, Allée des Chénes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zúrich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathaus- platz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: ZPRAVODAJ, Postfach 12, CH - 5233 ST1LLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do 5.dne v měsíci. POJIŠTĚNÍ NÁVŠTĚV Z ČESKA A SLOVENSKA /Z ČR A SR ČI JINÝCH ZEMÍ fúr Versicherungs-, Finanz- und Unternehmensberatung ľasuara Kreuzplatz 20, 8008 Zúrich (Schweiz) sowie Immobilienhandel und Vermittlung Telefon: 01-932 32 22, Telefax: 01-932 52 03 Provoz s obsluhou 24 hodin denné, dtto neděle i svátky. Jistě Vám přijde vhod možnost uzavřít výhodné pojištění na nemoc, úraz a úmrtí, event. převoz nemocného či zemřelého na náklady pojišfovny (i nad stáří 85 let). Pojištění od 0,22 šv. Fr. na osobu a den II! zpravodaj [pageend44]