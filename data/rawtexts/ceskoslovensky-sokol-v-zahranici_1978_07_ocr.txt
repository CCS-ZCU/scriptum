ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVÄ V ZAHRANIČÍ Ročník XXVIII Číslo 7 (277) Září 1978 CZECHOSLOVAKIA STILL OCCUPIED 1968-1978 [pageend1]DESÁTÉ VÝROČÍ Jan Waldauf V uplynulých dnech bylo vzpomenuto 10. výročí okupace Československa vojsky Varšavského paktu, která dosud trvá, jak výstižně připomíná na titulní straně tohoto čísla přetištěná pohlednice, kterou k tomuto výročí vydalo Československé národní sdružení v Kanadě. Srpnové události roku 1968 byly vzpomenuty v časopisech i řadou demonstrací a jiných akcí mnoha čs„ exilových a krajanských organizaci. Byly rovněž předmětem mnoha článků, úvah, relací a komentářů tisku i jiných sdělovacích prostředků všech států svobodného světa a dokonce, kde se to právě "hodilo do krámu", i některých států světa nesvobodného, jako např. komunistické Číny. Je-li srpen 1968 připomínán jako symbol zrady, je nutno připomínat i další dvě výročí - únor 1948 a Mnichov 1938. Je nutno je připomínat ještě více, nebot bez těchto dvou předcházejících událostí, nebylo by ani došlo k srpnové okupaci v r. 1968. * Mnichovský diktát v r, 1938 byl zahajovacím aktem utrpení národa v druhé světové válce i za pozdějšího režimu komunistického. Mnichovský diktát znamenal konec samostatnosti čs. státu, konec jeho svobody a demokracie. V letech válečných statisíce nej lepších příslušníků národa ztratilo své životy v německých koncentračních táborech a na popravištich a následky nelidského běsnění nacistů byly nedozírné. Nám, Sokolům, je třeba si připomenout, že na 12,000 sokolských příslušníků přišlo o své životy a plných 93% vedoucích činovníků sokolského ústředí - ČOS a žup se již po válce k sokolské práci nevrátilo. Kromě těchto ztrát na životech a velikých škod hospodářských, došlo k stejně závažným škodám méně viditelným, jež se však projevily v charakterových vlastnostech, vyznačujících se příliš ohebnou páteří, chytráctvím a švejkovinou v nejhorším slova smyslu. Toto osudné dědictví Mnichova pak podstatně usnadnilo podvratnou činnost komunistické reakce po válce, jež vyvrcholila únorem 1948„ * Komunistický puč v únoru 1948 nastolil režim, který svou diktaturou a nelidstvím navazoval na válečný režim nacistický a vědomě podněcoval a podporoval rozvrat národního charakteru. Stejně, jako předcházející nacisté, používali také komunisté při své "převýchově" systém koncentračních táborů, stejně vyhlazovali všechny prvky demokracie a národního uvědomění a hrdosti, stejně jako nacisté i komunisté rozpustili Sokol. Komunisté byli však mnohdy ještě úspěšnější, nebot na rozdíl od nacistů, jejich program třídní nenávisti, kulturní zaostalosti, politického zpátečnictví a nelidského teroru vykonávali vlastní čeští a slovenští lidé. 114 [pageend2]U příležitosti letošního výročí byly namnoze vysloveny nebo napsány názory, že tzv. Pražské jaro, předcházející srpnové okupaci, bylo obnovením československé svobody i demokracie. Je nutno uvést taková tvrzení na správnou míru a připomínat, že představitelé tzv. socialismu s lidskou tváří, s Dubčekem v Čele, byli přesvědčení a poslušní funkcionáři komunistické strany, kteří své straně věrně sloužili i v době nejkrutějšího teroru let padesátých a byli ochotnými vykonavateli všech nelidských činů této doby. Jen na čas byli okolnostmi v r. 1968 donuceni k pokusům o zlidštování nelidského systému a tím jej učinit přijatelnější. Obnova skutečné demokracie a svobody jim byla a zůstala naprosto cizí,, * V některých exilových a krajanských listech probíhala k letošnímu výročí debata, zabývající se otázkou, proč příslušníci emigrace '’posrpnové” se jen v tak malé míře účastní čs. exilového a krajanského života. V této souvislosti stojí za zaznamenání nedávná zkušenost z Kanady. V červenci, se svolením čs. režimu, vystupoval v USA a Kanadě známý zpěvák Waldemar Matuška. V Torontě se na jeho koncert dostavilo na 2,500 diváků, vesměs příslušníků emigrace po srpnu 68. Po koncertu někteří z nich s jistou dávkou rozhořčení poukazovali na to, že "na rozdíl od spontánního, vřelého přijetí, kterého se W. Matuškovi dostalo od nadšeného obecenstva, uboze kontrastoval ostentativní nezájem těch starších, kteří emigrovali okolo roku 1948." Za několik málo týdnů na to, dne 21. srpna, konala se v Torontě před parlamentní budovou manifestace protestující desetileté trvání sovětské okupace Československa. Z těch 2,500 nadšených návštěvníků koncertu, z nichž většina srpnovou okupaci v Československu zažila, dostavilo se na protestní manifestaci jen několik málo desítek. * V jedné anketě, zabývající se shora zmíněnou neúčastí posrpnové emigrace na krajanské a exilové činnosti, napsal jeden z nich: ”... Předně jsem si přivezl z Československa strach. A to nikoliv před Sověty, ale před Čechy...” Dvanáct let před Pražským jarem i následující srpnovou okupací, v roce 1956, napsal Ladislav Radimský "Rub a líc našeho národního programu v atomovém věku". V závěrečné kapitole tehdy uvedl: "oo. doma komunisté rozbili všecka lidská společenství, všecka sdružení a ba i samu touhu po družení se. Lidé již nevěří jeden druhému a není střediska pro vytvoření veřejného mínění. Je věcí naprosto realistického myšlení, že lidé musí zase získat víru v sebe, každý jednotlivec zvlášt. Lidská duse musí byt první protikomunistickou pevností a musí přestat mít strach. Dnes je strach vlastním pánem naší země a na dně tohoto strachu, u komunistů i protikomunistů, je, jak znovu opakuji, strach metafysický, strach před nejistotou smyslu a cíle života. Kdo přemůže tento strach, přemůže i strach před materialistickými hrozbami dnešní vlády v Československu, a komunistické panství se pak rozpadne samo sebou/' Je také naší sokolskou povinností usilovat o překonání tohoto strachu v duši českého a slovenského člověka! 115 [pageend3]HLÍDKA VZDĚLÁVACÍ UMÍME t o ? Rudolf Fiala Před 41 roky jsme se rozloučili s osobností, jehož nejen osobní hluboká kázeň, ale široké vzdělání přímo předurčovaly, aby se stal prvním presidentem nového moderního československého státu. V polovině září, kdy dobrý hospodář přehlíží ovoce své celoroční práce, loučili jsme se s T.G. Masarykem, opravdovým hospodářem na národní vinici, kterou vzdělával po celý svůj život. Odešel ten, který svojí prací spolu s dalšími syny a dcerami našich národů, dal základy státu, vyhlášenému před 60 lety v rámci řady jiných, k samostatnému životu se hlásících národů. Čtyřicet nebo něco víc let není v životě národa tak dlouhá doba, ale u jednotlivce je to už otázka dvou generací. A právě v osobním denním styku s generací mladší vidíme, jak málo o naší republice do roku 1938 ví. Vyrostla, nebo vyrůstala ještě v době,- kdy naše národa byly pod vlivem mezinárodních politických změn, které na nás bezprostředně působily nejprve v době nacistické okupace, později, po válce školstvím a výchovou zdeformovanou záměrně komunistickou ideologií a falšováním dějin. Je opravdu těžký, ale hlavní úkol nás, kteří byli účastníky toho nového národního kvasu, abychom o tom dovedli mluvit s generací mladší, která často vlivem okolí, ale mnohokrát i vinou naší, nenašla správný vztah k národnímu povědomí a uvědomění. Ukazujme v každé vhodné chvíli na zářivé příklady v naší novodobé historii a to přímými příklady ze života filosofa, státníka, velkého myslitele, ale vpravdě pokorného syna našeho národa. Ukazujme na jeho chápání vlastenectví ve světle světoobčanství. Na jeho vztah člověka k člověku, na jeho osobní vztah k ženě ve společnosti, v manželství, v rodině. Jeho příkladný rodinný život, jeho přísnost, ale při tom laskavost a shovívavost k slabostem druhých. Jeho snášenlivost a toleranci. Dokážeme-li to - a věřím pevně, že ano -, pak jsme udělali dobrou práci pro naší mladší i nejmladší generaci, ale také jsme vytěžili pro nás všechny i budoucí maximum z toho, co nám a našim národům osobností T.G. Masaryka bylo Všemohoucím dáno. 116 [pageend4]Dr . EDVARD BENEŠ - SOKOL Letos, začátkem září, uplynulo 30 let od úmrtí druhého presidenta Československé republiky Dr. Edvarda Beneše - sokolského bratra, který se vždy a hrdě k sokolství po celý svůj život hlásil. Mladý Edvard Beneš poznal Sokol od útlého dětství ve své rodině, která byla celá sokolská. Cvičení v Sokole zahájil v žactvu a kromě činnosti cvičební věnoval se také práce vzdělávací a hrával v Sokole i divadlo. Při zahájení odbojové činnosti za I. světové války seznámil jej Masaryk se starostou Sokola Dr. Scheinerem a během své práce osvobozovací v prvním i druhém odboji spoléhal se vždy zejména na Sokolstvo - doma i za hranicemi. Dr. Beneš se účastnil sokolské činnosti i jako ministr zahraničí a mj. přednášel ve školách COS„ Jako president sledoval neustále sokolskou činnost, při X. sletu v r.1938 věnoval Sokolstvu krásný prapor a nejvíce se jeho zájem o Sokol projevoval v jeho postoji ke komunistickým snahám po druhé světové válce, kdy pod rouškou sjednocení tělesné výchovy, usilovali o to, aby Sokol po válce již nebyl obnoven. Bylo to hlavně také jeho zásluhou, že bylo možno, alespoň na krátké období necelých 3 let, obnovit činnost sokolskou a uskutečnit XI. slet. Proto také XI. slet byl velikým projevem Sokolstva i celého národa oddanosti a věrnosti myšlenkám, které Dr. Beneš svou životní prací představoval - svobodě, demokracii, mravní ušlechtilosti a národní opravdovosti . Na X, sletu v Praze r. 1938 President Beneš zanechal Sokolstvu celou řadu krásných projevů, vyjadřujících jeho lásku k sokolství i jeho viru v štastnější budoucnost národa. V únoru 1942, k 80. výročí založení Sokola, řekl ve svém rozhlasovém projevu z Londýna: Mluví-li se o posledním půlstoletí dějin národa, nelze nemluvit o Sokolu. Bez Tyrše, bez Fügnera, bez sokoloven, bez sokolské písně, bez nádherných sokolských sletů nelze si představili ani minulých osmdesát let našeho života, ani Prahu, ani vzhled našich měst a vsí, ale nelze si také představit skutečnou duši národa. Při vzpomínce na padlé Sokoly za II. světové války napsal v srpnu r. 1945: Němečtí okupanti byli si dobře vědomi, jak hluboce v našich srdcích byla zakořeněna myšlenka Tyršova a dobře si byli vědomi nebezpečí, které 117 [pageend5]pro ně sokolská organizace představovala » Z bezmezného strachu a obavy před silou Sokolstva - jako jednou z hlavních sil odporu - soustředili se na jeho příslušníky, jako na jedny z prvních, kdož byli předurčeni k tomu, aby vydali ze svých řad tolik obětí, at padlých či popravených nebo umučených, před jejichž památkou se dnes skláníme. Pokorný dík a hrdý obdiv patří všem, kdož svou smrtí, svými útrapami dali posvěcení velikému vítězství. A vítězství, kterého jsme v této válce dosáhli, bylo vítězstvím národní a demokratické myšlenky, tedy právě té, která od vzniku Sokolstva byly vlastní a základní celému hnutí sokolskému - sokolskému členstvu patří jedno z nejčestnějších míst organizací a skupin, které daly od prvého dne své síly a životy národu. O vlivu Sokolstva na poměr česko-slovenský, napsal v září r. 1947: Skutečnost, jak se osvědčilo sokolské bratrstvo v době nesvobody a jak zasáhlo i přes hranice bývalého tzv. Protektorátu až na Slovensko, a důsledky, které vyplynuly z tohoto trvalého duchovního spojení, se blahodárně projevily v oné sokolské spolupráci zemí Peských se Slovenskem., Na ní jsou zúčastněni ták jako již při dřívějších příležitostech v českých zemích bratři ze Slovenska. Je to skutečnost, která by měla být zahrnuta do všeho našeho politického žití; snažili jste se o to již v době prvé republiky a snažíte se o to dnes opět. Dokazujete to prakticky, jak si představujete spolupráci v národě, spolupráci mezi českými a slovenskými lidmi. I v tom je možno vudět životnost a velkou mravní výši ideálů Tyršových. Ve svém poselství VIII. valnému sjezdu COS, v říjnu 1947, napsal: Sokolstva mělo vždy význačnou úlohu v našem životě a podstatně přispělo k dosažení dnešní úrovně života státního, politického, kulturního a sociálního u nás. Hluboká demokratičnost Tyršova a Fügnerova, vysoký stupeň odpovědného vlastenectví a zdůraznění mravních základů sokolského bratrstva, byly hodnotami, z nichž rostly v sledu generací statisíce tělesně i duchovně krásných českých a slovenských lidí. Sokolství pomáhalo významně formovat v širokém rozsahu českého a slovenského člověka a tím podobu a osudy československého národa. Tento Váš pronikavý vliv, trvající již několik generací byl možný proto, že jste neustrnuli, nýbrž v duchu Tyršově vždy přijímali nejhodnotnější prvky kultumě-vývojové, abyste se ujali vedení, vedení odpovědného, ukázněného a směřujícího k vyššímu cíli bez ohledu na líbivost a populárnost. - Sokolství zapustilo pevně kořeny v našem národě. 0 tom svědčí zvláště mohutný vzrůst Sokolstva po této válce, po jeho dlouholetém násilném umlčení, a nadšená oddanost statisíců sokolské myšlence. Sokolství je naší velkou hodnotou specificky československou, hodnotou, na níž můžeme býti ve světě pyšní. Dnes, kdy demokracie je smrtelně ohrožena nelidskou idelologií totalitního komunismu, je na místě si připomenout slova bratra Dr. Beneše, které pronesl při své návštěvě Tyršova domu v r. 1935, kdy varoval před ideologií fašismu a nacismu a hovořil o boji, který je nutno neustále a soustavně svádět o zachováni demokracie: Musíme jít do toho boje s rozhodností, důvěrou a klidem, poněvadž je to boj krásný, který stojí za to, aby byl dobojován. A je krásný proto, že musí skončit vítězně, poněvadž je to boj o vítězství idejí Masarykových o poslání československého státu. Je to také boj o vítězství idejí sokolských. V září 1948, při uveřejněni zprávy o úmrtí Dr. E. Beneše bylo v New York Times napsáno: "Beneš byl vlastenec, který manévroval tak dovedně, jak jen jedinec byl s to, aby zachránil svobodu svého lidu a my všichni máme podíl na odpovědnosti za jeho a jejich tragedii." Tato slova platí i dnes, 30 let po jejich napsání„ 118 [pageend6]ŽIVOTNÍ JUBILEA Dr, LEOPOLD POSPÍŠIL - 80 V americkém městě Eugene, ve státě Oregon, dožil se dne 21. srpna osmdesáti let zasloužilý sokolský pracovník, bývalý starosta Sokolské župy Dr. E. Beneše v exilu, bratr Dr. Leopold Pospíšil. Po studiích na Slovanském gymnasiu v Olomouci, pokračoval mladý Leopold Pospíšil ve svých studiích na právnické fakultě Karlovy university v Praze, stal se doktorem práv v r. 1921 a působil jako právník v Olomouci, kde zastával celou řadu funkcí ve veřejném životě, mj. také jako předseda správní rady podniku Zora, továrny na čokoládu. Od svého mládí byl činný v Sokole, kde zastával řadu funkcí a byl vzdělavatelem Sokolské župy Olomoucké i redaktorem župního věstníku. Po obsazení Československa nacisty zapojil se ihned do odbojové činnosti, byl za svou odbojovou činnost vězněn nacisty v koncentračních táborech Dachau a Buchenwaldu a po propuštění z vězení se ihned znovu účastnil další práce a činnosti odbojové. Po osvobození v r. 1945 byl terčem mnoha komunistických útoků a po komunistickém puči v únoru 1948, kdy mu hrozilo okamžité zatčení, podařilo se mu uprchnout do exilu. Ihned po příchodu do uprchlického tábora v Západním Německu obnovil svou práci národní i sokolskou, byl spoluzakladatelem sokolské jednoty "Arsenal" v Ludwigsburgu a zvolen jejím prvním vzdělavatelem. Po ustavení Sokolské župy Dr. Edvarda Beneše v exilu, v březnu 1949, byl zvolen jejím starostou. V r. 1950 emigroval do Spojených států, kde vedle svého zaměstnáni také ještě studoval a dosáhl hodnosti Master degree z politických věd. I zde se opět plně zapojil do exilového a krajanského života a působil rovněž v místní jednotě Americké Obce Sokolské. Do mnoha dalších let přejeme jubilantovi hlavně pevné zdraví! KAROL BEDNÁR - 80 Dne 1. července naplnil 80 let svého plodného života bratr Karol Bednár, dlouholetý náčelník Slovenského Sokolstva v USA, který od svého příchodu do Ameriky v r. 1924 se zasloužil vynikajícím způsobem o rozvoj sokolské myšlenky v USA. Byl autorem mnoha cvičení, vedl řadu sokolských škol, památných sokolských sletů, mezi nimi zejména slavný slet v r. 1939 na Randalls Island v New Yorku, kde za přítomnosti presidenta Dr. Edvarda Beneše a více jak 20,000 diváků byl zahájen druhý čs. odboj v Americe. Bratr Bednár se zasloužil o účinnou propagaci sokolského tělocviku anglickým vydáním Tyršovy soustavy a nesčetnými články a úvahami zejména v "Slovenském Sokole", týdeníku Slovenského Sokola, jehož redaktorem byl od r, 1944. Ve všech svých funkcích zastával nekompromisně stanovisko ryze sokolské, československé a demokratické a od ustavení Ústředí Cs, Sokolstva v zahraničí byl jeho upřímným podporovatelem, Mnogaja Ijeta, bratře Karle! 119 [pageend7]ALOIS HUDEC - 70 Sokolský tělocvik proslavili doma i v zahraničí dva vynikající a při tom skromní sokolští závodníci - "Janek” Gajdoš a "Lojzík" Hudec. Bratr Gajdoš svou nesmlouvavou věrnost demokracii a sokolské myšlence prokázal odbojovou činností za IIo světové války, byl za ni nacisty vězněn v koncentračním táboře a následkům tohoto věznění podlehl dne 19o listopadu 1945. Alois Hudec se narodil dne 12. července 1908 v Račicích u Vyškova do sokolské rodiny. Mladý Lojzík záhy na sebe upozornil svým uměním tělocvičným a v mladém věku 18 let již patřil k nej lepším sokolským borcům. V roce 1931, na mistrovství světa v Paříži, stal se absolutním mistrem světa v nářaSovém tělocviku a získal mistrovství světa na kruzích, které od té doby s úspěchem obhájil až do konce své závodnické dráhy. Mistr světa v r, 1951 Po vítězství v Paříži se uspesne zúčastnil cele rady závodu, z nichž stojí za připomenutí zejména: závody o přebor COS i Svazu Slovanského Sokol- stva o IX, slete r. 1932 v Praze, mistrovství světa v Budapešti r. 1934, závody o přebor COS v Bratislavě r, 1935, Olympijské hry v Berlíně r.1936, závody SSS v Novém Sadě v Jugoslávii r, 1937, mezinárodní závody Švýcars- ko-Českoslóvenško v Basileji*r. 1938, mistrovství světa o X. sletě v Praze r. 1938 a mezistátní závody Dánsko-Československo v Kodani a USA-Cesko- slovensko v New Yorku v r. 1947, Alois Hudec zůstává až dodnes nejúspěšnějším čs. závodníkem v nářaďovém tělocviku. Nejslavnější bylo však jeho vítězství na olympijských hrách v Berlíně r. 1936, kde, k zjevné nelibosti přítomných nejvyšších nacistických představitelů, získal zlatou medaili a opětovně obhájil své mistrovství na kruzích sestavou, která ještě dnes počtem obtížných prvků a čistotou rozporů nebyla překonána. Svou skromnost si zachoval dodnes a při vzpomínce na svou závodní činnost připomíná, že za své úspěchy vděčí jedině sokolské výchově a kázni. Do mnoha dalších let mu přejí hodně zdraví mnozí z těch, kteří se s ním utkali na závodním kolbišti i všichni, kterým, spolu s nezapomenutelným Jankem Gajdošem, byl po velikou řadu let příkladem a nedostižným vzorem. P. a V., (C.) 120 [pageend8]ŽALOV FRANTIŠEK KRATOCHVÍL Ve Spojených státech, v Chicagu, zemřel dne 12. června po dlouhé nemoci, oddaný vyznavač Tyršovy myšlenky a ušlechtilý vlastenec, bratr František Kratochvíl. Dožil se 81 let. Bratr Kratochvíl pocházel z Chrudimi, kde byl zaměstnán v obuvnickém podniku firmy Popper-Polický. Svou poctivou prací, přímým jednáním a upřímností získal si záhy důvěru jak svých zaměstnavatelů tak i všech svých spolupracovníků v zaměstnání, jakož i v životě soukromém, veřejně- politickém i spolkovém v Chrudimi i v Sušici, kde několik let působil. Od svého mládí byl nadšeným Sokolem a zastával řadu funkcí jak v jednotě, tak i v okrsku a župě. Za II. světové války se činně účastnil odbojové práce proti nacistům, spolupracoval s později popraveným generálem Lužou a byl za svou odbojovou činnost vězněn Gestapem. Po válce byl v r. 1945 zvolen starostou města Chrudimi a když byl v r. 1946 znárodněn podnik Popper-Polický, byl ustanoven ředitelem podniku. Byl v této funkci pro své přímé a spravedlivé jednání natolik oblíben, že mu po komunistickém puči v únoru 1948 veškeré osazenstvo podniku vyslovilo svoji důvěru. Odmítl však spolupráci s komunisty a zatčení unikl jen okamžitým odchodem za hranice. V exilu vynaložil své mimořádné organizační schopnosti zejména v Sokole, byl členem a hybnou pákou jednoty "Jägerhof" v Ludwigsburgu a v lednu 1950 byl zvolen starostou Sokolské župy Dr. E. Beneše v exilu, jímž zůstal až do její likvidace. Po své emigraci zapojil se plně do práce v životě krajanském a sokolském. Byl po řadu let členem předsednictva Ústředí Cs. Sokolstva v zahraničí, pracoval ve "Svornosti" a zejména pak v České Národní radě americké, kde byl několik let předsedou odbočky "Milada Horáková" a pracoval v ústředí Rady jako člen jejího předsednictva i jako ředitel její kanceláře. Poslední léta, zkrušen těžkou nemocí, trávil v České útulně v Chicagu a do posledních chvil svého života sledoval s neutuchajícím zájmem činnost a práci národní a sokolskou. Před uložením jeho popelu na Českém národním hřbitově, rozloučili se v pohřebním ústavu v Berwynu se zesnulým starosta br. Dr. Antonín Hřebík za Sokolstvo, prof. František Schwarzenberg za Cs. Národní radu americkou a bratr B. Laštůvka za Českou útulnu. Byl to dobrý člověk, neúnavný a obětavý pracovník národní a příkladný Sokol. Cest jeho světlé památce! 121 [pageend9]Z ÚSTŘEDÍ ZPRÄVA O POMAHATELSKÉ ŠKOLE ÚSTŘEDÍ pořádané ve dnech 30. 4. - 6. 5. 1978 ve Vídni Náčelnictvo Ústředí Československého Sokolstva v zahraničí uspořádalo ve dnech 30. 4. - 6. 5. 1978 ve Vídni pomahatelskou školu. Této školy se zúčastnilo 11 posluchačů z župy Vídeňské, 7 posluchačů z župy Západoevropské a 2 posluchači z župy Švýcarské. Škola byla vedena náčelníkem a náčelnicí Ústředí a pořádána v tělocvičně jednoty Vídeň XVI., ve Steinergasse. Náčelnictvo Ústředí vydalo pro účely této a dalších pomahatelských škol "Příručku k zkouškám pomahatelským" - tato příručka byla včas před zahájením školy všem posluchačům rozeslána, takže tito přišli do školy již částečně připraveni. Ve škole byly přednášeny tyto předměty: Předmět Počet ho Teorie ídin Praxe Přednášející Úvod 1 - br. Bidlo Tyršova soustava a názvosloví 2 2 br. Bidlo Kreslení těl. prvků - 1 br. Bidlo Cvičenec a cvičítel, organizace těl. činnosti v jednotách 2 - br. Bidlo Rozcvička 1 3 br. Bidlo Průpravná cvičení 1 2 br. Osecký Biomechanika 1 - br. Bidlo Cvičení na nářadí 2 12 br. Osecký br. Svoboda sestra Svobodová sestra Maroušová Organizace nářaňových závodů 1 1 br. Osecký Úrazová zábrana 1 0,5 br. Stejskal Dějiny Sokola 1 - br. Hřebík Odbíjená a košíková - 1 br. Roušar br. Kadlec Zkoušky 2 3 br. Bidlo br. Osecký br. Svoboda sestra Komárková sestra Svobodová Diskuze, příprava na zkoušky 3 1 přednášející 18 26,5 Škola byla vedena intenzivně; vyučovalo se denně dopoledne od 9 hod. 122 [pageend10]Jo 12 hod. a odpoledne od 14 hod. do 19 hod. Přesto byla škola navštěvována posluchači velmi pravidelně - průměrná docházka činila 91 Z. Na závěr pomáháteLské školy byly provedeny zkoušky, které se skládaly z části teoretické a praktické. V části teoretické byly zkoušeny pisemně všechny přednášené předměty, v části praktické pak pořadová cvičení (povelová technika a provedení), průpravná cvičení (výběr a předvedení cviků posilovačích a uvolňovacích) a cvičení na nářadí (metodika, technika, dopomoc a záchrana). Souzeno podle výsledků zkoušek (a i podle vyjádření absolventů) byla škola úspěšná. Při stupnici známek velmi dobře - dobře - dostatečně složilo 7 účastníků školy zkoušky velmi dobře a 10 dobře. Nej lepších výsledků dosáhli u mužů bratr T. Lion z jednoty Vídeň III., a u žen sestra I. Floriánová z jednoty Vídeň XV. Ve stupni zvládnutí jednotlivých předmětů nebylo valného rozdílu - poměrně slabších výsledků bylo dosahováno v dějinách Sokola, názvosloví, průpravných a pořadových cvičení. K celkovému zhodnocení školy lze říci toto: - Účastníci školy se poctivě snažili zvládnout přednášenou látku a skutečně se připravovali jak na teoretické, tak na praktické předměty. Nálada během celé školy byla přes intenzivní zátěž posluchačů výborná, stejně tak i vztah mezi posluchači a přednášejícími. Největším kladem školy bylo její výhradné pracovní zaměření - všichni posluchači získali v jejím průběhu mnoho pro svoji cvičitelskou práci v jednotách. - Přes usilovnou snahu všech se nepodařilo dosáhnout hlavního cíle školy, totiž vychovat ty, kteří by mohli vést v župách samostatně cviČi- telské školy. Mezi hlavní důvody tohoto neúspěchu patří veliký časový odstup mezi pořádáním jednotlivých pomahatelských resp. cvičitelských škol a to, že tyto školy na sebe nenavazují. Aby se neztratil výsledek této školy, je naprosto nutné, aby byly podobné školy organizovány pravidelně každým rokem. Škola byla vzorně organizačně připravena bratry a sestrami z Vídeňské župy, at už se to týká ubytování, organizování přepravy účastníků školy z ubytovacích prostorů do tělocvičny a z tělocvičny na oběd, či za- jištování drobných, ale přesto tak důležitých organizačních záležitostí, nebo uspořádání společného večírku. Všichni se o nás až dojemně starali a připomněli tak pamětníkům a ukázali těm, kteří to nezažili, jak asi vypadal sokolský život doma. Za toto připomenutí i za jejich celou práci jim patří náš bezvýhradný dík. A nakonec abecední seznam těch, kteří se složením zkoušek stali po- mahateli a pomahatelkami. Jsou to sestry a bratři: Alena Benešová, Mnichov, Irena Floriánová, Vídeň XV., Darina Frey- ová, Vídeň XVI., Lidka Hellmichová, Vídeň XV., Christina Januszko, Vídeň XVI., Božena Maternová, Vídeň XV., Marie Pibilová, Vídeň XVI., Alena Trunčíková, Mnichov, Jindřiška Zajíčková, Curych, Václav Jirou- sek, Mnichov, František Kolář, Vídeň XVI., Alexandr Lapin, Vídeň XVI., Tomáš Lyon, Vídeň III., Jiří Osecký, Basilej, Jakub Švanda, Paříž, Zdeněk Zajíček, Curych. Marie Komárková náčelnice Dr. Zdeněk Bidlo náčelník 123 [pageend11]ZÁPIS O SCHŮZI NÁČELNICTVA ÚSTŘEDÍ Schůze se konala dne 4. května 1978 ve Vídni. Přítomní bratři a sestry: Z. Bidlo, R. Křenek, J, Roušar, J. Vohryzka, M. Komárkova, M. Maroušová a B. Žmolová. Hosté: bratři a sestry A. Lapin, L. Musil, S. Žmola a R. Soukupová. 1. Po schválení pořadu schůze byl schválen zápis o schůzi náčelnictva Ústředí, konané 14. a 15. ledna 1978 v Mnichově. 2. Náčelnictvo Ústředí pověřuje náčelníka a náčelnici Ústředí, aby vypracovali návrh na vypsání soutěže o sletová prostná a postoupili ho ke schválení výboru Ústředí. 3. Bratr Bidlo přečetl hlavní body Řádu cvičitelského sboru mužů a žen Ústředí a upozornil přítomné, že náčelníka a náčelnici Ústředí navrhuje cvičitelský sbor Ústředí výboru Ústředí. Protože většina přítomných tento Řád nemá, pořídí br. Lapin jeho fotokopie, předá je br. Musilovi a ten je rozdělí členům náčelnictva ve Vídni. 4. Po schválení náčelnictva Ústředí výborem Ústředí zůstaly neobsazeny tyto funkce: místonáčelník, vedoucí dorostenců, vedoucí žáků a vedoucí táboření. Po diskusi byl schválen tento návrh na doplnění náčelnictva Ústředí: vedoucí žáků - bratr A. Lapin, Vídeň XVI., vedoucí táboření - bratr J. Roušar, Vídeň XVI. Obsazení funkce vedoucího míčových her projedná cvičitelský sbor župy Vídenské a podá návrh. Funkce místonáčelníka zatím nemohla být obsazena vhodným kandidátem. Navrhované změny podléhají schválení výborem Ústředí. 5. Hlavní úkoly jednotlivých členů náčelnictva jsou tyto: - řídit tělovýchovnou činnost Československého Sokolstva v zahraničí na jim svěřených úsecích; - navázat styk s odpovídajícími činovníky na úrovni žup; - připravit vydání potřebných příruček; - ve sletovém období převzetí odpovědnosti v jim svěřených úsecích za přípravu a úspěšný průběh sletu. Nutná korespondence bude vyúčtována a placena Ústředím. Z úsporných důvodů rozešle br. Bidlo župám dopisy, ve kterých požádá náčelnictva žup o navázání kontaktů s odpovídajícími členy náčelnictva Ústředí. 6. Podle došlých návrhů sester náčelnic Sokola Sydney a Sokola Solothurn a různých připomínek sester v době nácviku sletových prostných v létech 1975-1976 by se dalo uvažovat o změně cvičebních úborů pro ženy. Je však nutno zachovat tradici poměru dosud užívaných barev (ohled na cvičební úbory mužů) a je nutno znát stanovisko všech jednot a žup. Předběžný návrh: materiál - trikotin, forma - dvoubarevný trikot, horní část bílá event, s prodlouženým pasem, výstřih a průramky červeně lemované. Dolní část (kalhotky) modrá. K tomu krátká zvonová odepínací sukénka, cvičky bílé, čelenky červené. Všechny jednoty se žádají o vyjádření k tomuto návrhu. 7. Sokolský odznak zdatnosti: Náčelnictvo Ústředí pověřuje náčelníka a náčelnici Ústředí k event, úpravě podmínek Sokolského odznaku zdatnosti, Zapsala: B. Žmolová 124 [pageend12]Náčelnictvo Ústředí Československého Sokolstva v zahraničí, z pověření schůze výboru Ústředí, konané ve dnech 15. a 16. dubna 1978 v Cury- chu, vypisuje tímto SOUTĚŽ NA SKLADBY SLETOVÝCH CVIČENÍ VŠECH SLOŽEK PRO V. SLET ČS. SOKOLSTVA V ZAHRANIČÍ R. 1982 VE VÍDNI. Soutěžní podmínky: 1. Soutěž se vypisuje pro společná cvičení prostná pro žactvo (hoši a dívky od 6 do 14 let), pro dorost (hoši a dívky od 14 do 18 let) a pro členstvo (muži a ženy nad 18 let). 2. Součástí každé tělocvičné skladby musí být patřičný hudební doprovod,, 3. Délka trvání skladby má být pro žactvo 8 až 10 minut, pro dorost a členstvo 12 až 15 minuto 4. Účastníci soutěže musí předložit náčelnictvu Ústředí hlavní námět tělocvičné skladby a jejího hudebního doprovodu, včetně podrobného rozpracování alespoň jednoho úplného oddílu skladby, do 1. června 1979. 5. Soutěžní Ihůta končí dnem 31. prosince 1979, kdy jednotlivé skladby v konečné úpravě, podrobně rozepsané a doprovozené hudebním doprovodem, rovněž v konečné rozepsané úpravě, musí být doručeny náčelnictvu Ústředí. 6. Všechny došlé skladby budou posouzeny cvičitelským sborem Ústředí; konečné rozhodnutí, na základě doporučení cvičitelského sboru, učiní výbor Ústředí, jehož rozhodnutí bude konečné. 7. Rozhodnutí výboru Ústředí bude učiněno nejpozději na jeho jarní schůzi v r. 1980; výsledek bude oznámen všem účastníkům soutěže a uveřejněn v časopise Ústředí«, 8. Soutěž je čestná, nemá hmotných cen. Přijetím skladby přechází autorské právo na Ústředí Československého Sokolstva v zahraničí. 9. Zájemci o soutěž, autoři cvičení a hudebního doprovodu, mohou si vyžádat další podrobnosti od náčelnice Ústředí (Marie Komárková, Koh- lenweg 22, CH-3097 Liebereld/Bern, Switzerland). Na zdar! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Náčelnictvo mužů a žen Marie Komárková náčelnice Dr. Zdeněk Bidlo náčelník Uvítáme také návrhy a materiál pro vystoupení taneční, aby se využilo krásy a pestrosti našich národních krojůc 125 [pageend13]Náčelnictvům žup Vídeňské, Kanadské, Švýcarské a Západoevropské a náčelnictvům přímo začleněných jednot: Milé sestry, milí bratři! Po ustavení náčelnictva Ústředí a rozdělení jednotlivých funkcí v náčelnictvu obracíme se na Vás, náčelnictva žup a přímo začleněných jednot s žádostí o spolupráci. Aby totiž vedoucí jednotlivých odborů mohli skutečně začít pracovat, potřebují poznat své ’’partnery" v župách, poznat hlavní problémy v župách a jednotách, prostě navázat s Vámi kontakt. Žádáme Vás tedy o toto: - Pokud máte v župách ustaveny vedoucí jednotlivých odborů, požádejte je, aby oznámili své adresy vedoucímu tohoto odboru v náčelnictvu Ústředí (např. vedoucí táboření v náčelnictvu župy vedoucímu táboření v náčelnictvu Ústředí). Pokud v župách tyto vedoucí odborů ustanoveny nemáte, pak je zvolte, nebo alespoň oznamte adresy těch, kteří se u Vás o dotyčný úsek činnosti starají (např. uspořádáním turnajů ve volejbalu, zorganizováním dětského tábora atp.). - Promluvte si na příští schůzi náčelnictev žup o tom, které problémy v jednotlivých odborech považujete za nej důležitější a co byste navrhovali k jejich řešení. Vedoucí jednotlivých odborů v náčelnictvu Ústředí bude hlavně zajímat, jakou praktickou pomoc od nich očekáváte a co pro Vás mohou udělat (např. dlouhodobě sestavení příručky pro daný odbor, krátkodobě pak podrobnosti při pořádání soutěží, metodické pokyny, rady atd.)o A nakonec adresy vedoucích odborů v náčelnictvu Ústředí (protože vedoucí míčových her a vedoucí dorostenců zatím není ustaven, obracejte se v těchto věcech na br. Bidla). Dorostenky: M. Maroušová-Albertová, Wolfratshauserstrasse 227, 8000 München 71, BR Deutschland Žákyně: B. Žmolová, Heuberg-Mitterberg 32 1170 Wien, Österreich Žáci: A. Lapin, Nussdorferstrasse 6/18 1090 Wien, Österreich Lehká atletika: J. Vohryzka, Maurer-Langegasse 100 1238 Wien, Österreich Zimní sporty: R. Křenek, Fuhrmannsgasse 15 1080 Wien, Österreich Táboření : J. Roušar, Wattgasse 5/1/4/20, 1160 Wien, Österreich. Sestry a bratři, víme, že v době prázdnin asi nebudete moci svolat schůzi náčelnictva, učiňte tak ale co nejdříve a odepiště ve smyslu tohoto dopisu vedoucím jednotlivých odborů náčelnictva Ústředí. Pomozte jim, aby oni mohli pomoci Vám. Se sokolským pozdravem Na zdar! Marie Komárková Dr. Zdeněk Bidlo náčelnice náčelník 126 [pageend14]SOKOLSKÝ TĚLOCVIK DĚLÁME TO DOBŘE? Jiří Liška (13, pokračování) (Činky - jednoručky) (6.) Mírný stoj rozkročný - předklon - predpažiť: Na 1,: upažit Na 2.: předpažit (činky se při tom nesmí dotknout) Opakovat 20 x (7.) Mírný stoj rozkročný - upažit: Na 1.: skrčit levou Na 2.: napnout levou a současně skrčit pravou paži Opakovat 20 x (0.) (9.) Předklon, předpažit: Na 1. : otočit trup vpravo a upažit pravou Na 2.: pravou zpět do predpažení Na 3.: jako ad 1., ale levou paží Na 4.: levou zoět do predpažení Opakovat 20 x Stoj spatný, připažit: Na 1.: upažit Na 2.: připažit Opakovat 16 x 127 [pageend15]Sestava III. - Hudba: 3/4 takt (valčík) (10.) Mírný stoj rozkročný, připažit : 1 .-3.: predpažit 1 .-2.: upažit 3.: část hmitu - pohyb vpřed 1 .: část hmitu - pohyb vzad 2 .-3.: předpažit 1.-3.: zapažit Opakovat 16 x Pozor: máme tříčtvrteční takt. Pohyby jsou vláčné, ne úsečné. (11.) Mírný stoj rozkročný, předklon - předpažit : 1.-3.: vzpažit levou - oo nejdále vzad, zároveň zapažit pravou 1.-3.: opačně, tj. vzpažit pravou a zapažit levou Opakovat 16 x (12.) Velmi mírný stoj rozkročný, připažit: 1 .-2.: mírný záklon, vzpažit co nejdále vzad 3.: část hmitu - pohyb vpřed 1 .: část hmitu - pohyb vzad 2 .-3.: ze záklonu - vzpřim, projít vzpažením 1 .-2.: předklon - zapažit 3.: část hmitu - pohyb vpřed 1 .: část hmitu - pohyb vzad 2 .-3.: z předklonu - vzpřim, projít připažením Opakovat 16 x (13.) Velmi mírný stoj rozkročný - předpažit: 1.-3.: zapažit 1.-3.: vzpažit obojí do nejzazší polohy. Opakovat 16 x (Pokračování) 128 [pageend16]O TOM NAŠEM NÁZVOSLOVÍ Marie Provazníková Když jsem roku 1921 přijela do Olerupu v Dánsku studovat tělocvičnou methodu Nielse Bukha, představil mi ředitel švédského profesora tělocviku, který se ptal, je-li do kursu přihlášen někdo z Prahy. Překvapila mne jeho radost ze setkání ”s někým, kdo mu konečně může říct, co se vlastně dělo v Praze rok před tím.” Švédské noviny prý o tom psaly hotové pohádky. Rok před tím - 1920 - byl VII. sokolský slet, první v republice staré necelé dva roky. Na otázku, jaké to byly pohádky, odpověděl: "Nesmysly. Prý tam cvičilo najednou několik set mužů. To přece nemůže být pravda.” Oči mu zasvítily, když jsem přisvědčila: "Také to není pravda. Nebylo jich několik set,” a oči mu zhasly, když jsem pokračovala: "bylo jich deset tisíc.” Mluvili jsme německy a on jen vydechl: "Zehn tausend?" - "Ja, zehn tausend,” - Myslil, že jsem slabá v němčině, uchýlil se tedy k frančině: "Madame, dix mille?" - "Mais, oui, dix mille." - "Ten thousand?" - "Yes, ten thousand." Už mu zbývala jen rodná švédština: "Ti tausene?” (tak nějak). To už jsem také mohla jen kývnout, ale on kategoricky prohlásil: "Unmöglich." Přinesla jsem tedy ze svého pokoje sletové fotografie, on byl filatelista a měl zvětšovací sklo a jal se počítat vodorovně, svisle - vyšlo mu deset tisíc. □d té chvíle jsem ho měla na krku až do konce kursu: "JAK TO DĚLÁTE?" Jeho vzrušení se stupňovalo, když slyšel, že cvičenci přijeli ze všech koutů republiky, z měst i z vesnic, ale také z Paříže a ze severní Ameriky. - "Jak jste je to naučili?” - "Poslali jsme jim popis.” Nebyl sám, komu nad tím zůstal rozum stát. Jen nám, kdo jsme připravovali slety v Praze, se to zdálo jednoduché. Neuvědomovali jsme si (aspoň my mladí), jaké to bohatství nám zanechal Tyrš - nejen myšlenku, organizaci, soustavu a methodu, ale navíc tak dokonalé názvosloví, že jsme si rozuměli přes půlku zeměkoule. Teprve léta práce a studií a hlavně styk s cizinou nám ukázaly, že Tyršovu názvosloví patří lví podíl zásluhy o slety, které proslavily malý nárůdek donedávna nesvobodný a ještě dlouho po osamostatnění známý víc jako národ Sokolů než Cechů a Slováků. Vysvětlení je v důsledné spojitosti názvů s přísně vědeckou soustavou, tak logicky utříděnou, že každý název odpovídá určitému výkonu a každý výkon lze jednoznačně popsat. K jeho jasnosti přispívá důsledná souvislost s živým jazykem českým a slovenským: užívání hovorových výrazů, kdekoli je to vhodné, tvoření nových slov z kmene slovesa nebo podstatného jména, které vyjadřuje charakter výkonu, a bohatého využití předpon k odstínění a rozlišení pohybů a jejich výsledků. V Tyršově názvosloví není místa pro nic neříkající názvy obrazné (hnízdo, štika, kříž a pod.) nebo dokonce pro názvy podle původce (Tschechische Wende, Moor a pod.), kterými si pomáhají z nouze jiné jazyky. Jednota tělocvičného názvosloví a jeho jasnost nejen umožnila dokonalost sokolských sletů i při jejich růstu do gigantické úcásti, ale je také tmelem organizačním. I když je tělocvik jen prostředkem sokolské výchovy, stává se také stále více pojítkem ideovým. To už teň pociíuje- 129 [pageend17]me tam, kde nastupují do tělocvičen generace narozené v cizině a v dnešním rozptylu. Jednotné názvosloví si musíme uchovat, chceme-li zachovat Sokol. Nebude to snadné - nedělejme si iluze. Cím déle potrvá tento exil, tím více budou seslabovat všechna jeho pojítka nahlodaná vlivem rozdílů v životním prostředí a vzdálenostmi. Tím pevněji se musíme držet toho, co nás pojí. Sokol není z posledních, tělocvik je jeho stále ještě silný nástroj a názvosloví je řečí tělocviku. □všem - "časy se mění a my se měníme s nimi.” Má-li myšlenka žít déle než několik generací, musí se její aplikace vyvíjet s poznatky, které přináší vývoj věd a s vývojem životního prostředí a s ním spojeným způsobem života. Avšak o vývoji díla jako je Tyršovo pojetí tělesné výchovy je možno mluvit jen tehdy, jsou-li zachovány základní myšlenky jeho poslání a struktury. Jde-li o soustavu, jsou to základní hlediska jeho třídění. Pro názvosloví těsná souvislost se soustavou a definice jejích článků. Jakmile bychom opustili cíl vyjádřený ve stanovách jednoty jako "práce ku povznesení tělesných a mravních sil československého lidu v duchu Tyršově a Fijgnerově”, přestali bychom být Sokolem. Kdybychom připustili odchylky od Tyršovy soustavy a názvosloví, které rozbíjejí jejich vědeckou koncepci, vnášeli bychom do jejich aplikace chaos a rozbíjeli hlavní nástroj sokolské myšlenky. Neměli bychom pak už práva nazývat svou práci dílem nebo pokračování díla Tyršova. Naskytá se otázka, kdo má bdít nad čistotou Tyršova odkazu a nad jeho vývojem. V otázkách čiště vědeckých a uměleckých to bývají akademie věd a umění. Tyrš založil k tomuto účelu Sokol. Jeho úkol byl snadný, dokud stáli v čele organizace přímí žáci Tyršovi, Scheiner, Vaničkové, Klenka a pod., a dokud byl Sokol jedinou českou tělovýchovnou organizací. Nebyl těžší, ani když politické strany zřídily pro své politické účele obdobné, ale politicky ovládané organizace Dělnických tělocvičných jednot a jednot Orla. Ty obě přijaly bezvýhradně Tyršovu soustavu, methodu i názvosloví. Sokol byl daleko nejsilnější a vydával téměř všechnu tělocvičnou literaturu. Sokolští učitelé vnesli sokolské pojetí tělesné výchovy do škol a do školské tělocvičné literatury. Nové úkoly vyvstaly, když koncem devatenáctého století začali někteří odborníci propagovat švédský tělocvik a jiní v první čtvrtině dvacátého století □alcrozeovu, Hébertovu, Déményho, Mensediekové a jiných. Žádný z těchto směrů nemohl konkurovat sokolské tělesné výchově, ale všechny byly náčel- nictvy studovány a všechny ovlivnily další vývoj tělocviku sokolského. Nástup nových myšlenek a nových směrů byl přerušen první světovou válkou, které odvedla z tělocvičen muže (později i dorostence). Ženy, tehdy ještě podřízené mužům s nepatrnou mírou samosprávy, byly náhle postaveny před úkol udržet život v tělocvičnách nejen ve svých, ale i v oddílech mužské mládeže a na mnoha místech převzít i funkce správní (někde i sta- rostenství). Na teoretickou práci nezbyl čas. A když se po válce muži vrátili, nastal takový příliv členstva i mládeže, že všechny síly musely být obráceny na výchovu cvičitelstva. K tomu politické směry vyvolaly potřebu co nejrychleji uspořádat slet. Literární odbor mužů stěží stačil připravit urychleně dvě nejnutnější příručky: r. 1920 Tyršovu soustavu a o 3 roky později I. díl Učebnice pro župní školy a zkoušky cvičitel- ské. Ten vyšel v druhém vydání r. 1928, k druhému dílu nedošlo. Obě náčelnictva (od r. 1919 také náčelnictvo žen) totiž považovala za svůj nejpřednější úkol důkladnou revizi soustavy a názvosloví a jejich očistu od změn způsobených horlivými, ale často ne dost kompetentními dobrovolníky. Výbor zvolil pro tento úkol Odbornou radu, společnou oběma 130 [pageend18]náčelnictvům, ve které zasedali za předsednictví náčelníkova, nejlepší odborníci praktičtí i teoretičtí té doby. Pokud se pamatuji, byli to bratři Agathon Heller, Franta Erben, Rudolf Bílek, Bohumil Havel, Augustin Pechlát, Augustin Očenášek a sestry Milada Malá, Marie Provazníková, Žofie Gurtlerová, Jaroslava Vokáčová a Blažena Křížová (později provdaná Martínková). Odborná rada se ujala svého úkolu s plným vědomím jeho zodpovědnosti. Největší péěe byla věnována definicím, jejichž jasnost a jednoznačnost je základem názvosloví. Předností Rady bylo její složení zahrnující všechny tehdy žijící generace, od žáků Tyršových až po nedávno ustavené náčelnictvo žen„ To umožnilo přímou výměnu názorů konservartivních i pokrokových. Neuzavíralo se kritice z vnitřku i zevně a po stránce jazykové si ji přímo vyžádalo od členů akademie věd a umění. Jazykozpytci měli jedinou námitku proti terminu "úskok”, který v přeneseném významu má pejorativní přízvuk. (Říkali nám žertem ”vy úskocil"). Požádali jsme je tedy o pomoc v hledání lepšího výrazu, ale po delší době jsme dostali odpověS, že lepší nenašli. (To jen pro ilustraci pečlivé práce Odborné rady.) Odborná rada skončila svou práci v letech 1939-41, kdy omezení činnosti protektorátem uvolnilo vedoucím činovníkům čas na činnost literární. Obě náčelnictva se ještě usnesla, že vydají dvě paralelní učebnice pro školy a zkoušky pomahatelské, jednu pro muže a druhou pru ženy s rozdílem jen v rozsahu učební látky a v metodické části, ale totožné v části o soustavě a názvosloví. Bohužel se nezachovaly zápisy ani Odborné rady ani náčelnictev. Po rozpuštění Sokola byla vypracována učebnice pro ženy za částečné spolupráce několika členů náčelnictva mužů, kteří unikli zatčení. Po návratu z Osvětimi napsal bratr Kavalír stač lékařskou. Po válce byl rukopis knihy schválen oběma náčelnictvy (náčelnictvem mužů podle dohody o totožné části soustavné a názvoslovné), opatřeny ilustrace od Václava Pergla a kniha zadána nakladatelství COS. Vydání znovu zdržel puč, sletové a olympijské přípravy, takže obtahy pro korekturu zastihly redaktorku až v Londýně na olympijských hrách. To také je to jediné, co bylo zachováno z práce Odborné rady. Ale je to svědectví o posledním znění jak popisu soustavy tak názvosloví schváleném oběma náčelnictvy COS. Jinými slovy je to poslední oficielní výklad Tyršovy soustavy a poslední oficielní sokolské názvosloví. CVIČITELÉ, OBJEDNEJTE SI příručky nově vydané Ústředím Československého Sokolstva v zahraničí : M. Provazníkova: TYRŠOVA SOUSTAVA - příručka, jež by měla být v knihovně každého cvičitele. Autorka, bývalá náčelnice ČOS a Čs. Sokolstva v zahraničí byla členkou Odborné rady ČOS a podává v příručce autoritativní výklad Tyršovy tělocvičné soustavy. 42 stran, $ 2.00. Autorský soubor: PŘÍRUČKA K ZKOUŠKÁM POMAHATELSKŸM - náměty a příklady pro praktické vedení cvičebních hodin. Text doplněn velkým počtem vyobrazení. 168 stran, $ 2.50. Jan Waldauf: ŠKOLENÍ SOKOLSKÝCH CVIČITELÚ - učební texty čtyřdenní cvi- čitelské školy Ústředí. 120 stran, $ 2.50. Objednávky vyřizuje pokladník Ústředí bratr Jaroslav Hanuš, 412 East 73rd Street, New York, N.Y„, U.S.A., 10021. 131 [pageend19]ZE SOKOLSKÉHO SVĚTA AUSTRALIE Canberra PRAVIDELNÁ CVIČENÍ konají se ve středu za průměrné účasti 5 mužů, 6 žen, 1 dorostence, 2 dorostenek, 3 žáků a 2 žákyň. KULTURNÍHO VEČERA, na němž vystoupil Jára Kohout se zúčastnily všechny složky jednoty» Konal se dne 6. června a byl velmi úspěšný. SLAVNOSTNÍ CVIČEBNÍ HODINA spojená se slibem nových členů konala se dne 14. června v tělocvičně, jež byla vyzdobena státní vlajkou a bustou T.G. Masaryka. DEN EXILU, který se konal dne 18. června, byl vhodnou příležitostí k vystoupení žákyň a dorostenek jakož i členstva. V rámci pořadu zatančili české tance, Moravskou besedu a účastnili se na hudebních číslech. Melbourne SOKOLOVNA - druhá v Austrálii, stane se v nejbližší době skutečností v Melbourne. Jednota již zakoupila budovu, kterou přestavbou přemění v sokolovnu. PRAVIDELNÁ CVIČENÍ všech složek konají se každé pondělí v tělocvičně školy Princess Hill High School v Carlton. Sydney KABARET S JÁROU KOHOUTEM konal se pro zpestření zimní společenské sezóny v sokolovně. Byl velmi úspěšný a populární komik byl hostem jednoty v sokolovně ještě po skončení jeho úspěšného zájezdu po Au— stralii, kde vystupoval s velkým úspěchem v pěti hlavních australských městech. SLAVNOSTNÍ SLIB NOVÝCH ČLENŮ byl proveden v sokolovně dne 7„července, kdy složili slib do rukou br. starosty sestry a bratři L„ Březný, J. Hildebrand, F. Jakubec, J. Jelínek, J. Kantůrek, Z. Jakubcová, J. Matějů, M.J. Procházka, H.F. Procházka, Z. Pavlíková a V. Svoboda. STAVEBNÍ KOMISE jednoty ve spolupráci s architektem a stavitelem pokračuje na konečné úpravě plánů dostavby sokolovny, jejíž náklad je odhadnut na ? 90,000. V ÚPRAVĚ A ZAŘÍZENÍ SOKOLOVNY se stále pokračuje. Bylo dokončeno betonování chodníku na zadní straně budovy, přikoupeno 30 nových stolů,- pořízeno nové rozhlasové zařízeni a nové piano. Tělocvičné nářadí bylo obohaceno o dvě švédské lavičky„ VÝLETNÍ ČINNOST úspěšně pokračuje. V polovině května, u příležitosti Svátku matek, byl uspořádán tradiční již celodenní výlet lodí, spojený s pořadem závodivých a míčových her pro mládež i dospělé a táborákem. Zdařilého výletu se zúčastnilo na 200 účastníků. VÝLET ŽACTVA do zoologické zahrady konal se v neděli dne 21. května. Celodenní výlet, jehož se zúčastnilo 24 žáků a žákyň se velmi vydařil - spokojeni byli vedoucí, účastníci i rodiče, jež si večer děti po návratu odváželi domů. TANEČNÍ ZÁBAVA VOLEJBALISTÛ konala se v sobotu dne 24„ června v sále sokolovny. DESÁTÉ VÝROČÍ SOVĚTSKÉ OKUPACE bylo vzpomenuto v neděli dne 20. srpna společně s ostatními čs. demokratickým organizacemi v Sydney. RUDOLF MESTEK, bývalý starosta jednoty a zasloužilý sokolský pracovník oslavil v květnu svou šedesátku. Mnoho zdaru a zdraví! 132 [pageend20]ŽUPA KANADSKÁ Montreal ODDÍL STOLNÍHO TENISU ukončil svou sezónu turnajem o putovní poháry dvou skupin. V první skupině, jež soutěžila o putovní pohár Jana Sládka, zvítězil Petr Musil před J. Sixtou. V druhé skupině - hráčů nad 45 let, zápolilo 12 účastníků o putovní pohár Petra Chrastiny; vítězem se stal H. Sládek, následován J. Vokatým. ODDÍL NOHEJBALU rovněž ukončil předprázdninovou činnost turnajem o putovní pohár A. Doj áčka. Ve finale se utkaly dvojice P. Nittel - J. Vít a H. Sedláček - S. Skála a dvojice Nittel/Vít získala pohár výsledkem 10:8, 7:10 a 10:7. Toronto VEŘEJNĚ CVIČENÍ JEDNOTY se konalo tradičně opět v rámci letošního Československého dne v letovisku Masaryktown. Cvičení předcházel v sobotu dne 1. července úspěšný turnaj v odbíjené v němž, za účasti družstev z Kanady i USA, zvítězila družstva pořádající jednoty. V sobotu večer se pak ve velkém sále Masarykova domu konala sokolská veselice - poslední v této budově,jež byla odkoupena městem a na jejímž místě bude zřízen městský park. Veřejné cvičení, v neděli dne 2. července, bylo letos mimořádně zdařilé. Kromě cvičenců domácí jednoty vystoupili cvičenci jednoty Montreal a početná skupina dorostu jednoty Detroit Americké Obce Sokolské. Úspěšné cvičeni zahájil stručný proslovem starosta jednoty bratr Václav Menšík, pestrý, tělocvičně hodnotný a dobře připravený pořad řídili náčelník a náčelnice jednoty bratr J. Hale a sestra A. Janoušo- vá. Žactvo, dorost i členstvo předvedlo cvičení na nářadí a prostná a zpestřením pořadu byla vystoupení taneční skupiny a anglické tělocvičné školy a zejména odvážné výkony dorostu detroitské jednoty. ŽUPA VÍDEŇSKÁ Vídeň XII/XV. DEVADESÁT LET své činnosti oslavila jednota oslavou v Kongreshaus. V rámci oslavy byla v přesáli Kongresového domu uspořádána výstava, jejíž bohatý materiál dokumentoval velikou a bohatou činnost jednoty v uplynulých 90 letech své činnosti. Slavnostní akademie, jež se v rámci oslav konala rovněž v sále Kongreshaus měla bohatý kulturní a tělocvičný pořad v němž vystoupili příslušníci všech složek. Na 300 osob navštívilo tento úspěšný podnik a kromě členů jednot vídeňských byli přítomni také zástupci jednoty Mnichov. V rámci pořadu předal župní jednatel br. Florián starostovi jednoty br. Císlerovi upomínkový dar v uznání jeho obětavé a neúnavné činnosti, kterou již 25 let jako starosta jednoty vykonává. Blahopřání a zdravice přednesli mj. také přítomní starosta Sokolské župy Vídeňské bratr Ant. Sysel, starosta Sokolské župy Západoevropské bratr Josef Paul z Mnichova, náčelník Sokolské župy Vídeňské bratr Ludvík Musil a předseda Menšinové rady bratr Antonín Nekovář. Slavnost byla zakončena sokolskou veselicí při níž, stejně jako při slavnostní akademii, vyhrávala česká kapela Bohemia, jejíž kapelník, pan Hois, také složil a jednotě k 90. výročí věnoval řízný pochod. Zdařilá oslava byla dobrou předzvěstí mnoha dalších úspěšných let této jednoty. Vídeň XVI. DĚTSKÝ DEN, který je jednotou tradičně pořádán pro žactvo jednoty na pozemku župního koupaliště v Kierlingu, konal se letos v ne133 [pageend21]děli dne 25. června, kdy po týdnu deštivého a studeného počasí se najednou vyjasnilo a dnu sokolské mládeže přála krásná, slunná pohoda. Byly konány různé závodivé hry a program dne byl zpestřen hledáním pokladu. Úspěšný den byl ukončen táborákem, při němž zpěv sokolských a národních písní byl doprovázen bratrem J. Floriánem na harmoniku. ŽUPA ZÁPADOEVROPSKÁ Mnichov PÁTÝ SVATODUŠNÍ SOKOLSKÝ SRAZ V ÖTZU v rakouském ötztalu uspořádala jednota ve dnech 13.-15. května. Zúčastnilo se na 100 členů a příznivců mnichovské jednoty i jednot švýcarských a vídeňských. Počasí, které ještě v sobotu nebylo právě přívětivé se nakonec polepšilo a v neděli bylo teplo a sluneč- no. V rámci srazu se také letos opět konaly sportovní soutěže mládeže i dospělých, jichž se zúčastnilo 18 mužů, 15 žen a 19 příslušníků dorostu a žactva, jakož i turnaj tříčlenných družstev v nohejbalu. V lehkoatletickém trojboji, který sestával ze závodu v běhu, skoku dalekém a vrhu koulí, zvítězil u mužů bratr Václav Fořt, u žen sestra Christina Januszková z Vídně, u žáků Lubomír Trunčík, u žákyň Lucie Vesková. Turnaj v nohejbalu vyhrálo družstvo, jehož členy byli bratři Veska, Zaoral a Kouba. JARNÍHO POCHODU kolem Starnberger See, který je každoročně pořádán organizací ADAC a listem Abendzeitung, zúčastnilo se, letos již po druhé, osmičlenné družstvo jednoty. Pochod, který se letos konal dne 15. dubna, byl potvrzením zdatnosti členů jednoty, nebot všichni úspěšně absolvovali celou trat měřící 50 km a obdrželi ’’zlatou” medaili. Letošního pochodu se celkem zúčastnilo na 10,000 chodců, z nichž 4,000 došlo celou trat a získalo tím ’’zlatou" medaili. "SOKOLÍK", VĚSTNÍK JEDNOTY, jehož 14. číslo vyšlo v červnu, obsahuje mj. zajímavou reprodukci listu matriky obce ötz z r. 1884, na níž je uveden záznam o smrti zakladatele Sokolstva dr. Miroslava Tyrše. Červnový věstník je raritou také tím, že obsahuje způsob sdělování běžný sice v politickém životě, ale v Sokole dosud neznámý - prostřednictvím "Otevřeného dopisu" jiné organizační složce sokolské; je adresován výborem jednoty "na ústředí". Paříž OSLAVY 60. VÝROČÍ vyhlášení práv Cechů a Slováků na samostatnost, která se konala dne 2. července, zúčastnili se také představitelé jednoty Paříž v čele se svým starostou bratrem Frant., Fiedlerem. Oslava, připomínající, že v Dar- ney dne 30. června 1918 president Francie R. Poincaré odevzdal 21, čs. pluku prapor města Paříže a při té příležitosti prohlásil, že francouzská vláda se usnesla podporovat požadavek čs. samostatnosti, konala se u nově odhaleného pomníku. Původní pomník byl v r. 1940 zničen německou okupační armádou. Starosta jednoty bratr Fiedler byl, spolu s dalšími představiteli čs. krajanského i francouzského veřejného života, na čestné tribuně u pomníku, kde byl při oslavě vzdán hold čs. hrdinům v Io i II. světové válce. Bylo při tom také přečteno poselství, které shromáždění zslal president Valery Giscard d’Estaing, který v něm uvedl, že se "připojuje k věrnosti takto vzdávané pocty obětem, které přinesli českoslovenští dobrovolníci ve světové válce." Po skončení pietního aktu u nového pomníku odebrali se účastníci oslav k pomníku darneyských padlých kde promluvil k přítomným předseda společnosti Amitié franco-tchécoslovaque, univ.prof. Evžen V. Faucher, 134 [pageend22]SPOJENÉ STÁTY AMERICKÉ Americká Obec Sokolská ÚSPĚŠNÝ SLET SOKOLSKÉ ŽUPY VÝCHODNÍ konal se ve dnech 23.-25. června na pozemcích státní university v Towson, v oblasti Baltimore/ Washington. Sletový pořad byl zahájen v patek 23. června, kdy se v moderní a nejnovějším tělocvičným nářadím vy- bavané universitní tělocvičně "Towson Center" konala první část sletových závodů v nářa3ovém tělocviku - závody mužů a žen. V pátek večer konala se, rovněž v universitní tělocvičně, tělocvičná akademie, na níž vystoupila pozvaná nej lepší sokolská družstva à družstva několika místních tělocvičných spolků a klubů. Vystoupení byla bodována a v soutěži zvítězilo zaslouženě družstvo mužů Sokola Baltimore, následováno družstvem gymnastů místního klubu "Dulaney Gymnastic Club"; třetí místo získalo družstvo žen Sokola Washington cvičením s kuželi. V sobotu po celý den pokračovaly závody v nářaďovém tělocviku všech složek. Ústředí Čs. Sokolstva v zahraničí bylo zastoupeno příslušníky Sokolské župy Kanadské z jednoty Toronto - ve středním oddíle mužů umístil se bratr J. Hale na 3. místě, br. Slosarczyk na 5. místě, v nižším oddíle dorostenců M. Loj- kásek a R. Katz se umístili, stejným počtem bodů, na 5. místě, v nižším oddíle dorostenek M. Neary na 6. místě, M. Waldaufová na 8. místě, K. Lojkásková na 9. místě, E. Sabolová na 13. místě, S. Syptá- ková na 14. místě a V. Janoušová na 22. místě. V sobotu večer se rovněž konala v universitní společenské budově sokolská veselice. Hlavní sletový den byl zahájen obvyklými dopoledními zkouškami všech složek na sletovém stadionu. Odpolední pořad byl zahájen průvodem, který vyšel od seřadiště na ulici York a byl veden čestnou stráží armády USA, následovanou <v-ozen),\V němž jel předseda městské rady Bal- timoru a řada dalších čelných představitelů místního amerického veřejného života. V průvodu, který měl tři hudby, pochodovalo na 400 cvičenců župy Východní, z Omahy, z Texasu a z Kanady. Po příchodu na stadion zahájil slet bratr Pokorný ze Sokola Baltimore přivítáním přítomných. Po něm promluvil stručně starosta Americké Obce Sokolské bratr R. Žitný z Chicaga. Starosta župy Východní bratr D. Očenášek ve svém projevu zhodnotil také zásluhy nedávno zesnulých činovníků župy Východní, bratří M. Neumanna a V. Hesouna. Vlastní pořad byl zahájen cvičením žactva, po němž následovaly ukázky cvičení na nářadí, vystoupení sokolské taneční skupiny, jež předvedla Horehronský čardáš a vystoupení skupin hostů - skupiny afrických tanečníků a tanečníků bavorských. Následovala prostná dorostenců a dorostenek a zdařilý sletový pořad byl ukončen skladbou cvičení mužů a žen, jejichž vzorné vystoupení bylo odměněno dlouhotrvajícím potleskem nadšených diváků. Úspěšného sletu se zúčastnila 35ti členná výprava Sokolské župy Kanadské z Toronta, kterou vedl župní starosta bratr J. Waldauf a jejíž příslušníci se kromě sletových závodů zúčastnili též nedělních vystoupení dorostu a členstva. Ústředí Čs. Sokolstva v zahraničí zastupoval člen jeho předsednictva bratr Jar. Hanuš z New Yorku. Slovenská Tělocvičná Jednota Sokol v USA ~ Sokol USA XXV. SJEZD Sokola USA konal se ve dnech 17.-20. července v Parsip- pany, ve státě New Jersey. Sjezd zvolil předsednictvo na další čtyřleté období. Starostou byl znovu zvolen bratr A. Venglarčík, novým náčelníkem byl zvolen bratr Steve Banjak, novou náčelnicí sestra M. Chilla-ová, jednatelem byl znovu zvolen br. Jan Sopoci, 135 [pageend23]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zaně $ 3.00. Předplatné ze všech zemí krčmě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend24]