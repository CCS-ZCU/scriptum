ž iv o t Z OBSAHU Jan Pavel II.: Z projevů v Indii 9 Opasek: Svatost sv. Vojtěcha 9 Vrána: Nebojte se! 9 Rozloučení s Jaroslavem Seifertem 9 Ovečka: »Pán nás volá k jednotě« 9 Florian: Jarním oknem 9 Schmidkonz: Na cestě 9 Brandstaetter: Modlitba beze slov 9 Kratochvil: Moje nejzajímavější knihy roku 1985 9 Ještě z pohřbu Jar. Seiferta 9 Náboženská »svoboda« v ČSSR 9 Junge-Zimmerová: Rok 2000 ROČNÍK XXXVIII • RIM • DUBEN 1986 [pageend1]nov i) živ o t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE 1, 00193 ROMA, ITALIA * Řídí redakční kruh * PŘÍSPĚVKY NA TISK a náš tiskový fond možno poslat: v Itálii: pošt. slož. C. c. post. 38118006 Accademia Cristiana, Via délia Conciliazione 1, 00193 Roma (617), s pozn. NŽ 1986. * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro (NŽ) * Francie: pošt. složenkou na konto: C.C.P. Paris 201 38 63M na jméno Mission Catholique Tchèque, 35 rue de Sèvres, 75006 Paris. * Německo: pošt. složenkou na konto: München 1512 83 — 801 na: Karl Fort, München. * Švýcarsko: pošt. složenkou na konto: Luzern 60417 86 na jméno P. Jan Birka Luzem. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. * Kanada: Zemská CML (V. Vostřez, 18 Aintree Court, Hamilton, Ont. L8K 4R9), nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P, Que. H4B 2A7. * USA: Mrs. Růžena Bunza, 75-70 199 Street Flushing, N.Y. 11366. * Austrálie: Fr. Peter Eliáš, Catholic Presbytery, 36, Cheltenham Road, Croydon NSW 2132. Vždy s poznámkou: NŽ 1986. — POŠTOVNÍ POUKÁZKOU, ať z Itálie nebo ze zahraničí, na adresu: NOVÝ ŽIVOT, VIA CONCORDIA 1, 00183 ROMA. VITA NUOVA. - Mensile. * Autorizzazione Tribunále Roma N. 3779 del 15-3-1954. * Direttore Responsabile: Petr Ovečka. JARNÍM OKNEM Na Hromnice čekáme již teplejší dny, zvlášť pro ptactvo a zvěř, strádající v dlouhé zimě. S potěšením uvidíme, když »na svátého Matěje skřivan pije z koleje« a brzy rozhlaholí svou píseň nad krajinou. Vánoční nálada sněhu se vytrácí. Odtud je mi cizí chuť vyhledávat sníh ještě o Velikonocích, či dokonce na úkor energetiky vyrábět kluziště začátkem léta! Otvíráme okna blaženství světla, vůní a zpěvů. » Svatou radost slavně vítejte!« (Březina) Šťasten, kdo má okna pěkných výhledů a ideálních rozměrů. Bratr Jan říká, že těmi velkými moderními okny ulétlo všechno domácí štěstí. Ale ta svátá radost vniká i okny méně vhodnými. Sám jsem to poznal ve velkoměstě, na Špilberku i v tovární hale za války. Kolik nadějí proudilo sem chatrnými vraty, když svítivé jaro hřálo nad Telčí! Po práci cesta přes náměstí k Lipkám a k Vlčí jámě, všechno pozlaceno popoledním sluníčkem, oživeno kokrháním a tlukotem křídel nesčetných bažantů, všechno naplněno zpěvem a vůní předjaří. »Vdechujme zhluboka čerstvý vzduch výšin, jestliže k nim zhlížíme v žádosti pahrbků věčných.« Všechno záleží na dobrých oknech duše. Okna chat a chalup hledí do krásné přírody, ale nedávají nic člověku, jehož stravou je hluk. Nejenom nic nevidí, ale změtí alkoholických křiků a vřískajícího tranzistoru ruší mír letních večerů. Prý nelze žít jen vzpomínkámi. Ale vzpomínky — to není něco, co se dá od přítomného žití odstřihnout, nad čím »rukou jen mávnem«, jak tuhle zrána v tranzistoru bolně sténal zpěvák nad uplynulým štěstím. Spíše by se hodilo, A. OPASEK SVATOST SV. VOJTĚCHA Kázání, pronesené 24. srpna 1983 v kryptě baziliky svátého Zenona ve Veroně, při slavnostních bohoslužbách k 1000. výročí Vojtěchovy biskupské konsekrace, vykonané asi v této kryptě. Je pro mne ctí, když mohu v této starobylé katedrále sv. Zenona promluvit při oslavě sv. Vojtěcha, druhého pražského biskupa a mučedníka, jenž je slávou nejen zemí českých, ale i Slovenska. Jeho ochrana se vztahuje na národ polský a též Maďaři se ho dovolávají. O jeho pomoc prosí i Prusové. Osobně jsem rád proto, že je mým druhým křestním patronem po sv. Janu Nepomuckám, též na úředních dokumentech. A především pak proto, že je zakladatelem mého opatství v Břevnově. Jistě mnohé v těchto posvátných prostorách nás oslovuje řečí 10. století a dnem 29. června, kdy na svátek sv. Petra a Pavla roku 983 mohučský arcibiskup Wili- gis vysvětil jej na biskupa. Do trojice našich prvních mučedníků k sv. Václavu a Ludmile vstupuje Vojtěch, aby též svou krví dosvědčil slávu církve před Nejsvětější Trojicí. Dnešní den a bohoslužba s ním spojená nemá však být jen historickou připomínkou dávné události, jako spíše trvalou památkou i východiskem zamyšlení nad světcovou cestou, nad jeho svatostí a jejím trvalým významem pro nás, kteří se sv. Vojtěcha dovoláváme. Však dnešní preface zpívá o tom, že svati mají být příkladem pro náš život. » Jebo oběť je nám svědectvím, že lidskou slabost proměňuješ v sílu, skrze Našeho Pána, Ježíše Krista« (z preface). Jistě pro příbuznost českého původu s námi, máme i společné vlastnosti, výhody i nevýhody. Na symposiu poznáváme jeho světe- ckou postavu v celé velikost i na náboženském, politickém a dějinném pozadí doby, v níž žil a zemřel. Nyní bychom rádi poznali, v čem asi je jeho velikost světce, kde hledat kořeny jeho svatosti a z toho pohledu případně uvidět i vlastní slabost, abychom se 54 [pageend2]na jeho přímluvu jí mohli vzdalovat. Zajisté že pojem svatosti má v sobě něco těžko postižitelného lidskými slovy, neboť je to především milost, která v nás zapaluje oheň lásky, kterou nám Ježíš K ristus postavil před oči, která je již obsažena ve Starém zákoně, a jím byla vyvýšena na nejpřednější místo. Říká nám o tom, že máme Boha milovat nade všechno a bližního jako sebe sama. Tu je základ a jistě i naplnění člověkovy svatosti, když usiluje v duchu Kristových slov o dokonalost. To vše je ovšem dáno rozličným způsobem a rozličným lidem. Vojtěch vyrůstá v prostředí, které je postaveno na pilířích této dvojí lásky. Jeho duchovní obraz dětství je dán v prostředí křesťanské rodiny na rodné Libici v Polabí. Tyto základy se doplňují a prohlubují na školách v Magdeburku. Je to tedy životní okruh dětství a mládí, tradiční vyrůstání v prostředí zbožné ridiny a zvláště Vojtěchovy matky Střezislavy. A potom v Magdeburku několik osobností má nesporný vliv na jeho upevnění ve víře, především arcibiskup Adalbert, jehož jméno přijímá při biřmování, aby se pak stalo jeho jménem v neslovanském světě. Tento růst k svatosti není nikterak přerušen jeho kněžským a později biskupským svěcením a životem. Jiný by se snažil říci: » Nyní jsem hotov, mám za se- bou vše, neboť jsem se stal knězem a biskupem. Tím jsem dostal nárok na slušnou obživu, jsem pro další život zabezpečen. V tom by mohla být záruka dosti klidného a spokojeného života.« Ne tak Vojtěch. Jeho jakákoliv činnost není jen povinností, jeho práce znamená, že byl k ní povolán Bohem, a tak jeho kněžská a biskupská činnost nemá časovou omezenost nebo pohodlí a nebo řečeno dnešními slovy: » Je o mne postaráno a jednou dostanu důchod. « Vojtěch je povolán do služby Kristu, jeho práce je mu posvěcením dne a jejím prostřednictvím zakouší Krista v chudých a opuštěných. Horlivost pro Boha a církev ho spaluje a poznamenává veškerou jeho činnost, takže v něm není prostřednosti. Záhy ve svém životě se stává osobností, jejíž význam daleko překračuje hranice Čech. Při tom jeho dílo a též jeho život je posvěcován stykem a přátelstvím se světci té doby, jako byl opat Nilus a svati Gerhard a Majolus. Jeho duchovní a světská zkušenost se stala užitečnou i při císařském dvoře, takže zvláště Otto III. si ho vyvolil za svého důvěrníka. I když je biskupem a ze vznešeného rodu, přece nemá lehký život v domácím prostředí své diecéze. V horlivosti pro Boží království nejen že stále připomíná po- lopohanským Čechům Desatero a bojuje proti otrokářství, ze všech sil se snaží o osvobození církve od světské moci, která se brání tomu, aby mohl svobodně dosazovat kněze ke kostelům všude tam, kde tak činili páni, jichž potom kněží byli zcela poslušni. Tito kněží nežili často podle svého povolání, ale zcela světsky, případně nekanonicky. Tak byli výhodně svými pány před biskuMODLITBA BEZE SLOV Nemáš-li slova pro svou modlitbu, Neroztrhuj své roucho, Nesyp si popel na hlavu, Ale modli se jak umíš. Beze slov, Jako stromy, Jako stébla trav, Jak oceány, Jež se také modlí Beze slov. Slova jsou neobratná, Nespolehlivá, Nepřesná, A nevymezují. Jsou rozčarováním. Bolestnou omylností. Myslels, že slovem Vypleníš zlo. Myslels, že slovem Vyvoláš ze skály zdroj. Myslels, že slovem Proměníš člověka. Nevyplenil jsi. Nevyvolal jsi. Nezměnils nic. Proto se modli beze slov Jak strom, Jak tráva, Jak moře. Roman Brandstaetter - Magdalena co řekl Kašpar z Hor: » Kdo jsem však já byl, abych měl právo na štěstí?« Ať chceme nebo ne: » Na zádech lidského putování zůstávají stále všechny tři v jednom ranci: minulost, přítom nost i budoucnost« — říkával můj otec. Všechny tři na naše vlastní útraty exekučně vymáhají výtěžky svěřených hřiven. »Láska, radost, pokoj, trpělivost, přívětivost, dobrotivost, shovívavost, tichost, důvěra, mírnost, zdrženlivost, čistota« (Gal 5,22-23). Tak je zapsáno v účetní knize života, s třikrát podtrženým: Má dáti. Otvíráme okna blaženství velikonočního světla, nikoli » světu «. V takovém » přizpůsobení« bychom nebyli mocni poslat ani obyčejný pozdrav, nadtoť nějak potěšit bližní! Místo přátelského proudění pospolitosti, naše činnnost by se stala konvenčním házením pohlednic. Potom si lidé stěžují, že je to » načisto utahá «. Můj otec se snažil svou práci, kterou rád nazýval » knížecí«, dělat » úhledně a hlavně stavebně, neboť jen tak to může být ke cti Slova a k užitku bližních«. 55 [pageend3]jeno gracuiace, jejicnz zevní rormu Jtae- kdo nenapodobí, staly se vzácným artiklem sběratelských vášní. Svá velikonoční přání spojuji s jednou z nich. Cítíte vůni země, zavlažené jarním deštíkem (»nic líbeznějšího nad jarní pršku, která běží po lesích«, Mercier) ... Naše přání je zpola venkovské, pro pole a zahrady, zpola m ěstské, totiž sladovnické, zkrátka staročeským nápěvem: Rosa padej na vinice, ourody dejte chmelnice, vydej ovoce štěpnice. Prš tichý déšť na osení, ber mocnost všechno koření, okřívej všechno stvoření. Velikonoce 1982 Josef Florian, Stará Mše NA CESTĚ »Téhož dne se dva z nich ubírali do vsi jménem Emauzy■« Zdá se — všední cesta; onoho dne, pravda, tíživá cesta. Jejich smutné tváře hovoří výmluvně. Ztratili člověka z nejmilejších. Museli pochovat svou největší naději. »Rozmlouvali spolu o tom všem, co se událo.« Je dobře, když člověk může s někým rozmlouvat, když se smí svěřit druhému. Člověk žije z rozhovoru, z toho, že se může vypovídat. Možná, že nic nepotřebujeme tak nutně jako to, Že někdo nám naslouchá, rád naslouchá. Jeden z našich nejlepších posluchačů — je Ježíš! »Připojil se k nim sám Ježíš a šel s nimi.« Ale něco jako by bránilo jejich očím, aby ho poznali. Tak prostý, tak nenápadný, tak blízký je Ježíš, že ho většinou přehlédneme. Pravda však je: Ježíš je vždy u nás — s námi na cestě. Pozorně naslouchá, dává nám otázky. Chtěl by, abychom se u něho vypovídali A také nám ukazuje — cestu a cíl. py cnraneni, O okolnostech Vojtěchova života napsal výstižně Jaroslav Durych: » V tomto boji proti nepřátelům, zlým, věrolomným a lstivým, stál biskup Vojtěch téměř sám. S mnohými z těchto věcí musil zápasiti už předchůdce jeho, biskup Dětmar. To už tenkráte Vojtěch viděl a toho se nebál, jako tenkráte biskupové vůbec byli ne- lekaví, neboť museli na koni projížděti dosti rozsáhlé země, mnohdy nepřátelské, a svůj život a víru hájiti s mečem v ruce. Byl sám z rodu knížecího, který vynikal statečností, maje před očima smrt Dětmarovu, nespokojil se vzdycháním lítostivým, nýbrž věrně a neohroženě hájil právo Boží.« (Cesta svátého Vojtěcha, str. 46). Stalo se však během doby, že je mu biskupské působení stále více znemožňováno a Vojtěch vidí jediné východisko v tom, že si vyžaduje papežské povolení, aby mohl odejít z vlasti, a později, aby mohl vstoupit do kláštera. Jistě lze též říci, že stále toužil i za své činnosti biskupské po dokonalejším křesťanském životě v duchu náboženské obnovy té doby, i když poslední popud k jeho rozhodnutí pro řeholní život vyšel od řeckého mnicha Nila. Touha sloužiti Bohu celou osobností a veškerou obětí sebe sama, tak asi mohl smýšlet Vojtěch, když na Aventinu v Římě překročil práh kláštera. Benediktova řehole, v níž po roce skládá sliby, dává jeho životu nový tvar hlubšího duchovního života, který si uchovává až do smrti. Je to hlubší poznání modlitby ve společném žalmování a rovněž modlitby roz- jímavé. Jeho touha po chudobě, kterou projevoval již jako biskup, když důchod rozdělil na čtyři díly, z nichž jeden byl určen chudým a druhý ve stejné výši biskupskému domu, dostává tu pečeť osobní mnišské chudoby. Od té doby je mnišský charakter nerozlučně spjat s biskupským a jeho touha po společné modlitbě a klášterním tichu se později naplňuje v Břevnově, který častěji navštěvuje. Tím jako biskup unikl herezi práce, která by jej mohla ohrozit svou nevyvážeností s duchovním životem. Po svém novém návratu do Prahy a opět po určité době, když vidí nemožnost pokračovat ve svém biskupském poslání, s papežskou úchvalou se vydává jako misionář k slovanským Prusům, neboť » planula v něm žhavá touha zemřít pro Krista, a živý plamen měl v svěžím srdci dostatek síly « (Svatý Bruno: Život atd., str. 61). Tam se konečně v mučednické smrti setkává tváří v tvář s Kristem, po němž nepřestával po celý život toužit a kterého před tím potkával a viděl v otrocích, chudých a nemocných. Sám evangelík František Palacký o něm dosvědčuje, že si počínal vždy » s opravdovostí, horlivostí a přičin- livostí zřídka vídanou, nikdy nepřevýšenou«, a dále praví Palacký: » nepravme tedy o něm, že by jen byl chtěl býti pravým následovníkem Krista a Apoštolů jeho: bylť jím opravdu. « 56 [pageend4]I když jsme uviděli řadu znamení Vojtěchovy svatosti a její velikost, přece jenom bychom přitakali Jaroslavu Durychovi: » Vylíčiti ovšem duši Vojtěchovu, jeho srdce i pohled na tvář Boží i do očí hříšníků, toho nezmůže člověk, to může zjeviti lidem pouze milost. Jistě bylo by třeba ještě přemnoho říci zvláště za dnešních dob o všech věcech, které jsme, pohrdnuvše jejich cenou, zakopali jako svěřené hřivny nebo vyvrhli na smetiště a ony teď svědčí proti nám. Jistě bylo by třeba mluviti o naději, která nezklame těch, kdož přicházejí k svým vznešeným orodovníkům s myslí zkroušenou. « (Jaroslav Durych: Cesta atd., str. 96). Dříve než se začneme modlit část modlitby jeho životopisce svátého Brunona, měli bychom na obraze světcova života uvidět i svůj život při jakémkoli našem poslání kněžském i laickém zde v emigraci především na prubířském kameni slov, která byla zvláště po jeho návratu z aventinského kláštera stálou orientací jeho života: primát modlitby, vyrůstající z Písma a z tradice první církve, to jest orare, a horlivost při naší práci v té či oné formě, ale na modlitbu navazující: laborare. »Vzývá tě nyní zkroušené srdce, vzývá nekonečný zmatek našich časů. Volá k tobě přešťastný mučedníku, veliký křik našich běd. Ty, jenž se s purpurovým panstvem raduješ před tváří Boží, jenž hoduješ v svatyni nejsvětější při lahodném zvuku hlasů andělských, nezapomínej nás pravých zajatců, kteří ani necítíme, v jakých úzkostech se nalézáme! Ty, jenž mnoho můžeš na dvoře královském, zjednej nám právo a spravedlnost za zlou nenávist tak velikých nepřátel! Nechť přijdou všichni svati, jejichž uměním je lidské spasení, nechť s tebou prosí všichni dobří andělé! Mluv Ty přede všemi, z jejichž počtu jsi co mučedník vynikl, dobrý Vojtěše! Můžeš-li něco, vyléč naše rány!« Amen. SVATÝ FRANTIŠKU Z ASSISI, tvá duchovní dcera, naše Anežka Přemyslovna, se zasvětila tvému obro- ditelskému náboženskému ideálu chudoby a lásky celou myslí, celým srdcem. Ve svém založení, dodnes nesoucím tvé jméno » Na Františku «, po staletí vytvářela společenství českých dívek, které se snažily žít podle tvé obroditelské výzvy a jejího důsledného příkladu. Anežka tvou serafínskou láskou milovala lidi, snažila se jim pomáhat. Zakládala špitály a chudobince svou charitativní činností, která pokračovala v díle jejích duchovních sester. Sloužila člověku jako svému spolubratru, nemocnému, opuštěnému, jakkoliv trpícímu. Svatý Františku, Chudáčku Boží, dovoláváme se tvého duchovního otcovství-, aby i tvým zásahem naše blahoslavená Přemyslovna ve svém svatořečení pomáhala pro celou Církev obnovovat úctu k důstojnosti a posvátnosti každého člověka. Abychom svatořečením blahoslavené Anežky Přemyslovny byli povzbuzeni k důslednému životu podle evangelia — prosíme tě, vyslyš nás. » Což neměl Mesiáš to vše vytrpět a tak vejít do své slávy? « Zklamání a utrpení patří tedy k životu. Ale smutek a strach budou proměněny v radost a naději, ve vzkříšení a lásku! Emauzy před nimi — jako velká nedostupná hora; s Ježíšem ale — dům Boží, zahrada života. Pane Ježíši Kriste! Ty nám nasloucháš, a my si toho nevšímáme. Ty nám daruješ svá slova, a my jsme hluší. Ty kráčíš vedle nás, a my se cítíme sami. Pane, otevři nám oči, abychom Tě viděli, otevři nám uši, abychom Tě slyšeli, otevři nám srdce, abychom Tě milovali. Ty jsi prošel utrpením a smrtí. Ty znáš náš smutek, strach a zklamání. Proměň je svým slovem a svou blízkostí v radost, důvěru a lásku, která už nikdy nepřestane. Theo Schmidkonz JSEM VĚŘÍCÍ protože neumím nemyslet na poslední věci člověka víru, naději a lásku to třícípé srdce zahlcující i tři tečky smrti... P. S. (naivní a ze srdce): víru lásku víru, l lásku naději víru lásku naději víru lásku dej vírui lásku děj i Modlí se ve vlasti Marie Březinová [pageend5]KAREL VRÁNA NEBOJTE SE! V jihotyrolských Alpách se dodnes uchovala překrásná velikonoční tradice. Na Hod Boží před slavnostní mší svátou za zpěvu »Vstal z mrtvých náš Vykupitel« vychází kněz obklopen ministranty z kostela. Svěcenou vodou kropí hroby okolního hřbitova a přináší tak radostnou zvěst zesnulým, že Kristus zvítězil nad smrtí. Žehnajícím gestem se obrací ke čtyřem světovým stranám a zvěstuje celému kraji, lesům, horám, polím i loukám, vesnici i roztroušeným samotám: Nebojte se, Kristus vstal z mrtvých, přemohl i vaši smrt, i vy vstanete z mrtvých, vy a celé stvoření. Nebojte se! Nejen tyrolský sedlák nýbrž každý člověk a celý svět potřebují slyšet slovo vzkříšeného Krista: nebojte se, já jsem to. Strach je mocný vladař. Odjakživa si činí nárok na utváření a vedení lidského života, na rozhodování a putování lidského srdce. Sedá si jako stálý host k našemu stolu. Navštěvuje nás ve snech v tisíci podobách. Setkáváme se s ním na všech cestách. Vynucuje si domovské právo v naší duši. Nebylo tomu jinak ani v čase velikonočních událostí v Jeruzalémě. Nejvyšší nábožensko- politická autorita tehdejšího židovského národa — velerada — byla zneklidněna strachem, že Ježíš z Nazaretu strhne za sebou veškerý lid, vyvolá osudný rozkol a přivolá záhubu na všechny. Strach nakonec dohnal veleradu k rozhodnutí odstranit Ježíše ještě před svátky Velké noci. Strach mluvil v jejich obžalobě před Pilátem: »Zjistili jsme, že tento člověk rozvrací náš národ, brání odvádět císaři daně a vydává se za krále Mesiáše«. Strach jim radil, aby dali zapečetit Ježíšův hrob a postavit k němu stráže. I našemu světu vládnou velerady, které se bojí Ježíše a jeho evangelia. Dějiny strachu pokračují. Ježíš je stále souzen jako nebezpečný buřič a rozvratitel národů, jako nepřítel císařských daní a zákonů. Velerady dnešní doby si vymýšlejí stále nové obžaloby, nové lži a nové pomluvy proti Kristu, proti jeho církvi, proti jeho přátelům. Cítí se ohroženy ve svých vratkých sebejistotách, ve svých domnělých svrchovaných právech. Mají strach, že Kristovo království — království svobody — rozvrátí jejich neomezené ovládání člověka. Strach přemohl i hrdého, sebevědomého římského místodržitele Piláta. Jako představitel tehdejší vojenské a politické velmoci císařského Říma Pilát měl odpovědnost za pořádek a pokoj v tomto vzdáleném koutě světové říše. Pohan a náboženský skeptik — nezajímal se o to, v co věří nebo nevěří židovský národ. Příčilo se mu však odsoudit na smrt člověka, který se neprovinil proti římskému zákonu. Nechtěl ustoupit židovským žalobcům. Ustoupil však strachu. » Když propustíš Ježíše — naléhali žalobci — nejsi přítel císařův. Každý, kdo se dělá králem, staví se proti císaři« (Jn 19,12). Pilát si dal přinést vodu, před očima lidu si umyl ruce a prohlásil: » Jsem bez viny na krvi tohoto člověka. To je vaše věc« (Mt 27,24). Pilátovo umývání rukou pokračuje i dnes — v malém i ve velkém. I dnešní hrdí držitelé moci, kteří se mají starat o spravedlnost, chránit právo na život a na svobodu, zastávat se nevinných a slabých, nakonec podléhají strachu. Bojí se o své místo, o své výhody, o přízeň svých pánů. Ze strachu prodávají nakonec i své svědomí a svou duši. Strach přemohl i prvního apoštola, Petra, a jeho druhy. Petr zapřel Ježíše; ostatní se rozutekli. Utekl i sebevědomý a odvážný Tomáš, který ještě před několika dny chtěl jít s Ježíšem na smrt. Když se toto ustrašené stádce opět sešlo, ze strachu před židy pevně uzavřeli dveře. Zdálo se, že strach zvítězil nad všemi. Nevítězí někdy i dnes? Ze strachu zavíráme často nejen dveře i své duše. Skrýváme ustrašeně svou víru, bojíme se, ustupujeme, kličkujeme, zapíráme, po kouskách rozprodáváme i své svědomí. A leckterý z nás je v pokušení prodat i Krista. Slavíme opět velikonoce. Ve své nejhlubší podstatě velikonce jsou jen jedny. Jsou to velikonoce našeho Pána. Slyšíme jeho slova: Nebojte se! Já jsem to. Nehledejte mě mezi mrtvými. — Kristus, vítěz nad smrtí a obnovitel života, vstupuje zavřenými dveřmi do našich strachů, láme pečeti na hrobech našich duší, jde s námi do Emauz, do našich Emauz, napřimuje naše vratké a vykloněné naděje, zjevuje se nám on Živý v lámání eucharistické- ho chleba. » Nebojte se, vykoupil jsem a proměnil i váš strach. Jdu před vámi do Galileje, tam mě uvidíte «. Strach patřil a patří k naší lidské existenci tak jako k ní patří hlad, žízeň, potřeba radosti, naděje a přátelství. Jím se ohlašuje ohroženost a křehkost našeho života, vratkost našich jistot a nedostatečnost našich sil. Nejsme andělé ani polobohové. Velikonoce znamenají a jsou znovuzrozením člověka, obno58 [pageend6]vením lidského života, vykoupením našich úzkostí a proměnou našeho strachu v naději a radost. Evangelista svátý Lukáš nám zanechal zprávu o Getsemanech. » Potom se podle svého zvyku — píše Lukáš — (Ježíš) ... odebral na Olivovou horu a učedníci ho následovali. Když byl na místě, řekl jim: ’modlete se, abyste nepřišli do pokušení’. Sám se pak od nich vzdálil, asi co by kamenem dohodil, klekl a modlil se: ’Otče, chceš-li, odejmi ode mne tento kalich, ale ať se stane ne má vůle, nýbrž tvá'. Tu se mu zjevil anděl z nebe a posiloval ho. Ježíš upadl do smrtelné úzkosti a modlil se ještě usilovněji; jeho pot stékal na zem jako krůpěje krve«. (Lk 22,39-44) Getsemany patří k našim velikonocům. Ježíš sestoupil až k samým kořenům našich úzkostí a našich smutků, až na dno našich osiřelých nevykoupených životů, vnesl je do svého srdce, přelil je do svého kalicha a proměnil je navždy svou modlitbou, poslušností a odevzdaností do lásky Otcovy. Propojil všechny naše getsemanské zahrady, všechny naše opuštěnosti, naši nevykoupenost a její Getsemany. Vykoupil náš strach, odevzdal jeho vládu lásce Boží. Před dvěma roky o velikonocích skončil Mimořádný Svatý rok k 1950. výročí smrti Krista Pána. Svatý Otec Jan Pavel II. mu dal heslo za slova, která pronesl už v den svého vstupu na papežský trůn: » Otevřte brány Kristu! « Nedržme je zavřeny ze strachu. Vyjděme vstříc tomu, který přichází — který nás předchází do našich Galilejí. Zaposlouchejme se s obnovenou vírou do radostných hlasů velikonočních zvonů. Promlouvá jimi dodnes anděl, který odvalil kámen od Ježíšova hrobu: SVATÝ VOJTECH » Vy se nebojte. Vím, že hledáte Ježíše ukřižovaného. Není tady. Byl vzkříšen, jak řekl. Pojďte a podívejte se na to místo, kam byl položen. A rychle jděte a povězte jeho učedníkům, že byl vzkříšen z mrtvých. Jde před vámi do Galileje, tam ho uvidíte« (Mt 28,5-7). JAN PAVEL II. Z PROJEVŮ V INDII Hold Gándhímu Světlo, které Mahátmá Gándhí zalehl, ještě září, jeho dědictví k nám mluví stále. Já poutník míru, jsem sem přišel, abych vzdal hold tomuto velikánu lidstva. Z tohoto místa, navždy vázaného na památku tohoto mimořádného muže, chci sdělit národu Indie a celému světu, že jsem hluboce přesvědčen, že dosáhneme mír a spravedlnost, jichž dnešní lidské společenství tolik potřebuje, jen když půjdeme cestou, která tvoří podstatu jeho učení, když si přiznáme primát ducha a »satyagraha«, pravdu, která je současně i silou a která vítězí bez násilí vnitřním dynamismem toho, co je spravedlivé. Síla pravdy nás vede, abychom s Mahatmou Gandhim uznávali důstojnost, rovnost a bratrskou solidaritu všech lidí, a pudí nás, abychom odmítli jakoukoliv formu diskriminace. A dává nám vidět znovu, že je nutné vzájemné porozumění mezi náboženskými skupinami v pluralistické společnosti moderní Indie a celého světa, že je nutné se přijmout a spolupracovat. Tradiční problémy bídy, hladu a nemoci nebyly dosud odstraněny v dnešním světě. Právě 59 [pageend7]naopak, z mnoha hledisek jsou palčivější než kdy jindy. Nadto povstaly nové formy napětí a obav. Nesmírné arzenály zbraní masového ničení jsou pohnutkou k vážnému a oprávněnému neklidu. Nerovnost co do rozvoje upřednostňuje jedny a vrhá druhé do závislosti, z níž neví, jak se vymanit. Za této situace mír je křehký a nespravedlnost jen roste. Z tohoto místa, které v jistém smyslu patří k dějinám celé lidské rodiny, chci opakovat své přesvědčení, že s Boží pomocí je vybudování lepšího světa v míru a spravedlnosti na dosah lidí. Avšak vládci národů a všichni lidé a ženy dobré vůle musí jednat v přesvědčení, že řešení se nachází v lidském srdci: » Mír se zrodí z nového srdce. « (Poselství k Světovému dni míru, 1. ledna 1984) Mahátmá Gándhí nám ukazuje své srdce, když opakuje těm, kdo mu naslouchají: »Zákon lásky řídí svět... Pravda vítězí nad lží. Láska vítězí nad nenávistí...« (.24.10.1924) Mahátmá Gándhí učil, že jestli všichni muži a ženy, ať už jsou mezi nimi jakékoliv rozdíly, přijmou pravdu a budou respektovat tu zvláštní důstojnost každého člověka, pak bude možné uskutečnit ve světě nový řád — civilizaci, která má za základ lásku. » Přemožte nenávist láskou, « říká nám i dnes, » lež pravdou, násilí jeho snášením. « Pane a Bože všech věcí, tys chtěl, aby všichni tvoji synové a dcery žili spojeni Duchem, a rostli pospolu ve vzájemném přijetí sebe, v souladu a míru. Naše srdce je plné bolesti, protože náš lidský egoismus a naše žádostivost nedovolily, aby se tvůj úradek uskutečnil v této naší době. Shromážděni zde, v hlavním městě Indie, před památníkem na jejího Otce vlasti, na mimořádného, statečného svědka pravdy, lásky a nenásilí, prosíme o tvé požehnání pro vládce této země a všech států, pro následovníky všech náboženských tradic a pro všechny lidi dobré vůle. Uschopni nás, Pane, abychom žili a rostli v aktivní spolupráci s Tebou a navzájem a tak společně usilovali o vytvoření civilizace bez násilí, světového společenství, které svěří svou bezpečnost ne vytváření zbraní stále více ničivých, ale vzájemné důvěře a práci za lepší zítřek pro všechny tvé syny a dcery, za světovou civilizaci, budovanou na lásce, pravdě a míru. (U náhrobku Mahátmy Gán- dhího) Náboženství v obraně lidských prav Dnešní svět protřebuje, aby náboženská vyznání mezi sebou spolupracovala pro dobro všech lidí. Vede nás k tomu sama lidská přirozenost. Dnes se tu my, hinduové, mohame- dáni, sikhové. buddhisté, džailisté, parsové a křesťané scházíme v bratrské lásce, abychom to potvrdili svou přítomností. Při hlásání pravdy o člověku trváme na tom, že- hledání pozemského a sociálního blahobytu, jakož i plné lidské důstojnosti odpovídá hluboké touze lidské přirozenosti. Předmětem spolupráce různých náboženství na všech úrovních stále více má být úsilí o dosažení a obranu lidských práv, včetně základního práva uctívat Boha podle hlasu svědomí a veřejně vyznávat svou víru. Tato spolupráce příslušníků různých vyznání se musí též zabývat bojem proti hladu, chudobě, negramotnosti, útlaku, diskriminaci a zotročování lidského ducha. Náboženství je hlavním pramenem zápasu lidské společnosti o spravedlnost. Spolupráce, o níž mluvím, by to měla konkrétně potvrzovat. Opravdový humanismus musí být otevřen vůči absolutnu a nadpřirozenu. »Jen mravní a duchovní revoluce ve jménu lidské důstojnosti může povýšit člověka nad modly hospodářské výroby, technologické organizace, rasové diskriminace a národního sobectví, « řekl váš Radžakrišnan. Jen tak dáme člověku také opravdové osvobození. Takové chápání humanismu nás musí sjednotit, neboť v sázce je nyní dobro a blahobyt celé lidské společnosti, a takový humanismus třeba vštěpovat mládeži na celém světě. Indie svým duchovním pohledem na člověka k tomu může nesmírně přispět. (V Dilhí, 1. února, při setkání s mládeží a náboženskými a kulturními představiteli). V » Domě čistého srdce « Matky Terezy Všemohoucí a věčný Bože, Otče chudých, útěcho nemocných, naději umírajících! Tvá láska řídí každý okamžik našeho života. Zde, v Domě čistého srdce, na tomto místě láskyplné péče o nemocné a umírající, pozvedáme k Tobě v modlitbě svou mysl a srdce. Velebíme tě za dar lidského života a zvláště za příslib věčného života. Víme, že jsi vždy nablízku zarmouceným a ubohým, všem slabým a trpícím. O Bože něžné a soucitné lásky, přijmi modlitby, které ti obětujeme za své nemocné bratry a sestry. Rozmnož jejich víru a důvěru v tebe. Posilni je a potěš svou láskyplnou přítomností a je-li to tvá vůle, vrať jim zdraví, spolu s tělesnou a duševní silou. Dobrotivý Otče, požehnej umírajícím a všem těm, kdo se s tebou zakrátko setkají tváří v tvář. Věříme, že ty jsi změnil smrt v bránu do věčného života. 60 [pageend8]Zachovej ve své lásce naše bratry a sestry, jejichž Žití se chýlí ke konci, doveď je do bezpečí, do domu věčného života společně s tebou. O Bože, zdroji veškeré síly, střež a ochraňuj ty, kdo ošetřují nemocné a pečují o umírající. Dej jim neohroženého a šlechetného ducha. Buď jim oporou v jejich úsilí těšit nemocné a ulevovat jejich bolestem. Učiň z nich ještě zářivější znamení své všudy pronikající lásky. O Pane života a základe naší naděje, požehnej všem, kdo žijí, pracují a umírají zde, v Nirmal Hriday. Zahrň je svým pokojem a milostí. Ukaž jim, že jsi laskavý Otec, Bůh milosrdenství a slitování. Amen. » Dům čistého srdce « je místem utrpení, místem, které velmi dobře zná úzkost a bolest, je to dům nevyléčitelných. Je to však též místo naděje, místo, vytvořené s vírou a statečností, dům, kde vládne láska, je to dům plný lásky. V »Domě čisté lásky« se setkává tajemství lidského utrpení s tajemstvím víry a lásky. A při tomto setkání každý z nás slyší hlubokou otázku stran smyslu lidské existence. Trpící tělo i duch volají: » Proč? Proč mám zemřít? « A odpověď, kterou dostávají, často pronesená v mlčení, které je plné blahosklonnosti a soucitu, je plná upřímnosti a víry: » Nedovedu vám dát plnou odpověď na všechny vaše otázky; nedovedu zcela zmírnit vaše utrpení. Ale jedním si jsem jist: Bůh vás miluje svou nekonečnou láskou. Jste pro něho něčím drahocenným. I já vás miluji v Něm. Protože v Něm jsme všichni bratři a sestry. « » Dům čisté lásky « je svědectvím přesvědčení o velké důstojnosti každého člověka. Láskyplná péče, kterou tu vidíme, dosvědčuje jistotu, že hodnota člověka se neměří užitečností a výkonem, zdravím či nemoci, věkem, náboženstvím nebo rasou. Naše důstojnost pochází od Boha, k jehož obrazu jsme byli stvo- ženi. Žádný nedostatek nebo utrpení nemohou ' odstranit tuto důstojnost, protože v očích Páně jsme vždy něčím drahocenným (3. února v Kal- kattě). Spolupráce všech vyznání Náboženští vedoucí mají zvláštním způsobem cítit utrpení a potřeby lidstva. Vyznavači různých náboženství očekávají odpověď na temné záhady lidské existence, které dnes stejně jako včera hluboce rozrušují lidské srdce: co je člověk, smysl a cíl jeho života, dobro a hřích, původ a smysl bolesti, jak dojít pravého štěstí. Zde se otevírá široké pole k dialogu mezi rozličnými filosofiemi a náboženskými tradicemi, aby se odpovědělo na ony otázky, a k spolupráci při hledání konkrétní odpovědi na výzvu rozvoje a existence především těch nejchudších. Naše náboženské a sociální svědomí stojí před problémem, který vyvolala rostoucí nerovnost mezi oblastmi vyvinutými a těmi, které jsou závislé víc a více, a nespravedlnost, která spočívá v tom, že mnoho zdrojů, nutných k obživě, se vynakládá na výrobu hrůzyplných zbraní, rozsévajících smrt a zkázu. Naše náboženské přesvědčení nám mluví o hodnotě a důstojnosti každého života, a tak nás pudí, abychom vynaložili své energie a své úsilí jako lidé dobré vůle především ve prospěch chudých, abychom změnili postoje a struktury, které jsou zodpovědné za chudobu a skličující utrpení vytvořené člověkem. Končím modlitbou vašeho Rabindranatha Tagora: » Pane, dej nám sílu milovat, milovat plně svůj život s jeho radostmi i bolestmi, s jeho vítězstvími i neúspěchy, s jeho zisky i pády. Dej nám dostatek síly, abychom viděli tvůj vesmír, naslouchali mu a pracovali v něm s plnou silou. Dej nám žít plně život, který jsi nám dal, dej nám statečně přijímat a velkomyslně dávat. « (V Kalkattě, 3. února) Dialog s jinými vyznáními Dialog mezi vyznavači rozdílných náboženství podporuje vzájemnou úctu, prohlubuje ji a otevírá cestu k vztahům, které jsou základní při řešení problémů týkajících se lidského utrpení. Dialog, který zahrnuje úctu a přístup pro názory druhého, může napomáhat jednotě a úsilí v této šlechetné věci. Dále, dialog dává vědomí solidarity a odvahu překonat přehrady a těžkosti při budování státu. Bez dialogu se nedají účinně překonat zábrany předsudků, nedůvěry a neporozumění. Dialogem obě strany se snaží upřímně zabývat společnými životními problémy a dostává se jim odvahy přijmout výzvu hledat pravdu a usilovat o dobro. Utrpení, omyly, zklamání a spory se mění ze znamení neúspěchu a skleslosti v příležitosti k růstu v přátelství a důvěře. Dialog konečně je prostředkem, jak hledat pravdu a sdílet ji s druhými. Protože pravda je světlo, obroda a síla. Katolická církev hájí, že »je třeba hledat pravdu způsobem přiměřeným důstojnosti lidské osoby a její společenské povaze, totiž svobodným bádáním, za pomoci vyučování či vzdělávání, výměny myšlenek a dialogu. Takto jedni druhým vykládají pravdu, kterou našli, nebo o které se domnívají, že ji našli, aby si navzájem pomáhali pří z 61 [pageend9]hledání pravdy « (Koncilní prohlášení o náboženské svobodě, 3). Dnešní Člověk vidí v dialogu vhodný prostředek, jak nastolit vzájemné porozumění, vážnost a lásku mezi jednotlivci i mezi skupinami lidí a rozvinout je. V tomto duchu porozumění II. vatikánský koncil vyzývá křesťany, aby uznali, uchovali a podporovali duchovní a morální hodnoty vyznavačů mimokřesťanských vyznání, stejně tak jako jejich hodnoty sociální a kulturní (viz Prohlášení o mimokřesťanských vyznáních, 2). Ovocem dialogu je jednota mezi lidmi a jednota lidí s Bohem, který je zdroj a zjevení celé pravdy a jehož Duch vede lidi k plné svobodě, jen když lidé se navzájem setkají s naprostou poctivostí a láskou. Prostřednictvím dialogu je Bůh přítomen mezi námi, protože když se otevíráme v dialogu jeden druhému, otevíráme se také vůči Bohu. Jako věřící lidé měli bychom se spojit v šíření a obraně společných ideálů na oblasti náboženské svobody, lidského bratrství, výchovy, kultury, sociálního blahobytu a občanského řádu. Dialog a spolupráce jsou možné při všem tom, co jsme vyjmenovali. V rámci náboženského pluralismu je nejen kýženým smýšlení snášenlivosti, které bylo vždy částí duchovního dědictví Indie, ale musí být uskutečněno konkrétními pozitivními činy. Církev učí, že člověk má právo na náboženskou svobodu. Tato svoboda nese s sebou, že lidé nesmí být vystaveni co do náboženství jakémukoliv nátlaku od jednotlivců nebo sociálních skupin nebo od jakékoliv lidské moci, tak aby nikdo nebyl donucen jednat proti svému svědomí, nesmí se mu bránit, v rámci patřičných mezí, jednat podle něho, ať už v soukromí nebo na veřejnosti, ať už jako jednotlivec nebo spolu s druhými, kteří smýšlejí jako on. Je mým přáním, aby velký smysl pro posvátno, který je charakteristikou vaší kultury, pronikl mysl a srdce všech lidí všude na světě. Tak bude Bůh ctěn a lidská rodina zakusí stále více svou jednotu a svůj společný cíl. Národy pocítí nutnost celosvětové solidarity vůči úžasným problémům, kterým lidstvo musí čelit. Moudrost a síla, které prýští z náboženství, učiní více lidskou cestu člověka dějinami (5. února, v Madrasu k představitelům mimokřesťanských vyznání). Odpovědné rodičovství Když muž a žena se darují navzájem před oltářem, zasvěcují Bohu svou duši a své tělo, tak aby z jejich spojení se mohlo rozvinout plné rodinné společenství, společenství lásky a života. Manžel a manželka dostávají toto společenství jako dar, jako dar, který mají prohlubovat a rozšiřovat. V odpovědném předávání života přijímají s radostí děti jako znamení své plodnosti a jako dar Boží. Narozením dítěte, které žádá větší a obětující se lásku, odhalují, že jejich láskyplná jednota se prohloubila a rozšířila, takže zahrnuje i druhé. Odhalují pravdu, kterou obsahují slova vašeho Rabin- dranatha Tagora: » Každé dítě, které se rodí, nese s sebou poselství, že Bůh neztratil důvěru v lidstvo. « Pro Druhý vatikánský koncil odpovědné rodičovství chce říci, že rodiče » mají mít na paměti jak své vlastní dobro, tak dobro svých dětí, ať již narozených, nebo v budoucnu předvídaných; uváží též hmotné i duchovní podmínky doby a svého postavení v životě, a budou mít konečně zřetel i na dobro rodinného společenství, světské společnosti i samé církve « (Radost a naděje, 50). Koncil pak pokračuje, Že » kde tedy běží o to, jak uvést v soulad manželskou lásku s odpovědným sdělováním života, nezávisí mravní povaha jednání jen na upřímném úmyslu a zhodnocování pohnutek, ale musí se určovat objektivními měřítky, vzatými ze samé přirozenosti lidské osoby a jejích úkonů; tato měřítka uchovávají celý smysl vzájemného darování i lidského plození, aniž se tím přeruší pravá láska « (Radost a naděje, 51)\Něco podobného nacházíme v tom, co učil Mahátmá Gándhí: » Úkon plození má být kontrolován, tak aby sloužil rovnoměrnému růstu světa, « řekl jednou a hned nato se ptal: » Jak se má dosáhnout, aby plození bylo omezeno? « A odpověděl: » Ne nemorálními neb umělými zábranami..., ale ukázněným životem a sebekontrolou. « A dodal: »Výsledků, odpovídajících mravnímu zákonu, dosáhneme jen morálními zábranami.« A to je, milí bratři a sestry, také hluboké přesvědčení církve. Je dále úkolem rodiny, kdekoliv a v celé společnosti, hlásat, že celý lidský život je posvátný, už od okamžiku jeho početí. Je povinností celého lidstva odmítnout vše, co raní, oslabuje neb ničí lidský život — vše, co uráží důstojnost kterékoliv lidské bytosti. Je všeobecně známo, že se církev staví proti morálním zlům, které zasahují rodinu a manželský život; plyne to z toho, že církev je přesvědčena, že tato zla odporují Božímu plánu stran lidstva a že porušují posvátnost manželství a důstojnost lidského života. Církev po62 [pageend10]važuje za svou povinnost bránit práva rodiny a blaho lidstva v jeho celistvosti, a proto obnovuje svůj závazek hlásat plnou pravdu o člověku. (9. února v Bombaji, při mši svaté pro rodiny). Indie děkuje sv. Otci Jeho Svatosti, papeži Janu Pavlu II. Žádný jiný návštěvník ze zahraničí za posledních sto let, pokud naše pamět sahá, neposílil morálku a duchovní charakter indického národa tak jako Vaše Svatost za dnů své návštěvy u nás. Nikdo jiný po zesnulém Mahátmá Gánd- him, který nyní už odpočívá v nebi, neočistil našeho ducha a nepovznesl náš život jako Vy. Vaše slova, vaše činy, vaše porozumění, vaše pokora, každé vaše gesto a nade vše vaše burcující výzva, jíž jste byl pro lid naší země, aby žil a jednal v duchu a podle tradic našeho Mistra Gándhího, k vám navždy připoutaly srdce milionů. Je to opravdový zázrak naší doby, že jediná lidská bytost, jež na zemi nemá nic víc, než že slouží Bohu, může vykonat tolik, aby všude očistila lidské svědomí. Kéž Ježíš Kristus hovoří i dnes skrze Vás k celému světu, který musí čelit nejtemnější krizi celých svých dějin. INDIE. — Sv. Otec Jan Pavel II. u náhrobku Ma- hátmy Gándhího. Velký a ušlechtilý služebníku Boha a člověka, pomáhej nám věřit, že člověk bude žít a nezemře v nukleárním sebezničení. Ukazuj nám, že láska je mnohem mocnější než nenávist a že láska se může zrodit, jen když se odmítne násilí. Dokazuj nám, že každé násilí je strašné NE a že si zasloužíme věčnost jen životem v míru. Kéž i nadále září ve Vás Boží světlo. V úctě se před vámi skláním. Vždy Váš Dr. G. Ramachandran (Dr. G. Ramachandran je jeden z nejváženějších žáků Mahátmy Gándhího) ROZLOUČENÍ S JAROSLAVEM SEIFERTEM 21.1.1986 ve 13,30 hod. v bazilice sv. Markéty v Břevnově. Praha, o níž napsal básník, který zde leží v rakvi před námi, že je světlem oděná, se dnes oblékla do černého hávu. Jaroslav Seifert, milovaný český básník, jehož jméno je ozdobeno mnoha tituly, cenami a vyznamenáními, který dokázal psát verše, jež znal celý národ, který dokázal pochopit duši dítěte, dospívajícího, dospělého i starce, který dokázal vnášet radost svými verši do každého zármutku a beznaděje; a který dokázal přesvědčivě zprostředkovávat lásku k životu — všechny, kteří ho milovali, poprvé a na naposledy zarmoutil tím, že 10. ledna tohoto roku zemřel. Stojíme v bazilice svaté Markéty, na místech, která můžeme právem nazvat kolébkou české vzdělanosti, české kultury a duchovních hodnot. A my, kteří máme tu čest a štěstí být spolu s nejbližšími pozůstalými přítomni aktu posledního rozloučení se vzácným člověkem, jaksi potažmo zastupujeme všechny jeho čtenáře: minulé, přítomné i budoucí. Zastupujeme vlastně celý náš národ a celý kulturní svět. Ztišme se na začátku této bohoslužby a ve chvíli ticha zbavme svá srdce a svědomí všeho nečistého a špatného, abychom mohli s opravdovou důvěrou prosit našeho nebeského Otce za spásu jeho služebníka a jeho věčný pokoj, a za to, abychom se s ním a se všemi zemřelými setkali v den vzkříšení. 1. čtení: Řím 8, 31b-35, 37-39. Evangelium: Mt 5, l-12a. Promluva Vážená paní Seifertová, vážení smuteční hosté, bratři a sestry, přátelé. Je těžké, přetěžké loučit se s básníkem. Nad každým, kdo od nás odchází, vždycky truchlí nějaký okruh lidí. Ale odchod básníka se dotýká všech. I ten, kdo nikdy nepřečetl ani jediný jeho řádek, je zasažen, i když o tom neví. Slýchal za nás naše nejhlubší úzkosti a vyhlížel naše nejkrásnější naděje. Básník opou63 [pageend11]ští celý národ, za nějž hovořil, za nějž cítil. Propůjčoval nám svůj zrak, své smysly, své srdce. Vracel nám svými verši mládí; nejen mládí jednotlivce, ale celé vlasti. Byl vždycky se všemi, byl tu pro ně a věděl o nás víc, než jsme mnohdy schopni vědět sami o sobě. Proto je básník básníkem, aby hlouběji viděl a lépe znal. Tím je básník básníkem, že citlivěji vnímá a přesně ví. Srdcem. S pocity štěstí a s pocity úzkosti naslouchá tepu našemu a vyjadřuje náš stav. Když zemře básník, nedovedeme si plně uvědomit, co ztrácí každý z nás. Začneme to chápat později, až budeme nahlížet do jeho knih a nalézat v jeho verších své osudy, své city i své strachy. A svá doufání. A také díky těm básním si uvědomíme, že každý z nás by tu měl něco zanechat. Odkaz jiným. Stopu. Ozvuk. K milionům veršů na světě přidal jsem jen pár slok. Nebyly o nic moudřejší než píseň cvrčků. To vím, odpusťte mi. Už končím. Někdy byly mé verše pošetilé až hanba. Ale za to se neomlouvám. Věřím, že hledat krásná slova je lepší, než zabíjet a vraždit. (A sbohem; ze sbírky Morový sloup) Všechno, co už od nás odchází, propadá se do minula. Všechno, jedině básník je výjimkou: on, odcházeje, nepropadá se do minula, ale stoupá do budoucna. V jeho díle je skutečná a celá jeho zem — i v dědictví mu daná, země milovaná. Kdykoliv se zadívám na Prahu — a dívám se na ni stále a vždycky bez dechu, protože ji miluji —, obrátím mysl k Bohu, abych mu poděkoval, Že propůjčil tu velkolepou scénu i mému životu. (Královský letohrádek; ze sbírky Deštník z Piccadilly) Básník nepotřebuje potlesk. Chce také víc než slzy. Chce totiž, aby si člověk uvědomoval, kde mají slzy i úsměv svůj původ: je to lidské srdce. A kdo byl víc naplněn touhou sdělit člověku onu vroucí lásku, onu jednoduchou pravdu, než národní umělec Jaroslav Seifert? Vždyť on dokázal přesně vyslovit, co jsme nedokázali nebo neměli odvahu formulovat, ale co jsme stejně cítili. Dnes, v tomto chrámu jsme svědky, bezděčnými svědky, veliké schůzky. Schůzky, kterou si zde dal barokní stavitel Diezenhofer, malíř Brandl a básník Seifert. A zatímco díla těch prvních dvou ohromují svou velikostí, monumentalitou a člověka srážejí na kolena, dílo básníkovo člověku dává křídla a povznáší ho. Verše Jaroslava Seiferta působí v lidském srdci odvahu, aby si člověk byl vědom hodnoty, jakou má před sebou, před druhými i před Bohem. Přitom veliká životní moudrost tohoto básníka vedla k jasnému chápání, že všechno, všecicko na tomto světě je velmi pomíjivé. Má svůj konec. Loučím se s vámi, zvolna do hlíny mé tělo padá: Buďte šťastni, vy tam! Já mám svou věčnost, vy jen vteřiny a já vám živým život nevyčítám. (Mrtví hovoří k živým; Dílo, sv. 3, str. 97) V lásce k životu, kterou nám Jaroslav Seifert předával a v níž byl nedostižným, zazněl v poslední sbírce básní přece jen pochmurný tón, který nás jeho čtenáře upozornil na překvapující básníkův věk. Přežil jsem všechny básníky své generace.... Všichni mi byli přáteli. Naposledy umřel Vladimír Holan. Jak by mi nebylo úzko, jsem sám. (Pocta Vladimíru Holanovi; ze sbírky Být básníkem) Už ne, už nejste sám, náš drahý básníku — už vám jdou vstříc Jiří Wolker, Jindřich Hořejší, Josef Hora, František Halas, Konstatin Biebl, Vítězslav Nezval, František Hrubín i Vladimír Holan. Ti všichni nám, spolu s vámi, byli světly v našich těžkostech a jistotou v našich pochybnostech. Jste nám světly, které září stále. Až budem žalovati nebi a až nám budou nejblíže studený kámen u mříže a nohy probodené hřeby, ať ta, jež dneska okolo má mladistvý půvab dívčích čel a je tu u nás v květnu doma, přemluví toho, jenž se hněvá. Nebyli bychom víc než pleva, kdyby Bůh na nás zanevřel. Kdyby Bůh na nás zanevřel a poručil jen pro potupu 64 [pageend12]to m ěsto dáti drápům supů a dešti padajících střel, vezm i si je, než zapraští krov jeho věží, plných zvonů. Dáme ti je ja k zlatou sponu, a ť zatřpytí se na plášti. A zbav nás bázně, zažeň strach, a ť bílý šat a závojíček neválejí se na troskách. Vím, že to m ěsto uchrání Tvá přím luva, Tvé usm ání a slza na řasách Tvých víček. (Věnec sonetů IX. a X. ve sbírce Zpěvy o Praze). Národní umělec Jaroslav Seifert, nositel Nobelovy ceny za literaturu, věřil, že jediná slza prosby Panny Marie může naši zlatou, stověžatou Prahu ochránit v nej těžších válečných dobách. A my smíme věřit, že tato Panna Maria doprovodí tohoto svého ctitele po skončení jeho životní cesty k branám Božího království. Z ávěr Vážení smuteční hosté. Dovolte mi, abych se jménem nejbližších pozůstalých rozdělil o poděkování za to, že jste přišli uctít památku českého básníka Jaroslava Seiferta. Poděkování paní Seifertové a nejbližších pozůstalých patří především členům zastupitelských sborů, kteří se přišli rozloučit s českým básníkem; poděkování patří také českému herci, zasloužilému umělci Otu Sklenčkovi za recitaci básně; zkrátka vám všem, kteří jste tady u oltáře nebo na kůru dali jakýmkoli způsobem najevo, že jsme se loučili s člověkem, který byl celému národu drahý. Poděkování nejbližších pozůstalých patří i Vám, kteří jste s nemalými obětmi přišli sem do tohoto chrámu a ve značně stísněných podmínkách byli účastni tohoto obřadu. Chvíle, kdy se máme s národním umělcem Jaroslavem Seifertem rozloučit, rozloučit se s ním za celou Prahu a vyprovodit ho na jeho poslední cestě do Kralup, už nastala. — I když můj věk mne neopravňuje k tomuto úkolu, přesto mi dovolte, abych se rozloučil s národním umělcem Jaroslavem Seifertem i za nás mladé, vždyť on měl velikou lásku k mládí a úctu k životu, který se projevuje už od nejútlejšího věku. Loučím se s ním za všechny jeho přátele, dřívější i současné. Za ty, kteří s ním byli v těžkých chvílích, i za ty, kteří mu tyto těžké chvíle, zvláště v poslední době jeho nelehké nemoci, usnadňovali. Bratři a sestry, přátelé. Kéž odkaz tohoto A SBOHEM N ebyly to ani první šlápoty v m ěsíčním prachu. Jestliže však přece někdy zazářily, nebylo to jejich světlo. M iloval jsem tuto řeč. A ta, když p řinutí m lčící rty, aby se zachvěly, snadno přim ěje m ilence k polibkům , loudají-li se červánkovou zemí, kde zapadá slunce pom aleji než v tropech. Poezie jde s nám i od počátků. Jako milování, jako hlad, jako m or, jako válka. N ěkdy byly m é verše pošetilé až hanba. Ale za to se neom louvám . Věřím , že hledat krásná slova je lepší než zabíjet a vraždit. K m iliónům veršů na světě přidal jsem jen pár slok. N ebyly o nic m oudřejší než píseň cvrčků. To vím . O dpusťte mi. Už končím . (Ze sbírky M orový sloup) Jaroslav Seifert velikého syna českého národa zůstává v našich srdcích do slova a do písmene jako planoucí pochodeň, kterou nechť nezhášíme my, a nedopustíme, aby byla kýmkoli zhasnuta. Aby láska k životu a k člověku, kterou nám ukazoval, zářila i z našeho jednání. Myslím, že tím tomuto člověku uděláme největší radost, spolu s tím, že ho budeme doprovázet modlitbami na cestu do Božího království. * * * * K dyž se přiblíží jaro koně zneklidní a jinak dýchají Zápisky ze zakázaného světa: ó , hvězdy pachů! H řebec žere sníh a vytahuje sněženky ze zem ě Proběhne světélkování v záplavě sněhových perel A já ti m ohu jen zašeptat něžnost z konce zim y: sova kulíšek je velká jako kos Marie Březinová 65 [pageend13]rozhledy » PAN NAS VOLA K JEDNOTĚ « Tak znělo heslo 29. cesty Jana Pavla II. mimo Itálii, třetí do azijského kontinentu; trvala 10 dní, od 31. ledna do 10. února. Navštívil 14 míst v Indii, v zemi mnoha národů, mnoha řečí — kromě stále platné angličtiny, protože oficiální hindština se ještě neprosadila, sv. Otec bude byť jen něco málo, mluvit v sedmi dalších řečech — a konečně i zemi mnoha náboženství. Heslo vyzývající k jednotě, platilo i katolíkům; kromě věřících s latinským obřadem, jsou v Indii i tzv. syromalabarští a syromalankarští, odvozující svůj původ od apoštola svátého Tomáše, podle tradice on první tam kázal evangelium. Katolíků v Indii je z 650 jen dvanáct milionů — podle některých je jich o něco víc, ale kvůli sociálnímu postavení a kariéře se s tím skrývají; je to však skupina vlivná, vážená pro přínos, který podává na poli charitativním, školském a svými iniciativami ekonomickými — přesto však i podezřívaná, ne-li přímo utiskovaná, protože zákony některých států jí zakazují jakýkoliv prozelytismus, vykonávaný prý v nemocnicích a na školách, a odnímají občanská práva těm, kdo přijmou »jiné náboženství«, míní se tu především křesťanské; od r. 1977 nedostal žádný misionář ze zahraničí vstupní vízum, takže v Indii dnes pracují jen ti, co přišli dříve, a nejednou se stane, že i z těch je někdo vypovězen. » Ubírám se do Indie jako poutník míru, jako pastýř, který má za úkol utvrzovat své bratry ve víře, v církevní jednotě a v jejich svědectví Kristu, « pravil Jan Pavel II. v předvečer své cesty při poledním Anděl Fáně, když prosil o modlitbu za zdar cesty. »V té velké zemi, v níž putování je výrazem spirituality a její nástroj, chci osvědčit svou úctu, vážnost a uznání všem, kdo hledají Boha a usilují o dosažení dokonalosti, kdo pracují ve službě bratřím a budují svět v míru a spravedlnosti. « U náhrobku Gándhího Na vojenském letišti hlavního města Dilhí čekal na sv. Otce federální prezident Zail Singh, ministerský předseda Raživ Gándhí s chotí, rozenou Italkou, a další církevní a občanští představitelé. »Namaskar — Dobrý den,« byla první papežova slova v hindštině k přítomným; pak vzdal hold dávným slavným náboženským a kulturním tradicím Indie, lásce všech jejích obyvatel ke svobodě a jejich respektu k tradicím jiných. Přivítání bylo zdvořilé, i když zdrženlivé — jistě s ohledem na konservativní a extrémní hinduisty, kteří v cestě viděli prozelytismus katolictví. Po krátké návštěvě v katedrále Božského Srdce Páně a oficiální návštěvě u prezidenta republiky a ministerského předsedy, v bývalé rezidenci indických místokrálů, sv. Otec se hned odebral k mauzoleu Raž Ghat Mahátmy Gándhího; sezut přistoupil k velké černé mramorové desce, která označuje místo, kde byly 31. ledna 1948 spáleny tělesné pozůstatky indického Otce vlasti, po letech i Né- hrúovy a loni v říjnu i Indíry Gándhíové. Poklekl na několik minut k tiché modlitbě, na náhrobek položil kytici květin, zapsal se do pamětní knihy návštěvníků a pak podle indického zvyku zasadil a zalil manganový stromek. V krátkém proslovu potom vzdal hold tomuto velkému apoštolu míru, bratrství a nenásilí, který svým smýšlením byl blízký duchu Kristových blahoslavenství, obránci nezcizitelných práv člověka, i příslušníků kasty páriů, »nedotknutelných«, a k celému světu se obrátil s výzvou k míru a svornosti (viz str. 59). Už ve večerních hodinách koncelebroval v Stadionu Indiry Gándhíové mši svátou se všemi 124 indickými biskupy. Kázání bylo na téma blízké i hinduistům: život člověka je poutí k Bohu, při níž je voditelkou víra, evangelium. Do obřadů mše svaté, jak tomu bude skoro všude, bylo zapojeno i několik místních zvyků, jako balet o míru, nebo tanec s obětními dary, při úvodním pozdravu sv. Otci jedna dívka udělala na čele znamení červeným pylem květin a pod. Za mše svaté vybuchla prskavka — byl to ale projev radosti jednoho katolíka, ne zcela při smyslech. — Na Stadionu koncelebroval i příští den; protože připadal svátek Uvedení Páně do chrámu, Jan Pavel II. mluvil o Kristu, který je světlem světa, všech kultur, on byl v srdci všech, kdo byli tvůrci i jejich kulturního dědictví, On je též světlem na cestě pravého osvobození od všech forem otroctví, protože úsilí o odstranění chudoby, o spravedlnost, o mír a integrální rozvoj člověka jsou částí Kristovy radostné zvěsti. — Toto úsilí o povznesení člověka kladl na srdce také biskupům, když k nim mluvil, dále respektování duchovních, morálních a kulturních hodnot, obsažených v různých náboženských tradicích jejich země a konečně i jednotu a vzájemnou spolupráci mezi věřícími různých obřadů, existujících v jejich zemi. Vrcholným bodem druhého dne papežova pobytu v Dilhí byla bezpochyby audience, kterou udělil dalajlámovi, tibetskému duchovnímu i světskému vládci, 501etému Tenzinu Gyatsko, »živému BuddhOvi«, který je v Indii od r. 1959, kdy utekl ze svého Tibetu, okupovaného komunistickou Čínou. V patnáctiminutovém rozhovoru bez svědků Jan Pavel II. pozval dalajlámu do Assisi na pobožnost za mír. Jan Pavel II. a dalaj láma se viděli už dvakrát ve Vatikáně. — Zmínky ještě zasluhuje večerní setkání s mladými a s představiteli různých náboženských a kultních tradic země: papežův proslov byla výzva ke spolupráci příslušníků všech náboženství v obraně lidských práv a za povznesení člověka (viz str. 60). Bude k tomu zvát i při všech dalších příležitostech, které se mu naskytnou. Cestou z Dilhí do Kalkaty se zastavil v městě 66 [pageend14]Ranchi a na prostranství při letišti měl pro ta- mější komunitu mši svátou. Na 300 dívek v sárí, v pestrém kroji kmene Adivasi, doprovázelo obětní průvod za doprovodu bubínků. V kázání na téma » Pán nás vybízí, abychom přetvářeli sv ět« odsoudil systém kastovní diskriminace, ve státě Bi- hár stále vládnoucí, i přes jeho odstranění zákony, a opakoval katolické » evangelium práce «, vyslovil solidaritu svou i církve všem pracujícím, v dolech, na polích, šoférům rikši, nezaměstnaným i těm, kdo kvůli hrozícímu hladu šli hledat práci a chléb jinde. U Matky Terezy V Kalkatě první návštěva platila Matce Tereze a jejímu »Domu čistého srdce — Nirmal Hriday Ashram «, stojícímu na břehu posvátné Brahmapu- try; Domu přezdívají »předsíň nebe«. Je to útulek pro ty nejubožejší, pro umírající, které Matka Tereza a její sestry Misionářky lásky našly na ulicích. »3. únor 1986. Přijati: 2. Propuštěni: O. Zemřeli: 4. Všechno děláme pro Pána Ježíše,« četl na tabuli u vchodu. Uvnitř ve dvou sálech leželo 60 mužů a 60 žen, někteří v posledním tažení, několik malomocných, jiní zcela vyzáblí. Jan Pavel II. přistoupil ke všem, podal jim ruku, dal na památku růžence, jedné ženě se pokusil i podat jídlo do úst, ale sestry mu to nedovolily, mohl jen podržet misku s jídlem. Šel též do místnosti s mrtvými: dva muži, jedna žena a jedno dítě — to mělo na těle křížek, protože bylo pokřtěno. U všech se pomodlil a pokropil tělo svěcenou vodou. » To jsou poslední z těch 22 000, co u nás zemřeli «. Do Domu čistého srdce, otevřeného r. 1952, bylo dosud přijato na 49 000 ubožáků. Budova stále patří k chrámu indické bohyně sm rti Káli, jejíž kněz přišel sv. Otce též pozdravit; dal mu kolem krku květinový věnce, který Jan Pavel II. hned dal kolem krku Matce Tereze. — Před Domem pronesl modlitbu a krátce promluvil, plný dojmů nad tím, co právě viděl. Dům nazval živým důkazem primátu lásky, který hlásá křesťanství (viz str. 60). K návštěvě u Matky Terezy se sv. Otec vrátil dvakrát: v proslovu k vyznavačům mimokřesťan- ských náboženství a s pracovníky na oblasti kultury, vědy a umění; volal k solidaritě všech, kdo věří, v boji proti bídě a za mír, tak aby se zrodila nová civilizace lásky a vzájemného porozumění, připomněl, že i jejich mudrosloví považuje službu člověku za službu Bohu. Práci v domě Matky Terezy nazval v kázání při mši svaté na prostranství, kde se za koloniální doby konaly vojenské přehlídky, konkrétním uskutečňováním Kristova mesiášského programu hlásat radostnou zvěst chudým. A mluvil tam nejen o chudobě materiální, nýbrž o té daleko větší: morální, kterou trpí všichni utlačovaní, uprchlíci, kdo nemají možnost vzdělání, ti, jimž je upírána náboženská svoboda, o utrpení rozdělených a rozpadlých rodin, a konečně se dotkl i problému hladu a bídy, které ohrožují samu existenci řady indických původních kmenů. Ke kajícímu úkonu na začátku mše svaté bylo použito řady textů z hinduistické literatury; oltář byl postaven ve formě dvou rukou, z nichž vychází plamen. Z Kalkaty jel navštívit katolickou obec v Šil- longu ve státě Assam, už na úpatí Himaláje, na hranicích Bangladéše, v území pro různé separati- stické snahy pod zvláštním vojenským dozorem. Pro tamější původní kmeny, z nejnižších sociálních tříd, kteří byli přítomni ve svých pestrých krojích, měl mši svátou na golfovém hříšti. V homilii hájil právo církve kázat evangelium mezi vyznavači jiných náboženství, i když si jich váží, přece jen považuje za svou povinnost, podle Kristova rozkazu, poskytovat světu plnost zjevené pravdy o vykoupení; církev chce být ve službách všech národů a kultur, obohacuje je a také sama je jim i obohacována. Madras Příští den letadlo neslo Jana Pavla II. na jih. Chudší, sociálně nižší obyvatelstvo jako by bylo přístupnější křesťanství, je tam proto více katolíků, tam jsou ostatně i začátky křesťanství v Indii. Bylo to u Madrasu, kde podle tradice kázal už apoštol svátý Tomáš, tam r. 52 dal pro evangelium život. K tomuto m ístu na dnešní Hoře sv. Tomáše se sv. Otec odebral hned po přistání; dnes je tam kostelík P. Marie » Očekávající«. V katedrále v městě se uctívá apoštolovo tělo. Když 67 [pageend15]ji sv. Otec navštívil, náhrobek byl pokryt rudými růžemi a mezi nimi velký obraz sv. Maxmiliána Kolbe. V bazilice je též uctíván »kříž svátého Tomáše«, se stejně dlouhými rameny a nápisem v dávné řeči pahlevi, připisovaným sv. Tomáši, ve skutečnosti ze 7. století. V Madrasu v Hale Rajajiho došlo k nejvýznamnějšímu setkání s vyznavači mimokřesťanských vyznání za celé cesty Indií; Jan Pavel II. je ujistil vůlí katolické církve navázat dialog se všemi náboženstvími Indie, popřípadě v něm pokračovat a tak napomáhat při vyřešení velkých problémů, které tíží Indii a svět (viz str. 61). Přivítání bylo velmi slavnostní: zažehl dvojitou olejovou lampičku s jedním plamenem, jak hořívá před indickými božstvy — je to symbol jednoty a hledání světla. Na madraském nábřeží sloužil mši svátou: vzpomněl tří evangelizátorů Indie: sv. Tomáše, Františka Xaverského a portugalského jezuity Jana de Brita, jehož svátek se ten den, 5. února, slavil; de Brito se přizpůsobil způsobu života indických asketů, vrátil zdraví a pokřtil tehdejšího krále království Marava, přemluvil ho, aby si ponechal jen jednu manželku — a to se stalo příčinou jeho mučednické smrti r. 1693. Vlastní kázání byla výzva k laickému a rodinnému apoštolátu: křest a biřmování daly laikům pověření podávat svědectví o jejich víře v rodinách, na pracovištích, v prostředí, v němž žijí; na příkladu slovanských apoštolů Cyrila a Metoděje sv. Otec ukázal, že křesťanství je schopno vtělit se do všech kultur a je povznést, »pokřtít«. Také zde byl přivítán podle místních zvyků: pokropen vodou z růžových okvětí, na čele pomazán vonnou mastí a přijal cukrový bombón, na krk mu dán pozlacený šál — vše to vyhrazeno nej vznešenějším osobnostem náboženským. Večer už byl v Goe, »Římu Indie«, do r. 1961 portugalské osadě, s 30% obyvatelstva katolíků Zde začala evangelizace Indie v moderní době, zde přistal r. 1542 svátý František Xaverský a jak je dosvědčeno, pokřtil několik tisíc tamních chudých rybářů, jemu je zasvěcena goánská katedrála a v evropsky barokním kostele Bom Jesús ve staré části města je uchováváno jeho neporušené tělo — zemřel r. 1553 na ostrově San- čian; zde promluvil ke kněžím: vybízel je hlásat Boží Slovo, jak je vykládá učitelský úřad církve, milovat ji, i když vidí slabosti jejích členů, připravovat laiky na jejich odpovědný úkol v církvi a ve světě, při své práci mají dávat přednostní místo chudým, ale nepřehlížet ani ty, kdo chudí nejsou. V Mangalore, kam jel z Goy, měl na letišti liturgii slova při níž se modlil za všechny oběti úsilí člověka o pokrok vědy a techniky a zvláště »za velký počet těch, kdo ztratili život při výbuchu jedovatého plynu 3. prosince 1984 v nedalekém Bhópálu,« bylo jich na 3000 a všech postižených na 300 000 — a konečně za oběti sucha, které už řadu let sužuje kraj. Kerála Poslední dny své cesty Indií prožil ve státě Kerala, nejjižnějším a nejkatoličtějším — z 25 milionů obyvatel je 18% pokřtěno, zde žije 40% všech katolíků Indie, zde je domov naprosté většiny indických sester a kněží, které vidíme v evropských městech. První zastávka byla v kulturním středisku tohoto státu Trichur; při liturgii slova zažehl lampu přinesenou ze svatyně v Cranga- nore, kde prý přistál svátý Tomáš, 150 snoube- neckých párů si vyměnilo před papežem manželský slib lásky a věrnosti, další tisíce tento slib obnovily a nakonec symbolicky odevzdal klíče jedné z rodin, které dostaly nový byt v domech postavených diecézí ve spolupráci s místní vládou. Příležitostná promluva byla velká obrana rodiny: pokrok a blahobyt není výhradním právem několika, je povinností občanských představitelů poskytnout rodině životní a pracovní podmínky, aby v ovzduší svobody a bezpečnosti mohla plnit svůj úkol ve společnosti a přispívat k osobnímu růstu všech svých členů. V Cochinu, obchodním a průmyslovém předním městě Keraly, měl na prostranství před velkým továrním komplexem mši svátou s kázáním na téma: »Usmíření a jednota«, téma aktuální ve státě, kde vedle katolíků, kteří při bohoslužbě užívají latinského, římského obřadu, tvoří naprostou většinu věřící místního obřadu malabarského, »křesťané svátého Tomáše«, a malankarského, kteří se spolu s arcibiskupem Mar Ivaniem r. 1930 vrátili do plného společenství s Římem z místní odloučené církve, vzniklé v 17. století jako reakce na násilnou latinizaci evropských misionářů. Složitost místních katolických obcí ukáže fakt, že při svých zastávkách v městech Keraly navštívil šest různých katedrál, biskupských kostelů. U představitelů nejvyšších odloučených církví malabarské a malankarské, zvaných Katolikos, vykonal zdvořilostní návštěvu, také aby upevnil vzájemné přátelské styky, které podle některých dávají tušit brzké plné společenství. Při mši svaté v předním městě státu Kottayam — jediném indickém městě s katolickou většinou — vykonal obřad blahořečení prvních dvou indických světců. Jsou to kněz Cyriak (Kuria- kose) Eliáš Chavara (1805-1871), zakladatel indické větve karmelitánů »od Neposkvrněného Početí«, obránce katolíků před těmi, kdo nabádali k přestupu do odloučené pravoslavné církve malabarské, a řeholní sestra klariska Alfonsa Mut- tathupandathu (1910-1936), pokřtěná jako Anička, která si zohyzdila obličej, aby se vyvarovala manželství a mohla vstoupit do kláštera, indická »malá Terezička«; brala na sebe utrpení a celá se obětovala za druhé, především za kněze. Její hrob je cílem poutí, především v den její smrti, a chodí tam i hinduisté a mohamedáni, dojatí její skrytou, tak »indickou« svatostí. Svatý Otec celebroval — poprvé vůbec — v místním malabar- ském obřadě, bohatém, jako všechny východní obřady, na žehnání, okuřování, různá procesí, na 68 [pageend16]protáhlé melodie, vyjadřující meditaci a odevzdání se Bohu; byl oděn v jejich barevná roucha a jako biskup měl též na hlavě bílou pokrývku, olemovnou zlatém. Liturgie slova v Trivandrum , politickém hlavním městě Kerala, byla holdem církvi malankarské, která se před 56 lety zase spojila s Římem a která tu čítá na 270 000 věřících. K tamějšímu chudému pracujícímu lidu mluvil o práci církve ve prospěch chudých: církev je domovem chudého i bohatého, protože se Bůh nedívá na osoby, každá komunita ať dělá vše, aby se v ní chudí cítili jako doma; ekonomický rozvoj musí být provázen pokrokem sociálním, rozvojem osobní svobody, jejíž nevylučitelnou součástí je svoboda svědomí a vyznání. Poslední den pobytu v Indii Jan Pavel II. strávil v Bom baji. První jeho návštěva platila věřícím na ostrově Vasai, původně Bassein, kde evropští misionáři r. 1535 našli malé křesťanské komunity, zbytky těch, které založili misionáři v prvních křesťanských stoletích a františkáni v 13. století. Homilie, zase o významu apoštolátu laiků, měla téma »Výzva Páně dnešním křesťanům «. Při liturgii slova posvětil sv. Otec základní kámen k nové univerzitní koleji, která bude pojmenována po svátém Gonsalvo Garcíovi (15621597), zdejším rodáku, který se dostal jako obchodník do Japonska, stal se řeholním bratrem františkánem a je jedním z nagasackých mučedníků, jejichž svátek slavíme 5. února. Na předměstí Bombaje navštívil svatyni P. Marie »Sva- tohorské«, oblíbené poutní místo i nekatolíků, jejíž začátky sahají až do r. 1573, a v arcibiskupské rezidenci přijal canterburského arcibiskupa anglikánského primasa dr. Runcieho, který konal vizitaci indických anglikánských obcí. Vrcholem tu byla mše svátá v parku Šivaji, určená rodinám. Jedině zde za celé své cesty se v kázání dotkl problému kontroly porodnosti, v Indii velmi ožehavého, protože zde, snad jediný případ na světě, kvůli této otázce r. 1976 vláda ztratila většinu. V této přelidněné zemi totiž všemožně podporuje sterilizaci a rozdává antikoncepční prostředky, řešení, které církev odmítá. Sv. Otec připomněl, co řekl koncil o odpovědném rodičovství, a uvedením indických mudrců Rabindranátha Tágora a Gándhího ukázal, jak blízko je učení církve názorům indických velkých mužů (viz str. 62). Závěrem mše svaté svěřil Indii a všechny její věřící ochraně Panny Marie. O rodině, zvláště jako místu, z něhož vycházejí kněžská a řeholní povolání, mluvil při mši svaté v Punč, jednom z středisek katolické Indie, kde má svůj seminář bombaj ská arcidiecéze a své domy pro bohoslovce řada řeholních společností. Poslední svůj večer, už před odletem, vyhradil bombajské mládeži; program byl »tradiční«: zpěvy, tance — na 100 chlapců a dívek tak vyjádřilo jednotu Indie a dialog mezi národy — a svědectví o jejich životě a apoštolátu. Jako při jiných podobných setkáních Jan Pavel II. dal indické mládeži za vzor Krista a za inspiraci evangelium, neboť jen Kristus a evangelium plně uspokojí jejich touhu po opravdu smysluplném životě. I tentokrát se odvolával na domácí mudrce, kteří rovněž mluví o moci a síle pravdy. »D razí lidé z celé Indie, vaše upřím né přijetí a pohostinství zůstanou po celý m ů j život v m ém srd ci,« to byla poslední slova na poděkování a na rozloučenou. Z čtyřicetistupňového horka posledních svých dnů v Indii Jan Pavel II. přijel do Říma, pokrytého hustou vrstvou sněhu. Namísto v Římě, letadlo po dlouhém kroužení přistálo v Neapoli. Do Říma jel na rychlo vypraveným zvláštním vlakem, před nímž museli několikrát napřed odstranit z výhybek sníh, na nějž italské dráhy nejsou připraveny... Vlak se zastavil na vedlejším nádraží Trastevere, Zátibeří, » Stazione Termini« nefungovalo. Pro předvídané těžkosti při přistávání zůstala v Bombaji skoro všechna zavazadla — nejvíc na to reptali novináři, kteří jeli se sv. Otcem. Ale všichni se šťastně vrátili. Sv. Otec za to děkoval Pánu při generální audienci den nato. S cestou byli spokojeni i v Indii. Dokazuje to list jednoho z nej významnějších žáků Gándhího dr. G. Ramachandrana. Všechny nekatolíky si získal častým citováním indických velikánů a extremní kruhy hinduistů uklidnil tím, že se varoval nabádání k evangelizaci nekatolických vyznání, právě naopak, že o nich mluvil s úctou, a konečně že neuděloval křest — což dělává při všech jiných cestách. Jako by se omezil na už pokřtěné: pro ně sloužil Eucharistii a přijal jejich manželský slib. Petr Ovečka » HOSPŮDKA « BEDŘICHA SVATOŠE Před časem vyšla v Římě kniha próz předního českého prosaika v exilu Bedřicha Svatoše. Bedřich Svatoš patří ke staré literární generaci známé již z domova. Jeho nová kniha H ospůdka na nároží je již šestnáctým literárním dílem autora, který má trvalé místo nejen v exilu, ale v celém českém písemnictví a národní kultuře. Autor knihy čtrnácti próz »Hospůdka na nároží« patří k té staré obdivuhodné spisovatelské české generaci v exilu, z nichž jsou literárně stále činní, stále noví a neopakující se, prakticky dnes pouze tři autoři. Vedle našeho Bedřicha Svatoše je to Ivan Jelínek, který znovu ukázal na dynamičnost svého nového básnického projevu ve sbírce Akropolis, a Viktor Fischl neboli Avid- gor Dagan románem Píseň lítosti, napsaným vysokou kulturou slova a dramatičností stylu. K nim se ještě řadí Nikolaj Terlecký, narozený sice v Petrohradě, ale publikující nyní pouze česky. Ostatní se již před lety odmlčeli. Bedřich Svatoš, ročník 1908, pochází z Bělče u Křivoklátu. Po absolvování filozofické fakulty University Kar- 69 [pageend17]ROK 2000? Šla jsem chmurným lesem znavena, zlých myšlenek nezbavena usedla na puklou skálu a pohlížela na kol spálenou trávu Byl to krásný jarní den, nebe modré jako sen, a přemýšlela o světě i válkách a o atomových elektrárnách: Bože-Kriste, jak dlouho trvalo stvořit tento krásný svět! Kolik miliard a miliónů vyvíjel se let, jak kruté je však pomyšlení, Že jen stisk knoflíku na znamení a v mžiku nezůstane ani kámen na kameni. Nejsem však programová pacifistka, směji se skandování strachu, věřím v mrtvýchstání a v ukřižovaného Krista! Zlata Junge-Zimmerová Úryvek ze sbírky Záření, o které přineseme referát v příštím čísle. lovy působil nejprve jako středoškolský profesor a po válce v roce 1946 jako hostující profesor bohemistiky na universitě v Lilie a po komunistickém puči 1948 zůstal v zahraničí a působil v Bruselu. Nyní žije ve Francii, ale jeho zamilovaným koutem, kterému věnoval část svého díla, jsou severoitalské jižní Tyroly, kde se také spřátelil s nej významnějším interpretem jeho díla dr. Karlem Vránou. Do literatury vstoupil Svatoš romanetem Čar- dáš a polnice v roce 1936. Tehdejší kritika upozornila již, že zde vstupuje do literatury autor nových výbojů myšlenkových i stylistických. Druhá Svatošova kniha Ruce laskají zemi, z roku 1941, potvrdila zcela očekávání kritiky a dosáhla v několika letech tří vydání a je dnes v Československu znovu, tentokrát opisována v samizdatu. Ruce laskají zemi je generační román českého selství s dávkou sociálkriticismu, který svým ru- ralistickým zaměřením se řadí k dílům Josefa Knapa, Jana čepa, Františka Křeliny a Václava Prokůpka. Ruralisté byli po komunistickém puči v procese proti tzv. Zelené internacionále, inscenovaném tzvt. Státní bezpečností, odsouzeni k dlouholetým žalářům. Bedřich Svatoš, stejně jako Jan Čep unikli komunistickým stalinsko-gott- waldovským koncentračním táborům odchodem do exilu. V exilu se Bedřich Svatoš z velké části odchýlil od ruralistické tematiky a v jeho románech a povídkách, napsaných v exilovém prostředí, nacházíme novou dimezi, ale i vystupňovanou dramatičnost děje, ať již v románech Mlha šatí strach či Zatmění, nebo v prózách Hranolem vzpomínky, Krůpěje zašlého času. Povídky a fragmenty, Nechodí po horách a v dalších. Nová Svatošova kniha Hospůdka na nároží je knihou vzpomínek na Prahu třicátých let — začínající hospodářské krize. Najdeme zde nejeden autobiografický rys. Knihy mají někdy trpký osud. O trpkém osudu knihy próz Hospůdka na nároží vypráví v doslovu profesor Lateránské university a rektor universitní koleje Nepomucenum v Římě Karel Vrána. Římské vydání je vlastně druhé vydání Hospůdky na nároží — ovšem první vydání, které vyšlo v Bavorsku, autor nedovolil distribuovat, neboť lektor mu zčásti pozměnil styl, některé prózy zkrátil a jednu vynechal. Na tomto případě vidíme rozdíl mezi situací autorů v Československu, kde censura hraje dominující roli a autor, chce-li, aby kniha vyšla, se musí prostě podrobit, aby nakonec nepřišel do konfliktu se Státní bezpečností. V exilovém prostředí je autor svobodný a nikdo do jeho díla nesmí zasahovat, i když většina exilových nakladatelství není státně či stranicky subvencována. K této situaci by se ještě dalo ledasco říci. K povídkám knihy Hospůdka na nároží se budou čtenáři často vracet. Autor v několika odstavcích načrtl celou atmosféru knihy: »Hospůdka stála na rohu Kanálky a Mánesovy ulice. Kdysi se v ní i vyvažovalo; potom jen čepovalo přes ulici. A večer se tam scházelo několik sousedů, skoro pořád týchž- Protože tam bylo tak obzvlášť útulno. Nebo prostě proto, že si na sebe zvykli. Přicházeli i z dosti daleka: pan Svatoněk bydlel až v Řipské ulici, pan Kašpar ještě dál, až někde v Lucemburské. A pan Šubrt na Smetanově náměstí, které vyrostlo po válce, té první, na místě Velkého i Malého moře na rozhraní mezi Vinohrady a Zižkovem. Tísnili se tam u tří stolů pod obrazem Lešetínského kováře a řadou klecí. Bylo, když člověk překročil práh, jako by se byl vrátil zpátky o kolik desetiletí. A vrátí-li se někdo do zpětného času, propadne se do vzpomínek, jeho úponků...« Povídky pochopitelně nemají všechny stejnou literární úroveň. Jsou ovšem vzácným svědectvím 0 drobných, skromných pražských postavičkách první republiky. Autor dovede k jejich osudu přitisknout svou duši a vycítit v jejich životních ranách jiskru Boží. Jeho básnický zrak dovede krvácet i usmívat se minulostí, člověk cítí v každé vzpomínce tu první republiku, k níž neodmyslitelně patřila i Podkarpatská Rus, jak se to zrcadlí např v povídce. »Jak končí přátelství.« Přátelství dvou mužů se rozbíjí, vstoupí-li do jejich osudu žena. Kniha má svůj význam i pro mladou generaci, aby si znovu připomněla, že mezi námi skromně žije velký prozaik, Bohem nadaný vyprávěč, a také, aby se zamyslela nad osudem drobných lidí v Praze na začátku velké hospodářské krize, 1 když o ní autor v povídkách přímo nemluví. Antonín Kratochvil 70 [pageend18]stalo se doma , v exilu a jinde ve svété VE VATIKÁNE A V ŘÍMĚ Sv. Otec Jan Pavel II. zahájil postní dobu jako jiná léta v bazilice sv. Sabiny na Aventinu; sníh a ledový vítr nedovolily konat obvyklý kající průvod kolem kostela. V kázání podobně jako už dopoledne při generální audienci mluvil o významu postní doby a o její výzvě k modlitbě, pokání a dobrým skutkům, především skutkům lásky ke všem trpícím a hladovějícím (viz Nž str. 36). Takový byl též obsah postního listu, adresovaného všem věřícím, a televizního poselství, určeného brazilským katolíkům k jejich Akci bratrství, konané letos na heslo »Země Boží — země bratří«. Po kázání sv. Otec posvětil popel a titulář baziliky kard. Garonne mu jím posypal hlavu. * V první neděli postní večer začaly ve Vatikáně exerci- cie, jichž se účastnil také sv. Otec. Látku k rozjímáním předkládal generální představený salesiánů don Egidio Viganó a bral ji z dekretů II. vatikánského sněmu a diskusí loňského mimořádného biskupského synodu, svolaného k 20. výročí zakončení koncilu. * Z návštěv v římských farnostech se zmíníme alespoň o dvou: u Svatého Augustina jako by zahájil vzpomínkové oslavy k 1600. výročí konverze a křtu svátého Augustina a smrti svaté Moniky — konverze připadá na rok 386, křest ve velikonoční noci 24.-25. dubna 387 a na podzim téhož roku zemřela v Ostii u Říma jeho matka Monika — a v kostele sv. Evžena, římského papeže (654-657) a křestního patrona Pia XII., Evžena Pacelliho — na ten den připadalo 110. výročí jeho narození; kostel byl postaven k 25. výročí jeho biskupského svěcení r. 1942 a spravují jej kněží ze sdružení Opus Dei. Italská televize vysílala v únoru ve třech pokračováních dokumentární jilm o díle našich slovanských apoštolů Cyrila a Metoděje. Protože operatéři nedostali dovolení natáčet cokoliv v CSSR, musel se film omezit na reprodukce z fotografií míst a archeologických nálezů ve Starém Městě a Mikulčicích a pak na záběry z Makedonie, jejíž televize vyšla ochotně vstříc. Film ukazoval především dílo Metodějových žáků kolem Ochridy, kam se utekli po vypuzení z Velké Moravy, mozaiky a fresky z kostela sv. Klimenta Ochrid- ského, předního Metodějova žáka. Autorem textů a vědeckým poradcem byl náš dominikán Otec Jiří Maria Veselý, který před léty pracoval na velehradských vykopávkách. * Ve výroční den smrti sv. Cyrila, 14. února, byla v basilice sv. Klimenta, v níž byl tento náš věrozvěst pochován r. 869, slavnostní mše svátá; spolu s kard. Tomkem, který kázal na téma » Cyril a Metoděj, dva světci, kteří pohli světem«, konce- lebroval i náš Otec biskup Jaroslav Škarvada. * Otec biskup Škarvada zastupoval české katolíky také při mši svaté za záhřebského arcibiskupa kard. Aloise Stepince, spolu s naším are. Beranem a kardinály Mind- szentym a Wyszyňskim oběti stalinské persekuce církevních představitelů, v 26. výroční den jeho svaté smrti 10. února. * Svatý Otec poslal soustrastný telegram švédskému králi Karlu XVI. Gustavovi, vládě a celému národu k zavraždění ministerského předsedy Olofa Palmeho; »prosím Boha, aby přesvědčil všechny, aby upustili od jakéhokoliv násilí a spolupracovali v bratrství a pokoji,« čteme v něm. * K svátku litevského nebeského ochránce svátého Kazimíra adresoval Jan Pavel II. zvláštní list předsedovi tamní biskupské konference are. Povilonisovi; zdraví všechny věřící, děkuje jim za neohrožené svědectví věrnosti víře a k 600. výročí pokřestění jejich vlasti, které připadá na příští rok, jim už nyní přeje, aby připomínka byla podnětem k prohloubení víry a přinesla hojné duchovní ovoce. * Dalším poselstvím, určeným celému katolickému světu, k Světovému dni modliteb za kněžská a řeholní povolání — připadá na 4. neděli po Velikonocích, neděli Dobrého pastýře, 20. dubna — zve věřící k modlitbě na tento úmysl; s radostí konstatuje, že roste počet těch, kdo se hlásí do výhradní služby Bohu, stále však » dělníků na duchovní žni« je málo. * Při generálních audiencích a nedělním Anděl Páně sv. Otec několikrát zval k modlitbě za republiky Filipíny a Haiti, které se octly na historicky významném rozcestí své vnitropolitické situace. Tamní věřící nabádal k národnímu usmíření, k potlačení nenávisti a touhy po pomstě za dlouho snášená příkoří a k obětavé práci na obnově země. * Tzv. Ekumenická cena, kterou bude každoročně udělovat vatikánský Sekretariát pro jednotu křesťanů, byla letos poprvé udělena rumunskému prof. Dumitriu Snagovovi z Bukurešti za jeho disertaci » Svatý stolec a Rumunsko v letech 1850-1866 «. * 44. světový eucharistický sjezd v roce 1989 se bude konat v Seulu v Koreji. * Kard. Willebrands, předseda vatikánského sekretariátu pro jednotu křesťanů, poslal list oběma předsedům smíšené anglikánsko-ka- tolické komise; naznačuje v něm, že katolická církev by v budoucnu mohla uznávat platnost anglikánských kněžských svěcení, budou-li odstraněny jisté věroučné překážky, které dosud nebyly překonány; tato svěcení dosud uznávána nebyla, jednak protože anglikánský rituál z r. 1552 se značně odchýlil od rituálu katolického a od katolické víry v Eucharistii jako oběť, jednak protože anglikánská církev ztratila apoštolskou posloupnost. Nyní se věroučné rozdíly umenšily, zato však svěcení žen na kněze otázku zase zkomplikovalo. Svatý Otec přijal v audienci mj. generálního guvernéra Kanady paní Jeanne Sauvé — mluvilo se též o nové cestě papežově do Kanady, především k severským Indiánům, u nichž v září 1984 pro mlhu nemohl přistát; arcibiskupa z Manily na Filipínách kard. Siná, který přijel de Říma na zasedání sekretariátu biskupského synodu, ale též aby Janu Pavlu II. referoval o situaci v zemi a poděkoval mu za pomoc modlitbou, aby přechod od Marcose ke Cory Aqui- nové se udál bez krveprolití — podle novinářů sv. Otec kladl kardinálovi na srdce, aby církev zůstala mimo politickou moc, což mu kardinál přislíbil, už nyní prý si na to dávají pozor; prezidenta Libanonu Amina Džemajela, který snad požádal sv. Otce o novou pomoc, aby se do jeho země vrátil klid a mír — jen několik dní potom odjel do Libanonu a Sýrie sekretář kongregace pro mimořádné církevní záležitosti, vatikánský ministr zahraničí, mons. Silvestrini, prý aby zjistil možnosti zprostředkování Svatého stolce mezi válčícími stranami; účastníky 3. mezinárodního symposia o boji proti hladu a na podporu práva na život a na lidské svobody — v proslovu jednak opakoval výzvu na pomoc všem, kdo trpí hlad, kdo jsou sužování válkami a terorismem, ale též odsoudil potrat, jako útok proti životu, stejně odsouzení hodný jako jsou válka a terorismus; lidský život od jeho prvního počátku bránil též při audienci udě lené vedoucím mezinárodní federace různých hnutí 71 [pageend19]»Právo na živo t«, které uspořádalo v Římě symposium o škodlivosti potratu, umělého oplodňování, pokusů s lidskými zárodky a eutanazie — bránit život znamená stát tam, kde je pravda, pravda o důstojnosti, dané Bohem každé lidské bytosti; římské faráře a kněze, kteří pracují ve farní duchovní správě — audience i letos byla spíše přehledem o náboženské situaci města Říma, kde je účast na nedělní mši průměrně dost nízká, jeden farář mluvil o 2% ze svých 30 000 famíků — v závěrečném projevu sv. Otec kladl římským farářům na srdce především péči o mládež nad 15 let; účastníky symposia, které pořádalo Jeruzalémské středisko usilující o porozumění a usmíření mezi příslušníky rázných náboženství a jemuž byli přítomni křesťané, židé a mohamedáni — víra v společného, jediného Boha, spravedlivého, ale i milosrdného by měla nás stále víc sbližovat, abychom pak své náboženské přesvědčení dovedli dát konkrétně do služeb lidstva a usilovat o odstranění všech politických, rasových i náboženských sporů, které se stále táhnou jako černá nit lidskými dějinami. V ČESKOSLOVENSKU NÁBOŽENSKÉ ZPRÁVY Redakce časopisu »Otázky míru a socialismu« přece jen reagovala na dopis, který jí poslal pražský Otec kardinál Tomášek (viz Nž 1985, str. 205) a kterým protestoval proti nepravdivým tvrzením, týkajícím se katolické církve a její hlavy papeže Jana Pavla II. Svou odpověď posílá prostřednictvím církevních tajemníků všem kněžím v duchovní správě; aniž je seznamuje se zněním Tomáškova dopisu, překrucuje fakta o náboženské situaci v zemi a zvláště o velehradské pouti a podivuje se, že Tomášek považuje za nutný předpoklad k světovému míru respektování spravedlnosti a lidských práv. * Milánský deník Corriere della Sera přináší článek svého redaktora o církvi v ČSSR; kard. Tomášek ho sice přijal, »ale žádné interview,« řekl mu. Redaktor si pak všímá především neobsazených biskupských stolců a kolaborantského sdružení Pacem in terris, režimem podporovaného; v českých zemích prý na konci roku 1983 bylo pro 4336 farností 3098 kněží, na Slovensku pro 1330 farností 1390 kněží. K interview byl zato hned připraven inž. Janků, vedoucí církevního sekretariátu při federální vládě: v zemi je naprostá náboženská svoboda, všichni bez výjimky však musí respektovat státní zákony a odsoudil »pokusy reakčních sil zneužít náboženství k protisocialistickým cílům«. * O skutečném počtu kněží dá obraz statistika, kterou poslal svým kněžím k vánocům českobudějovický kapitulní vikář Josef Kavale: pro 432 farností má 156 kněží, včetně důchodců, kteří ještě vypomáhají v duchovní službě. Z nich jen 52 má pod šedesát let. Loni v diecézi odešlo na věčnost 14 kněží, na jejich místo nastoupili čtyři novokněží. Kap. vikář Kavale zve k modlitbě za kněžská povolání a za vytváření takových podmínek v rodinách, aby z nich mohla vyrůst kněžská povolám. * Přihlášky do nového akademického roku v CMBF v Litoměřicích se přijímaly do 10. března. Podle soukromých zpráv se přihlásilo 110 kandidátů: 32 pro diecézi Olomouc, 29 pro Brno, 19 pro Prahu a po deseti pro ostatní diecéze. * K diskreditování kněží v očích věřících zdá se že režim sahá k metodám z padesátých let, totiž k obvinění z pře- činů proti pohlavní morálce. Z toho důvodu byl v noci na 4. únor zatčen farář z Jesenského u Rimavské Soboty Štefan Gerboc; pravdou je, že farář Gerboc byl aktivní a oblíbený v duchovní správě a mezi mlá deží, zasazoval se o práva věřících, např. kritizoval jed nání učitelky na základní škole, která se vyptávali dětí, kdo chodí do kostela, zda rodiče pomáhali př stavbě fary, zda jim farář promítal diapozitivy apod Za » zneužívání dětí« byl r. 1969 odsouzen farář Šte fan Janega na 8 let vězení; při výslechu se ptali dát 8-101etých, zda jim farář hladil »pohlavie«, ty ro zuměly » po hlavě«, a tak přisvědčily... Nadarmc bylo uvedení celé věci na pravou míru. * CSSR mu sely diecéze uveřejnit » opravené« vydání úmyslů Apoštolátu modlitby; tak při dubnovém, misijním, (viz str. 76) je vynecháno, že jde o mládežnické organiza ce, které pracují ve prospěch Třetího světa; a červno vý všeobecný v ČSSR zní: » Za všechny nemocné b trpící křesťany...«, kdežto má být: Za všechny pro následované pro Krista, nebo trpící jakoukoliv diskriminací, aby Kristus byl jejich posilou a útěchou. Z týdeníku čs. církve husitské Kostnické jiskry, \ referátě o zasedání Ekumenické rady církví 7. ledna, se dovídáme, že je v tisku revidovaný ekumenický text Nového zákona s ilustracemi, který vyjde tentc rok. Opravený text ekumenického překladu vyjde péči katolické Charity, sazba prý se použije pro nové ekumenické vydání, »ovšem bez apokryfů« (myslí se části Písma, které evangelické církve nepřijímají). Členské církve měly do konce února ohlásit své členy pro přípravnou komisi pro oslavy 400. výročí J. A. Komenského roku 1992. * KN z 16. února přinášejí části z řeči, kterou nad hrobem Jaroslava Seiferta při uložení do rodinného hrobu v Kralupech nad Labem pronesl tamní děkan Dušan Řezanina, » paxte- riér«. O břevnovském pohřbu (viz str. 76) KN nereferují. * 12. února zemřel třebíčský děkan Miloš Václav Dočekal; v úmrtním oznámení čteme, že » plností kněžství byl obdařen v roce 1966« — že by byl tajným biskupem? V Třebíči-Zámku, u baziliky sv. Prokopa, působil od r. 1973. Bylo mu 63 let. * 17. dubna se má konat v Bratislavě shromáždění, aby zmobilizovalo všechny věřící ke květnovým volbám do NV a Federálního shromáždění. Shromáždění organizuje Výbor církevních a náboženských činitelů v ČSSR, založený po loňském červencovém všekře- sťanském shromáždění; měla se tehdy tak odvést pozornost od velehradské pouti. * » Metodov b o j« je titul knihy Richarda Marsina; myslí se především boj o zavedení slovanské liturgie; v poslušnosti režimní linie se využívá skutečných nedorozumění a neobjektivního informování Říma a zdůrazňuje politický a kulturní význam díla našich věrozvěstů. * Loňskému 1100. výročí smrti sv. Metoděje je věnován článek Josefa Žemličky » Velká Morava a byzantská m isie« v Čs. časopise historickém. Přijetí křesťanství podle autora mělo cíle výhradně politické. RŮZNÉ ZPRÁVY Delegaci KSČ na XXVII. sjezdu KSSS vedl sám prezident Husák, doprovázeli ho předseda vlády ČSSR Štrougal, tajemníci UV KSČ Bilak a Jakeš a velvyslanec v Moskvě Zavadil. Jak RP tak i LD přinesly úplný text řeči Gorbačovovy, vůbec sjezdu věnoval tisk velkou pozornost; pozdravy zahraničních delegátů jsou před uveřejněním patřičně »upraveny«, zvlášť z pozdravu italského Ugo Pecchioliho je vynechána jakákoliv zmínka o právu jednotlivých KS na rozdílné názory a na »vlastní cestu«. * Gorbačov- ský vítr«, který pro některé novináře na Západě dával tušit »jaro«, do Prahy zdá se nepronikl; aspoň to nelze vyčíst mezi řádky, ani z referátů o krajských 72 [pageend20]a okresních konferencích, které měly připravit XVII. sjezd KSČ, začínající 24. března. Na nejvyšších místech nedošlo k žádným změnám ani ve funkci krajských sekretářů — třebas prý se tajemníci z Hradce Králové a Ostravy chtěli vzdát ze zdravotních důvodů. Zato bylo změněno 75 ze 127 okresních tajemníků. * Ve dnech 23. a 24. května se budou konat volby do všech zastupitelských orgánů, do NV, Sněmovny lidu a Sněmovny národů Federálního shromáždění. * V Tribuně z 12. února najdeme úryvek Z rozhovoru, který poskytl tenista Ivan Lendl časopisu Der Spiegel; úryvek jsou odpovědi na otázky stran postoje Lendla k ČSSR: čeká na zelenou kartu, tj. na povolení k trvalému pobytu v USA; redaktor ať se zeptá »jich«, proč ho nenominovali do družstva pro Davisův pohár; jeho vlastí že je Connecticut, »kde mám svých šest psů, kde hraji golf a scházím se s přáteli.« Že by Tribuna tak chtěla Lendla »shodit«? * International Herald Tribune uveřejnil článek o životě v Praze »Politická poslušnost za pohodlný život«; podle názoru pražského velvyslance USA je v nynější době v Sovětském svazu více svobodné diskuse a zajímavé debaty než v Praze. Autor článku se také setkal s dp. Václavem Malým, bývalým mluvčím Charty, knězem bez státního souhlasu, dnes topičem v jednom malém hotýlku. »Mám rád lidi z Charty, « řekl mu, »ale často se lišíme v názorech na politiku... Naši lidé potřebují víc než jen respektování lidských práv, potřebují jisté hodnoty a naději, která přesahuje tuto dobu.« Inž, Janků v rozhovoru hájil odnímání státního souhlasu kněžím profesionálními důvody: » Chirurg přece nemůže operovat leč jen v nemocnici.« A přísloví: » čí chléba jíš, toho píseň zpívej« — redaktor tu narážel na státní plat kněžím — inž. Janků řekl, že nezná... * Manipulace pravdy úpravami na historických fotografiích« je titul článku v milánském deníku II Giornale; tak najednou zmizí z fotografie skupiny partyzánů Rudolf Slánský, nebo z nějaké slavnosti Vladimír Clementis — a fotografie není znovu opravena, když se ony osoby případně zas octnou »v milosti«, nebo místo dřívější postavy je najednou na stole jenom láhev... * Ladislav Bitman, někdejší zástupce ředitele 8. odboru čs. tajné služby, která se zabývala » disinformací«, dnes uprchlík v USA, potvrdil, že jeho úřad poskytoval pomoc italským Rudým brigádám, s dobrozdáním Moskvy, aby tak budil těžkosti s USA a vztahům mezi Itálií a NATO. * Městský soud v Bratislavě odsoudil dva muže, kteří si loni 27. září pomocí rukojmí chtěli vynutit přechod čs. hranic do Rakouska, na 15 a 13 let vězení v třetí nápravně výchovné skupině. * Podle RP z 4. února převýšil počet obyvatel Bratislavy 400 000, nejvíce jich přibývá přistěhováním. Zdá se tedy, že Bratislava by už předstihla Brno — oě dlouho usiluje ... 18. února zemřel v Praze ve věku téměř 80 let národní umělec PhDr. Václav Smetáček, rodák brněnský, budovatel a dirigent orchestru hlavního města Prahy FOK, Filmového symfonického orchestru a České filharmonie, velký propagátor české hudby v zahraničí. Státní pohřeb se konal 28. února v Domě umění, kde promluvil mj. ministr kultury Klusák. Máme před sebou dvě úmrtní oznámení: jedno vydalo ministerstvo kultury a Svazy československých a českých skladatelů —■ je otištěno, co k úmrtí přinesl tisk; na druhém, vydaném rodinou, čteme verše z 2. listu sv. Pavla Timotejovi (4, 6-8); » Chvíle, kdy mám odejít je tady. Dobrý boj jsem bojoval, svůj běh jsem skončil, víru jsem uchoval. Teď mě čeká už jen věnec spravedlnosti« a z Velepísně (8,6): Silná jako smrt je láska...« Pohřeb byl v kruhu rodiny — » podle přání zesnulého« — a zádušní mše svátá u Svaté Markéty v Břevnově. * Dále zemřeli: ministr zemědělství v první poválečné vládě slovenský komunista Julius Ďuriš, smutně proslulý provedením združstevnění půdy, pak předseda pověřenců a ministr financí; v r. 1963 odešel do důchodu; krátká zpráva naznačuje, že se pak octl v nemilosti. A Karel Vlach, výrazná osobnost české taneční hudby a jazzu; první soubor, ještě amatérský, založil v r. 1939 — » znamená velkou, bohužel už uzavřenou kapitolu české zábavné hudby« (LD). * V prosinci m.r. zažádalo v Rakousku o politický azyl 350 osob z ČSSR. * Do NSR se z ČSSR v roce 1985 vystěhovalo 53 občanů německé národnosti. * Podle rozpočtové zprávy MZO si do konce června 1985 upravilo vztah k čs. režimu 10 648 emigrantů z NSR a 5985 ze Švýcarska. Za upravení zaplatili 116 milionů zn. marek. V EXILU A KATOLICKÉM SVÉTĚ RAKOUSKO. — Skupina mládeže JSM ve Vídni oslavila 19. ledna dvacet let svého trvání. Slavnostní bohoslužby s kázáním měl břevnovský opat Anastáz Opasek. Jednota sv. Metoděje sama si připomene v květnu 120 let od svého založení. — Skupina mládeže vyhlásila tříletý rámcový program příprav a oslav 100. výročí smrti svátého Jana Boská: Poznání - Formace - Akce. Program letošního roku bude mít za své »zlaté hřeby« liturgickou oslavu sv. Dominika Savia s udílením svátosti biřmování, letní tábor ve Svatém Martině-Veroně a liturgickou oslavu sv. Václava. ANGLIE. — V sídle polské vlády v exilu byly 16. ledna podepsány dvě deklarace o čs.-polské cestě k středoevropské konfederaci. Jednu deklaraci podepsal za Radu svobodného Československa prof. dr. M. Povolný, druhou, se zmínkou také o sounáležitosti Podkarpatské Rusi k čs. republice, tzv. Londýnská iniciativa, vedená Otcem Langem. Při společné večeři v Polském středisku polský prezident v exilu Raczyňski oslovil přítomné poprvé: » Milí Středoevropané!«. V divadelním sále Střediska byla potom velká slavnostní čs.-polská akademie, při níž vystoupili přední umělci londýnské scény pod vedením režisérky naší Sylvy Langové a polské Olgy Zaromské. Pěvecké vložky zazpívali B. Tučapská a Z. Sinický. NSR. — 16. listopadu byla v obci St. Bonifatius, patřící k farnosti Ducha svátého v Raunheimu slavnostně otevřena » Cyrilometodějská knihovna — Bibliotheca Cyrillo Methodiana,« vytvořená přispěním mohučské diecéze a jejího generálního vikáře Martina Luleye. Hosty a přítomné pozdravil místní farář náš krajan ThDr. Alois Krchňák, který též vykonal obřad posvěcení knihovny. Knihovnu představil všem její předseda a vedoucí dr. Vladimír Neuwirth; soustřeďuje se na literaturu, kulturu, dějiny, církevní dějiny a teologii Čech, Moravy a Slezska především 19. a 20. století, a už nyní má na 7000 svazků. Chce být též studijním střediskem a tak přispívat k sblížení a vzájemnému porozumění mezi národy, zeměmi a kulturami středoevropského prostoru. Knihovna chce být památkou na loňské 1100. výročí smrti svátého Metoděje, apoštola slovanských národů, které především onen prostor obývají. Promluvili též mj. první městský rada raunheimský Udo Smerdka, přísedící pro školy města Frankfurtu Mihm a zástupce sdružení Ackermann-Gemeinde Erhard Rnechtel. 73 [pageend21]Tradiční sjezd »Na pomoc Církvi v tísni«, konaný už po 36 let v Konigsteinu/Ts má letos téma: »Církev a lidská práva: solitaríta s pronásledovanou církví«. Účastníci si vyslechnou referáty o tom, jak jsou porušována lidská práva v zemích východní a střední Evropy, ale též o tom, jaká je situace co do této otázky v zemích Třetího světa — v Latinské Americe, Asii a Africe — a jak by se tam církev měla zachovat. Letošní Den modliteb za pronásledovanou církev, který se koná společně ve všech diecézích NSR 4. května, je věnován církvi ve Vietnamu. * Výtěžek postní sbírky německých katolíků »Misereor« je letos určen především ve prospěch původního indiánského obyvatelstva v jihoamerických státech Bolivie a Peru. Sbírka je konána na heslo »Půjdeme spolu cestou naděje«. * Ve dnech 10,-14. září se koná v Cáchách 89. sjezd německých katolíků. Očekává se účast na 100 000 věřících ze všech 22 německých diecézí. Je na programu asi 300 přednášek, referátů, debat »u kulatého stolu«, kulturních podniků a pracovních zasedání nejrůznějšího druhu, rozvíjejících ústřední téma »Přijď království tvé«. Dílo »Missio«, které pomáhá misijním podnikům a podporuje laické misionáře, uspořádá v rámci sjezdu velký stanový tábor pro mládež, aby ji seznámilo se svou prací a u ní vzbudilo pro ni nadšení. FRANCIE. — Naši krajané z Elsaska, Basileje, Frei- burku a Offenburku se shromáždili 9. března ve Strassburku na českou mši svátou v kostele sv. Štěpána. Celebroval a kázal Otec Antonín Bernáček — vzpomněl nedávno zemřelého básníka národního umělce Jaroslava Seiferta jako symbolu odporu naší vlasti vůči komunistické nadvládě. V české restauraci Jaroslava Musílka si pak účastníci po obědě vyslechli přednášku prof. V. Fauchera z Nancy k narozeninám T. G. Masaryka. Setkání a slavnost organizoval Richard Roehrl, za čež mu všichni byli velmi vděčni. Na třicet farností v USA, stále se hlásících ke svému českému původu, poslalo do Říma, do rukou prefekta kongregace pro konání procesů svatořečení kard. Petra Palazziniho, žádost, aby svátý Otec prohlásil za svaté blahoslavenou Anežku Českou a blahoslavenou Zdislavu Berkovnu. Svou žádost odůvodňují tím, že svatořečení obou velkých žen českého národa bude příkladem a povzbuzením pro celý křesťanský svět a dále že řada českých katolických spolků a sdružení v USA má tyto dvě světice za své ochránkyně a je po nich pojmenována. Petici o svatořečení bl. Anežky dosud podepsalo asi 1800 věřících českého původu, žádost o svatořečení bl. Zdislavy 1600 věřících. Akce se koná pod záštitou a z podnětu mons. Jana L. Mořkovského, který před dvěma roky se vzdal řízení diecéze v Houstonu, Tex. KUBA. — Poprvé od příchodu Fidel Castra k moci mohli se katolíci sejít na své celostátní setkání. Konalo se ve dnech 16.-23. února za přítomnosti všech biskupů a delegátů laiků, kněží i řeholníků, a také hostů ze zahraničí. Program tvořila především výměna názorů a zkušeností o stavu církve a o jejích výhledech do budoucna. Přípravný text nezakrýval svízelnou situaci, především na začátku šedesátých let, a konflikty mezi církví a státem, ale též konstatuje, že se vztahy zlepšily — dokazuje to už sám fakt, že se setkání mohlo konat. V závěrečném prohlášení církev nabízí svou ochotu k národnímu usmíření, osvědčuje svou nezlomnou věrnost Svatému stolci a Janu Pavlu II. a naději v další zlepšení vztahů k veřejné autoritě; spoléhá tu ne tak na vyjednávání, jako na sílu a milost Boží. Účastníkům poslal svůj pozdrav sám sv. Otec; přečetl jej delegát Sv. stolce kard. Pironio, předseda Papežské rady pro laiky; Jan Pavel II. píše, že ho těší apoštolské nadšení kubánských katolíků, vysvítající z přípravného textu, vyprošuje pro jejich jednání osvícení Ducha svátého, oceňuje jejich vytrvalost i za těžkých minulých let, kdy mnoho katolíků za velkých obětí vytrvalo ve věrnosti Kristu a církvi a vybízí k podobné věrnosti i do budoucna. — Není pochyby, že se situace církve na Kubě poslední léta velmi zlepšila, ustalo otevřené nepřátelství ze strany režimu a už se mluví o brzké návštěvě sv. Otce. Církev v MEXIKU se též připravuje na mistrovství světa v kopané, které se bude konat v jeho hlavním městě ve dnech 31.5.-29.6. Hráči, diváci a návštěvníci budou mít zaručenu patřičnou duchovní službu, jednalo se o tom na poradách kněží ze všech diecézí, v jejichž městech se budou hrát zápasy. Kromě bohoslužeb v různých řečech jsou na programu přednášky, výstavy a manifestace s náboženským zaměřením. FILIPÍNY. — Není pochyby o tom, že mladá republika vděčí i církvi a především primasu kard. Jaime Sinovi, arcibiskupu z hl. města Manily, že celkem pokojně a bez velkého krveprolití prošla svízelnými dny prezidentské volby a odchodu býv. prezidenta Marcose z politické scény a ze země. Biskupové společným pastýřským listem připomněli věřícím jejich odpovědnost za politický vývoj a přispět k němu volbami; přijali důvody kard. Siná, aby se postavili za nově zvolenou Corazon Aquinovou, a s jejich pověřením on požádal Marcose, aby přijal rozhodnutí lidu. Na prostranství před ministerstvem národní obrany, kde obyvatelstvo po tři dny chránilo generály, kteří se postavili proti Marcosovi, sloužil pak kard. Sin děkovnou mši svátou; krátkými projevy a modlitbou se na tribuně vystřídali i zástupci protestantů a mohamedánů, Kard. Sin žádal též o modlitbu za Marcose, aby našel pokoj srdce a vnitřní vyrovnanost. JUGOSLÁVIE. — Kněz Armin Prebeg byl ve Splitu odsouzen na 50 dní vězení, protože navštěvoval nemocné a umírající a poskytoval jim svou kněžskou službu. V Jugoslávii mohou kněží vstoupit do nemocnic, jen když je nemocný výslovně zavolá. K »Týdnu lásky«, který v půli prosince pořádala farnost Božského Srdce Páně v Záhřebe, promluvila rozhlasem k chorvatské mládeži kalkuttská Matka Tereza. Vyzývá je, aby pozorně naslouchali slovům sv. Otce Jana Pavla II. Kristus zanechal na zemi tři velká viditelná znamení své přítomnosti: Eucharistii, papeže jako svého náměstka a bližního, v němž máme vidět jeho samého. Znovu odmítla potrat a konečně odporoučela mladým čistotu jako nejlepší způsob připravit se na šťastný život v manželství nebo na volbu kněžství nebo řeholního života. »Přestoupení Božích přikázání nenese s sebou štěstí, nýbrž ponížení a smutek, vytváří nespokojenost a výčitky svědomí a nejednou nechává následky na celý život. Matka Tereza pozdravila také mladé jiných náboženských vyznání, kteří žijí v Jugoslávii, »v zemi, kde jsem se i já narodila.« Ve Splitu byla odsouzena na 20 dní vězení řeholní sestra Mara čubeličová; na svátek Nanebevzetí P. Marie ozdobila bránu farního kostela závěsy v barvách bílé, červené a modré — policie v tom viděla vlajku Chorvatského státu, scházela totiž rudá hvězda uprostřed ... 74 [pageend22]Moje nejzajímavější knihy roku 1985 Při recenzentském bilancování knižní produkce roku 1985 mě zaujaly dva značně odlišné literární žánry: poezie a politická esejisti- ka. — V minulém roce mi prošlo rukama několik desítek knih a přesto na první místo kladu básnickou sbírku, která zůstává stále v rukopise. Svým hlubokým lidským i uměleckým prožitkem mě okouzlila — tento termín používám jen zřídka. Jejím autorem je Libor Koval a sbírka se jmenuje: Květy staré Koreje. Sbírka obsahuje dvacetpět parafrází na starou korejskou poezii, zbásněnou ve formě sidžo. Proniknout k integrálně estetickým zákonům a struktuře veršů nebylo jednoduché. Uvědomil jsem si, že v exilu existuje-jen málo básníků, hodných toho slova, kteří ovládají metodu a zákony české poetiky. Koval zvládl na povrh jednoduchou, ale vniřně složitou strukturu veršů formy sidžo. Vysvětluji si to tím, že tento řecko-katolický kněz byl původním povoláním filolog a jazyko- zpytec. O Kovalových Květech staré Koreje by se dalo ještě mnoho napsat, ale snad důležitější je najít nakladatele, který by je vydal. Slova uznání si zaslouží vydavatelství PmD v Mnichově za knihu Jana Vladislava: Adresát Vladimír Vokolek. Nezvyklý titul ukazuje, že kniha je výběrem z korespondence. Obsahuje dvacet dopisů bás- níka-vězně českého stalinismu Jana Zahradníčka a čtyři dopisy Františka Hrubína. Kritik Bedřich Fučík jednou správně poznamenal, že kdo nezná život a dílo Zahradníčka, těžko může mluvit o české literatuře. Bylo by dobře, aby » li- terácké« ženy i muži, kteří produkují různé úvahy o české poezii, si konečně zaplnili mezery a prostudovali Zahradníčkova díla a jeho život. Dobrým úvodem jim bude kniha rektora Mikuláše Lobko- wicze » Der Häftling Gottes«. Správně poznamenal rektor Karel Vrána, že zchudli duchovně ti, kteří »zapomněli« na hlas Jana Zahradníčka. — Čím hlouběji poznává člověk Zahradníčka, tím více si uvědomuje zbabělost těch, kteří k jeho procesu mlčeli, či žádali »nej vyšší trest«. Soudruzi, uvědomte si, že rehabilitace dokázala, že proces byl inscenován orgány StB. Kniha Jaroslava Pecháčka z nedávné historie Masaryk Beneš a Hrad mě již zaujala, když jsme o ní diskutovali a začali otiskovat v PO Z římských Studiích. Je to víc než korespodence Masaryka a Beneše, je to živé a dramatické svědectví pamětníka první republiky. Z domácí produkce chtěl bych uvést knihu, kterou sestavil a doplnil literárním rozborem dr, Rudolf Havel: Šestnáct českých překladů » Havrana « Edgarda Allana Poea. Je pravým psychickým dobrodružstvím srovnávat překlady Karla Dostála-Lutinova, Nezvala, Bablera či Ivana Slavíka. A na závěr: Projev Zdeňka šedivého k 28. října 1985, přednesený v Mnichově. Doufám, že brzy vyjde jako separát. Bravurnost poezie Jaromíra Hořce dokázala znovu sbírka: Špatně rozdané karty (PmD). Je to silná kniha integrální reflexivní lyriky. Básník je totalitní společností zatlačen do nejkrajnější obranné pozice; sahá proto svým lyrickým protestem k nejhlubším kořenům současného utrpení a křižování člověka a literární teoretik může jen obdivovat Hořcovu znalost estetických principů současné české poetiky a brilantnost, s jakou ji ve svých verších realizuje. Nedostatkem knihy je anonymní nekvalifikovaný doslov. Z překladové literatury bych chtěl uvést knihu dr. Rudolfa Strd- bingera: Poker um Prag, která nemilosdně pranýřuje následky » Jaltské dohody «. V Praze vyšla oficiálně výjimečná kniha, ale nebyla zaznamenána ani v týdeníku Nové knihy, a ani se nedostala na knihkupecké pulty. Vydalo ji Ústřední církevní nakladatelství v Praze a v tiráži, kde bývá uváděn náklad knihy, je napsáno: »Vydáno jen pro vnitřní potřebu. « A přesto je kniha kvalitně vytištěná; jejím autorem je jedna z nej výraznějších básnických a mystických osobností barokní Evropy Angelus Silesius. Miroslav Matouš nově doslova přebásnil do moderní češtiny Silesiovo vrcholné dílo Poutníka Cherubínského. Matouš pronikl do všech zákonů barokní poetiky a celé versologie. Poutník Cherubínský je psán ve dvouveršové sevřené formě alexan- drinu. Doufejme, že se brzy objeví i v samizdatu. Velkým přínosem pro českou filozofii je první díl rozsáhlých dějin české filozofie z pera prof. dr. Karla Máchy: Glaube und Vernunft. Kniha zahrnuje období od n á m k y IX. století až do konce barokní epochy. Jsou to moderně pojaté dějiny naší filozofie, které v mnohém navazují na Kratochvílovy Meditace věků z třicátých let. Z cizí literatury uvedu pouze jediné rozsáhlé dílo, které výběrem více než padesáti světových spolupracovníků bude dlouho předmětem studia i polemik politologů a historiků moderních evropských dějin. Je to sborník Henry Kissin- gera, Carl Carstense a Goto Manna s prostým titulem: Franz Josef Strauss. Prologem ke knize je zamyšlení Ronalda Reagana. Antonín Kratochvil Z dopisů Jistě vás potěší vědět, ze v semináři v Litoměřicích je 187 chlapců. Jsou to ohromní hoši, i když nějaká pleva se taky najde. No, chce to hodně modliteb a obětí, aby v dobrém vytrvali. Seminář není pro takový počet, a tak se o prázdninách děly různé akce, aby se tam natlačili, i když jako sardinky. Veliké knihovny se stěhovaly na fakultu, též profesoři, kteří tam měli své místečko, se museli přestěhovat. Chlapci pomáhali při úpravách, přestavovali, malovali, natírali a dělali vše, co bylo třeba. Až přijdou do terénu, i tato práce jim bude užitečná, protože naše mnohé kostely i fary jsou v ubohém stavu. Za své cesty do ČSSR jsem navštívila také Charitní dům v Sebe- tově. Na konci října řeholní sestry půjdou pryč; pro debilní děvčata a ženy zůstanou jen civilní ošetřovatelky. Některým sestrám bude odchod dost těžký, byly tam 31 let. Také nemocné se budou se sestrami těžko lončit. Z dopisu Redakci došlo Karel Mácha, Cartesius, Vychází jako 1. svazek edice Speranza, Mni- chov-Rím. Odpovědní redaktoři Dr. Karel Vrána a Prof. PhDr. Dr.Sc. Karel Mácha. Jan Pavel II., List mladým u příležitosti Mezinárodního roku mládeže, 31. března 1985. Překlad. — Vydáno jako svazek 12 edice » Skála«, série papežských listů a dokumentů Velehradu-Křesťanské akademie v Římě. 75 [pageend23]a o p isy • d o ta z y • o d p o v ě d i Ještě z pohřbu Jar, Seiferta ...Zařadili jsme se ještě do průvodu před Rudolfinem. Zájemců nespočetně. Přesně v 9,30 pořadatelé uzamkli dvéře, ty boční, kde jsme my stáli. Doufali jsme, že příprava židlí by mohla být z jedné a půl zkrácena třeba jen na hodinu, ale marně. Jedna starší paní bouchala na dveře a dožadovala se hlasitě vstupu pro všechny, že by jich přece neubylo, ale oni raději pověsili na dveře zevnitř černý flór, aby na ně nebylo vidět. Našemu kolegovi nepomohl ani dopis od rodiny básníka s žádostí, aby se zúčastnil pohřbu a promluvil nad otevřeným hrobem. Neměl totiž jakousi nutnou úřední pozvánku. Před Rudolfinem jsme si všimli básníka a placeného národního umělce Jana Pilaře, jak v plném tvůrčím zaujetí, uprostřed vozovky, s černým baretem na hlavě, diriguje větší skupinu uniformovaných policistů. Rukama ukazoval, kam který se má postavit... Do chrámu svaté Markéty, který byl otevřen od 12. hodiny, jsme se dostali včas a stáli blízko oltáře. Protože byl přeplněn, zavřeli chrám již tři čtvrtě hodiny před obřadem, ale kněz slíbil, že přijímání budou podávat i pro ty stovky, kteří se shromáždily venku na mrazu. A když Ota Sklenčka recitoval Seifertův text — vzpomínku plnou poezie — jak v okamžiku jeho narození usedl na pelest postele před zrak jeho m atky... motýl, tak v tom okamžiku začal v lednovém slunci nad rakví poletovat motýl a vznesl se nad hlavy všech i nevěřících a v paprscích, které se prodíraly skrze okna, usedal na hlavy bílých barokních andělíčků. V. H. položil ke spoustě jiných kytic i tu svoji; tu korektní muži požádali kněze, aby některý z ministrantů obrátil, před zraky tolika svědků, stuhy s » nevhodnými« nápisy lícem k dlažbě. »To není naše práce. « A tak stuhy zůstaly přes celý obřad i potom, když jsme si i my fotili prázdné místo před oltářem, důstojně rozloženy. Kázání o bratru Jaroslavovi (viz str. 63), musím zdůraznit, bylo v rámci možností dokonalé, a k přijímání šlo tolik lidí, že bylo málem hned poznat, kdo byl v chrámu dobrovolně a kdo za plat. Po zpěvu hymny odváželi rakev i pozůstalé za město v rychlých T 613 a do tohoto konvoje byly zařazeny i tři autobusy příslušníků. Ti, kdo nasedali ii kláštera do aut, aby se včas dostali ke hřbitovu, měli už na cestě technické prohlídky, proto se pan Václav dostal na hřbitov až v okamžiku, kdy J. Skácel končil svou promluvu nad hrobem. A ta herečka, kterou rodina požádala, aby zarecitovala nad rakví básníkovy verše, než hrob završí hlína, nesměla tak učinit. A když chtěla aspoň položit ke hrobu kytici, řekli jí: » Počkejte, až to skončí, a sundejte tu trikoloru, jděte tam jako normální lidé. « A když se kdosi ohrazoval, že v Rudolfinu byla rakev přikryta státní vlajkou: » Tam byl pochováván národní umělec, tady je to jen pohřeb občana.« Účastník Věnce se stuhami před rakví básníka v chrámu svaté Markéty byly na svém místě, i z Francie, ze Švédská. Jeden dohližitel zjistil » závady«, ovšem až u oltáře, tak stuhy podstrčil pod věnec, aby je nikdo nemohl číst. Jenže jeden diplomat si šel stuhy fotografovat a krásně je vyndal a upravil, takže všem bylo jasné, jak to je. V celé Praze jen knihkupectví Zlatý klas na Příkopech mělo fotografii básníka a data jeho narození i úmrtí. Jinak nic! Zato atmosféra v zástupech čekajících venku i v chrámu byla na naše poměry neobyčejná, otevřená, sdílná. Lidé měli s sebou i básničky, četli z nich nahlas a vyjadřovali se i kriticky, což nebývá. Okolo všude navíc pozorovatelé. Ale to bylo lidem fuk. Dokonce se mluvilo hodně i o Chartě. Josef Kemr četl v kostele z listu k Římanům a v době, kdy Ota Sklenčka se loučil Seifertovou básní o tom, jak vlétl motýl do místnosti a na dveře za- vyl pes, když ho matka porodila, vznesl se skutečně z věnců živý motýl. Babočka. Byli jsme užaslí. Určitě provázel básníka až na práh království nebeského. B.O., CSSR Náboženská »svoboda« v CSSR Dosud nedošlo k žádnému uvolnění soustavné likvidace života Církve v Československu. Stále pokračují výslechy těch, kteří se aktivněji projevují ve svém náboženském životě a pokračují v některých případech i soudní procesy. Uvádíme aspoň jeden případ z poslední doby, pokud jde o výslechy. V jednom městě v dnech větších svátků několik kytaristů a zpěváků doprovodí bohoslužbu. V poslední době předvolaly orgány státní bezpečnosti jednoho z těchto kytaristů k výslechu. Mimo jiné byly dány otázky, kdo všechno s ním hraje a zpívá. Přitom byly hned ukázány jejich fotografie. Další otázka byla, kolik dostávají za vystoupení, kdo jim koupil nástroje, a kdo je požádal o vystoupení, kde hrají i mimo kostel, zda byli na Velehradě, kde kdo z nich studuje nebo pracuje atd. Tak se snaží státní orgány pomocí svého policejního aparátu umlčovat veškeré projevy náboženského života již od mateřské školky; pokračuje to na školách základních, středních, odborných, vysokých, na pracovištích, na vojně, všude! A nyní k tomu přistoupila orga- nisovaná akce, kterou se snaží umlčet i pražského arcibiskupa kardinála Františka Tomáška. V okruhu vánočních svátků dodali okresní církevní tajemníci, zřejmě na pokyn vyššího orgánu, všem kněžím v celé republice kopii odpovědi redakce časopisu » Otázky míru a socialismu«, kterou poslali p. kardinálovi na jeho dopis z 2. listopadu 1985 (viz NŽ 1985, str. 205). K tomu však nepřiložili kopii dopisu p. kardinála, aby čtenáři si mohli udělat sami svůj úsudek. Čili opětná snaha o umlčení Církve u nás i v této podobě. Vždy však zůstávají a zůstanou v platnosti slova Kristova o Církvi: » Brány pekelné ji nepřemohou! « A pro všechny postižené je v tom velká příležitost, aby s radostí plnili výzvu Kristovu: » Budete o mně vydávat svědectví!« Z CSSR Apoštolát modlitby V měsíci dubnu se modlíme: Aby všichni věřící spravedlností a láskou usilovali o pravé křesťanské osvobození; misijní úmysl: Za mládežnické organizace, které pra- čují ve prospěch Třetího světa. V květnu: Aby Panna Maria byla nám všem vzorem modlitby; misijní úmysl: Aby si všichni křesťané byli vědomi významu odevzdaného snášení utrpení pro šíření díla spásy. 4. číslo Nového života vyšlo v Římě 7. dubna 1986. — Tipografía Graziani, Roma. [pageend24]