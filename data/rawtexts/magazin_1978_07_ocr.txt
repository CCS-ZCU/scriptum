MAGAZÍN NOVÉHO DOMOVA 7 ´78 [pageend1]Zůrich, 16.prosince 1978 Ročník 7. Na obálce: fotografie Pavla Krause DVAKRÁT VÁNOCE Stromeček, smažený kapr, koledy, dárky, rodina pohromadě - to jsou vánoce pro mne a snad pro většinu. Dříve než se z církevního svátku stala zkomercializovaná záležitost, stal se už dávno svátkem rodinným, jedním dnem, kdy se snad každý víc těší na radost, kterou dělá svým blízkým. Tak to aspoň cítím já, a myslím, že ne sám. A přesto, když se rozpomínám na ty různé vánoce, které jsem zažil, až daleko, daleko do minulosti, kdy jsem s tlukoucím srdcem čekal na signál k nadílce (u nás to nebyl zvoneček, ale otec začal hrát na klavír "Tichou noc"), na dveře, které se otevřely, na velký stromeček, který stával na kuchyňské stoličce, pro níž tento den přinesl čestnou změnu funkce a pod níž stálo umyvadlo s vodou a s houbou, kdyby něco chytlo od svíčky, na rozbalování dárků, jaksi mi to všechno splývá a jasně se mi ve všech jednotlivostech rýsují jen dva Štědré dny. Ten první nemá s tím všeobecným obrazem vánoc nic společného. Bylo to 1940 v Dachau. Byl jsem ve "Strafkompanii" a kdosi si vzpomněl, že my nesmíme mít volno ani na vánoce, a tak jsme místo normální práce nosili vodu - bylo to úplně nesmyslné, protože jsme ji do kbelíku od marmelády nabírali z příkopu, který se táhl kolem celého tábora, u brány a o několik set metrů dál jsme jí zas vylévali do téhož příkopu. 1 MAGAZÍN NOVÉHO DOMOVA 7 ´78 [pageend2]Nebyla to těžká práce - esesáků bylo ve službě málo a nikdo se nestaral o to, máme-li kbelíky víc než poloplné, ale zima byla krutá a v chatrných lágrových hadrech jsme strašlivě mrzli. Nedaleko cesty podle příkopu byla odpadová jáma pro celý tábor, měla v průměru asi 20 metrů - původně byla větší, ale zmenšovala se, jak se stěny zasypávaly všemožným odpadem. Ty stěny z odpadu sálaly trochu tepla, protože tam patrně pořád něco kvasilo, a jáma sama poskytovala ochranu před ledovým větrem. A protože - jak jsem již řekl - esesáků bylo málo a ti ještě zůstávali raději někde v teple, našlo se vždy několik desítek, kteří slezli do té jámy, aby se tam trochu zahřáli. Sráželi se do chumlu a třeli se tělo o tělo, a protože uprostřed toho klubka lidí, které se rytmicky pohupovalo třením těla o tělo, bylo nejtepleji, každý se snažil dostat doprostřed, ti nejsilnější - relativně řečeno - se tam dostávali, ti nej slabší byli vytlačeni na kraj a sem tam některý z nich postrčen tak silně, že z klubka vyletěl. Občas některý zesesáků vylezl z tepla, aby se na nás podíval. Když viděl, co se v jámě děje, vzal hadici a pustil proud vody na lidi, kteří zděšeně prchali po smradlavých stěnách jámy nahoru a vylekali havrany, posedávající na okraji jámy. V životě jsem neviděl velké skupiny havranů stále na jednom místě, jen v okolí koncentráků se vyskytovaly pravidelně. Asi hodinu, než nám "práce" měla skončit, objevili esesáci, že je mezi námi nějaký doktor Fuchs z Prahy, který je zvláště dráždil tím, že byl katolík, dokonce aktivní laický pracovník církve, odměněný za svou činnost titulem papežského komořího, ale podle norimberských zákonů žid. Tato kombinace je vydráždila. Chytli doktora Fuchse, hodili ho do příkopu a pak mu poručili, aby stál u brány až do skončení práce. Za čtvrt hodiny z něho svlékli plášť a postavili jej vedle něho - plášť byl již tak ztuhlý mrazem, že zůstal stát. Dr.Fuchs se za nějaký čas zhroutil, dva kápové ho odnesli do "revíru", kde během několika hodil zemřel. Jeho plášť ještě stál u brány, když jsme se vraceli na blok. To byly vánoce 1940. Kdybych věřil v peklo, představoval bych si je nějak podobně. Druhé vánoce, na které asi nikdy nezapomenu, jsou vánoce 1968 - první, které jsem trávil ve Švýcarsku. Přijel jsem s rodinou do Že- nevy právě týden před štědrým dnem. Tam nebylo vlastně zařízení pro uprchlíky - jediné, co nám mohli nabídnout, bylo ubytování u Armády spásy. Že to byly dřevěné baráky, nebylo to nejhorší, ani to, že to bylo v Cointrin mezi hlukem letiště a hlukem silnice. Pokojíky ještě ušly - my se ženou jsme dostali jednu místnost, syn druhou - v každé byly dva kavalce, skříň a dvě stoličky. Topení bylo horkým vzduchem, který smrděl olejem - a když jsem chtěl přivřít otvor, jímž byl teplý vzduch hnán do místnosti, způsobil proud vzduchu, tlačící se jakousi malou žaluzií, hlasité pískání. Zřejmě však bylo možno si na to všechno zvyknout -bydlely tam celé rodiny i s malými dětmi, měly v těch svých místnostech dvouvařiče, nádobí; pleny 1 osobní hygiena, pro to všechno byly dva žlaby, do nichž tekla několika čůrky studená voda, záchod byl jeden, na šlapky. Někdo byl ochoten si na to zvyknout pro nízkou cenu - jeden frank za osobu a den - ačkoli venku již měl stát 2 [pageend3]auto. Mé rodině a mně vadil nejen nedostatek hygieny, ale v první řadě atmosféra lágru. A tak jsme zoufale chodili po adresách, které jsme v Ženevě znali a které jsme tam ještě získali, abychom sehnali nějaký malý pokojíček za přijatelnou cenu, protože peněz jsme měli málo a vyhlídky na výdělek ještě žádné. A tu na té poslední adrese - přišli jsme tam první den večer - se stal zázrak. Ta paní, krajanka, která žila v Ženevě již od roku 1946, nám řekla: vydržte to ještě tři dny, pak pojedu na hory a můžete použít mého bytu. A tak jsme dva dny před Štědrým dnem měli svůj domov, třebas provizorní. Majitelku bytu jsme zastihli při nakládání zavazadel do auta, ale ještě našla čas, aby nám ukázala vše, co potřebujeme: anglické prostírání na všední den, bílý ubrus na vánoce, nápoje od minerálky po cognac a whisky, v ledničce máslo, mléko, smetanu (předstírala, že toho nakoupila příliš mnoho a že to musíme spotřebovat - nevydrželo by to do jejího návratu) - tu je tohle, tu ono, a zmizela jak dobrá víla v pohádce. A my teprve dodatečně zjistili, že byl nejvyšší čas dostat se z té špíny v lágru: několik hodin poté, co jsme se nastěhovali, dostal syn zimnici a stěžoval si na bolesti v krku. Změřili jsme ho (i to nám naše dobrá víla ukázala, kde je teploměr): čtyřicet. Zavolal jsem pohotovost, doktor předepsal antibiotikum, a když zjistil, že jsme uprchlíci z Československa a nemáme ještě nemocenskou, řekl: Ty léky budete muset zaplatit - já nic nechci. Lék zabral - a na štědrý den zbývaly již jen dva problémy: dárky a stromeček. Na dárky jsme si udělali přesný rozpočet. Oslíka, kterého jsem tenkrát ženě koupil za dva a půl franku, máme dodnes, je pořád rozkošný. Ale stromek za pět franků se nám zdál drahý. Šel jsem na břeh jezera, kde právě končil prodej stromků, a koupil jsem velikánskou jedlovou větev za pouhý frank - stačila, abychom s ní vyzdobili celý byt. A tak jsme oslavovali v novém provizorním domově, když v 11 večer zazvonilo u dveří: jedna z firem, u které jsem se ucházel o místo, mi napsala expres doporučeně, že se mnou počítá. Personální šéf připojil přání šťastných a veselých svátků mne i mé rodině. Nato jsme porušili předsevzetí, že z nápojů, které nám zanechala naše dobrá víla, se nedotkneme ničeho kromě minerálky: to se muselo zapít sklenkou cognacu! Co na tom, že jsem tu firmu ani ne o rok později se stejnou radostí opustil, když se mi podařilo zakotvit opět ve svém oboru, co na tom, že ten personální šéf později nebyl zdaleka tak příjemný jako v tom dopise - na těch prvních vánocích ve Švýcarsku už to nic nezměnilo. Ne každý - pochopitelně - se zrovna o vánocích setkal tak přímo s dvěma protiklady: extrémní nelidskostí a srdečnou lidskostí. Pro někoho jsou třebas vánoce čistě náboženským svátkem, pro jiného každoroční rodinnou slavností, pro třetího přežíváním předkřesťanské tradice, která z jehličnatého, věčně zeleného stromu v době slunovratu učinila symbol naděje na návrat jara. Ale tak či onak, a navzdory všem tendencím zkomercionalizování, pro mnohé z nás zůstávají vánoce dobou Intenzivních citových prožitků. Ty vánoce v Dachau, o nichž jsem vyprávěl, stály jeden lidský život, a častokrát jsem za těch pět let, co jsem byl číslem za nabitým ostnatým drátem, prožil hrůzy, které si vyžádaly mnohem více obětí. Ale ten vánoční prožitek se mi zapsal nejen do paměti, ale do citu, hlouběji než snad všechny ostatní 3 [pageend4]hrůzy dohromady, protože po nich následoval večer, kdy jsem potmě na slamníku myslel na domov, na desítky štědrých večerů, na to, co asi dělá rodina - zkrátka, vánoce v lágru byly vždy již dosti smutnou záležitostí a ten hrozný den tu beznadějnost ještě znásobil. Podobně to bylo, i když v docela jiném smyslu, s prvními vánocemi ve Švýcarsku, Šli jsme do nového, neznámého života, neměli jsme žádnou jistotu, ale ten Štědrý večer, k němuž jsme se dostali lidskostí jiných v hezkém prostředí a s dobrou zprávou nakonec, nám zvedl odvahu. Ještě nebyla vyřešená většina ani těch nejnaléhavějších problémů, ještě nedozněl - a do jisté míry nedozněl dodnes - stesk a smutek, který nám přineslo opuštění domova a přátel. Ale nabrali jsme dech. Další kroky byly již o něco snadnější. Snad ty dva vánoční příběhy, které jsem vypravoval, hovoří jasněji, než bych je uměl vyložit já. Hovoří o lidskosti a nelidskosti, o úctě a neúctě k bližnímu, připomínají mi ty přátele doma, kteří právě v posledních dnech, týdnech a měsících znovu a znovu poznávají, jak daleko může jít nelidskost. Od těch vánoc v Ženevě uplynulo právě deset let. Nebyla to snadná doba, ani pro mne, ani pro většinu těch, kteří sem přišli v přibližně stejnou dobu. Deset let slavíme vánoce ve Švýcarsku, deset let naši doma slaví vánoce v okupované zemí. Jsou i tam lidé, u nichž bude nadílka bohatá - ale za jakou cenu? Ty dárky jsou zaplaceny hůř než penězi - mlčením, přikyvováním, takzvanou angažovaností, prostě resig- nací na každý projev osobního přesvědčení. I my jsme draze zaplatili. Ztrátou domova, odloučením od přátel a milých. Ale lépe platit obětmi za svobodu, než nesvobodou za pochybný blahobyt. A za strach. Protože: když před deseti léty v té Ženevě večer ještě zazvonilo, nemusel jsem se bát otevřít. Nevěděl jsem, kdo to je, ale věděl jsem, že to není tajná policie. A tuhle jistotu si doma nikdo za žádné peníze nekoupí. Loučím se s Vámi pro tento rok a přeji Vám příjemné svátky a všechno nej lepší v roce 1979. KAREL ADÁMEK ■ ■ ■ ■ ■ ■ ■ Pan O.S. z Ziirichu mi napsal k článku "Růžové paloučky" krásný dopis, na který jsem mu již odpověděl přímo. Na jednu jeho otázku bych chtěl však odpovědět před čtenářskou veřejností. Pan O.S. píše: "A když jsem se tak zamyslel nad Vaším přirovnáním podmínek Československa k podmínkám Švýcarska (hory a banky) a Finska, ptám se Vás: A co Rakousko? Proč to to dokázalo a my ne?" Protože by i jiní mohli klást tutéž otázku, myslím, že je třeba připomenout dlouholetou čtyřmocenskou okupaci Rakouska a smlouvu, jež je základem jeho státní existence (tzv. Staatsvertrag). Tato smlouva ukládá Rakousku neutralitu, nad níž bdí jak SSSR, tak západní mocnosti. Zřejmě, jak již dokázala dlouholetá čtyřmocenská okupace, ani jedna ani druhá strana nepokládá za užitečné příliš mnoho riskovat pro udržení rakouského území v případě ozbrojeného sporu - jinými slovy: při rozdělení Evropy na mocenské sféry zůstalo Rakousko mezi oběma a jeho neutralita se zdála pro všechny nejvýhodnějším řešením, že je to pro Rakušany řešení příjemnější než sovětská okupace pro nás, to snad ani není třeba dodávat. Zůstává však skutečností, že si toto řešení nemohli Rakušané vybrat sami, že v tom mocenském šachu jsou - na rozdíl od nás - jen figurkou či pěšcem, který obětován nebyl. - Karel Adámek 4 [pageend5]Dopis Charty 77 sekretariátu OSN Vážený pane generální tajemníku, vážené paní a vážení pánové! Už 22 měsíců působí v Československu - členské zemi OSN, která přijala mezinárodní smlouvy o lidských a občanských právech a závěrečný akt Helsinské konference - občanská iniciativa Charta 77. Toto neformální společenství si předsevzalo sledovat, jak jsou v naší zemi respektována zákonně zaručená lidská práva, a nabídlo, že o této věci povede dialog s orgány státní moci i se všemi zainteresovanými složkami společnosti, že bude na porušování lidských práv v různých oblastech společenského života upozorňovat a navrhovat příslušná řešení. Charta 77 vydala a zaslala státním orgánům už 21 dokumentů a obrátila se na ně s celou řadou dopisů, návrhů a stížností. Ani na jedno z těchto podání státní orgány neodpověděly. Jednotliví signatáři Charty 77 a jejich různé skupiny jakož i další občanésChartou 77 spolupracující nebo jí inspirovaní odeslali v téže době různým československým institucím několik set rozmanitých přípi- sů. Drtivá většina jich rovněž nebyla zodpovězena. Tato okolnost nás vede k tomu, že se poprvé obracíme ne na československé instituce, ale přímo na Vás, abychom Vás upozornili na stále se zhoršující podmínky v oblasti lidských práv v naší zemi a na zesilující persekuci všech osob, které se za respektování lidských práv angažují nebo které se snaží tato práva uplatnit. Žádáme Vás, abyste se situací v Československu zabývali, přešetřili si údaje, které Charta 77 zveřejnila, a apelovali na československou vládu, aby zjednala nápravu a respektovala závazky, vyplývající z mezinárodních smluv, které podepsala. Výbor na obranu nespravedlivě stíhaných, který vznikl v prostředí Charty 77 a působí v duchu jejího poslání, vydal už 50 sdělení, jimiž seznamuje veřejnost s různými případy trestního stíhání osob, které se nedopustily ničeho jiného, než že se projevovaly v souladu se svým přesvědčením a svědomím. Z neúplných informací, které má tento výbor k disposici, vyplývá, že je z těchto důvodů v Československu ve vazbě nebo ve výkonu třestu značný počet občanů - jenom signatářů a stoupenců Charty 77 je momentálně vězněno několik desítek. rmnAWA rozhodné nebyl korektní, protože Chamberlainův "mír pro celou genera- UrKAVA ci" netrval ani rok. Zda byla kyikréUp oběť Československa v roce 68 TISKOVÉ “ ° tom odborníci ještě vedou při, protože partie, v níž k této oběti CHYBY V minulém čísle se nám vloudila na 3.stránku do dolní poloviny nemilá chyba. Místo; "Zda byla konkrétní oběť Československa..." má správně být: "Zda byla korektní ..." [pageend6]Lidé jsou u nás zavíráni např.za to, že u nich bylo nalezeno několik strojopisných kopií některého z dokumentů Charty 77 (Josef Brychta, Michal Kobal, Miloslav Lojek, Ivan Maňásek, Pavel Novák, František Pitor, Jan Zmatiík) nebo dokonce jen za to, že si opisovali texty nepublikovaných spisovatelů nebo si nahrávali nekonformní hudbu (Petr Cibulka,Petr Pospíchal, Libor Chloupek, Pavel Roubal). Stále častější jsou pokusy čs. Bezpečnosti konstruovat proti signatářům Charty 77 a dalším nepohodlným osobám obvinění z různých kriminálních deliktů a pod takovou záminkou je obvykle uvěznit (Otká Bednářová, Václav Havel, Ivan Jirous, Jaroslav Kukal, Pavel Landovský, Ladislav Lis, Jelena Mašinová, Tomáš Petřivý, Jan Šimsa). Tato tendence dosáhla zatím svého vrcholu v nedávném zatčení a obvinění mluvčího Charty 77 dr.Jaroslava Sabaty. Jaroslav šabata byl protiprávně zadržen, když se chtěl zúčastnit schůzky signatářů Charty 77 se členy polského Výboru společenské sebeobrany (KOR) a byl obviněn z toho, že napadl bezpečnostní orgány, ačkoliv pravý opak je pravdou; policisté ho po předvedení na stanici zcela bezdůvodně napadli a surově zbili. Není to první případ tohoto druhu a vznesené obvinění je stejně absurdní, jako v obdobných předchozích případech. Další lidé jsou zavíráni za to, že zasílali texty českých autorů do ciziny (Jiří Lederer, Ota Ornest), že vlastnili zahraniční literaturu (např.Vladimír Lašťůvka, Aleš Macháček) nebo za to, že upozorňovali různé orgány na bezpráví ve svém okolí (např.Zdeněk Kašťák, Petr Pohl, Oldřich Tomek, Jiří Veselý). Ačkoliv představitelé státu nejednou zdůraznili, že "případ Charta 77" bude řešen výlučně politickými prostředky, nelze tu už dávno mluvit o nějakém politickém řešení: jak signatáři Charty 77 tak i další občané jsou nejrůzněji provokováni, obviňováni z věcí, kterých se nedopustili, zavíráni za činnost, která je v souladu s ústavou CSSR a v rozporu s právními předpisy, drženi dlouhé měsíce ve vazbě. Objevují se alarmující případy teroristického násilí, anonymního vydírání a různých krutých zásahů do soukromí (např.Karel Bartošek, Bohumil Doležal, Jiří Kasal, Pavel Kohout, Pavel Landovský, Alžběta Ledererová, Ivan Medek, Věnek Šilhán), které nejsou nikdy řádně vyšetřeny a které řadou okolností vyvolávají dojem, že se dějí s vědomím některých složek Státní bezpečnosti. Existuje celá bohatá škála méně nápadných a méně známých zákroků proti zastáncům lidských práv, které jsou však velice důležité tím, co signalisují; Snahu zcela potlačit a znemožnit jakýkoli - i ten nej- skromnější - nekonformní projev či svobodný tvůrčí čin. Mnoho aktivních signatářů Charty 77 je stále častěji bez náležitého právního podkladu zadržováno policií na 2 - 4 dny (při návštěvě L.Brežněva v Praze, plánované schůzky s polskými přáteli a pod.), mnozí jsou neustále sledováni Bezpečností, nad jinými (Jiří Hájek, Václav Havel, Ladislav Hej- dánek, František Kriegel, Jaroslav šabata, Petr Uhl) byl nebo je zcela nezákonně vykonáván otevřený a dlouhodobý policejní dohled, spojený s různými záminkami. Jsou podrobováni dlouhým výslechům (za uplynulé dva roky jde jejich počet do tisíců), při nichž je jim různě vyhrožováno a při nichž se občas užívá i fyzického násilí. Znovu a znovu se opakují osobní a domovní prohlídky. Nejednou policie znemožňuje občanům i tak elementární věci, jako sejít se na přátelské schůzce, vůbec se navzájem setkat, opustit svůj byt čí místo svého bydliště a podobně. Mnoha desítkám signatářů byly odpojeny telefony, jejich byty jsou I [pageend7]nepokrytě odposlouchávány, jejich pohyby fotografovány a filmovány, není jim doručována korespondence. Zvlášť absurdní jsou policejní zákroky proti soukromým přednáškám, dikusím a kulturním podnikům. Nedávno na příklad početná policejní asistence opakovaně zabránila tomu, aby se v soukromých bytech konala představení Shakespearovy hry Macbeth v provedení zasloužilé umělkyně Vlasty Chramostové, Pavla Lan- dovského, Pavla Kohouta, Terezy Kohoutové a Vlastimila Třešňáka. (Viz také článek "Shakespeare tajně v Praze" - pozn.red.) Lidé, kteří se chtěli těchto představení zúčastnit, byli policií legitimováni, nebyli vpuštěni do domu a někteří byli sledováni a vyslýcháni. Považujeme za děsivé, když ve 20.století v kulturní evropské zemi se musí shakespearovští herci plížit zadními schodišti a sklepy proto, aby mohli několika přátelům v soukromém bytě zarecitovat. Předmětem trvalé pozornosti Bezpečnosti jsou i strojopisné edice děl nepublikovaných autorů. Jejich opisovači jsou pronásledováni, v knihvazačstvích i při prohlídkách v soukromých bytech jsou rukopisy zabavovány a v jednom případě byl spisovatel dokonce vězněn za to, že napsal román a poskytl ho k samizdatovému šíření (Grůša). Zvlášť tvrdá jsou opatření policie proti příznivcům nekonformní hudby. Soukromé koncerty jsou rozháněny, jako by šlo o nějaké schůze podsvětí. Stal se i případ, že venkovský domek, v němž se častěji mladí hudebníci scházeli, byl majitelům odňat pod naprosto směšnou záminkou, že právě na jeho místě má být zřízena autobusová zastávka. Téhož dne, kdy se postižená rodina (Jan Princ) z domu stěhovala, byl dům vyhozen demonstrativně do povětří. Za skryté a mnohdy dokonce otevřené iniciativy Bezpečnosti jsou stoupenci lidských práv stále propouštěni z práce, je jim znemožňováno přijmout dokonce jakékoliv zaměstnání, jsou zbavováni důchodů, vy- stěhováváni z bytů, jejich dětem je upíráno právo na vzdělání a dokonce i přijetí do jeslí (Pavel Landovský). Jejich partneři jsou donucováni k rozvodu (Pavel Landovský, Břetislav Verner). Vyskytly se i případy odmítnutí lékařské péče (Ivana Hiiblerová) či naopak svévolné internace v psychiatrických či jiných zdravotnických zařízeních. Například už dvakrát se stalo, že se lékaři pod tlakem orgánů Bezpečnosti zpronevěřili zásadám lékařské etiky a dopustili, aby postižené ženy byly bezdůvodně a násilně internovány ve venerologické klinice (Zdena Erletová, Zina Kočová). Mohli bychom vyjmenovat mnoho dalších případů bezpráví. Většina z nich je zachycena v různých dokumentech a stížnostech, které byly zveřejněny v zahraničí nebo samizdatovým způsobem či zaslány státním orgánům. Ve svém úhrnu svědčí tyto údaje o zhoršující se atmosféře života v naší zemi a o tom, že některé složky státní moci jsou rozhodnuty udělat cokoliv, aby zcela umlčely svobodně myslící lidi a aby jim znemožnily důstojný lidský život. Takovým lidem jsou nejen upírána základní lidská práva, zakotvená ve Všeobecné deklaraci lidských práv a všech dalších podobných dokumentech, ale mnohdy je jím znemožňováno i to, co je v civilisovaném světě tak samozřejmé, že to není v příslušných zákonech ani přímo a výslovně fixováno. V naší zemi panuje atmosféra strachu, lidé se bojí nejen projevit své názory, ale dokonce i stýkat se s těmi, kdo se své názory projevit snaží. Blíží se rok 1984 a my bohužel musíme konstatovat zjevné příznaky toho, že se situace kolem násvmnohém přibližuje Orwellově vizi života, v němž je člověk zbaven práva na svobodný a důstojný život. 7 [pageend8]Netvrdíme, že československá vláda je bezprostředně odpovědna za bezpráví, o němž jsme se zmiňovali. Leccos dokonce nasvědčuje tomu, že některé složky státní moci - a především bezpečnostního aparátu - se snaží vymknout jakékoliv kontrole a sledovat vlastní linii bez ohledu na vnitropolitické a společenské důsledky a bez ohledu na mezinárodní postavení ČSSR. Náprava situace je především úkolem československých občanů a československých institucí. To však neznamená, že by mezinárodní veřejnosti a jiným vládám mělo být lhostejné, co se v naší zemi děje a že by jejich zájem o naši situaci měl byl považován za "vměšování". Idea OSN vychází z přesvědčení, že osud obyvatel není a nemůže být záležitostí jen jednotlivých vlád, ale že je společnou starostí celého lidského společenství. A v závěrečném aktu Helsinské konference je výslovně stvrzeno právo signatářských států sledovat jeho plnění také v jiných zemích. Proto se na Vás obracíme s tímto svým upozorněním a s touto svou výzvou v naději, že jim budete věnovat pozornost. A jestliže pro obhájce lidských práv v této zemi představuje uvěznění Jaroslava Sabaty bezprostřední výzvu a hrozbu jejich dalšímu úsilí, měl by se jeho osud stát i zkušebním kamenem zájmu mezinárodní veřejnosti a jejího vlivu na naše vnitřní poměry. Marta Kubišová, mluvčí Charty 77 Ladislav Hejdánek, mluvčí Charty 77 Výbor na obranu nespravedlivě stíhaných Praha, 6.listopadu 1978 VÝZNAMNÝ OBJEV V TYROLÍCH aneb KAREL HAVLÍČEK BOROVSKÝ OČIMA BEZ BAREVNÝCH BRÝLÍ *) *) Podtitulkem doplnila redakce. Je tomu šedesát let, co jižní Tyroly připadly se svou metropolí Božen k Itálii. Od té doby tu není klid a německy mluvící obyvatelstvo, které se musí přičiňovat, aby neztratilo svůj svérázný charakter a kulturu, se cítí stále zkracováno na svých právech. Kdo je zodpověděn za poslední výbuch v Bolzanu, hlavním městě provincie Alto Adige, jak se též jihotyrolskému Boženu úředně říká, který se odehrál přesně dvě hodiny před tím, než jsem tam časně ráno přijel, nevím. Dodnes se nikdo nepřihlásil a já mám dokonalé alibi, i když se jednalo o vítězný pomník, který tu postavil Mussolini. Třemi kilogramy dynamitu tu byli in memoriam popraveni italští iredentisté, kteří se v Havlíčkově době snažili o odtržení italské části Tyrol a její přičlenění tam, kam odjakživa patřila. Zvláště čtyřmetrová socha Damiana Chiesy byla úplně zničena. Jeho ohromná hlava byla explozí sťata a vykutálela se ze vznosných oblouků na širé prostranství. [pageend9]Nikdo v Boženu netušil, že jsem právě onoho dne přijel pro změnu ve věci českého národního mučedníka, a to Karla Havlíčka Borovského, který byl v létech 1851 - 1855 konfinován do nedalekého Brixenu, dnes též Bressanone. Do začátku úřední doby mi zbývalo ještě mnoho času, a protože se dotyčný “Archivio di stato" nachází na samém okraji města v širokém údolí řeky Adyže, šel jsem pomalu silnicí mezi vinicemi. Všude okolo se tyčily vrcholky Alp. Byl jsem vzrušen, neboť jsem si představoval, jaká překvapení mě čekají. Ať už je Havlíček po právu nejpopulárnějším Čechem devatenáctého století, nikdo přede mnou neměl dokumenty, které jsem tady hodlal objevit, doposud v rukou. K tomu navíc, že i já sám jsem exulant. Ve státním archivu, nacházejícím se na konci jedné nenápadné ulice v nevkusném sídlišti, se toho dne mluvilo pouze italsky. Zprvu jsem byl překvapen, že se jednalo o bývalou tovární halu a že archivní materiál, který je zde uskladněn na celé ploše v nekonečně dlouhých regálech, působil až příliš beznadějným dojmem. Dotyčné fondy, které byly do Boženu předány roku 1919, slibovaly kompletní řadu úřední korespondence, zvláště po zmínce ředitele Dr.Ortolaniho, že se té dlouhé a zaprášené řady fasciklů od té doby sotva kdo dotkl. Právě proto, že se v onom "k. k. Capitanatu circolare”a"k.k.Capitanatu distrettuale" jednalo o rakouskou spisovou manipulaci, která se obvykle vyznačuje přesností, pustil jsem se do práce odpovídajícím stylem. Polilo mě horko, když jsem se ke svému údivu setkal s tak osobitým systémem, že bych potřeboval jen velmi mnoho času, abych jej dešifroval. Musíte mít nejen všech pět pohromadě, ale i dar vcítění, abyste se vžili do myšlení příslušného úředníka před 127 lety. Když jsem k zděšení neuspěl ve spisových pomůckách, které dokonce sestávaly i z pouhých čísel, obrátil jsem se k materiálu samotnému. Za několik hodin jsem byl zavalen takovou spoustou papíru, že jinak ochotný personál byl na rozpacích, kam má deponovat ten další. Kterýkoli rakouský badatel by byl oním nedostatečným způsobem zpřístupnění znechucen. Jednalo se však o Havlíčka. Přestože byly spisy obou úřadů k zlosti promíchány, podařilo se mi vylovit jeden článek. Vedle finančního materiálu, od kterého jsem si sliboval Havlíčkův autograf a který jsem přebral list po listu, tu zůstal konečně na prázdném stole fascikl číslo 60, ve kterém se mělo nacházet to, co jsem hledal. Všichni, i dříve nezúčastnění badatelé, byli zvědavi. Přiznám se, že jsem byl tak rozčilen, že jsem si šel nejprve zakouřit. Když jsem si myl ruce, které tam na druhé straně pracovaly většinou jen sekerou, lopatou, krompáčem anebo sbíječkou, uvědomil jsem si, jakého zadostiučinění by se mi dostalo, kdybych našel tak závažné dokumenty o jedné z nejsvobodomilovnějších postav českých dějin, a to v době, kdy je tam vlna politického násilí opět úplně nahoře. Když jsem se vrátil, rozvázal jsem zasukované černé tkanice na špinavě šedých deskách a myslím, že si i ona temperamentní románská mentalita mých četných spolupracovníků přišla na své. Snad si v onom okamžiku pomysleli i na své národní hrdiny, kteří bojovali jako Havlíček proti společnému nepříteli. Dovedete si představit, jaká práce mě čekala. Především jsem zavázán panu prof. Dr. Fritz Steineggerovi z Tyrolského zemského archivu v Innsbrucku, který mi pomohl tam, kde jsem se ocitl v nesnázích. V oněch 252 přímých a 76 nepřímých úředních dokumentech o Havlíčkovi z časového rozmezí mezi 13.prosincem 1851 a 11.květnem 1855, které se 3 [pageend10]v dobrém stavu ve 4 fondech na území Tyrol nacházejí, šlo mnohdy nejen o slova, ale i o písmena. Nepřeháním. Z jediné kratičké věty ministra Bacha vyčtete, že byl ochoten na Havlíčka poskytnout víc peněž, mezi třemi písmeny "nie" a "ein", které v rozmáchlém kurentu brixenského okresního hejtmana vypadají stejně, je ohromný významový rozdíl.Havlíček ale dodržel vždycky to, co mu slovem slíbil. Konečně bylo třeba věnovat pozornost i drobným poznámkám v konceptu. Několik místo- držitelových slov tužkou na okraji listu je svědectvím, že jednomu poštovnímu úředníkovi, se kterým se Havlíček v Brixenu stýkal, hrozilo přeložení. Kde je těch deset zlatých? -ptal jsem se při prohlížení účtů. Teprve později jsem zjistil, že je okresní hejtman strčil Havlíčkovi, který přijel z Čech bez krejcaru, do kapsy. Z nich zaplatil mimo jiné i poštovné za slavný dopis Palackému a dojemnou zprávu své ženě Julii. Maličkostkmaličkosti bylo třeba k získání plného obrazu. Dostat dohromady to, co o Havlíčkovi bylo napsáno, bylo neméně obtížné. V tom musím být vděčný Universitní knihovně v Innsbrucku, jež ml zapůjčila domů k zpracování i vzácné exempláře staršího data. Ačkoliv Národní knihovna ve Vídni obsahuje pravé poklady, přece bylo nutno žádat v Berlíně, Ženevě, Řeznu, štýrském Hradci, v Mnichově a pod. Proklestit se tím, co kdo o Havlíčkovi řekl, bylo ještě horší. Toho existují hory, ještě vyšší než Alpy, ve kterých byl donucen žít. Pokud se týká životopisů, byl to hlavně Karel Tůma, který v roce 1885 vydal objemnou publikaci, zakládající se na vzpomínkách Havlíčkových současníků a na mnohém, dnes nezvěstném osobním písemném materiálu. Tůma byl mladočeský žurnalista a již podle Masaryka pokroutil různá fakta tak, aby vyhovovala jeho stranickým záměrům. Vedle toho existovala hrůzostrašná brixenská legenda již v plné barvitosti a Tůma z ní převzal to, co sl mohl ve své době dovolit publikovat. Podle ní byl Bach zlý tyran, který z osobní záště nechal Havlíčka odvléci do Brixenu. Toto město, které se vyznačovalo sibiřsky drsným klimatem, zruinovalo jeho zdraví. "Brixenské peklo" spočívalo v tom, že Havlíček tu byl jako ve vězení, pod neustálým dozorem četníků, musel se pravidelně hlásit a nesměl opustit město, byl podrobován pokořujícím domovním prohlídkám, které mu zamezily tvořit. Jeho korespondence byla otvírána a čtena. Ta žebrácká almužna, kterou nedostával dokonce ani pravidelně, zapříčinila, že trpěl nouzí a mnohdy měl hlad. I Julie, již musel kvůli nezdravému podnebí poslat domů, si odtud odvezla těžkou chorobu, na kterou skonala. Když si Havlíček podal žádost o propuštění, ve Vídni čekali, až napíše pokorněji. Nezlomili ho a protože již umíral, pustili ho domů. Tam jej buďto otrávili anebo zemřel na prodělané útrapy. Jeho choroba byla rytířská atd... Byl to Masaryk, který jako první již v roce 1896 pronesl myšlenku, že Havlíček nebyl mučedníkem brixenským, ale českým. Jeho střízlivý odhad se mou prací plně potvrdil. Tato myšlenka musela být v oné době zrovna tak nepopulární jako vlekoucí se pře o Rukopisy. Jedině z toho důvodu, že nebyl k disposici tak bohatý materiál jako nyní, se boj o Havlíčka přesunul na pole jeho politického hodnocení. Teprve po převratu přišel Dr.Karel Kazbunda se svými články, jež čerpaly z archiválií a na něž navazuji. Tento můj předchůdce, patrně typický vědátor, se dopustil chyby, že své výborné práce publikoval pouze časopisecky. V té době mu nevěnoval nikdo pozornost, a když už, tak si to raději každý nechal pro sebe. Právě v roce 1925 exportovali češi svou legendu do Itálie. Stalo se to 8. 11 [pageend11]července u příležitosti zasazení pamětní desky v Brixenu a dopadlo to blamáží, která zde není zapomenuta dodnes. Jednak nerespektovali německy mluvící obyvatelstvo, jednak po slavnosti odešli s italskou vojenskou honorací do jiného hotelu, než ve kterém Havlíček žil. Tyro- láci se chovali k Havlíčkovi vždy uctivě a hoteliér, jemuž patřil též dotyčný domek, na němž dovolil připevnit desku a k tomu všechny ochotně prováděl, byl nemile překvapen. To jsou však jen okolnosti. Československý konsul v Miláně, Jan Laška, udělal rovnítko mezi Karlem Havlíčkem a Silvio Pellicem nejen ve své vzletné řeči, pronesené jménem československé vlády, ale i v telegramech italskému králi a předsedovi vlády Mussolinimu. Pellico, v roce 1820 odsouzený k smrti, byl v roce 1822 omilostněn a smrt mu byla změněna na 20 let těžkého žaláře v kasematech brněnského Špilberku. V roce 1830 byl propuštěn domů. Proti němu byl Havlíček jen vrabec. Pellico nezemřel na útrapy rakouské nelidskosti, ale jako stařeček. Totéž se nedalo tvrdit o našem nedobrovolném exulantovi. Tyroláci, kteří věděli, jakým způsobem tu žil, nemohli pochopit, jak se stalo, že z toho skonal. Podle toho by museli být oni sami již delší dobu pod drnem. A proto se celé té nabubřelé legendě vysmáli a zaslepení Češi to ani nepostřehli. X když tato brixenská legenda mučednická vznikla z omluvitelné neznalosti okolností anebo nepochopitelné nenávisti proti všemu rakouskému, byla rozšiřována hlavně proto, aby se zakrylo to, jak se k Havlíčkovi "vděčný" národ zachoval. Uvědomil-li si teprve při jeho pohřbu, koho v něm ztratil, líbal-li mu jeho mrtvou ruku, již za měsíc dal jeho "Tyrolské elegie" policii k disposici a přesně dva roky po jeho smrti se konala dražba jeho svršků. I pražský policejní ředitel se domníval, že si ony předměty koupí češi na památku. Z celé Prahy se za tím účelem dostavili jen dva vlastenci a o nábytek, knihovnu, na níž si tolik zakládal, šaty a dokonce i spodní prádlo tohoto národního hrdiny se poprali židovští překupníci. A tak se stalo, že ještě v roce 1929 se proti "brixenskému peklu" nepostavil ani tak solidní vědec, jako byl Emanuel Chalupný, který Havlíčkovi věnoval čtvrt století práce. Prohlásil: "Představa ta, ještě dnes v některých vrstvách značně rozšířená, neshoduje se s pravdou historickou. Ale nelze ji proto vůbec zavrhovat. Každé hnutí potřebuje konkrétního symbolu, obrazu, hesla, okolo něhož by se skupilo ..." Že ale český národ na svou fantazií vždycky doplatil, je chronicky známo. Právě v té době se v české literatuře uhnízdil romantický obraz zlého kapitalisty a dobrého proletáře. Dodnes se faktická literatura o Havlíčkovi hemží křiklavými omyly. Pořídil jsem mnoho záběrů. Druhé bydliště Havlíčkovo, které bylo dosud neznámé, se nachází vGriesgasse/Vía della Ghiaie 8. Byl to podnájem, do něhož se přestěhoval z hotelu Elefant ke dvěma svíčkovým babám, sestrám Thalmannovým. Ze známého domku na Kachleraustrasse/Via Pentolai 1, kde se nachází zmíněná pamětní deska, se po odjezdu své ženy Julie a dcery Zdenky na podzim roku 1854 přestěhoval do města. 0 tomto bydlišti nevěděli ti, kteří nechali vyhotovit pamětní desku s chybným letopočtem. To málo, co se vědělo, svedlo neznámého fotografa na přelomu století, aby do Quisovy "Úplné korespondence K.H.B." z roku 1903 dal snímek zcela jiného domu. Kromě mnoha jiných podrobností mi posloužil hlavně Havlíčkův plánek, který zaslal na konci roku 1854 svému bratru Františkovi. Jedná se o rohový dům Weissenturm- gasseVia Torre Bianco 2 a nynější vchod je z Adlerbriickengasse / Via 11 [pageend12]Ponte Aquila 1. Původní portál byl v roce 1925 přenesen ze západní strany na jižní. Dole se ještě dnes nachází obchod suknem, který kdysi patřil Ingenuinu Waitzovi. Na prostoru se jistě mnoho nezměnilo. Našel jsem dokonce skřínku ve zdi, o které se zmínil, a bylo mi smutno, když jsem stál před oním tmavým místem, kde se nacházelo jeho lůžko. Zde snil, zatímco jeho Julie byla již mrtva a pochována, a z tohoto bytu vyšel jednoho dne na schodiště, sestoupil ven a odejel konečně do své vlasti. Byl jsem prvním Cechem, který sem po 123 letech vstoupil. Jedním z mých největších problémů nebyl ani tak časový, jako finanční. Musím poděkovat "Českému Srdci”, československé sociální péči v Rakousku se sídlem ve Vídni za pochopení a za úhradu některých finančních nákladů,bez kterých se moje náročná práce neobešla. JIŘÍ MORAVA (Kniha "Exilová léta Karla Havlíčka Borovského" s bohatým obrazovým materiálem vyjde v nakladatelství KONFRONTACE v Curychu.) nmusc ort___ lilii! dectronics VEŠKERÉ HUDEBNÍ NÁSTROJE PIANA z USA j iž od Fr 3100 s desetiletou zárukou VARHANY Hi-Fi TV MAGNETOFONY MUZIKÁLIE pronájem - leasing - occasiony pro krajany sleva až 20% První český hudební obchod: HLAVÁČ JlAÍ Birreggstrasse 22a 6003 LUZERN Tel. 041 55 75 20 44 39 25 KOŽEŠNÍK KRÁL přeje touto cestou váeuj svým dosavadním 1 nastává jícím zákazníkům iťaatné a Veselé vánoční svátky a hodni ipokojenaati V novén roce. Pokud by nikdo chtěl překvapit své bližní pod stromečkem, mám různá překvapení v cenovém rozmezí od 3,- do 5000,- Fr« KRAL-PELZE HarditrOíst )2Ů (Exkrt-HysiPUn) MW Ziirich Tritiu 0/ -4J4ň4X 12 [pageend13]h Tak ai tak čítávám ty rázné pojiticke úvahy ve Zpravodaji nebo v JáO£azinu o Československu, Jak by to bylo, kdyby bylo... nebo Jak to bude, až..., nechávám se vest těmi vyvolenými spisovateli. Ne'k<\> si řeknu: "Kecá.Jindy: "To Je Jen aeae Kdyby..." a mnohdy mám chuť odhlásit Jeden nebo druhy časopis a věnovat raději víc peněz na 1’ltlchtlingshilfe nebo na Masarykův fond. Jeátě nikdy váek Jsem na Článek nereagoval tím, ze bych vzal papír a psal. Vaď ďlánek mé zaujal, překvapil (a dojal} tím, ze nehlásá - Jak Jsem tomu zvyklý - "Jedinou pravdu" vyvolene'ho spisovatele, Jenž vyžaduje, aby se Čtenáři touto pravdou nechali strhnout a vést. Velice mi imponuje, že ve Vašem článku nejsou lide’, státy nebo politické mocnosti rozděleny na černe" a bíle, t.J. na ty dobře' a ty hnusně, Jak to v Jiných politických článcích bývá J3 [pageend14]ŠVÝCARSKÁ HISTORIE PROTIREFORMACE Politické dějiny Švýcarska se vyznačují od roku 1531 po dvě století celkem jednolitou a konstantní strukturou. Jsou to dvě století náboženských sporů. Katolická strana si udržela i přes nevelké mocenské prostředky převahu. Malých katolických kantonů bylo sedm, což stačilo k přehlasování mocného Bernu a Curychu. Basilej a Schaffhausen se držely pokud možno v neutralitě. Příkop mezi katolickou a reformovanou stranou nabyl ve Švýcarsku formy frontové hranice. Obě skupiny udržovaly čilé styky s příslušnými cizími mocnostmi a horečně se účastnily náboženských válek v celé Evropě. Zbyteček spříseženeckého ideálu se projevil pouze v tom, že Švýcaři do vlastních vnitřních sporů nezatahovali cizí velmoce. Je ale nutné podotknout, že žádná velmoc neprojevovala v tu dobu zájem o švýcarsko a jeho spory. Nikdo si nechtěl po špatných zkušenostech z dřívějška pálit prsty. Nepřímo pochopitelně cizí mocnosti ze sporů uvnitř spříseženectví těžily. Katolíci neuznávali např.bemské vlastnictví Savojska. Když po vítězství Španělska nad Francií měla být vévodovi savojskému vrácena jeho území, nebyl nikdo, kdo by se postavil na stranu Bernu. Bern se musel zříci území jižně od Ženevského jezera. Ještě 30 let před tím by se byl Bern vrhl do boje a svoje vlastnictví obhajoval. S katolickým svazkem v zádech by nové dobrodružství bylo příliš riskantní. Ženeva si naštěstí udržela svůj svobodný statut. Rozpor mezi náboženskými stranami se od poloviny 16. století stále zostřoval. Teprve nyní se projevila účinnost Kalvínova učení a rozšířenost reformace. Rovnocenný soupeř vznikl reformaci teprve se založením řádu Jesuitů, jejichž cílem bylo vyhlazení kacířství a nastolení papežské světovlády. V letech 1545 - 1563 zasedal v Trientu všeobecný koncil, kde se katolická církev sjednotila a dohodla na důrazném protiútoku. Na koncilu byli i zástupci ze Švýcarska. Získání katolického Švýcarska mělo pro protireformační hnutí velký politický význam. Švýcarsko platilo coby dodavatel nejlepších a spolehlivých vojáků stále za evropskou mocnost, kterou bylo nezbytné získat na svou stranu. Vůdcem katolíků ve Švýcarsku se stal lucernský rychtář Ludwig Pfyffer. Jeho schopnosti, jeho bohatství a jeho styky 1« [pageend15]až k francouzskému trůnu mu zjednaly bezpodmínečnou autoritu. Byl též nazýván králem Švýcarů. Na smrt nenáviděl Ženevu. Veřejně prohlašoval, že by byl nejraději, kdyby Ženeva byla srovnána se zemí. Po nástupu Jindřicha Navarrského, stoupence kalvinismu, na francouzský trůn se sloučili francouzští a švýcarští katolíci se španělských králem Filipem II. Uvnitř spíseženectví vyvinuli snahu získat na svou stranu kantony, které ještě nebyly jednoznačně nakloněny té či oné straně. Appenzell - převážně reformovaný - se katolíkům podařilo natolik zviklat, že se rozštěpil na dvě části. Část Innerrhoden se připojila ke katolickému svazku. Po ukončení bojů ve Francii došlo i k uklidnění mezi spříseženci. V celé Francii byla tzv. Nantským ediktem vyhlášena náboženská smířlivost. Pro katolíky ve Švýcarsku tím poklesly naděje zničit centrum světového protestantství - Ženevu. V roce 1602 se o to ještě jednou pokusil savojský vévoda Karel Emanuel, když vyslal dva tisíce mužů, aby v bezměsíčné noci z 11. na 12. prosince vyvraždili vůdčí elitu kalvínského města. Spiknutí však bylo včas odhaleno a noční vetřelci byli Ženevany v temných uličkách ubiti. Dodnes je tahle událost v Ženevě slavena jako "odrazení žebříků" (Es- calde), po kterých se savojští pokoušeli přešplhat městské hradby. V první polovině 17. století byla takřka celá Evropa zaměstnána třicetiletou válkou, která svůj neblahý začátek měla na Bílé hoře. Dějištěm této vleklé vojny byla německá území, kde za tři dekády ubyla následkem bojů a epidemií třetina obyvatelstva. Vítězství si nakonec neodnesl nikdo. Westfálský mír urovnal poměry přijatelné pro všechny vysílené strany a Švýcarům zaručil nezávislost od říše. Švýcarů samotných se třicetiletá válka takřka netkla. Pokud nebyli v cizích službách, nezvěděli o nepopsatelném utrpení obyvatelstva v Německu vůbec nic. Ve Švýcarsku vládla prosperita. Velká poptávka po zemědělských produktech v sousedních zemích, kde byla pole po dlouhá léta pustošena armádami, přinesla spřísežencům blahobyt. Ke krizi došlo po skončení války. Odbytiště v cizině se stala opět soběstačná a švýcarští sedláci nenašli nové kupce. Všeobecná nespokojenost si našla ventil v nové náboženské půtce mezi spříseženci. Katolické kantony se vyznačovaly větší jednotností a porazily bernské vojsko v roce 1656 natolik přesvědčivě, že byla katolická nadvláda v obnoveném Kappelenském míru stvrzena. Spříseženecká politika se od té doby zredukovala na dvě věci: každá strana hlídala v první řadě svého náboženského protivníka a v druhé řadě obnovilo všech 13 kantonů lukrativní obchod se žoldem. S Francií byla uzavřena dlouholetá smlouva o dodávání žoldáků za tučné peníze. časem však byla jinak bohatým a mocným reformovaným kantonúm katolická nadvláda nesnesitelná. Začátkem 18.stol.využily Curych a Bern roztržky protestantského Toggenburgu a katolického St.Gallenu k rozhodujícímu úderu na katolický svazek. Sjednaný mírvroce 1712 přinesl protestantům rovnoprávnost a díky hospodářské síle dokonce faktickou převahu ve spříseženectví. Ke sblížení stran však nedošlo. Svazek švýcarských kantonů byl rozpolcen jako nikdy před tím. Rozpor se zdál nepřekonatelný. Zatrpklí katolíci se v tajném svazku z roku 1715 spojili s francouzským králem v naději na získání ztracených privilegií. -jaf- 15 [pageend16]ZdintkMlyM? Mráz přichází Z Kremlu Několik dnů před uzávěrkou prosincového čísla jsme dostali na redakční stůl dokumentární spis Zdeňka Mlynáře Mráz přichází z Kremlu. (Vydal: INDEX Kbln, 340 stran, asi 17,- Fr.) Bylo velmi těžké najít v tak krátkém čase nej zajímavější ukázku, protože je jedna stránka zajímavější než druhá. Úmyslně jsme však vybrali z části všeobecné. O sledu událostí kolem srpna 1968 budete se zájmem číst v knížce samotné. A nejen o událostech srpnových. Pro kritického čtenáře je to kniha víc než jen zajímavá. Bohužel nebudeme moci my sami odpovědět na Vaše “PROČ", které asi nejednou při čtení vyslovíte. V září roku 1950, v době, kdy se v Československu začala naplno rozjíždět mašinérie na výrobu politických procesů už nikoli s nekomu- nisty, ale s vedoucími funkcionáři KSČ, jsem jel na studia práv do Moskvy. Všichni, kdo tam studovali, patřili k elitě mladé komunistické generace, měli za sebou několikaletou funkcionářskou práci v KSČ a byli samozřejmě ideologicky uvědomělými stalinisty. Vlna podezíravosti a snaha odhalovat všude skryté =třídní nepřátele a agenty imperiálismu“, zvyšovat svou vlastní “ideologickou bdělost“ - to všechno, co naplno začalo bujet doma, se mezi námi v Moskvě rozrůstalo také. Ústřední výbor strany v Praze vyzval všechny komunisty, aby svými poznatky přispěli k odhalení =zločinecké škůdcovské bandy= ve straně, a tak jsme i my přispívali. Můj dopis, poslaný tehdy stranické komisi pro vyšetření činnosti již zatčených stranických funkcionářů Otty Šlinga a Marie Švermové, měl zcela mimořádný osud. Nikoli tehdy, kdy zapadl ve stranickopoli- cejních archivech mezi tisíce jiných, ale mnohem později, po dvaceti šesti letech. Dne 1. 3, 1977 uveřejnilo citace z tohoto dopisu Rudé Právo, aby lidem názorně ukázalo, že jsem bezcharakterní udavač, jenž za Husákova režimu nemá co mluvit o lidských právech a jehož podpis pod Chartou 77 je nutné posuzovat jen jako další snahu o kariéru a mocenské pozice. Ale mé úsilí přispět k odhalování “škůdců ve straně“ mi nevyneslo kariéru ani tehdy, v roce 1951. Ve skleníkovém prostředí mladé stranické elity v Moskvě brzy došlo docela zákonitě k tomu, že pozornost se zaměřila na hledání =škůdců= v samotném moskevském skleníku: a zde jsme měli k dispozici jen sami sebe. Podle logiky, která se uplatnila v Praze, měl se správný škůdce skrývat v řadách vyšších funkcionářů, a já byl tehdy stranickým vedoucím našich studentů v Moskvě. 16 [pageend17]Brzy putovaly proto na ústředí do Prahy dopisy jiných uvědomělých stalinistů, upozorňující na to, že pravděpodobným =škůdcem ve straně= jsem mezi moskevskými studenty také já. V mých metodách práce shledávali kamarádi náhle rysy shodné s metodami hlavního =agenta imperialismus - generálního tajemníka KSČ Rudolfa Slánského, který byl právě v Praze zatčen. V mých výrocích a názorech na sovětskou realitu zjišťovali, že nemám zcela uvědomělý postoj k Sovětskému svazu. Byl jsem zbaven funkce a očekával ortel z Prahy. A nezůstal jsem samozřejmě sám: několik dalších, stejně poctivých stalinistů z našich řad bylo ostatními obviněno z podobných hříchů, hlavně z neuvědomělého vztahu k Sovětskému svazu. Dodnes se velmi dobře pamatuji na svou vlastní, vnitřní reakci v této situaci. Bylo mi docela jasné, že kamarádi, kteří mě obvinili, jednali ze stejných pohnutek jako já sám, když jsem obviňoval jiné... Hledal jsem sám v sobě příčinu, proč k obvinění došlo - a řadu příčin jsem i našel... Zpytoval jsem i všechny své myšlenky a výroky o Sovětském svazu - a byla pravda, že tu byly rozpory s požadavky ideologické uvedomělosti, které pramenily prostě z faktu, že sovětská každodennost byla pro nás všechny zážitkem, nemilosrdně popírajícím naše představy o =sovětském člověku^, s nimiž jsme z Prahy přijížděli. Udělal jsem tedy zcela upřímnou sebekritiku, ... ale odmítl jsem přiznat jakékoliv protistranické záměry nebo úmysly. A očekával jsem rozhodnutí z ústředí strany úplně klidně, přesvědčen, že mně se přece nemůže nic stát, protože v podstatě jde o omyl a nedorozumění. A to jsem si docela vážně a upřímně myslel i ve dnech, kdy v Praze proběhl proces proti Rudolfu Slánskému a dalším obviněným, v němž bylo jedenáct z nich odsouzeno k smrti. A neměl jsem samozřejmě tušení, že i těchto jedenáct bylí uvědomělí stalinisté, kteří ještě po svém zatčení očekávali, že se všechno vysvětlí jako =nedorozumění=. Na rozdíl od nich jsem se však já opravdu dočkal toho, na co jsem s důvěrou čekal. V prosinci roku 1952 přišli dva nejvyšší představitelé KSČ - Antonín Zápotocký a Viliam Široký - osobně na schůzi moskevských studentů, aby záležitost =odhalování nepřátel= uzavřeli. Zápotocký na této schůzi v podstatě zveřejnil obsah dopisů, zaslaných na ústředí strany, vyvolával jako učitel ve škole jejich autory a prohlížel si je. Pak pronesl krátkou řeč o tom, že takové věcí umí psát každý, proto že nás strana na studia neposlala, abychom se tomuhle učili, že se nemáme podezírat, že si máme důvěřovat a máme studovat. K obviněním u neuvědomělých a protísovětských postojů Zápotocký prohlásil: "Vy tu žijete a vy vidíte, že naši lidé by v takových podmínkách, v jakých žijí lidé sovětští, nežili a žít nechtěli. Tak z toho nedělejte problém, když o tom mezi sebou hovoříte, a snažte se to pochopit a rozumně vyřešit." Pak oznámil, že vše je třeba uzavřít, ať už nikdo do Prahy nepíše, a že není důvod z dosavadních podezření cokoli vůči komukoli vyvozovat. A že je to názor i soudruha Gottwalda. Přímá osobní zkušenost mi tedy potvrdila mou stranickou víru, vše bylo spravedlivě posouzeno a shledáno jako nedorozumění. Dlouho jsem pak nevěřil, že Zápotocký, který tak pozitivně zasáhl do mého osobního osudu, by mohl ve vedení strany souhlasit s popravou svých dlouholetých spolupracovníků a přátel, kdyby nebyl přesvědčen o zcela nezvratných důkazech jejich viny. Až po letech jsem se dověděl, že sotva měsíc před svým projevem k moskevským studentům týž Zápotocký zvedl [pageend18]ruku pro jedenáct trestů smrti a dobře věděl, že celý proces se =spi- kleneckým centrem v čele s Rudolfem Slánským- je vykonstruován, ale že je to Stalinova vůle a té se nelze vzpírat. A rok před svým rozšafným projevem týž Zápotocký pozval Slánského k sobě na večírek a věděl, že na cestě z tohoto večírku bude zatčen. Když se Slánský oblékal při odchodu do kabátu, osobně volal Zápotocký policejního důstojníka, který velel zatýkání, a podle předchozí dohody mu oznámil: "Už jde." Dnes nepochybuji ani o tom, že právě Zápotockému byla osobně milejší úloha otcovského domlouvače zfanatizovaným studentům v Moskvě než role náhončího policie a samozvaného soudce. Byl však schopen hrát tyto role obě. Až po letech jsem pochopil skutečnou povahu své situace v roce 1952. Patřil jsem tehdy k tak nadějnému dorostu strany, že samo nej- vyšší stranické vedení považovalo za správné ušetřit mne i ostatní elitu důsledku své tehdejší politiky. Dorost se měl teprve v budoucnu rozdělit na žalobce a nové obžalované, a teprve budoucnost měla rozhodnout o tom, kdo jakou roli dostane. Zatím to bylo předčasné, pro stranu nepotřebné, zatím jsme se měli učit a ne vtsupovat do rolí, do kterých jsme ještě nedorostli. Má zkušenostsdobou stalinského teroru byla tehdy výjimečná a trapně salonní; tvůrci teroru sami si mě chránili jako nadějný dorost. Mé prožitky z této doby se tak diametrálně lišily nejen od zkušeností přímých obětí tohoto teroru, ale i od prožitků obrovské většiny národa, která se strachy přikrčila a doufala, že nějak tuto dobu přežije, že trvalo několik let, než jsem byl vůbec schopen pochopit, co tato doba pro normální lidi v Československu znamenala. Vážněji než vrcholící stalinský teror v Československu působily na zrod pochybností o mé ideologické víře zážitky z pětiletého pobytu v Moskvě. Nešlo ani tak o zážitky, které tehdy šokovaly a dodnes šokují většinu návštěvníků Sovětského svazu ze Západu: setkání s ubohou materiální úrovní života sovětských lidí, s jejich bídou a s civilisační zaostalostí jejich každodenního života. Problém nebyl především v tom, že Moskva je obrovskou vesnicí s dřevěnými domky, že lidé nemají pořádně co jíst, že nej typičtějším oblekem je pět let po válce stará, za války vyfasovaná vojenská uniforma, že většina rodin bydlí v jedné místnosti, že místo splachovacích záchodů zeje jen otvor do odpadní roury, že ve studentské koleji i na ulici se smrká do ruky, že co člověk pevně nedrží, to mu v každé tlačenici ukradnou, že na ulicích leží opilci, které dav nevšímavě překračuje a ani se nezajímá, zda vůbec ještě žijí, že existují desítky a desítky podobných věcí. To vše byla fakta nějak vysvětlitelná v minulosti. My jsme nejeli do SSSR s představou konsumního ráje. Ta ostatně tehdy, pět let po válce, nebyla ještě nikde v Evropě měřítkem života. Chudobu a bídu, kterou jsme v Rusku viděli, jsme považovali především za přímý důsledek války, a naopak způsob, jakým lidé hmotné těžkosti snášeli, svědčil o lidské síle =nového sovětského člověka=. Zjevná civilisační zaostalost byla pro nás především dokumentem o hrůzné zaostalosti carského Ruska. Pro naši stalinskou víru nebyla nebezpečím tato existence negativního: tuto víru mnohem více podemílala absence positivního, absence hodnot, které tato víra sama kladla do popředí jako hodnoty, důležité pro komunistickou perspektivu. Zatímco my jsme pokládali za téměř základní vlastnost -nového člo1t [pageend19]věka=, který má budovat komunismus, bytostné zaujetí pro věci veřejné a bylo pro nás samozřejmé, že celý svůj osobní život spojujeme s velkými společenskými cíly, že se podřizujeme =příkazům historie“ a =zájmům dělnické třídy“, snažili se většinou sovětští lidé, které jsme poznali, politiku od svého osobního života oddělit. Věcem veřejným učinili zadost tím, že formálně, podle předepsaných rituálů, projevili =politický postoj= - a pak se věnovali problémům svého vlastního života docela bez ohledu na tento postoj. Zatímco pro nás bylo samozřejmé, že to, co říkáme veřejně, si myslíme i v soukromí, v životě sovětských lidí to tak samozřejmé nebylo. V době, kdy jsem přijel na studia do Moskvy, tvořili značnou část vysokoškoláků demobilisovaní frontoví vojáci. ... Mezí návyky frontových vojáků patřil i návyk na vodku. Ve studentské koleji se pilo při nejrůznějších příležitostech, ... a nejčastěji byla příležitostí prostě sama láhev vodky. Plná sklenice od hořčive - to byla základní dávka, která se pila =ex= jako symbol, že se pít začíná. My, nezkušení zajíci z neruského prostředí, jsme se zprvu jen rychle na mol opili. Teprve když se časem dostavil návyk, který nás poněkud vyrovnal se zkušenými frontovými mazáky, začal jsem chápat, jaký význam má vodka v životě sovětského člověka; dává mu na čas zapomenout na skutečnost a vytváří iluzi svobody. Teprve pod vlivem alkoholu začíná normální, lidská komunikace. Pokud jde o politický aspekt věci, mělo to vše v pokoji, který jsem spolu se šesti bývalými frontovými vojáky obýval, přímo symbolický rituální význam. Visel tam v rámečku plakát zobrazující J.V.Stalina, jak s tužkou v ruce rýsuje na mapě SSSR větrolamy v povolžských stepích, a tak vlastně načrtává i konkrétní obrysy komunismu. Když se na stole objevila vodka, otočil se plakát ke zdi a místo něho vévodil pokoji amatérský obraz kurtizány carského Petrohradu, namalovaný na rubu. Zároveň se zamykaly dveře, a tím se otevíraly dveře několika hodinám, kdy nemusí být přetvářky a kdy lidé, jimž se stále více pletou opilé jazyky, přece jen mluví stále smysluplněji. Tady jsem poprvé slyšel historky z války, které byly v úplném rozporu s představami o sovětské armádě, jaké jsme si vytvořili ze sovětských filmů a literatury ještě v Praze. Najednou jsem pochopil, že vyslovit před těmito lidmi nahlas své uvědomělé názory, nebudu jim připadat jako revolucionář, ale jako blbec formátu kadeta Bieglera z Haškova Švejka. Tady mi člen sovětské komunistické strany vyprávěl, jak na Ukrajině v jeho kolchoze čekali, že s příchodem hitlerovských armád se zruší kolchoz, rolníci dostanou půdu do soukromých rukou - a nastane ráj. Jak potom přišli Němci, zapálili vesnici a postříleli každého, kdo neutekl. A jak ti, co uteklí do lesů, už tam našli stranického tajemníka, který organizoval partyzánský oddíl, atak se stali partyzány... « « Studium v Moskvě znamenalo nejenom setkání s živými sovětskými lidmi, ale také setkání s živými sovětskými institucemi, vše ovládající byrokratické mašinérie... Činnost této mašinérie byla vlastně předmětem studia a v rámci studijní praxe jsem strávil několik měsíců přímo v sovětském státním aparátu... Jako praktikant prokuratury jsem byl několikrát při vyšetřování v moskevských věznicích, také ve věznici Lefortovo, Nikdy by mě ani 19 [pageend20]ve snu nenapadlo, že v jiném křídle téže věznice se odehrává něco z toho, o čem podává svědectví Solženicyn... Za pět let, v nichž jsem se stával “právnickým specialistou“, tj. po sovětská kvalifikovaným byrokratem, jsem tedy měl možnost seznámit se s tím, co se v různých oblastech života v SSSR může a co ne, co předpisy dovolují, doporučují, nebo naopak čemu brání a co zakazují... V tomto, byť i pokřiveném zrcadle, se mi postupně rýsoval život v kol- chozech i v továrnách, rodinné i majetkové vztahy sovětských občanů, svět vládních úřadů i občanských žadatelů. Celkovým výsledkem byla dosti konkrétní představa o tom, jak sovětská byrokracie spravuje společnost. » » Privilegia, spojená s nejvyššími politickými funkcemi, byla vždy značná. Věděl jsem o nich všeobecně i leccos konkrétního už dlouhá léta. A přece mě ohromila každodennost tohoto privilegovaného života, když jsem do něho v létě 1968 vstoupil jako tajemník ÚV KSČ. Pokud jde o čistě finanční stránku, pojil se tehdy s funkcí tajemníka ÚV KSČ měsíční příjem 14 000 Kčs (z toho 8000 tvořil nominální plat, zdaněný podle předpisů - a 6000 byl zvláštní, nezdaněný osobní fond na úhradu výdajů, spojených s funkcí). Byl to zhruba desetinásobek tehdejší statisticky průměrné mzdy v Československu a trojnásobek mého předchozího příjmu v Akademii věd, kde jsem byl zařazen do I.kategorie samostatných vědeckých pracovníků. Plat, jaký jsem bral já v Akademii věd, měli na ÚVKSČ lidé ve funkci mých pomocníků v osobním sekretariátě. A to jsem ještě měl nižší tajemnický plat, neboť jsem nebyl členem předsednictva: tajemníci, kteří byli jeho členy, měli plat vyšší. První tajemník ÚVKSČ, předseda vlády a předseda Národního shromáždění měli příjem ve výši 25 000 Kčs měsíčně. Zprvu jsem se domníval, že z fondu na “úhradu výdajů spojených s funkcí“ musím tedy takové výdaje hradit. To však byl omyl. Jídlo, nápoje, cigarety a podobné věci, spotřebované při různých poradách a jednáních v mé kanceláři, se hradily zvlášť z účtu pro tuto kancelář, a stejně tak cestovné, které ostatně prakticky odpadalo, neboť každý tajemník má k disposici služební auto s řidičem, které je podle interních předpisů i k disposici jemu osobně, nikoliv jen služebně. Když jsem poprvé ve své funkci přijel do závodu - tuším, že do Brna - zjistil jsem při odjezdu, že vzadu v autě leží jakési balíky. Naivně jsem se domníval, že si šofér v době čekání někde něco koupil a veze si to domů. Zeptal jsem se ho, co pěkného si to nakoupil. Udiven mi vysvětlil, že je to přece mé, že to jsou dárky od ředitele závodu ... Postupně jsem pronikal do tajů každodenního života nejvyšší elity. Jakékoliv starosti a problémy stačilo ráno oznámit mému pomocníkovi nebo sekretářce: od přání opatřit si oblek až po přání zařídit něco třeba v Paříži. Ostatní pak již připravil buď ředitel Domu módy nebo československý velvyslanec kdekoliv na světě. Objednané věci se sice už platily, ale i tady byla řada možností, jak se ti nejvíce zvýhodnění dále zvýhodňovali. ... Je samozřejmé, že ti, kdo obstarávali věci "pro soudruhy", obstarávali přitom také leccos pro sebe za rovněž výhodných podmínek. ... ... K nejvyšším mocenským funkcím se však pojí i neviditelná síť vlivů, která hravě odstraňuje tisíce překážek, přes něž se normální občan socialistického státu pachtí den co den. ... 20 [pageend21]PRO VÁNOČNÍ VEČERY VÁNOCE NA ROVNÍKU Bylo vedro jako v nejprudším létě a od severu vál horký vítr, pověstný harmattan, který přinášel na pobřeží hnědou mlhu. Tato mlha ovšem nebyla ničím jiným než mikroskopickými částečkami saharského písku. Syté barvy, kterými nás africká příroda oslňovala, se náhle zastřely. My Evropané jsme nebrali podivnou mlhu příliš na vědomí, neboť jsme vůči proměnám počasí mnohem odolnější, ale na psychiku Afričanů působí harmattan velmi silně. Vyprávěli nám, že v této době dochází k depresím a tragédiím a nejsou řídké případy sebevražd a šílenství. Dokonce i u soudu je prý harmattan považován za polehčující okolnost. Náš alpský fohn je tedy proti němu úplný břídil. Během krátkého času ztratila bujná tropická vegetace svou svěžest, tráva zežloutla a zhnědla, spálena žhavým sluncem, koruny palem se rozevřely a jejich větve visely zplihle k zemi. Mohutné baobaly shodily listí a na jejich holých větvích zůstaly jen protáhlé hnědé plody. Jsou to jediné stromy, které se zbavují listů najednou. V Lomě, hlavním městě Tóga, nebyla tato změna tak nápadná, protože se trávníky, keře a květiny zalévaly, ale stačilo vyjet do volné přírody za město a hned bylo vidět, co dokáží tropické vánoce. Vánoce v Africe jsou především svátky Evropanů. Proto se i předvánoční ruch soustřetfljje kolem obchodních domů, kamž chodí nakupovat. Z Afričanů slaví vánoce jen křesťané, tj.ti, co navštěvovali misijní školy a lycea a nyní jsou většinou zaměstnáni ve státních institucích. Ale i oni slaví vánoce jinak než Evropané; kolektivně, ve společnosti početného příbuzenstva a známých, s tancem, bubínky a chřestítky. Stromeček nestrojí, dárky si nedávají a slavnostní nebo dokonce štědrá večeře se nekoná. Tak co vlastně z vánoc zbylo? - říkali jsme si. Jen před kostely, ať již katolickými nebo evangelickými, se provozují různé vánoční hry, založené většinou na pantomimě, k níž mají Afričané bez výjimky přirozené nadání. Jen tady jsou také vidět stromečky - samozřejmě umělé, protože v tomto klimatickém pásmu jehličnaté stromy nerostou. My jsme slavili Štědrý večer také po svém, snad poprvé v životě bez kapra a ovšem i bez stromečku. Umělý stromek jsme zásadně odmítli, i když nám v obchodním domě k němu nabízeli půl tuctu sprayů s různými lesními vůněmi. Vzpomínali jsme na domov, který se nám najednou zdál mnohem dál než kdy jindy, a pak jsme šli na procházku. Venku byla již tma. Tady zapadá slunce po celý rok kolem šesté hodiny, zapadá najednou, bez červánků a soumraku, jako by někdo zhasl světlo vypínačem. Ani o vánocích to nebylo jinačí. Byl horký večer, určitě ne pod 30° Celsia. V naší evropské čtvrti zářila doširoka otevřená okna, všude stály barevně osvětlené kužele stromečků, bylo vidět rodiny způsobně sedícíustolu a ze všech [pageend22]stran se ozývaly koledy v nejrůznějších jazycích. Před některými domy byly osvětleny i květinové záhony, což dodávalo večeru slavnostně nevšední ráz. Ale jen jsme zahnuli do úzkých uliček starého Lome, ocitli jsme se uprostřed obyčejného všedního dne. Tady ještě pracovali řemeslníci při sporém světle olejových lampiček, navozujících náladu spíš dušičkovou než vánoční. Prodavačky seděly u svých prkenných stánků nebo s velkými smaltovanými umyvadly u nohou a stejně trpělivě jako jindy čekaly na zákazníky. Z dálky se ozývalo monotonní dunění bubnů, z nedaleké laguny sem doléhalo kvákání žab a ze stadionu bylo slyšet křik a pískot. Hrál se tam fotbal. Nakonec jsme vyšli u budovy pošty. Tady jsem dnes dopoledne dostala krásný vánoční dárek. Byli jsme se tu podívat, zda došla nějaká korespondence. V Lo- mé se dopisy neroznášejí, ale je možno si najmout schránku s klíčem. Na budově pošty jsou jich stovky. V hale u přepážky seděl náš dobrý známý. Prodává tu známky. Byl dokonce již jednou na několik dnů v Praze, umí říct =do- brý den, václavák a ahoj!=. Volal na nás, abychom se šli na něco podívat. Ukázal nám sérii deseti známek, vydaných tožskou poštou k vánocům. Na jedné z nich byla i česká madona s nápisem Maítre Theoderic de Prague. Vložil opatrně známku do celofánového sáčku a slavnostním gestem mi ji podával : "To je ode mne, madam. Dáváte si přece o vánocích dárky?" I když jsem si koupila celou sérii známek s Madonami, trval na tom, že česká madona zůstane jeho dárkem. Byl to nejoriginálnější dárek, jaký jsem kdy dostala, i když nejsem sběratelkou známek. Mou radost nemohlo pokazit ani to, že madona na známce nebyla dílem mistra Theodorika, jak se zde uvádělo, nýbrž Mistra vyšebrod- ského oltáře. Libuše K. KANADSKÁ KUCHYNĚ Z deníku kanadského biskupa Strindge- ra, ztraceného v horské divočině se- vemž od Dawson City: 17.X.1909: “Ušlí 15 mil, obědvali pečenou kůži z tuleních bot. Ušlo to,11 20.X. 1909: "K snídani měli svršky; nejsou tak dobré Jako podrážka.“ Takových zápisů se najde v cestopisných záznamech prvních evropských přistěhovalců na kanadskou půdu překvapivě nmoho, což svědčí o tom, že dějiny kanadské gastronomie byly zpočátku spíše dějinami hladovění. Zážitky trapperů a zlatokopů zvěčnil i Charlie Chaplin ve Zlatém opojení. Obrovské prostory se zdály být liduprázdné, příroda divoká. Někdy v této době omezených možností se také zrodila dodnes respektovaná americko -kanadská tradice fazolí, luštěniny, která se snadno s sebou nosila i na nmo- hamílové pochody a snadno se připravovala. Za pravou “historickou“ lahůdku se dodnes v Kanadě považují fazole pečené v zemi; to se vykopala jáma a v ní se na několik hodin rozdělal oheň, aby bylo dost žhavých uhlíků a popele. Do jámy se postavil železňák s fazoleni a soleným vepřovým, přikryl se, zahrabal do žhavého popelu a jáma se zaházela hlínou. Ráno druhého dne, když se zlatokopové probudili, byly fazole, prostoupené kousky tučného vepřového, měkké a dráždivě voněly. 22 [pageend23]Voraři na Ottawě vařili totéž, ale na železné trojnožce. Fazole nejprve vařili, pak je smíchali se soleným vepřovým a pekli v horkém popelu, nakonec k nim přidávali černou melasu ze třtinového cukru jako sladkou omáčku- A když byla mouka, pekly se výborné ječné lívance, na které se fazole kladly jako na talíře. Trappeřl, kteří se po prériích honili spíše za kožešinami než za masem, nepohrdli vařenými veverkami. Ačkoliv od té doby vyrostla spousta měst a v nich spousta hospod a restaurací, tradice vaření pod širákem je v Kanadě dosud živá a lidé jí o nedělích a svátcíchspotěšením holdují. Na okrajích lesů, u jezer a na jiných příhodných místech se zřizují masivní dřevěné stoly a lavice, a ohniště s rošty nebo otáčecími jehlicemi, kde se topí dřevěným uhlím. Výletníci naloží do auta pytlík dřevěného uhlí a syrové steaky a jedou kamkoli. Je to pochopitelně kompromis mezi Živou minulostí a návykem na pohodlí, kompromis, který vKanadě umožňují velké plochy dosud nezničené přírody, chráněné jako rezervace s vymezenou možností aktivního odpočinku včetně vaření. Místo fazolí, s nimiž se čaruje spíše v zahradních dílnách nedělních kuchařů, se na tábořištích holduje barbecue, nej- různějším pečením. Chce-li se rodina po- mět nebo uctít hosty, dělá např. hovězí roládu, proloženou plátky slaniny a pro- kořeněnou a odborně svinutou od řezníka. Vizitkou kuchaře je správně namíchaná směs koření, jako například: oregano, tymián, celerové semínko, drcený česnek, rozmarýn, majoránka, pepř a sůl- Odkrajované kousky pečeně se kladou na krajíčky potřené česnekem a zakusují se syrovou jarní cibulkou. Kanadské jídlo pro všední den je směs všeho druhu, co si do země přivezli přistěhovalci ze všech koutů světa, a protože dodnes tu žijí ve velkých oblastech národní kolonie, je pro každou typické něco jiného- Zarmoucení gurmáni zkoumali, je-li přec jen něco, čím přispěla Kanada do světové kuchyně, nebo, shromněji, jeli vKanadě něco, co jinde dříve neznali, na co přišli skutečně sami. A našli: labradorský čaj z bahenní azalky, jedlé kapradí, které se dnes dostane na trhu zmražené jako třeba špenát, a zatřetí.♦. ...specialitu nejznámějáí, která se stala kanadským symbolem. Víte, co ta je? ■o-[Tpeys uitC as qop qoX^SjXuoid r? ‘iqpÍA dnurs as áztui zoqafz ‘joabC áaoj^hd arnzfioqmás ÁpcuF^ mTuqpqs aA qsrq "dn^is áaojoavt BYLI JSTE LETOS NA PLESE? | Tuhle otázku jsem očekávala, když jsem šla ke své tetě na obligátní jarní návštěvu, ale tetina otázka nakonec zněla poněkud přesněji: "Na kolika plesech jsi byla letos se svými děvčaty?*1 "Na třech, tetičko." **Jak je znám, měly samozřejmě na každém jiné šaty, viď.11 ”Ano, měly." "To ti tedy nezávidím. Tři dcery a každá troje plesové šaty - to bylo jistě spousta peněz a starostí." "Ne, nebylo to tak zlé, tetičko," spěchala jsem opravit její domněnku. "Byly sice pokaždé v jiných šatech, ale pořídila jsem každé jen jedny- Ony si to totiž moc dobře vymyslely- Mají tři kamarádky a na všechny plesy chodilo všech šest děvčat společně, a protože naštěstí mají všechny přibližně stejné postavy, mohly si šaty vyměňovat. Také si každá koupila jednu paruku, každá jinou, a ty kombinovaly pokaždé s jinými šaty, takže na každém plese vypadaly zcela jinak." "No, z toho moc moudrá nejsem,” opáčila teta, "ale strašně mě to zajímá. Tak mi to všechno vypravuj!" "Bojím se, tetičko, že to již nebudu docela přesně vědět, avšak povím ti všechno, co si pamatuji,” slibovala jsem a také jsem se o to poctivě vynasnažila. "Každá z těch šesti dívek měla na každém plese šaty jiné barvy a jinou paruku. Pak si šaty vyměňovaly tak, že své vlastní půjčily vždy té dívce, od které si Samy šaty Vypůjčily. Sáty byly ve třech barvách: růžové, žluté a zelené - od každé barvy dvoje - a ve Čtyřech druzích látekj z téže látky byly nanejvýš dvoje šaty, například ze saténu byly jen jedny, šaty téže bravy byly vždy z různého materiálu. S parukami to dělaly trochu jinak. Každá si vypůjčila paruku od některé z těch, s níž si ani jednou nevyměnila šaty, a to tak, že žádná paruka se neobjevila dvakrát se šaty téže barvy. Téměř vždy půjčily svou paruku jiné dívce, než od které si samy na týž ples paruku vypůjčily. Jedinou výjimku udělaly dvě dívky, které si na druhý ples své paruky Vzájemně vyměnily.” "Počkej, já si to trochu poznamenám na papír. Říkáš to moc přeházené. Pověz mi tedy, co měly tvoje dcery na sobě.** "Na prvním plese mela každá z mých dcer jinou barvu Šatů a každé byly z jiné látky. Helena měla růžové, Martina brokátové. Margltlny šaty byly ze stejného materiálu jako šaty její kamarádky Evy. 23 [pageend24]Na druhý ples si Helena vybrala saténové šaty a paruku si vypůjčila od své kamarádky Olgy; svou paruku půjčila Evě« Eva si koupila stříbrnou paruku a kamarádka Alena kaštanovou. Růžová paruka na prvním plese doplňovala krajkové Šaty, tiziánovou paruku měla na třetím plese dívka v šatech z mo- nofilu. Olga se objevila na druhém plese v šatech řůžových, Eva a Alena měly na třetím plese šaty ze stejného materiálu. Dívky, které přišly na první ples v zelených šatech, měly jedna černou a druhá tiziánovou paruku. Ještě jsem ti zapomněla říci, že naše Margita si vyměňovala šaty vždy jen se svými sestrami. Víc už ti asi nepovím, již si všechny ty výměny dobře nepamatuji." Teta si ještě chvíli něco zapisovala, pak mi dala kupodivu jen jedinou otázku, načež spokojeně prohlásila, že si to dá dohromady sama, Odpověc? na její otázku vám napovídáme, takže máme za to, že i vy po krátké rozcvičce mozkové tkáně oblečete správně všech šest dívek na všechny tři plesy a určíte: 1) Jaké šaty (barvu a druh látky) a jakou paruku měla Olga na prvním plese? 2) Kdo měl blond paruku na 3«plese? 3) Čí šaty a paruku měla Alena na třetím plese? 4) Jak zněla tetina poslední otázka? Hiu^nz«d yisag ÁAg n^nasd (£ noAOiwizTi 'auayaž (f HRAJETE KOSTKY ? NA OBYČEJNÝCH HRACÍCH KOSTKÁCH JE, A JAK KAŽDÝ VI, POČET BODCI TAK ROZDĚLEN, ŽE JEJICH SOUČET NA DVOU PROTI SOBĚ POSTAVENÝCH PLOSKÁCH DAVA VŽDY SEDM. TAK JE TOMU I U OBOU KOSTEK, JEŽ JSOU ŽDE NAKRESLENY. JEDNA ž NICH JE VSAK VYOBRAZENA POUZE JEDNOU, KDEŽTO DRUHA OVAKRAT. KTERÉ Z ONĚCH TRI OBRAZU VSAK PŘEDSTAVUJI DVAKRAT JEDNU A TUTÉŽ KOSTKU t ■rop SOS) zaqni jfnAeqspaid o e g Á^ZBJtqg KRAJANSKÉ SLEVY poskytujeme nejen na psací a šicí stroje, ale i na opravy a čištění Psací stroje s českou klávesnici dodáme nové i okasiony. Zavolejte a příjdte, budete spokojeni Antonín ZETEK Rosengartenstrasse 3 8037 Zúrich Tel. 01 44 6644 DOBROTY DO DOMU DODÁ DAVID Následující stránky č. 25 až 39 jsou náplní redakce Kulturních Informací DAVID Děli kat essen Bleicherweg 20 8002 Ziirich Tel. 01-201 55 68 24 [pageend25]KULTURNÍ INFORMACE Shakespeare tajně v Praze Nějak se domáklí, že bude v Praze, a mysleli patrně, že osobně. Proto obklíčili dům, kde se to mělo konat a kontrolovali totožnost příchozích. Když nikoho toho jména nenašli, zklamaně odtáhli. Vypadá to jako vtip, ale v Praze (kde Shakespeare svoji literární velikostí byl již dávno přirovnán k těm dvěma pověstným zámkům plným českých spisovatelů) to je každodenní skutečnost. Existence Shakespearova, nebo Proustova či Joycova; vlastně existence každého, kdo se vtěsnal do světové literární historie, straší v Praze spoustu lidí, a to velice různých. Družinu Kozákových lovců z tajgy tak, že obtěžují samotného strýčka Obzinu, který zase vyhání tlupy četníků do noci s rozkazem přivést toho tajemného Angličana živého či mrtvého. Ale on straší také všechny ty české spisovatele, kteří ještě stále po nocích píší a něco vymýšlejí, místo aby se na to vykašlali, na což by měli jako příslušníci českého národa (podle názoru a vžité praxe téhož) dávno právo po tom, co jim historie v posledních deseti, třiceti a třistašedesáti letech provádí. Že se na to nevykašlali, je svého druhu zázrak, který plodí zázraky další. Jedním z nich je dvacet repríz Kohoutovy adaptace Macbetha, které uvedlo pražské "Bytové divadlo" na začátku své druhé sezóny. V režii Pavla Kohouta hrají zakázaní herci Pavel Landovský, Vlasta Chramostová, Tereza Kohoutová a Vlasta Třešňák, který je také autorem hudby. 25 [pageend26]Se ’zakázaností’ jmenovaných, herců je to ovšem tak, jak říká Pavel Landovský: "Mně hrát nezakázali. Já jenom nesmím na oficiální scény. Hrát můžu, protože to umím. Zato většina z těch, co jich jsou denně plná pražská jeviště, hrát nemůže, protože to neumí." Hraje se v různých soukromých bytech za účasti 25 až 100 diváků (podle velikosti bytu). Možná, že divadelní historie tohoto Shakespeara zhodnotí jako jednoho z nejautentičtějších. Není to totiž žádná sériová napodobenina, ale skutečně hand-made. Dalším kusem v letošní sezóně je "Apelplac" - recitál Vlasty Chra- mostové z textů a poezie B.Brechta, Jerzy Andrzejewského, Osipa Man- delštama, Jaroslava Seiferta a se skvělým Cyranovým monologem (překlad Hrubínův), ve kterém odmítá se stát oficiálním veršotepcem — úvaha to i dnes pro mnoho českých básníků aktuálnější, než se může zdát povrchnímu pozorovateli. Ale hrát divadlo je hrasohněm, jak ví každý, kdo k němu přičichl. Divadlo, podobně jako příroda, je skutečnost svého druhu, soubor sil, živlů a hmot, kterým se těžko poroučí a které si často usmyslí ukázat svoji moc přes vůli pouhých lidí. Tak kupříkladu 28. září se dával Macbeth v bytě Vlasty Chramostové a vše probíhalo tentokrát podezřele hladce až téměř do konce kusu, kdy se stalo to, co předpověděl Pavel Landovský (zase on!) ve své "Sanitární noci" a na co žádný pozemský režisér se sebelepším souborem nemá dost sil — do děje vstoupila opravdová policie a legitimovala přítomné, včetně herců uprostřed výstupu. České divadlo, součást divadla vesmírného, vyhnané z oficiálních scén, se tím vzepřelo světské moci i poloamatérským snahám o záchranu a vyšlo s ozbrojenou ochranou do ulic hledat nový svatostánek, který vzápětí našlo na policejní stanici, kde se každý stává svým vlastním režisérem, hercem, divákem i biletářem. A hraje se dál! 10.listopadu 1978 (Na obrázku z představení Macbetha jsou (zleva): Pavel Kohout, Vlasta Třešňák, Pavel Landovský, Vlasta Chramostová a Tereza Kohoutová.) GALERIE KRAUSE Tu<nb«>»A»v*M« 37 CH-8330 PflINwvZH 26 [pageend27][pageend28]NAŠE UKÁZKA Román, který vydalo nakladatelství "PUBLISHERS 68" v Torontu, seznamuje čtenáře s celým životem mladého muže z malého českého města. Autor byl 2.června 1978 v Praze uvězněn a obviněn z trestného činu pobuřování (§ 100 Trestního zákoníku), jehož se měl dopustit tím, že napsal román DOTAZNÍK a souhlasil s jeho vydáním v edici Petlice a s překladem do němčiny (německy vyjde v nakladatelství Reich Verlag ve švýcarském Luzernu). Klade se mu za vinu, že v románu útočí proti společenskému a státnímu zřízení republiky. Generální prokurátor této republiky na něj uvalil vazbu podle § 67 písm.b Trestního řádu, české vydání je již v prodeji. Jiří G RU Š A : D OTAZNÍK Moje maminka už ten mír vyčítaje. Vzala citrónovou kůru a máslo od tety Vlačihové a já jsem ve hmoždíři tloukl bronzovou paličkou cukr, protože jsme měli jenom ten kostkový, ještě předválečný, a pak jsem to třel až do zbělení, ale maminka, když viděla, jak to třu a ulízá- vám, řekla, že nejsem šikovný na tu práci, mísu mi vzala, přidala do ní žloutky a tu citrónovou kůru s moukou a hned potom bílkový sníh, krásně tuhý, jak ho ušlehal Edvín, můj tatínek, také z radosti nad tím, že bude mír, a jak zkoušel tu tuhost metlou, dokud sněhová pěna nezůstala trčet, akdyž jsme to takto udělali, lili jsme těsto na plech (na prst silně) a prokládali jsme to třešněmi - zase od tety Vlačiho- vé; nakládala je v den, kdy jsem se setkal s varranem, a bylo mi tak špatně. Jenže po těchto třešních, až je sníme, bude mír. To budeme šťastni. Přišel i strýc Bonek a řekl, že tomu tak bude. Poznal jsem strýčka po hlase, nikoliv podle oblečení. On byl totiž přestrojen. Na hlavě měl přilbu a řemínek, který mu ji pod bradou spínal a který Bon- kovi prodlužoval obličej, že i já jsem postřehl, jak je nejenergičtější. Strýček už neměl ten proužkovaný oblek s kravatou, nýbrž si oblékl pumpky a svetr, přepásal si ho vojenským opaskem a jelenovi do hřbetu (tam na svetru vypletli jelení vzor) zabodl československou vlaječku. Když ucítil tu bublaninu z trouby, řekl: =Edé, svobodný národ počal účtovat se zrádci a kolaboranty. Tatínek pravil: =Kde? 21 [pageend29]=Na kopci, řekl strýc. A tak si Edvín taky připíchnul takovou vlaječku, taky si vzal pump- ky a vyšli společně se strýcem k Libosadu hlídat odtamtud Chlumec. Maminka vytáhla bublaninu z trouby a dala plech chladit na parapet a dívala se za Edvínem. Stoupal do kopce, mamince se chvěly tváře. Já jsem se na ně díval, ale nevěřil jsem, že je to tím, jak Edvín stoupá, nýbrž jsem si myslel, že je to od toho, jak stoupá ta vůně z bublani- ny mamince vzhůru ke tvářím, a že ta vůně je vyhřátější než květnový den, tj. že se tam kolem maminčiných očí prostě tetelí. Než jsem to však stačil prozkoumat, přikryla Alice bublaninu ubrouskem a řekla: =Musíme ušít prapor. Je tu malá Erna od Klanů, už mluvící. Jsem tu já, který držím mamince plátno na modrý cíp, a je tu vosa. Přiletěla a krouží nad plechem, který se chladí. Je mlsná. =Jdi a odežeň ji, řekne mi maminka, protože ví, že by mi taková vosa klidně ublížila. Item; já mávám tím modrým trojúhelníkem do čs.praporu a vosa odlétá. Aspoň zatím. Bude mi škodit až v úterý, 8. V., jsem tedy rád, že nemusím přemýšlet, co v oněch mezidnech dělala. Dalo by mi to velkou práci. Kdežto odeženu-li jí, kšá, už tu není. Erna mi při tom pomáhá tleskáním a také tou říkánkou, jak ’nad německým územím letí kufr s uzeným’. Já říkám druhou sloku (to už je vosa úplně pryč): =Ich vídrhóle, ať už jsou s tím dole. Nebe je čistý. Žádný kufr s uzeným po něm neletí. Ačkoliv bych si stejně dobře mohl představovat uzené, které jsem co živ dosud neviděl, daleko raději si představují ten kufr. Jak se vznáší nad Chlumcem a těma dírkama zpod odskočných zámků střílí po nepřátelích. Potom doopravdy slyším hukot v nebi a přes náš dvůr klouzne stín hučícího štorcha. Letadlo je tak nízko, že se dá rozeznat hlava pilota. Míří k Libosadu, nejspíš pátrá, a můj tatínek na něj nejspíš střílí. Jsem na tatínka pyšný. Představuji si, že mu od samopalu (vlastně jsem říkal automat, s.Pavlendo) šlehají zrovna takový plamínky, jaký jsem viděl v žurnále, a hned nato si představuju, jak se ten štorch nakloní, z boku se mu vyvaluje plamen a potom že nad Chlumcem udělá duhu z ohně a kouře. Avšak můj tatínek nemá samopal, jenom takovou malou pistoličku, proto leží v příkopě a na štorcha střílejí JUDr. Luboš čapek, senior, a ing. Josef Bezpalec, aniž si ovšem zjednají slávu: bu<fto že letadlo nezasáhli anebo že nedostřelili až k němu. =Ratatál... Na nízko letící cíl, pal!, zvolal ing.Bezpalec, sám si to poručil a sám hned začal s tou střelbou, až ho náš Bonek musel napomenout, protože Bonek je tu velitelem hlídky a on má vydávat i všechny rozkazy. Za trest tedy zvolá: =Bratr Jeřábek (a ne BRATR Bezpalec!). A když se ozve ’zde’, poručí strýček: ^Vezmete dva lidi, směr košatý strom, a zřídíte tam pozorovatelnu! =Rozkaz, řekne ten bratr. Je velice rád, že může ve směru košatého stromu zřídit pozorovatelnu a že může být statečný. Za války se trochu vypracoval a jen taktak, že si včera na nádraží stačil obstarat pušku. Hloubkaři vykuchali lokomotivu sanitního vlaku. Kdekdo tam z Chlumce běžel chytit si svýho Němce. Bratr Jeřábek šel a chňapnul jednoho ne - mocnýho, pušku mu vzal, a Němec se belhal tak zbrkle pryč, srandovně, jako když bruslí. 29 [pageend30]Item zavelel ten bratr: =Směr za mnou, v řad nastoupit! A dva mužové, jak se nazývali, tj. br. Hájek a dělník Aulík (uvádím i třídní složení, s.Pavlendo) se silně nevojensky courali k br.Jeřábkovi, který se vypjatýma prsouma natočil ve směru zmíněného stromu, nasadil si rádiovku, do každé kapsy přijal z Bonkových rukou po dvou starých vejčitých granátech, a když si sám sobě přikázal 'pochodem vchod*, uposlechl se ihned a kráčel vstříc Amdasovi, který po košatým stromem, ještě další dva prsty vpravo, sjížděl v pivovarské jednotunce z protisvahu od čepína. =Hele, něco jede, praví jeden z bratrů (ten dělník). =Bratře, řekne mu p.Jeřábek, =běžte to hlásit. =To jako Bonkovi?, zeptá se bratr. =Ne, bratru veliteli, řekne p. Jeřábek, jako by v tomhle mohla být nějaká familiémost. Bonek si vyžádá triedr 30 x 30, kapesní, a třebaže je trochu šero, řekne: =To auto znám! Ing.Bezpalec řekne: =Jede na dřevoplyn. Amdas si cucne z bukových polínek a začne šplhat do kopce vstříc p.Jeřábkovi. Chce pouze minout. Prchá. Pávi běhají po zahradě a ošklivě křičí, kytky na jejich ocasech se staly masožravé. Amdas už nemá na sobě svou říšskou uniformu ani ty holinky a myslivecký tralalák, nýbrž baloňák s revolverem a v nohách malého Amdase, to krásné dítě. =Stát, zvolá p.Jeřábek. A Amdas zastaví. =Aussteigen! A Amdas nevystoupí. Bojí se otevřít na syna. Raději p,Jeřábka zastřelí. A hned zas jede pryč, saze vybouchnou z dřevoplynového kotle a ta detonace hodí na zem Bonka + jeho hlídku + mého tatínka Edvína, protože oni se lekli, že začal útok celé Schbrnerovy armády. Edvín však první vstane a umouměmý praví: =To jsme to zesrali. A Bonek řekne: =Vzdejme čest padlým! Sundá svou přílbu, stojí nad p. Jeřábkem, kterýmu se z kapsy vykutálely vajíčka ručních granátů, zatímco rádiovka na hlavě se ani ne- pošoupla. Bonek se sklání nad tělem, je po slavnostním okamžiku, a p.Hájek řekne; =S dovolením, zapsal jsem si číslo. Bonek k p.Hájkovi zpytavě vzhlédne. =No,číslo toho auta. Chápete? Mám už takový zvyk, že si věci radši poznamenávám. A vidíte, teď se to bude hodit. Ani Bonek však neví, k čemu. Číslo CH 434, jednotunky z majetku Vlašihova pivovaru, dobře zná. Amdase taky. Není tu práce pro detektiva. A tak p.Hájka pochválí jenom můj tatínek: =Voni jsou Holmes, řekne mu. Avšak p. Hájek je ve skutečnosti prokuristou Pohřebního ústavu m. Chlumce, item nabídne hlídce pro p. Jeřábka firemní chladírnu. Jdou potom taky kolem nás a Bonek, když vidí, že máme došitý prapor, praví mamince, jestli by ho nedala na důstojné křikrytí pana Jeřábka. Avšak maminka řekne, že nikoli, že jim ho nedá, protože k takovým věcem náš prapor není. A vezme ho ze žehlicího prkna a zavolá si mě, vtiskne mi ten prapor do ruky a poručí mi, abych ho odnesl vychladnout do ložnice. Neboli v rubrice 22, políčko MATKA, mohu, s.Pavlendo, uvést kromě 30 [pageend31]jablka, které mi vytrhla z ruky (viz str.138) i tento prapor, který mi naopak do ruky vtiskla. Také by do té rubriky (nebo do rubriky 28, domácí odboj?) patřilo, jak jsem ten ještě horký prapor přinesl do ložnice a rozprostřel ho na Edvínově + Alicině dvojposteli tak, aby modrý cíp byl v hlavách a maminka ležela na bílý, kdežto Edvín na červený straně. Když prapor chladl, nesli i p.Jeřábka do chladírny, avšak nemrazi- li ho tam dlouho, jenom co našli rakev pro pohřby I.třídy, pak ho naložili do proskleného vozu se stříbřenkovými anděly a vezli na chlumecký hřbitov, do rodinné hrobky. =Už to má za sebou, říkali cestou. Nebo říkali: =Už je mu dobře, a sotva začali stoupat alejí ke hřbitovu, z toho kopce, který p.Jeřábek zaživa hlídal, začali sjíždět Němci na tancích, sedělo jich tam jako včelstev, a ustupovali přes Chlumec, ale tak ozbrojení, že z nich šla hrůza. A oni viděli stát v polou kopci ten pohřební vůz, najednou opuštěný a podezřelý, item práskli do něj z děla. Avšak náboj prolítnul vysklenou částí, prostřelil vůz sklem a teprve ze svahu vzadu vystříkla hlína. P.Jeřábek nevycházel. Klidně byl dál ve své rakvi, odsklený vůz stál v kopci a andělé se sklopenou hlavou neupustili svoje pochodně, třebaže se velmi chvěli. A zde se, s. Pavlendo, stalo toto: Ten vůz, který přetrval ránu z děla, pšouknul a rozsypal se. Vybuchl sám. Tedy v rakvi to škytlo a rozprskla se a kolem ní se káceli andělově a pršely třísky. K p.Hájkovi (a ostatním z průvodu, kteří zalehli v okolních bezech) se koulelo to veliké ušlechtilé zadní kolo. =Je to nemyslitelné! Je to zázrak, řekl br.Hájek. Bonek řekl: =Je to jasný! Zapomněli jsme mu v kapse granát. A jiný bratr pravil: =Ale i tak nevím, zda by to technicky bylo možné. Tanky zmizely. =Bratři, řekl nato dr. Hájek, =vrah bratra Jeřábka nesmí zůstat skryt! A ostatní řekli; =To nezůstane! A šli ho chytit, protože jak už kolem Chlumce všecko sjíždělo z kopců, jely z těch kopců také bryčky a na kozlících těch bryček Ru- sáci, bryčky drnčely, biče práskaly a rozzubení vojáci mávali. Ach, já jim také mávám a také křičím sláva, protože jim mává i Alice, moje maminka, a protože jim každý mává a křičí sláva. 31 [pageend32]BOHUMIL HRABAL COMENIUS INNSBRUCK 1978 MĚSTEČKO VE KTERÉM SE ZASTAVIL ČAS (Z knihy přinášíme autorův doslov.) Toto městečko jsem napsal v předjaří 1973, když mě oslovovala nemoc a já se bláhové domníval, že jediný já mám klíč k povídkám o dvou bratřích, že tedy jedině já mohu načrtnout historii, a kdybych snad zemřel, aby ji někdo dorazil za mne. A taky jsem si rok před tou nemocí objednal fotografa na letenský hřbitov a tam jsem si poručil, aby mi udělal podobenky s černými pomníky v pozadí, a pak zase na tom samém místě aby mě vyfotografoval, ale již po pás v hrobě, a nakonec jenom ty černé kříže, jako bych se zasunul docela do země. Cítil jsem tehdy v kříži, že budu sražen na bílou postel, a taky ano, když jsem na ní ležel a jistou kritickou chvíli se domníval, že odejdu někam jinam, zase jsem si vzpomenul na Městečko, kde se zastavil čas, a poslal jsem si pro ně a každé ráno jsem škrtal a jen vyškrtával, domnívaje se bláhové, že jedině já mám k Městečku klíč. Tedy tento text je, stejně zase jako Král, psán spontánním způsobem v nebezpečí z prodlení, a zase jako Krále jsem v textu pouze škrtal. Avšal myslím (tak, jak jsem se ujal a jsa v rekonvalescenci se začíná mrozhlížet po světě), že napříště již nebude důležité, zda kerské polesí si přistavím do těsné blízkosti městečka, už nebude podstatné, abych umožnil svým postavám, aby procházkou dosáhly zamilovaného polesí a krásné mýtinky. Možná už nebude vůbec důležité, abych městečko odtáhl na trajleru imaginace o patnáct kilometrů na západ jedině proto, aby mí hrdinové dosáhli portálu lesa a podle potřeby vešli do kterékoli krajiny či zeleného stavení. Totiž, když Pieter Breughel mohl postavit Alpy hned za humna svých nížinných krajin a měst, proč bych já nemohl použít těch samých nůžek a vystřihnout si z mé krajiny a z mých lidí nejen to, co se mi do textu právě hodí, ale proč bych si nemohl ze své hlavy vystřihnout jen a jen to, o čem nejintenzivněji a tedy nejraději sním? Tak, když mi teď otrnulo, opět se bláhově domnívám, že k jistým událostem mám klíč a že tedy je jen a jen na mně, abych se pokusil to napsat. A nejen to, že vím, co psát a o čem, ale začínám tušit, že nejdůležitější bude, jak budu napříště psát. A protože nemoc přijela letadlem a odchází pěšky, jsa sláb, tyčím si silácké perspektivy a začínám vědět, že "Zamilovaní", ta moje první kniha, bude nesena něžně smyslnou dynamikou ve smyslu Matissova obrazu "Přepych, klid, rozkoš", že tento text bude prostoupen zářivým pigmentem světla a prostoru. Druhý text bude se jmenovat Překvapení v lese a bude plný strachu a 32 [pageend33]stressu a marné adaptace ve smyslu munchovské lyrické exprese. Pokusím se v tomto textu o to, nač řadu let myslím, kterak, vycházeje z realistické kresby, zvolna se dobrat deformace a nakonec přejít v to, co je podstatou gestické malby, tak, jak to učinil Jackson Pollock. Stavím si lartcu tak vysoko, až mi mizí v třpytivém azuru, protože to, oč budu usilovat, abych spojil vědomí s nevědomím, vitalitu a existenci- onalitu, abych zrušil předmět jako vnější i vnitřní model, k tomu je zapotřebí skoku a jediné ta moje nemoc, ta moje univerzita, kterou jsem obsolvoval na Karlově náměstí, jedině ta snad bude schopna připravit mi odrazový můstek, ze kterého po hlavě skočím do gravitačního pole emocionality. Vzhůru tedy vstříc tomu, co ještě není! KXXXKXKXKXXXXKXXXXXXKXXXXXXXKXXXXXXXXXXKXXXXKXXKXXXKXXXXXXXXXXXXXXXXX všehochuť = Autorem fotografie na titulní straně je Pavel KRAUS. Ve stručnosti několik slov o něm: Pochází z Turnova, ročník 1955. S rodiči emigroval 1969 do Švýcarska. Základy fotograf ické techniky si přinesl již z Československa, zde si je zdokonaloval při prázdninových výpomocích u fotografů a ve fotolaboratořích. 1974 se stal klubovým fotografem a zastupitelem tisku u Judo-Klubu Baden. Následovaly fotografické workshopy se známými fotografy v Curychu a na odbočce Illinoiské university v Salzburgu. Cesty po Evropě doplňují jeho studium umělecké fotografie. Kolekce fotografií Pavla Krause, kterou vytvořil letos v Amsterdamu, byla vyznamenána na Fo- toforu Ružomberok hlavní cenou zlatou růží. Fotoforum Ružomberok je špičkový salon umělecké fotografie, kterého se letos zúčastnilo 364 fotografů z 29 zemí. Vedle své umělecké činnosti studuje Pavel Kraus zeměpis na ETH v Curychu a pracuje jako pomocný asistent na vědeckém projektu v kanadské arktidě. V současné době vystavuje v "Galerii zum roten Tupf" ve Spreitenbachu (naproti Shopping Centru) výběr prací tohoto roku. Výstava trvá do 23. prosince a je přístupna od středy do patku 8,oo-ll,3o a 14,oo -17,oo, v sobotu 9,oo-ll,3o. Od 20.ledna do 18.února 1979 budou jeho fotografie k shlédnutí v Galerii Krause v Pfaffikonu. ra 5.prosince 1978 uspořádal prof.Vladimír POŠ v Orffově institutu Vysoké hudební školy "Mozarteum” v Salzburgu vzpomínkový přednáškový večer na paměť 50.výročí úmrtí moravského skladatele Leoše Janáčka. ORFF 33 [pageend34]Q Bude proces s Jiřím Grušou? V červnu tr. byl zatčen Jiří Gruša a obviněn z pobuřování podle § 100 tr.z. Dvacet čs.spisovatelů podepsalo prohlášení určené domácí i světové veřejnosti, které upozorňuje na okolnosti celého případu. Vážení kolegové a přátelé! Od jisté doby se postavení české literatury doma zas o něco zhoršilo. Policie zatkla spisovatele Jiřího Grušu a prokurátor ho obvinil z trestného činu pobuřování, jehož prý se dopustil obsahem svého románu DOTAZNÍK. Může být odsouzen k šesti měsícům až třem letům vězení. Podle téhož paragrafu byl zatčen a stíhán ing.Pavel ROUBAL, který rozšiřoval strojově opisy děl českých spisovatelů, a také románu Grušova. Úřady tak překročily kromě zákona už i tu doposud tiše respektovanou dělící čáru mezi občanskou a politickou aktivitou, jakou vyvíjeli i mnozí spisovatelé, a činností literární, jaké se věnovali lidé typu Jiřího Gruši. Jiří Gruša publikoval od šedesátých let nejprve jako básník — vydal dvě sbírky básní. Pracoval v literárním měsíčníku Sešity, vydávaném Čs.svazem spisovatelů, později v týdeníku Zítřek. Od roku 1969, kdy byla ještě vytištěna jeho sbírka básní Cvičení mučení, patří mezi autory, kteří nesměli otisknout ani řádku. Od té doby jsme mohli číst jeho práce pouze v rukopisné podobě prostřednictvím PETLICE, kde vyšly jeho rukopisy — sbírka básní Modlitba k Janince, próza Dámský gambit, fiktivní cestopis Mimmer - zpráva ze smyšlené země hrůz, jakých se bojí všichni lidé na světě, a konečně román Dotazník. Stručná charakteristika onoho románu: hrdina, ucházející se 34 o zaměstnání v jednom podniku, musí vyplnit obvyklý kádrový dotazník. Na rozdíl od většiny lidí vezme některé nesmyslné otázky karikováného dotazníku zcela vážně a pokouší se odpovědět. Celý děj knihy je odpovědí na perverzní otázku, jakou kladou lidem jen určité režimy: Jaký je tvůj původ, kdo byl tvůj otec, děd, praděd...? Metodou intro- spekce až do svých genetických buněk se hrdina rozpomíná, v kom byla a čeho se zúčastnila jeho hmota před druhou světovou válkou, před první, dokonce za války prusko-rakouské v roce 1866, Gruša tu s gustem a skvělým literárním stylem probírá svoji oblíbenou otázku: Kdy se počíná člověk, z čeho, jak se jeho vědomí a osud vydělují z vědomí a osudu národního celku, jaké světlé nebo černé mocnosti do toho mluví. Děj románu končí rokem 1968, u něhož se však autor příliš nezdržuje, Román není žádná alegorie ani politická satira — to není Grušův způsob. Jemu naše dnešní politické poměry nestojí ani za to, aby na ně hodinu souvisle myslel. Od doby, kdy nesmí pracovat v časopise ani publikovat, věnuje se Gruša psaní jen ve volném čase. Poslední léta pracuje jako úředník ve stavebním družstvu. V politických otázkách se chová zdrženlivě, jsa toho názoru, že literatura může rozšířit oblast svobody nejspíš literárním činem. Gruša uctívá hvězdy, dost jim věří a událost tohoto druhu, jaká ho potkala, čekal, ale asi až za dva měsíce. Má tři děti, nej- mladší je dvouleté. Trpí žaludečními vředy a musí každý den pravidelně brát své léky. Přesto je kupodivu optimistický typ, veselý a družný. Proč si asi vybrali právě jeho? Od doby totálních hromadných zákazů dospěla k vrcholné tvůrčí [pageend35]síle mladší generace autorů, která před deseti lety sotva stačila debutovat, vedle toho se rodí autoři noví. Kulturní politika našeho státu neumí tyto lidi integrovat a nemůže jim nabídnout nic než sterilitu v poslušnosti. Jsou tedy někteří 2 nich zaháněni rovnou k náhradním formám publikace, jakou je PETLICE. Trestní stíhání Gruši je má zastrašit. Gruša se zdá k tomu vhodný možná proto, že je dosud neznámý ve světě, a že proto se ho nikdo nezastane. Ale to je omyl, protože Gruša bude brzy velice známý: jeho DOTAZNÍK připravuje k vydání Reich v Lucernu a ve Francii Gallimard. Eventuální soudní proces — první proces proti uměleckému literárnímu dílu u nás! Vzácná podívaná i ve čtenářsky zaostalých zemích světa! Doporučujeme vaší pozornosti! To mu udělá reklamu, jakou by naše státní agentura Dilia nikdy nesvedla. A konečně je tu třetí možnost, proč sáhli po Grušovi: někdo si chce vyzkoušet, jestli by to šlo a co by to udělalo, kdyby nás zavřeli všechny. Nemůžeme proti tomu dělat nic, než informovat o tom své okolí. Ponecháváme na každém, co si o tom pomyslí. V.Brabenec, V.Havel, V.Jirou- sová, P.Kabeš, S.Karásek, I.Klíma, P.Kohout, J.Lopatka, J.Němec, Z.Pinč, J.Seifert, K.Sidon, K. Soukup, A.Stankovič, V.Třešňák, Z.Urbánek, L.Vaculík, J.Vladislav, J.Vohryzek, P.Zajíček. = Výstava Karla Friedricha. Šprýmař, humorista, výtvarný kutil a autor MALÉHO EVROPANA — Karel Friedrich představil v polovině října v mnichovském DOMĚ SETKÁNÍ své oleje, fotomontáže a koláže, na nichž znovu ožívá veselý svět dadaismu a surrealismu. Friedrich nebere nic vážně, a tak s klidem Angličana přenáší fotograficky z diapozitivů obrazy starých mistrů na své malířské podklady, které pak do- malovává podle svého roztěkaného, přelétavého temperamentu. Vernisáž ve stylu této malby: byla to parodie na vernisáže, na autorovy přátele, na uměleckou kritiku. Protože tomu chybí surrealistické vysoké napětí, je výsledkem nejednou skřetovský škleb, jako v imaginárním portrétu kapitána rozvědčíka. Josef Roubalík výborně přednesl autorovu úvodní parodii. er O Karel KRYL: Z OHLASU PÍSNÍ RUSKÝCH Byl jest Vova na honu u Roštová na Donu Spatřil státi na břehu krasavici zvláštní Na výstrahy nedbaje žena že jen kletba je dal se za ní do běhu rieboť vzplanul vášní Krasavice tone v hněvu kterak Vova třeští Rozbíhá se ke Kijevu na útěku vřeští Přeběhli tak přes hranici ke korytu Visly kdež v té chvíli krasavici opustily smysly Čelist vášní převislu přeplaval s ní přes Vislu Utíkal s ní po břehu něžně se k ní shýbal A když byli za Vislou učinil ji závislou jelikož ji za běhu dvěstětřikrát líbal. Když pak běžel okolo vrat policajty v patách zakopl jest o kolovrat do louže se natáh Ona z rukou vypadla mu do bílého snížku 35 [pageend36]a on zří že ukradla mu komsomolskou knížku KAREL KRYL: Z (POD STOLU) SEBRANÉ SPISY. Autor žije v Mnichově, je znám doma i v exilu jako zpěvák a autor satirických písní o sovětské okupaci. Tato nová knížka, kromě oddílu písňových textů o "azbucích" a přizpůsobivém čecháčkovství, je převážně soubor krátkých veršů ve stylu nonsensu, výborně zachycujících absurditu současné české situace. Knihu doplnil kresbami Ivan Steiger. (68 Publishers, Toronto, SFr.13) = V půvabné vesničce Zlzera u Churu renovoval Radek Dokoupil v domě ze 17.století restauraci. Je otevřena sice teprve krátkou dobu, ale již se po celém okolí rozkřiklo, že se vyplatí zajet si do restaurace "Vlál" na dobrou večeři. "Nejen chlebem živ je člověk", řekl si pan Dokoupil a chce návštěvníkům nabídnout i hodnotnou potravu duševní a pořádat v prostorách svého domu pravidelné výstavy. Navázal spolupráci s námi a od 17.října do konce roku bude vystavovat práce Jana Kristoforiho. I pro příští rok tam chystáme další výstavy, takže naši krajané z okolí Churu nebudou muset jezdit až do Pfáffikonu, protože v jejich okolí vzniká nová galerie. Naše galerie v Pfáffikonu slaví právě své pětileté trvání. Má již mnoho přátel, kteří znají cestu do Pfáffikonu a jistě též v dalších létech sem budou přijíždět za dobrým uměním. Přesto se však mnohým zdá, že by Curych byl výhodnější. Chceme vyhovět a připravujeme otevření pobočky Galerie Krause v Curychu. Ještě nějaký čas bude trvat, než místnosti upravíme tak, abyste se v nich cítili jako doma. Budeme vás pravidelně informovat, jak práce na nové galerii pokračují 36 a je samozřejmé, že nezapomeneme včas oznámit, kdy se bude konat slavnostní otevření. = 4.října byla vernisáž velké výstavy Jana Kristoforiho na vysoké Škole v Essenu. Ještě tento rok bude další výstava v norském Larviku a pro příští rok se připravuje celá řada výstav ve velkých renomovaných galeriích po celém západním Německu. = Před časen jsme přinesli zprávu, že český umělec Lubo Kri- stek byl vybrán, aby vytvořil uměleckou výzdobu kaple v německém Landsbergu. Další kaplička ponese rukopis českého umělce — malá hřbitovní kaple v Tesinu, kterou vyzdobil svým dílem Jan Kristofori. = ŽENEVA, JAK JSTE JI NIKDY NEVIDĚLI - takový by mohl být titul knihy, jediné svého druhu díky odvážnému talentu Aleše Jiránka. Jednatřicetiletý český malíř, tvořící v Ženevě od roku 1968, zná a miluje každý kout kouzelného klenotu, Kalvínova Starého Města. Během tří let prochodil křížem krážem všechny ulice a uličky, všechna náměstí a promenády. Jeho užaslý pohled spočinul na starých kamenech, které zachytil jeden po druhém ve svém kreslířském skicáku dříve, než přikročil k vlastní práci. Tak vznikla překvapující kniha, nabízející panoramatické pohledy s častými záběry až do 360 stupňů, od náměstí St-Pierre do ulice des Granges, z Treille do Čité Bémont, z Grand Mézel na promenádu Saint-Antoine, z Arsenálu na Bouřg-de -Four. Současně jsou tu i tři jiné pohledy: od dvou žurnalistů a jednoho diplomata. Kresby Aleše Jiránka doprovázejí ve francouzštině a angličtině svými úvahami Alain Penel, Alexander Bruggmann [pageend37][pageend38][pageend39]a sir Eric Wyndham White. čtyři pohledy na jedno město. Že- neva si jich zaslouží. Knihu vydala Tribune Editions, Čase postale 434, 1211 Geněve 11. Formát 300x245mm, 168 stran, 117 kreseb za subskr.cenu 36,-Fr. (po 1.lednu 1979 za 44,-Fr.). = Růžena Helebrantová vystavovala své koláže, oleje a kresby od 4. do 25.listopadu v Galerii Wagerad v Miinsingen, v současné době vystavuje její práce až do konce tohoto roku Galerie Burkartshof, 9315 Neukirch-Egnach - denně od 9 do 22 hodin. es Exilové nakladatelství FRAMAR PUBLISHERS v Los Angeles vydalo další svazek poezie. Lyrická skladba Hynka KRÁLE o pěti zpěvech nese název YMAKA a ilustroval ji Jiří Karger, žijící nyní v Los Angeles. o Vánoční výstava Galerie Krause v Pfáffikonu je v plném proudu. Je na ní zastoupen Kristofori, Urban, Liška, Křížan, Kyhos, Hejna, Kantorem, Krbálek, Borč, Kulka a další. Je otevřena od středy do pátku v době od 16 do 20 hodin, v sobotu a neděli od 14 do 20 hodin. Výstava je spojena s prodejem knih vyšlých v exilových nakladatelstvích, jakož i knih starších. o 28.října 1978 konala Československá společnost pro vědy a umění ve Švýcarsku ROKOVÁNÍ OKOLO KULATÉHO STOLU, jehož tématem byla KULTURA A SVOBODA. Debatě byli přítomni: Fr.Bondy, Zůrich; Georges Cottier O.P., Universitě de Geněve; Bernard Dorival, Universitě Paris IV-Sorbonně; Eug.Ionesco z Académie Francaise, Mojmír Vaněk, Universitě de Ge- uěve a zároveč předseda ČSVU ve Švýcarsku, jakož i další osobnosti. a Jaroslav HUTKA, signatář Charty 77, směl vycestovat na Západ. Žije nyní v Holandsku. Jaroslav Hutka však nevládne pouze perem a kytarou. Je též autorem různých linorytů s texty moravských lidových písní. 0 jeho linoryty byl v republice veliký zájem. Nyní jsou k disposici v Galerii Krause a kdo by chtěl Hutkovi pomoci při jeho začátcích na Západě, může si je objednat. Podepsaný a číslovaný stojí 69,- Fr. Krom toho nám přislíbil návštěvu, jak jen to bude možné, vzal by s sebou samozřejmě svou kytaru. Určitě nám v jeho společnosti bude dobře. Přejeme mu mnoho úspěchů v novém životě, který však ani tady nebude bez překážek. a Pavel Kraus, Robert Kristofori a Jaroslav Vecko budou od 20.ledna 1979 vystavovat v Galerii Krause své umělecké fotografie. Vernisáž je 20.ledna 1979 v 19,oo hodin, výstava potrvá do 18.února 1979. O STŘÍPKY: V Konzerthusetu v Oslo byla předvedena Janáčkova Glagolská mše za vedení Z.Turnovského. Obecenstvo i kritika hodnotily Turnovského výkon jako mistrovský - a vrchol hudební sezóny. ---- Známý mladý norský komponista Olav Anton Thoramessen píše novou operu pro slyšení zvuků. Ke spolupráci přizval režiséra Vladimíra šmidta a výtvarníka Jana Kri- stoforiho. ---- Nejpopulárnější figurou norské televize je TITENTEI, vytvořený prof.Karlem Hlavatým. ---- Saša Mišková režíruje již svou "jubilejní" 20.rozhlasovou hru pro norský rozhlas. — Zdenka Rusová vystavuje v muzeu Sonja Hennie v Oslu. 31 [pageend40]NOVÉ KNIHY V DOHLEDNÉ DOBÉ VYJDE: OTA FILIP: CESTA KE HŘBITOVU Román, jehož dějištěm je Ostravsko se svou zvláštní národnostní směsicí, jejíž osudy zamíchala druhá světová válka. Okupace stylísována v legendu: je v ní místo pro hrdiny i zbabělce, pro odbojářei kolaboranty, průměrné lidi, kteří žijí a chtějí nějak zlý čas přežít,je v ní však také místo pro nesmyslné oběti, které rozdrtila kola roztočená někde docela jinde. Poctivé dílo, odstraňující ilusea stavící hrdinství i "hrdinství" do správného světla. 1. vydání vyšlo v r. 1968 v Československu a o rok později v zahraničí německý překlad. BOHUMIL HRABAL: MĚSTEČKO, VE KTERÉM SE ZASTAVIL ČAS Konfrontace, Curych Kniha byla napsána v roce 1973 a je v Československu dosud nevydaná. (Viz autorův doslov v tomto čísle.) Comenius, Innsbruck PAVEL JAVOR: NÁPĚVY Nejnovějáí sbírka předního básníka starší exilově generace. Ve zpěvné tradici rýmované poezie zachycuje vyzrálý autor složité pocity Člověka citově vázaného na rodnou zem, ale nuceného Žít v cizině, a evokuje vzdálený kraj dětství i stejně krásnou, ale studenou krajinu divokých husí, Kanadu. 61 letý autor žije v Kanadě, kde je profesorem na montrealské universitě. Letos vyšla v Konfrontaci také jeho sbírka KRŮPĚJE. 68 Publishers, Toronto KAREL KRYL: (Z POD STOLU) SEBRANÉ SPISY Autor, žijící v Mnichově, je známý doma i v exilu jako zpěvák satirických písní o sovětské okupaci. Tato nová knížka je, kromě oddílu písňových textů o "azbucfch" a přizpůsobivém čecháčkovství, převážně soubor krátkých veršů ve stylu nonsensu, výborně zachycujících absurditu současné české situace. Kresbami doplnil Ivan Steiger. Na gramofonové desce zpívá Kryl své písně Azbuk a Dívka havířka; doprovází ho Ed Vokurka a His Swing Strings. 68 Publishers, Toronto ZDENĚK MLYNÁŘ: Z MOSKVY PŘICHÁZÍ MRÁZ Dlouho očekávaná kniha předního reformního komunisty dubčekovské ě- ry, později mluvčího Charty 77, Žijícího nyní na Západě. JANKQ-SANDTNEROVÁ: ČESKÁ KUCHAŘKA Index’ Ko1in nad R*nem Již netrpělivě očekávaná kniha kuchařských předpisů, které jsou na více než 600i stranách většího formátu. Comenius, Innsbruck REVUE NAPÉTl A HUMORU 2. V druhém čísle vychází jako kuriozita v přetisku první RODOKAPS z r. 1935. Konfrontace, Curych IVAN KRAUS: PROSÍMTÉ NEBLÁZNI JIŘÍ MORAVA: EXILOVÁ LÉTA K.HAVLÍČKA BOROVSKÉHO ANEKDOTY ZA PENDREK - ilustrace JAN KRISTOFORI RADEK KUČERA: TÁBOR BUBÁKŮ (pro skauty) všechny v nakladatelství Konfrontace, Curych 39 [pageend41]L A S C A L A CHRÁM OPERY La Scala je sice divadlo milánské, ale celoitalského významu — a z mnoha hledisek i významu mezinárodního — byla událost dvoustého výročí jejího vzniku (1778). Není snadné vysvětlit, jak si Scala ve dvou staletích dobyla prestiž, který jí zaručuje výsadní postavení nejen mezi italskými divadly, ale i mezi nej lepšími scénami v Evropě a v Americe. Je to mýtus a, jak známo, mýty mají své iracionální složky. To něco, vymykající se ro- zumu, najdeme i v mýtu Scaly. Roku 1776, kdy Scala zahájila, bylo největším divadlem v Itálii - a snad nej- význanmějšíni divadlem evropským vůbec neapolské San Carlo, ježsi své prvenství udržovalo do roku 1830. Scala se vyšvihla naráz: v letech 1827 -34 objevila a proslavila Belliniho opery Pirát, Cizinka, Norma, a přijala i první dílo Verdiho (Oberto di San Bonlfacio,1839); ve Scale si také Verdi roku 1842 získal slávu operou Nabucco. V období 1846 - 1887, což byl rok premiéry Othella, se již Verdi však netajil tím, že si milánské opery neváží, a zadával všechna svoje díla jiným scénám. Přesto dnes každý vidí Scalu především jako chrám verdiovského melodramatu. Proč? Jistě k tomu vytvořila zvláštní předpoklad skutečnost, že Scala byla svědkem prvních a také největších úspěchů Verdiho umění. Je to tedy otázka štěstí, ale stejně tak pohotovosti, schopností a kvality provedení. Samozřejmě se mohlo stát, že ani ve Scale se některá Verdiho opera nepovedla, avšak mnohé inscenace z mimořádně slavného toscaniniovského období (1911-1929) vytvořily tradici, jejíž nepomíjející platnost potvrdila v nedávné době představení Simona Boccanegry, Mac- betha a Othella. Nebo si všimněme vztahu mezi ScalouaPuccinim. Diváci Scaly přijali nevlídně Edgara (1889) a ještě hůře Madame Butterfly (1904), ale později milánské divadlo uspořádalo světovou premiéru Turandot (1926) a tato událost s její slavnostní patetičností (Puccini zemřel dva roky předtím) se dnes jeví jako legendární. Přirozeně je také možné hodnotit mýtus Scaly střízlivýma očima a konstatovat, že mohutněl a prohluboval se po sjednocení Itálie a úměrně tomu, jak se Milán stával hospodářsky důležitým střediskem. Scala měla jako milánská opera k disposici prostředky, které nebyly scénám v jiných městech dostupné, a to se projevilo na představeních: byli zváni slavnější interpreti, lepší a početnější sbory a orchestry, byla okázalá scénická výprava. A nejen to: protože Itálie byla kolébkou velikých zpěváků a pozoruhodných dirigentů, mohla Scala od druhé poloviny devatenáctého století do prvních desetiletí století našeho obstát v soupeření 1 s mnohem bohatšími divadly zahraničními a uvádět na scénu mladé interprety, kteří prošli přísným výběrem. Již v tom všem nalézáme hledisko, podle něhož Scala budovala, zejména v posledním století, svůj mýtus: přísný výběr a pověst divadla, které se nepouští do experimentování ani se skladateli, ani s interprety, ale dává své jeviště k disposici jen nejvyšŠím profesionálním kvalitám. Přiznejme si, že tohle všechno již fakta při různých příležitostech vyvrátila a že 1 Scale se dají přičíst na vrub podivínské zásahy, sporná rozhodnutí a pobuřující kroky. Ale když všechny tyto omyly prozkoumáme na pozadí dlouhé existence Scaly, zjistíme, že měly mnohem méně vážné důsledky, než ty, které z podobných důvodů otřásly reputací jiných velkých divadel - Italských i zahraničních. Naproti tomu mýtus Scaly, čas od času povzbuzený něčím pozoruhodným a nápadným (blesková poválečná obnova budovy zničené roku 1943; návrat Toscanlniho po nepřítomnosti téměř dvacetileté; osobnost Callasové apod.), se zachoval bez újmy. Příčina je nasnadě: jednotlivci i skupiny lidí, kteří divadlo po dvě stě let řídili, mohli chybovat, ale všichni bojovali houževnatě, se znalostí své věci, horlivě, a někdo dokonce i nemilosrdně o to, aby Scale zaručili respekt a dodali jí až jakýsi nymbus posvátnosti. Říká se přece o ní, že je chrám opery. Snad je to nadsazené, takovou představu však dovedla Scala o sobě vzbudit. Prestižní politika, diktovaná tradicí Scalyi měla momenty mimořádné agresívno- sti — ale také mimořádné bystrosti — v nedávných letech! kdy intendantem byl Paolo Crassi. Nicméně právě Grassiho éra zřejmě zavedla koncepci, podle níž by měla být Scala spíše než za chrám opery považována za "vzorný podnik" produkující divadelní představení. Zdá se, že toto zaměření sdílí dnešní intendant Carlo Maria Badini a že též vyhovuje racionálnímu temperamentu uměleckého ředitele Claudia Abbada. Jako všechny italské operní scény má 40 [pageend42]i Scala správní radu, které předsedá milánský starosta. Rada jmenuje intendanta a uměleckého ředitele a je — nebo měla by jim být — nápomocná v nesnázích nebo při zvláště důležitých rozhodnutích. In- tendant odpovídá za řízení divadla z hlediska finančního a jemu také Scala svěřuje obranu své reputace. Je tedy poli- tickohospodářským mozkem divadla a má za úkol sladit a navzájem vyvážit činnost administrativní a umělecké složky. Administrativní aparát má na starosti všechny zaměstnance divadla, jichž je asi 1200, z toho 350 sezónních. Zařizuje všechny formální a právní záležitosti Scaly, pod něj spadá i tiskové oddělení. Úkoly uměleckého ředitelství se dají vyjádřit stručně: vypracovat operní a symfonický program na celou sezónu, vybrat interprety a udělat představení. Jednoduchost sama, ovšem jen na papíře. Ve skutečnosti vývoj událostí od zvolení určitého díla až k jeho inscenaci přímo oplývá nepředvídanými záludnostmi, katastrofami a nehodami všeho druhu. Kromě toho musí umělecké ředitelství a jeho přímé orgány koordinovat činnost stovek lidí. Orchestr má 135 členů (před dvěma stoletími to bylo o málo víc než polovina), sbor 105, balet asi 70. Představení musí však mít také výpravu, kostýmy, někdo musí herce nalíčit a obsluhovat zařízení, někdy velice složitá, obstarávající světelná efekty, výměnu kulis a jiné velmi náročné práce okolo jeviště. Pokud jde o světelné efekty, má Scala již několik let aparaturu řízenou elektronickým počítačem. Jednotlivé efekty jsou zaznamenány do paměti computru a vyvolány ve správné chvíli stisknutím jedné z nespočetných páček v osvětlovací kabině. Tato místnost, připomínající prostředí utopického románu, třebaže je situována v Piermariniově budově z 18. století, je symbolem jednoho z nejvážnějších problémů, s nimiž se musejí vypořádat všechna italská divadla: modernizovat se v archaických stavbách, které vznikly v době, kdy například Scala mohla být i vzhledem k počtu obyvatel svého města považována za kolosální budovu, kdežto dnes její kapacita ani dost málo neodpovídá velkoměstu. Scala má také vlastní baletní a pěveckou školu a museum. Museum po administrativní stránce s divadlem nijak nesouvisí, protože však uchovává památky z jeho minulosti, je také strážcem jeho tradice. Tradice opřené mýtem, který má sice iracionální prvky, ale dělá ze Scaly jedno z nejslavnějších divadel na světe. -pzm- pate přes deváté • Předběžný program Galerie Krause pro rok 1979: 20.ledna až 18.února - výstava fotografií (Pavel Kraus, Robert Kristofori a Jaroslav Vecko). xJedná se s malířem Pavlem Horákem, který zaznamenává nové a nové úspěchy především v Německu a Holandsku. Rádi bychom jej představili také švýcarské veřejnosti (v listopadu vystavoval v"Galerii 13*' v německém Gautingu). xDuben je reservován pro prof.Karla Lišku, jenž chce oslavit samostatnou výstavou své 65.narozeniny. xNa květen se chystá tématická výstava "muzika a muzikanti" za účasti Zdeňka Roudnického (v listopadu vystavoval v Riniken u Bruggu své malé plastiky), Jana Kristoforiho a případně dalších, kteří umělecky ztvární toto téma. xV přípravě je uspořádání aukce uměleckých děl a II.ročník soutěžní výstavy o Cenu Václava Hollara, která byla před dvěma léty tak hojně obeslána a setkala se s velkým zájmem veřejnosti. xJstne ve spojení s Jaroslavem Hutkou a včas oznámíme, kdy se s ním budete moci u nás setkat, xVelká práce nás čeká s otevřením další galerie v Curychu. xSvé čtenáře budeme pravidelně informovat (protože většina přátel kumštu odebírá Magazín, nebudeme rozesílat samostatné pozvánky, v případě nutnosti vydáme mimořádné číslo časopisu), xDěkujeme Vám za dosavadní přízeň a věříme, že nám ji zachováte i v příštím roce. • Pavel Kohout byl na několikadenní návštěvě ve Švýcarsku. 3.prosince předčítal v Curychu ze svého románu "Katyně", den před tím prohlásil v kruhu několika žurnalistů, že nebude opakovat 41 [pageend43]své názory, že již byly několikrát v posledních letech zveřejněny tiskem a že neměl důvod k tomu, aby je v poslední době změnil. "Jsem pouze =občan na do- volené=... a prosím o vaše porozumění, nebudlu-li odpovídat na jiné otázky než na ty, které se týkají jen umění." Jak známo, dostal Pavel Kohout povolení od čs.úřadů k delšímu pobytu v Rakousku, kde mu byla udělena Státní cena za literaturu. Disidenti zpravidla nemají možnost odejet na Západ na přechodnou dobu, ale musí volit mezi tím, že buď zůstanou doma nebo odjedou na Západ nadobro. A Pavel Kohout se chce vrátit domů... • Následující řádky patří vlastně ještě na stránku 13. "... se dočkáte častěji zklamání, neboť v okruhu lidí mluvících našim jazykem existuje početný národ fou- flovských remcalů, kteří svou progresívnost většinou nacházejí v tom, že šťourají do práce toho druhého a, aniž by sami cokoliv tvořili, mnohé pokazí. To je problém už od obrození a zaplať pánbů za těch nemnoho pracovitých idealistů, kteří se nenechali otrávit a nakonec přece jen vytvořili národní kulturu, za kterou se nemusíme před světem stydět. Hloupé je na tom to, že to často stojí tolik času a mnoho marných snažení..." • Ve čtvrtek 7,prosInce tr. byl uložen Václavu Havlovi "haus- arest", protože se přišel podívat na soudní proces s Jiřím Chmelem. Charta 77 adresovala štrougalovi otevřený dopis, v němž protestuje proti stálému protizákonnému obtěžování tajnou policií. Dopis podepsali Ladislav Hejdánek a Jiří Dienstbier. • Společnost pro vědy a umění pořádala 26.října v Clevelandu svůj 9.sjezd a současně oslavila 20 let své činnosti. Byla založena v roce 1958 proto, aby seznamovala svobodný svět s československou vědou a uměním a vyplnila tak v těchto směrech existující mezery ve vědění svobodného světa. Členové SVU mají také udržovat v zahraničí jakousi kontinuitu čs.kultury. SVU vydává řadu různých publikací, dále časopisy Proměny a Zprávy SVU, má svou Tiskovou službu, jež spolupracuje s česky a slovenský píšícím tiskem v zahraničí. Zpráva předsedy SVU, dr.Miloslava Rechcígla na sjezdu v Clevelandu byla velmi optimistická. Organisace pracuje na řadě míst západního světa, počet jejího členstva roste, a prokazuje, že není organisací formální, pouze na papíře, ale že svou agilností plní řadu cílů, jež si právě před dvaceti lety předsevzala. -pech • československý poradní sbor v západní Evropě poslal nově zvolenému papeži Janu Pavlovi II. do Vatikánu blahopřejný dopis s tímto obsahem: "Svatý otče, naše společnost sdružuje exilové pracovníky, jejichž snahou je pomoci Československu ke svobodě politické a náboženské ve smyslu Charty pro lidská práva. Vám jsou tyto záležitosti a starosti známy, a proto nás Vaše zvolení na Petrův stolec tolik potěšilo a vzbudilo nové naděje. Prosíme Boha, aby Vám dal na vše sílu a pokorně prosíme Vás, svátý Otče, abyste ve svých modlitbách za nešťastné pamatoval i na trpící v Československu. " • Knihkupectví Dialog ve Frankfurtu - jeho plesový výbor - bude pořádat 10.února 1979 svůj Il.representační ples Čechů a Slováků. Místo konání: velký sál Leonardo da Vinci restaurace 42 [pageend44]Graf Zeppelin na frankfurtském letišti. Začátek: 20 hodin. K tanci hraje česká hudba Josefa Rytíře ze Švýcarska. Vstupné: DM 25,-. Veškeré informace, zajištění ubytování apod. podá knihkupectví Dialog, Gutleustras- se 15, D-6000 Frankfurt / M.1, telefon 0049 611 - 23 52 80 nebo 23 48 06. - Přijeďte, jste srdečně vítáni! • Mojmír Povolný, předseda výkonného výboru Rady svobodného Československa byl přijat na americkém ministerstvu zahraničí. Rada amer. zahraničního ministerstva Nimetz, který dr.Povolného přijal, má na starosti mezinárodní aspekty otázek lidských práv a svobod. V rozhovoru byly probírány otázky lidských práv v Československu a postoj čs.exilu. Milí přátelé, pro letošní rok se s Vámi loučíme, přejeme Vám moc hezké prožití vánočních svátků a mnoho spokojenosti a osobních úspěchů v celém příštím roce. Věříme, že se s Vámi se všemi opět shledáme, nejpozději v druhé polovině února 1979. Máme však jednu prosbu; kdo nechce obnovit předplatné na rok 1979, nechť nám to laskavě oznámí nejpozději do 31.prosince 1978. * ) Od koho nedostaneme zprávu, povedeme jej dále v evidenci odběratelů. Předplatné ve Švýcarsku činí 19,- Fr., v ostatních zemích 20,- Fr. Termín pro poukaz předplatného: konec února 1979 (anebo dřív!). Ještě jednou: hezké vánoce! za Magazín: Kamil Duben, Viktor Suk za Kulturní informace: Oskar Krause *) Stačí koresp.lístek se správnou adresou: Magazín Post fach 650, 8025 Ziirich 43 [pageend45]12 3 4 5 6 7 8 9 10 11 12 13 14 15 16 17 18 19 Shakespeare; Rozum je sice lékař lásky, ale... (dokončení v tajence). VODOROVNĚ: A. Přes1ice / uklidnit. B. Doručovatel/ začátek tajenky/ časový údaj. C. Slovenská číslovka / ranní vláha / šelmy / popěvek / pokrm židů na poušti. D. Znoj / psací potřeby / pryskyřice / vodní tok/ prodloužený zub chobotnatce. E. Římskými číslicemi 55 / opasky / hliněný dechový hudební nástroj / cyklus přednášek/ francouzský muž.člen. F. český sochař (1864-1913) / portugalská letecká společnost/ zájmeno ukazovací / tisková agentura Dahome / napodobit hlas tetřeva. G. Francouzsky "čas" bez konc."s" / anglicky "maso" / OBD / části vozu / severští sudokopytníci. H. Rusky "toto” / závěr tajenky / nula. I. Mrkev/ stavební dílec/ obnova. J. Vyrovnaný zástup / ceniny s nadějí na výhru / nabídka. SVISLE: 1. Taxa. 2. Obec na šumpersku / lidově "uklizeč ulic". 3. Rostlina pcháč / Slovensky "pohroma". 4. Obruba / dva kusy / ovoce. 5. OL / německy "zbytek"/aromatická rostlina. 6. Modely / vrchní část stolu. 7. Plemeno /mužské jméno. 8. Druh papouška / karetní hra/ tisková agentura Rakouska. 9. Litinový plát / šachový termín / jinak. 10. Prostranství za domem / vzácné tropické dřevo. 11. Zkratka mezinárodní cyklistické unie / kaprovitá ryba / souboj. 12. Květní prášek / město v severní Kořeji / špatnost. 13. Lovecký pes / krásný jinoch z řeckého bájesloví. 14. Poplatková známka / záměry. 15. Předložka,/ ostrý přízvuk / anglická řeka. 16. Druh zavařeniny / venezuelská řeka / sopečná vyvřelina. 17. Též tak / zemřít. 18. Podzemní stavba / a to. 19. Jihočeská víska v povodí Blaníce, známá z písně. POMŮCKY: F.DTA-ADP. 8. APA. ll.UCI. 12. Anak. 15. Avon. Vylosovaní luštitelé křížovky z min.čísla: J.M.,8645 Jona / B.V., 8953 Dietikon / M.M.,9602 Bazenheid. Znění křížovky: Jenom život, který žijeme pro ostatní, stojí za to. Křížovku z tohoto čísla zašlete do 15.ledna 1979. Tři vylosovaní luštitelé dostanou opět pěknou knížku. 44 [pageend46]winterthur^ leben Všem naším zákazníkům, přátelům a všem čtenářům časopisu MAGAZÍN přejeme příjemné prožití VÁNOČNÍCH SVATKO a mnoha štěstí a úspěchů v NOVÉM ROCE Jiří Popper, organisační vedoucí Wi nte rth ur-Leben Subdirektion Zúrich Region West 8045 Zúrich. Uetlibergstrasse 194 Tel. 01 / 35 74 42 winterthur vie [pageend47]Vám přeje jménem firmy ...... r- Mobel Ferrari St-Galler-Strasse 120 8645 Jona-Rapperswil Viktor Hanuš [pageend48]Hr./Fr./Frl. M./Mme/Mlle A. Z. 8048 Zúrich Postretouren und Adressánderungen erbeten an: Postfach 650 8025 ZGrich magazín nového domova ZEITSCHRIFT FŮR EMIGRIERTE TSCHECHOSLOWAKEN JOURNAL POUR LES TCHÉCOSLOVAQUES EMIGRÉS INFORMATIVNÍ, POUČNÝ A ZÁBAVNÝ EXILOVÝ ČASOPIS Briefadresse: Postfach 650, 8025 Ziirich — Herausgeber und Redaktion: Arbeitsgemeinschaft Magazín — Postcheckkonto Nr. 80-60451 — Bankverblndung: SKA 0360 Zúrich-Rathausplatz, Konto-Nr.: KK 637660-01 — Erscheint sechsmal im Jahr — Jahresabonnement: Fr. 19.— Druck: ok Eiger Satz + Druck AG, Zúrich. Adresa: Postfach 650, 8025 Zúrich — Vydává a řidl; Kolektiv Magazín — číslo konta pošt, šekového úřadu: 80 - 60451 — Bankovní spojení: SKA 0860 Zúrich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zúrich. Rádio-TV-Hi-Fi-Gramo Špič k a OTUM5 TWIN 8003 Zúrich, Steinstrasse 75 Telefon 01 - 33 50 25 L. Vondrášek Sandgrubenstrasse 22 8330 Ptšffikon ZH Prodávám a opravuji aparáty všech značek, podle dohody i po pracovní době. Stačí zavolat 01-97 35 44 Vlastni barevná (a černobílá) KODAK-laboratoř. Zásilková služba pro celé Švýcarsko. Pasová, portrétní, průmyslová a reportážní fotografie. Opravy všech filmových kamer a fotopřístrojů. Veškeré jiné fotoslužby. [pageend49]