5 časopis čechů a slováků ve Švýcarsku ročník 7 1974 zpravodaj [pageend1]GENERAL-AGENTUR ZÜRICH Pojištění vyhovující nám krajanům. Odborně poradí ve všech druzích pojištění La Neuchâteloise-Vie Neuenburger Leben M. D A V I D, 8251 Schlatt b. D. 419 Tel.:053-7 73 91 Váš hodinář — s oficiálním zastúpením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F 419 Auto-Elektro & Opel-Servis Milan D a š e k , 8047 Zürich, Fellenbergstrasse 244 (poblíž stan, autob. č. 67) dovoluje si oznámiti otevření vlastní Auto-Elektro-Opravny. ! ! PRO KRAJANY VÝHODNÉ CENY ! ! Nebudete-li — řekněte mně. ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542 / 20246 V mimosezónni době pro krajany výhodné ceny. Nekupujte ve Španělsku... dokud si neproštudujete naši nabídku ACACIA/93 m2 Pts. 1 104 000 = ca. Fr. 60 700.— Name Vorname Strasse PLZ/Ort Tel. Mezi Valencií a Alicante, na pobřeží zvaném Costa Blanca, které je světoznámé svým vyrovnaným podebním, nerušeným klidem a čistým mořem, zřizuje firma VAPF SA. jedinečné obytné pásmo s restauracemi, samoobsluhami, tenisovými dvorci a bazény. Podle svého vkusu a finančních možností si můžete vybrat mezi dvaceti rozličnými typy domů, stavěných ve španělském stylu. 1m2 výhodně položeného pozemku dostanete už za 22 franků. Vilky, bezvadně provedené, můžete se vším všudy koupit v tomto ráji už za 59,500 franků. Přijeďte se podívat! Vyplatí se Vám to! Vyžádejte si náš podrobný barevný katalog! pilara AG FÜR IMMOBILIEN IM IN- UNDAUSLAND CH - 8048 ZÜRICH 9, Freihofstr. 14 Tel. 01 -54 36 61 —54 66 70 B U D E T E L I S P O K O J E N D O P O R U Č T E N A S [pageend2]Zapomenuté slovo V novém Solženicynově románu Souostroví GU- Lag je pasáž, v níž autor popisuje roli, kterou sehrál osobně nynější sovětský ministr zahraničí Andrej Gromyko při zatčení jednoho mladého Švéda a jeho pozdější deportaci do pracovního tábora, jednoho z ostrůvků onoho příšerného sovětského souostroví. Solženicyn se se Švédem setkal při transportu vězňů z jednoho koncentráku do druhého, a není pochyby, že jeho «spolucestující» mluvil pravdu — ostatně potvrdil příhodu v televizném interview. Není však rovněž pochyby, že svět přejde tento příběh bez povšimnutí. Západní diplomati budou nadále diskutovat na všech mezinárodních řečnických kolbištích se Sovětským svazem o zachování míru, a jejich partnerem bude mnohdy právě Gromyko, Gromyko — ministr, ale i Gromyko — dodavatel lidského materiálu do pracovních táborů, jeden z těch, o nichž Solženicyn praví: «Nejdřív se necháme poslušně po miliónech odpravit, potom pečujeme o to, aby vrazi prožili šťastné stáří.» Nikdo z oficiálních zástupců takzvaného svobodného západu neodmítne sedět u jednoho konferenčního stolu s vrahem Gromykem. Budou v něm i nadále vidět Gromyka-diplomata- budou mu i nadále prokazovat pocty, které sluší a patří zástupci velmoci : červený koberec, mužné stisky rukou, mnoga Ijeta! srdečné úsměvy, diplomatický protokol. Na událost, o které píše Solženicyn, se nebude myslet; stala se také před dobrými pětadvaceti roky. A zastrašili v podvědomí některého poctiváka, umlčí tuto ne- příhodnou vzpomínku okamžitě zachování míru, politické uvolnění, ochrana životního prostředí a já nevím jak se všechny ty «vyšší zájmy» dnes jmenují. 10 tisíc sovětských politických vězňů, kteří, podle střízlivého odhadu britského experta Redda- waye z Londýnské vysoké školy národního hospodářství zalidňují dnešní souostroví GULag se hodí prostě přes palubu svědomí světa, i když je pravděpodobné, že se leckde bude mluvit o nedělitelnosti svobody, i za přítomnosti sovětského ministra zahraničí. Podle jeho mínění platí tato vznešená zásada jen například pro Chile, ale kremelský orloj jde jinak, pozdě, po cársku, ba ještě později. Americký vicepresident Agnew musil jít proto, že zatajil bernímu úřadu své příjmy. Co by se stalo v Americe, kdyby se provalilo, že Kissinger dal svého politického odpůrce zavřít, protože zastával jiný názor na válku ve Vietnamu než on? Sovětský ministr zahraničí je s touto krvavou skrvnou na vestě na mezinárodním parketu stále persona grata. Můj Bože, to bychom nesměli jednat s žádným representantem Sovětského svazu, každý přece zanechal za sebou na cestě nahoru mrtvoly. Nebuďme tak malicherní! Slovo «solidarita» vymazal, zdá se, západní svět ze svého slovníku. Tu a tam se dějí pokusy, vzpomenout si na ně, ale naivkové, kteří si nějak uchovali pamět, se podobají pánu z la Manchy. Vypadá to, že bude na světě tím lip, čím dřív se ho přestane používat vůbec. Ale ještě to není tak daleko. Devět států Evropského hospodářského společenství se jakžtakž dohodlo na společné hospodářské politice vůči OPEACu; sotva se však jejich delegáti rozešli, už nevázaly samy jednotlivě kontakty k tomu nebo onomu a- rabskému státu, aby zajistily solidaritu. Soukromá akce je přece jen nejúčinnější. Solidárně se tak trochu postavíme proti vyděračům, ale je přece jen dobře po straně po jednom raketýrům zaplatit výkupné. Mohli by totiž způsobit, že bych si nemohl v neděli zajet autem na houby. Kde jde o vážnou věc, tam je na místě solidarita, větvící se nesolidár- ními akcemi jedniců. Ani to však není docela přesné. Solidarita je na západě pořád en vogue i ve vážných věcech. Dva italští novináři napsali do turinského deníku La Stam- pa legrácku, v níž si dobírali beninformati, italskou odrůdu šiřitelů šuškandy. Základním kamenem jejich povídání byl libyjský rais Kadháfí (ale mohl to být právě tak dobře Dayan, Pinochet nebo Heath). Arabskému bojkotovému byru se satira, v níž se mluvilo o jeho mecenáši, pochopitelně nelíbila. I požádali automobilku FIAT, které list patří, aby dala výpověď šéfredaktoru Arrigu Levimu. Proč právě jemu? To je nabíledni: je to žid. Nevyhoví-li se požadavku byra, nepůjdou prý fiatky v arabském světě na odbyt. Je možné, že ředitelství židovského šéfredaktora propustí a nahradí ho árijcem. Bude jednat solidárně s těmi západními vládami, které solidárně odsoudily Ameriku zato, že v posledním konfliktu na Blízkém východě zásobovala Izrael zbraněmi. V tomto bodě tedy jakástakás solidarita přece jen existuje. Solidarita s konečným řešením židovské otázky po arabskú. Solidarita, která začíná a končí u peněženky. Jaroslav Strnad 1 [pageend3]Petr Prager: Francie před presidentskými volbami Pompidouovým nástupcem by se chtělo stát 12 uchazečů, vyhlídky na úspěch mají však pouze tři. Sympatie středních vrstev má ministr financí Valery Giscard d’Estaing, šéf Nezávislých republikánů. Gaulliste ale podporují vlastního kandidáta, bývalého ministerského předsedu Chabana Delmase. Sjednocená levice se už v prvním kole dohodla na společném kandidátovi Francoisi Mitterandovi. Sjednocenou levici tvoří Mitterrandovi socialisté, komunisté a levicoví radikálové. Tyto strany se také dohodly na společném programu, který podporují i socialistické odbory CFDT a komunistické odbory CGT, jejichž šéf Seguy je zároveň členem politbyra strany. Všeobecně se soudí, že socialisté udělali chybu, když postavili Mitterranda hned do prvního kola jako společného kandidáta levice. Kdyby totiž byli komunisté jako strana, která v parlamentních volbách dokáže pravidelně kolem sebe soustředit jednu pětinu odevzdaných hlasů, donuceni postavit vlastního kandidáta a kdyby Mitterrand v prvním kole dosáhl ve srovnání s tímto kandidátem úspěchu, byli by si socialisté později mohli více vybírat při sestavování vlády. Mitterrandova kandidátka má ovšem ještě další nedostatek: může už v prvním kole zneklidnit ony voliče, kteří by zcela ^istě dali své hlasy sjednocené levici v kole druhém. Jinými slovy, donutit je, aby se hned od počátku angažovali pro jednoho z vládních kandidátů. Uchazeč o úřad francouzského presidenta je zvolen už v prvním kole, získá-li absolutní většinu odevzdaných hlasů. Nestane-li se to, volí se za 14 dnů podruhé. Potom už stačí většina prostá. Toto druhé kolo bude nutno s největší pravděpodobností vypsat; hlasy vládního tábora jsou totiž rozděleny. Podle jednoho z četných průzkumů veřejného mínění se předpokládá, že v prvním kole nejvíc hlasů získá socialista Mitterrand, asi 45 procent. O dalších 45 procent se mají rozdělit Chaban Delmas a Giscard d’Estaing. Tito kandidáti se už dohodli, že v druhém kole bude kandidovat ten, kdo získal více hlasů; jeho dosavadní soupeř jej bude všemi prostředky a bez výhrad podporovat. Chaban Delmas je sice oficiálním kandidátem gaullistické strany, ale má v ústředí vlivné nepřátele, kteří mu vyčítají, že se rozhodl oznámit svou kandidaturu příliš brzy, ještě ve chvílích, kdy se celá země loučila se zesnulým presidentem Pompidouem. Mezi kritiky jeho rozhodnutí patří ministr vnitra Chirac, o němž se říká, že za svou kariéru vděčí právě Pompidouovi, ministr spravedlnosti Taittin- ger a monsieur Juillet, šedá eminence Elysejského paláce. Někteří gaullisté proto žádali, aby Chaban Delmas vzal svou kandidátku zpět. Kompromisním kandidátem měl být dnešní ministerský předseda Messmer, ale zase jiní zkušení muži stranického aparátu namítali, že Messmer svým vystupováním nedokáže zmobilisovat voličské masy. A tak nakonec Delmasův přítel Jacques Duhamel gaullistické- ho kandidáta Chaban Delmase prosadil. Vzrušená vnitrostranická diskuse kolem demokratických kandidátů nepochybně ulehčuje Mitterrandovi jeho taktiku v předvolebním boji. Jak by vypadala Francie v případě jeho vítězství? Četní pozorovatelé tuto možnost vůbec nepřipouštějí, protože spoléhají na vrozený konzervatismus francouzských širockých vrstev. Mitterrand se v posledních týdnech sice uskrovnil a žádá pouze znárodnění monopolů, veřejnost ale ještě nezapomněla, k čemu ho tlačili komunisté při posledních presidentských volbách. Ani kdyby Mitterrand vyhrál, nebylo by všechno ztraceno, jak se obávají pesimisté. — Francouzský parlament je rozháraný a často nejednotný, hrozbě vlády s komunisty by však asi čelili víceméně všichni. V takovém případě by nezbylo, než vypsat nové volby do parlamentu. A ty by — ať už by výsledek dopadl jakkoliv — umožnily Mitterrandovi jmenovat vládu bez komunistů. Ale to je v podstatě předbíhání a planá spekulace. První odpověď dá 19. květen, kdy se v zúžené volbě rozhodne mezi Mitterrandem a kandidátem vlády. NOVÝ DOMOV časopis Masarykova ústavu v Torontě slouží už 25 let krajanské veřejnosti. Seznamte se s ním i Vy a sdělte svým přátelům jeho adresu: 978 Queen West, Toronto M6J 1H1, Ont. Canada. Předplatné do zámoří lodí 9 kan. dol., letecky 15 dol. Česká zubní laboratoř provádí VEŠKERÉ UMĚLÉ ZUBNÍ NÁHRADY dle nejmodernějších metod. KAREL PISCHINGER, Dental Labor, Lyss-Strasse 13 2560 Nidau — POZOR — Nové tel. číslo 032 - 25 24 42 2 [pageend4]Náš interview Alan Levy je americký novinář, který má zvláště vřelý vztah k Československu, nikoli akademický, jaký mívají cizí novináři. Příčinu této neobvyklé náklonnosti pochopíte z odpovědí na otázky, které mu redakce Zpravodaje položila. R.: Pane Levy prožil jste celé Pražské jaro na místě samém a své dojmy jste uložil v knize Člun do Prahy, která už vyšla ve Spojených státech. Jaké měla kritiky? A.L.: Recensenti, kteří o ní psali, se vyjadřovali vesměs příznivě. Smím-li nahlédnout do svých výstřižků, mám tady Newsweek, který mou knihu nazval «zevrubnou zprávou o naději a tragédii malého národa». Zde je nadšená kritika z Los Angeles Times a tu výstřižek z New York Times, v nichž Jack Raymond, který je presidentem Amerického zahraničního tiskového klubu, tvrdí, že je to «krásně napsaná knížka . . . , kterou je možno srovnat s klasickým reportem Johna Reeda o bolševické revoluci Deset dnů, které otřásly světem.» Ale většina sdělovaích prostředků nevěnovala knize, když 1972 vyšla, pozornost. Jeden významný kritik mě požádal, abych mu podepsal recenzní výtisk. Řekl jsem, že mu ho rád podepíšu a že jsem zvědav, co o knize napíše. «Ach,» řekl, «já nehodlám takovou knihu recenzovat. Víte, dnes je tomu už tak dávno, a nezájem o Československo je stejný jako nezájem o Vietnam.» Vepsal jsem mu tedy do jeho exempláře: «Mé levicově fašistické Nemesis» a on ho okamžitě zařadil do své knihovny, aniž věnování — podobně jako knížku — četl. R.: Máte zato, že se průměrný Američan ještě dnes o osud Československa zajímá? A.L.: Ne, je to pohroma, která se udála před šesti lety — snad si myslí že Praha leží v Jugoslávii. Nestará se už ani o Vietnam, to je pohroma minulého desetiletí, vůbec o ní nepřemýšlí, domnívá se, že tam válka skončila, protože «my už neválčí- me». Nejsem si ani jistý, zda se zajímá o Ameriku; zajímá se o svou rodinu a o životní náklady a o benzin pro svůj vůz, a v dnešním roztříštěném světě mu to ani nemohu mít za zlé. Avšak jedním z důvodů, proč tam nemohu žít, je, že nemohu žít u- prostřed nezájmu a neznalosti toho, co se dotýká mě a několika milionů jiných lidí. Ve Vídni, kde teď žiju, Rakušané aspoň znají, oč se nestarají. Ve Vídni, kde žijeme od roku 1971, kdy nás plukovník Tosek, šéf pražské Stb, vykázal z Prahy jako špióny, mohu trochu prospět. Živím se psaním kulturních článků, avšak mám uši otevřené pro uprchlíky a jejich životní příběhy. Tak jsem také dokázal udržet zájem o osud Československa v amerických periodikách, jako třeba New York Times, Saturday Review, Seventeen, Catholic Digest a Good Housekeeping, hlavně však o křížové tažení za těch několik stovek dětí, které jsou drženy v Československu a nesmějí jít za rodiči, kteří uprchli na západ. R. : Vraťme se ještě k těm čtyřem rokům, které jste ztrávil v Československu. Co na vás v té době nejvíc zapůsobilo? A.L.: Rok 1968 mi poskytl nejlepších šest měsíců mého života. V té době jsme se, má žena a já, necítili jako Američané v cizině. Právě naopak. Cítili jsme se jako Američané, zasazení do údolí řeky Hudson v době kolem roku 1784, kdy naše revoluce zvítězila, ale vítězství nebylo ještě zajištěné; svoboda už byla ve vzduchu, mohli jste cítit její vůni, její příchuť. Tehdy, za Pražského jara 1968, jsme doopravdy začali prožívat Americký sen — ale pak, v srpnu přišla ruská zima a na Nový rok bylo 1984, už ne 1784. Ale když měl člověk to jedinečné štěstí žít v oné požehnané době, kterou Dubček dal Čechům a Slovákům a byl by dal celému světu, nemůže litovat, nemůže zapomenout a za nic se toho nevzdá. R.: Vyjde vaše kniha česky? A.L. : Ano, koncem letošního nebo počátkem příštího roku v překladu, na němž se pracuje pro nakladatelství Josefa Škvoreckého 68 Publishers v Torontě. R. : A v jiných jazycích? A.L.: Německy asi ve stejné době nebo možná trochu později ji vydá curyšské nakladatelství Konfrontace. Zatím je americké vydání mé knihy jedním z nejžádanějších předmětů na černém trhu v Praze a Frickovo knihkupectví na vídeňských Příkopech prodalo 75 výtisků československým turistům, kteří přišli přímo z ulice a ptali se, zda je možno ji koupit. Většina z nich neumí anglicky, ale znají prý někoho, kdo jim strašně rád přeloží každičké slovo, jenom aby měl možnost si knihu přečíst. Teď jsem tedy rád, že to pro ně bude v pětasedmdesátém mnohem snazší. R.: Jaké literární plány máte do budoucna? A.L.: Letos na jaře vydá chicagské O’Harovo nakladatelství mou další knihu o Československu. Je to příběh prostého Čecha Karla Čapka; líčím hrdinu od jeho narození roku 1930 v době, kdy končila Masarykova republika, za nacistické okupace, v pražském povstání, v poválečných letech; prožívá příchod komunistické diktatury, prochází v letech 1949—1960 vězeními a pracovními tábory na Pankráci, na Borech, na dolu Eliáš, Bratrství, Rovnost, Prokop, Vojna a Bytíz; v šedesátých letech je v Praze, v době Sikových reforem je soukromým taxikářem, je svědkem Pražského jara a po srpnu 1968 odchází s rodinou do exilu, nejdříve do Rakouska a posléze do Cicera v americkém státě Illinois; tu se stává továrním dělníkem a pouští se do výroby náhrobních kamenů. Absolutně symbolický život, který náhodou prožil slušný, pozoruhodný 3 [pageend5]a venkoncem inteligentní člověk. Dal jsem tomu původně titul Jsem druhý Karel Čapek, ale obchodní oddělení nakladatelství mělo obtíže se sháněním objednávek od knihkupců, protože nikdo neslyšel o původním Karlu Čapkovi. Proto se nyní anglická verze nazývá Dobrý člověk ještě žije a má podtitul «Odysea profesionálního vězně». Doufám však, že české vydání, na něž má opci Josef Škvo- recký, bude mít původní název. Doufám, že příštím rokem začnu psát nový román, odehrávající se v Praze. Ale příští rok, to je vzdálená budoucnost v dnešním světě .. . R.: Jak se díváte na budoucnost Československa? A.L.: Jsem velmi pesimistický, ale to není důvod házet flintu do žita. Cítím, že Rusové svírají hrdlo národa tak surově, že není možné svobodně se nadechnout ani protestovat zvláště proto, že okolní svět je nevšímavý a nechce poslouchat, nechce slyšet. Chtěl bych věřit, že povstání v Sovětském svazu by mohlo situaci v Československu zlepšit, ale myslím, že se to každým dnem stává nepravděpodobnějším: převrat v Moskvě se bude ubírat cestou maršála Grečka pravděpodobněji než cestou doktora Sacharova a v tom případě bud" Bůh světu milostiv! Další otázka. R.: Domníváte se, že je možné zlidštit komunismus? A.L.: Nikdy jsem v to nevěřil — až to Dubček začal provádět. Tenkrát se to stalo nejen možné, ale v Československu nevyhnutelné. Avšak lidé bez tváře, kteří vedou kremelskou mocenskou kliku, si ze všech nejdříve uvědomili, že «socialismus s lidskou tváří» znamená už svým názvem jejich konec. Zničili tedy Československý sen tanky a puškami a půl miliónem vojáků, kterými přes noc obsadili zemi čtrnáctimilionového národa. Tehdy jsem si myslel, že tak či onak odzvánějí komunistickým nadějím v západních státech, jako jsou Francie nebo Itálie, ale lidé zapomínají a nechápou a toho se bojím. Na Vaši otázku, zda v takovém systému může vyrůst Dubček, odpovídám, že je možné všecko. R. : Co byste vzkázal čtenářům Zpravodaje a vůbec českým a slovenským politickým uprchlíkům? A.L.: Aby nezapomněli, co jsou, ne co byli. Tím nechci říci: «Přizpůsobte se!» — právě naopak. To, co se přihodilo v osmašedesátém v Československu, je v mnoha směrech horší než to, co se tam dálo v padesátých letech. Je to totiž kulturní genocida; nejen proto, že uvěznili několik profesorů a umlčeli spoustu umělců, nejen proto, že se bude přepisovat historie, nýbrž proto, že je to útok na všechny tradiční kořeny, od jazyka až po morálku, které vypučely chovala v cizí půdě — a my všichni bychom měli využít výhod, které nám nabízí emigrace nebo vyhnanství, ať už je to svoboda publikovat a kupovat (nebo jinak podporovat) knihy, které tu mohou česká nakladatelství vydávat a které nesmějí vycházet v Praze, nebo časopisy jako Zpravodaj, nebo prostě dělat knedlíky a housky s lepšími přísadami. Místo toho se však setkávám s tím, že exulanti z roku 48 nechtějí mít nic společného s vlnou exulantů posrpnových, protože «jsou to komunisté» a skupina exulantů z osmatřicátého se považuje za něco lepšího než všichni ti «opozdilci», ba dokonce i členové posrpnové emigrace se navzájem pomlouvají, protože jeden odešel dřív a jiný později. Tigridové a Pelikánové, a Paškové a Škvorečtí spolu příliš často soutěží nebo podrývají si vzájemně půdu pod nohama — a dokonce i u- přímně smýšlející, zcela nestranný outsider jako já je terčem výtek Tigrida a Pelikána a když pátrám proč, dozvím se, že «také oni napsali knihu o Československu». Jako bychom si nemohli všichni vzájemně pomáhat nebo jako bychom nemohli všichni pomoci každému druhému! Nekonkuruju jim a oni si zajisté nekonkurují navzájem. Mně za těchto okolností nezbývá nic jiného než svěsit hlavu, vzpomenout si, jak mi rok 1968 připomněl rok 1784, a citovat roku 1974 to, co řekl Benjamin Franklin 4. července 1776: «Musíme všichni spolu táhnout za jeden provaz, nebo budeme na provaze viset každý zvlášť.» Amen. (Autorem fotografie Alana Levyho na titulní stránce je Gene Deitsch) Fráňa Šrámek: VESNICE Nejvýše, nejvýše kohoutí hlas a dole pod ním stodůlka přede, hlaholí úl, jalůvka teskní a zinčí kovář, po vrších jabloní, hrušní špačkové letí : a to je ves. Cesta je z měkoučkých šlápot po zvířatech, kocábky kachní a husí po mochnách plují, a pak je tu ještě paleček v ústech a ve druhé ruce svěšený prut, snad celou ves hlídá jen tahle varta, jen ten jediný košiláček: a to je mír. Však čtvero pamětnic, čtvero lip kronikářek, to je také varta. V dnech dobrých i ve zlých bývaly s námi. A zvonička opodál, třeba ji obrost lopuchů, šťovíků lesík, to také bdící je oko a úzkostný hlas: od ohně, bože, nás chraň a krupobití. 4 [pageend6]Jakpak je tam u nás doma Z pražského hřbitova zmizela urna s popelem Josefa Smrkovského. Podle sdělení čs. bezpečnosti «byla nalezena na toalete rychlíku Praha-Vídeň při celní kontrole v Českých Velenicích». Policie oznámila rovněž, že paní Smrkovská prý odmítla mít urnu v bytě, a to z «hygienických důvodů». Potud policie. Po zkušenosti s Palachovými ostatky lze o věrohodnosti této historky právem pochybovat. Většina západních pozorovatelů ji pokládá za vymyšlenou a soudí, že urna zmizela, aby se místo, kde byla uložena, nestalo novým poutním místem Pražanů jako Palachův hrob. Pověsti o velmi chatrném zdraví 78 letého presidenta Svobody se množí. Zdá se, že špatnému zdravotnímu stavu nasvědčuje i to, že president osobně nepřednesl své novoroční poselství 1974, ani nepromluvil na oslavách «Vítězného února». Jeden západní velvyslanec, kterého Svoboda přijal loni v prosinci, prohlásil, že presidentovy myšlenky byly tak zmatené, že konverzace byla téměř nemožná. Současně se šíří i fámy o pravděpodobném nástupci. V této souvislosti se nejčastněji vyslovují dvě jména: Indra a Husák. Kumulace funkcí presidenta a prvního tajemníka KSČ se však pokládá za nepravděpodobnou. Pavel Kohout vyzval koncem března účastníky konference o evropské bezpečnosti, aby se zabývali otázkou pronásledování občanů v jejich vlastních zemích. «Bez vyřešení tohoto problému,» řekl, «zůstanou bezpečnost a spolupráce jen politickými hesly». Kohout dále odmítl obvinění Rudého práva, podle něhož prý «.zradil rudý prapor»; prostřednictvím západních novinářů prohlásil, že nepokládá za zradu obranu proti veřejnému osočování a proti pomluvám. «Nepokládám za zradu, jsou-li moje knihy a mé hry vydávány v zahraničí na základě platných smluv, uzavřených literární agenturou . . . Nepokládám za zradu, když se distancuji od lidí, kteří mají na svědomí deformace padesátých let, od těch, kteří mylnými informacemi zavinili vstup vojsk v srpnu 1968, od těch, kteří jsou odpovědni za omyly let sedmdesátých ...» Kohout již v únoru hovořil o současném stavu krásné literatury u nás a řekl, že «není lepší než v době, kdy u nás vrcholil stalinismus». Prohlášení vyneslo Kohoutovi návštěvu policie. Podle informací z pražských diplomatických kruhů, čs. úřady prý povolily paní A. Pořízkové a dvěma jejím dětem vycestovat z republiky. Manželé Pořízkovi opustili po invazi ČSSR a uchýlili se do Švédska, jejich dcera však zůstala u babičky poblíž Brna. V r. 1971 se paní Pořízková a dva Švédové pokusili dítě tajně vyvézt, byli však zatčeni. Švédové okusili slasti čs. vězení (v září 1972 byli z ČSSR vyhoštěni), paní Pořízkovou před mřížemi zachránilo pouze to, že tehdy byla v jiném stavu. Ve věku 77 let a oficiálně po «dlouhé nemoci» zemřel 23. března bývalý ministr vnitra z padesátých let a spoluviník na stalinských monstrprocesech Karol Bacílek. Z vedení KSČ, k němuž patřil v době, kdy byli mj. odsouzeni Slánský a Husák, byl Bacílek odstraněn v r. 1963. V sobotu 6. dubna vypukl v pražském televizním 5 [pageend7]studiu požár. O život nepřišel nikdo, avšak hmotné škody se blíží půl miliónu korun. Příčiny neštěstí nebyly dosud vyšetřeny. Sobotní program zajistila náhradně Bratislava. Kardinál Štěpán Trochta, litoměřický biskup, zemřel ve věku 69 let. Na kněze byl vysvěcen v 1932, pak přednášel v semináři ve Zlíně. Za války byl zatčen gestapem a jen o vlas unikl popravě. Po komunistickém puči nesměl se po dvacet let věnovat kněžskému úřadu. Kardinálem ho jmenoval papež r. 1973. V Československu došlo k pronikavému zvýšení cen pohonných hmot: od 30. března se platí za litr obyčejného benzinu 4Kčs místo dosavadních 2,10 za speciál 4,30 místo 2,40 a za super 5 místo 3 Kčs. Cena nafty zůstává nezměněna pro domácí spotřebitele, ale zvýšila se pro cizince. Očekává se, že svýšení cen benzinu bude mít za následek rapidní odliv «turistů» z NDR, kteří si zajížděli přes hranice plnit nádrže. Jako protiváhu vláda zrušila mimořádnou daň z motorových vozidel. Ještě před několika lety stačily sovětské dodávky nafty plně krýt spotřebu, ale dnes vystačí jen asi z 90 %. ČSSR musí nyní zhruba 1,5 mil tun ropy hledat jinde (Irák, Libye), což vyvolává značné devizové potíže. Ministr Michal Sabolčík to ovšem v televizním projevu svedl na světovou energetickou krizi a na «spekulace olejových monopolů» — ani slovíčkem se nezmínil o mnohonásobném zvýšení cen ropy, které rozhodly arabské státy. Neutěšená situace je též ve spotřebě elektrické energie. Ještě loni v listopadu ministr Rohlíček tvrdil, že Československu energetická krize nehrozí, avšak časté vypínání proudu i během letošní mírné zimy ho usvědčilo z opaku. Vypínání se očekává i v zimě 1974/75. Po pěti letech záměrného umlčování se čs. režizér Jiří Mencl, autor «Ostře sledovaných vlaků» opět objeví ve filmovém světě: bude natáčet film «Frajeři na blátě» — psychologický příběh z prostředí brigády socialistické práce na stavbě plynovodu. Japonské úřady vyšetřují případ 28 letého československého obchodníka J. Kubrického, který se 13. února přihlásil na policii a oznámil, že prováděl špionáž v japonském vojenském průmyslu a shromažďoval ve prospěch SSSR informace o Číně. Sovětské velvyslanectví informaci popřelo a označilo za provokaci. Podle vlastní výpovědi byl Kubrický instruován náměstkem vojenského atašé sovětského velvyslanectví v Kanadě a odtud pod falešným jménem Clifford Hardman tajně dopraven do Japonska. Původ «Brežněvovy doktriny» Rudolf Kopecký, Londýn (Pokračování z minulého dvojčísla) Je pravda, že Trocký, nesporně se souhlasem Leninovým, ve chvílích, kdy se bolševická strana snažila uchvátit moc, vyhlásil právo všech národů na se- beurčení a že dekret číslo 2 vlády dělníků a rolníků ze dne 19. prosince 1917 vyhlásil docela kategoricky nepřípustnost zabraňovat naprosté samostatnosti každého národa, včetně těch, jež byly dosud součástí ruské říše. Ale již r. 1918 slyšíme trochu jinou řeč. Program ruské komunistické strany z r. 1918 konstatuje, že Ukrajina, Lotyšsko, Litva a Bílá Rus existují jako samostatné sovětské republiky, pokračuje však těmito slovy: «To však nikterak neznamená, že by se proto měla ruská komunistická strana přeorganisovat ve federaci nezávislých komunistických stran. Osmý kongres ruské komunistické strany se proto usnáší: musí zde být jednotná, cen- tralisovaná Komunistická strana s jedním ústředním vedením. Všechna rozhodnutí ruské komunistické strany a jejích vůdčích orgánů jsou bezpodmínečně závazná pro všechny odbočky strany, bez ohledu na jejich národnostní složení. Ústřední výbory ukrajinských, lotyšských, litevských komunistů se těší právům oblastních výborů strany a jsou plně podřízeny ústřednímu výboru ruské komunistické strany». O dva roky později (1920) k tomu Lenin dodal: «Není jediného marxisty, který by mohl popřít, aniž by se naprosto rozešel se základy marxismu, že zájmy socialismu stojí nad právem národů na se- beurčení. Naše socialistická republika vykonala a koná všechno možné, aby uplatňovala právo sebe- určení Finska, Ukrajiny a pod. Nastane-li však konkrétní situace, že v některé době je existence socialistické republiky ohrožena z důvodů práva na sebeureční několika málo národů (Polsko, Litva, Kuronsko a pod.), pak se rozumí samo sebou, že zájem o zachování socialistické republiky musí mít přednost.» (Co činit, sv. 26, str. 408). S tohoto hlediska odmítá Lenin i federativní formu touto motivací: «Federace znamená unii sobě rovných a závisí na souhlasu .. . Odmítáme federaci zásadně .. . je nevhodnou formou pro náš stát. (Co činit, sv. 19, str. 453). Lenin ovšem není ani pro rovnoprávnost národů, ba ani pro trvalou existenci národů samých. Národ 6 [pageend8]chápe jen jako důsledek kapitalismu, jenž musí být překonán. Praví o tom: «Na celém světě bylo období vítězného kapitalismu nad feudalismem spojeno s národnostními hnutími. Hospodářskou základnou těchto hnutí je, že buržo- asie, aby získala naprosté vítězství pro výrobu statků, musí uchvátit domácí trh, musí mít politicky sjednocené území s obyvatelstvem mluvícím společnou řečí, zatímco jsou odstraňovány všechny překážky vývoje oné řeči a její konsolidace v literaturu». (Vybrané spisy, angl. vydání z r. 1935, str. 250). Lenin k tomu jasně dodává, co z toho vyplývá: «Cílem socialismu není toliko odstranit rozčlenění lidstva v malé státy a všenárodní izolaci, ne jen přiblížit k sobě národy, ale také je sloučit.» (Tamtéž str. 270). Závěrem ještě jeden citát z Lenina, jenž zaplašuje poslední pochybnosti o jeho stanovisku k národnostním otázkám. «Maloburžoasní nacionalismus prohlašuje, že internacionalismus je uznáním rovnosti práv národů a nic více, zachovává nedotčený nacionálni egoismus — aniž mluvíme o čistě formální povaze takovéhoto uznání, kdežto proletářský internacionalismus požaduje především podřídit zájmy proletářského boje v jedné zemi zájmům tohoto boje v celosvětovém měřítku a zadruhé požaduje schopnost a ochotu národa, který získal vítězství nad buržoasií, zajít až do krajních mezí národních obětí, proto aby svrhl mezinárodní kapitál. (Spisy, sv. 31, str. 126). Přejdeme nyní k Stalinovi, jenž byl tolika stoupenci marxismu a leninismu označován za úchylkáře a zneužívatele Leninova učení. Nehme stranou, od- chýlil-li se Stalin skutečně v tom či onom směru od pravověrnosti a omezme se i nadále jen na otázky národnostní. Především je potřebí připomenout, že Stalinova kniha «Marxismus a národnostní a koloniální otázky» vyšla dávno před bolševickou revolucí. Lenin ji nesporně znal a snad právě proto jmenoval r. 1917 Stalina komisařem pro národnosti v první bolševické vládě. Nechť tedy měl Lenin proti Stalinovi v pozdějších dobách jakékoliv námitky, je naprosto zřejmé, že se s ním shodoval v o- tázkách národnostní politiky. Z citátů, jež budou následovat je zřejmé, že tu šlo opravdu o naprostou shodu. Budiž zde dovolena ještě jedna vysvětlující poznámka. Je známo, že autoritativní výklady učení velikánů marxismu-leninismu mají tu podivnou vlastnost, že jedno knižní vydání se liší poněkud — a někdy i pronikavě — od vydání předchozího. Od dob Stalinových byly totiž podrobovány pravidelným čistkám. Následující citát, pocházející z 3. vydání Leninových spisů, vydaného v roce 1923, se vyskytuje v tomto necensurovaném vydání (svazek XXV, str. 624), ne však ve spisech Stalinových. Je to Stalinův dopis Leninovi, obsahující tuto výstrahu : «Předpokládejme příští existenci sovětského Německa, sovětského Polska, sovětského Finska. Každý z těchto národů, majících vlastní stát a vlastní armádu . . i jako sovětský stát sotva přivolí vstupu v bezprostřední federaci se sovětským Ruskem, po způsobu Baškirů nebo Ukrajinců.» Již za Leninova života (1920) akcentuje Stalin nutnost vlády nad tím, čemu říká «okrajové oblasti». Shodně s Leninem prohlašuje pak ve své knize «Marxismus národnostní a koloniální otázky», na str. 13, vydané r. 1913: «Národ není toliko historickou kategorií, ale je historickou kategorií, patřící do určité doby vznikajícího kapitalismu. Bylo by docela nepřípustné plésti si otázku práva národů svobodně se oddělit s otázkou, musí-li se některý národ nezbytně oddělit v každé vhodné chvíli. Tato otázka musí být řešena docela odděleně stranou a proletariátem v každém případě, podle okolnosti. A tak jsme oprávněni agitovat pro oddělení a proti oddělení v zájmu proletariátu a proletárske revoluce.» Stalin precizuje toto stanovisko v pátém svazku spisů, vydaném taktéž, když Lenin byl živ a u moci (1921). Na str. 270. Stalin píše: «Mělo by se pamatovat na to, že kromě práva národů na sebeurčení je zde také právo pracující třídy konsolidovat svou moc a právo národů na sebeurčení je podřízeno tomuto právu. Jsou případy, kdy právo na sebeurčení je v rozporu s jiným, vyšším právem, totiž právem dělnické třídy, jež přišla k moci, aby svou moc konsolidovala. V takovém případě — a je nutno to říci nepokrytě — právo na sebeurčení nemůže a nesmí být překážkou dělnické třídě uplatnit své právo na diktaturu.» (Dokončení příště) Jan Schneider: NOCLEH V tomhle obláčku nepřespím do toho obláčku prší Kupka sena to je ten správný úl kam snesu med své pouti Ráno se vyrojím z vůně Posnídám úsvit zapiji rosu A půjdu dál Se čtyřlístkem v ruce místo kompasu (Ze sbírky Jak číst ohňostroj) 7 [pageend9]Ze země okupantů Podle nepotvrzených zpráv z disidentských kruhů v Moskvě zahájilo několik desítek politických vězňů ze dvou uralských táborů nucené práce v polovině dubna hladovku na protest proti věznění těžce nemocného básníka Vladimíra Bukovského. Bu- kovskij byl, jak známo, odsouzen na dvanáct let vězení, pracovního tábora a Sibiře. Nedávno se jeho matka Nina obrátila na N. Podgorného, aby jí dovolil syna navštívit. Nabídla se, že si za něj «odsedí» zbytek trestu: «Chcete-li lidskou oběť, obraťte se na mne,» napsala. Kopie jejího dopisu se dostala do rukou západních novinářů. Podle těchže kruhů tvoří denní dávku jídla v sovětských táborech z ca 400 gramů chleba, 30 gramů vařené ryby, maličké množství tuku a něco luštěnin či bramborů. Solženicynovi přátelé rozšířili v SSSR první prohlášení laureáta Nobelovy ceny od jeho deportace. Solženicyn se v něm staví na obranu generála Pjo- tra Grigorenka, kterého sovětské úřady zavřely do psychiatrického útulku. Prohlášení, které podepsal též sovětský matematik Šafarevič, obviňuje úřady ze špatného zacházení s 66 letým generálem, z fysického nátlaku a z internace ve společné cele s kriminálním zločincem. «Ničí ho metodicky až do hořkého konce,» píše Solženicyn. Grigorenkově ženě, která na policii prohlásila, že její manžel je duševně naprosto zdráv, řekli: «Nu dobrá, však my mu nějakou nemoc najdeme a budeme ho na ni léčit.» Jak se Solženicynův text dostal do SSSR, není známo. «Litěraturnaja Gazeta» napsala, že západní výzvy k volné výměně myšlenek a informací směřují, prostřednictvím «buržoazního umění», k podkopání komunistické kultury. «Naše literární časopisy,» napsala, «nevěnují dost pozornosti demaskování taktiky buržoázni ideologie a jejích agresivních a- spektů, které se skrývají za pěknými slovy.» List «Izvëstije» zase napsal, že některé západní delegace na ženevské konferenci se prý pokoušejí navodit situaci, která by umožnila vměšování do vnitřních záležitostí jiných států ... A tak, přesto, že se v Ženevě mluví o «výměně», jednosměrný provoz zůstává: co jde z Východu na Západ je dobré, o- pačně nikoli. Jakýsi Čechoslovák, který se podepsal jako Jan Pražský, uveřejnil v ruském vydání «Otázek míru a socialismu» článek o Solženicynovi, kterého nazval «mrtvou duší» a přirovnal, souhlasně s tímto označením, k jinému «reakčnímu» ruskému spisovateli N. Gogolovi. Pražský se formálně snažil «vzít na milost» některá raná díla Solženicynova (Jeden den v životě I. Denisoviče), zavrhl však kategoricky «Srpen 1914» a «Souostroví Gulag». Odmítl rovněž srovnávání Solženicyna se Lvem Tol- stým na Západě. Zapomněl však, že tento příměr jako první uveřejnila «Pravda» — před deseti lety, kdy byl Solženicyn ještě na bílé listině. A ještě jedna zajímavost z pera Jana Pražského: zmínil se o tom, že autor «Gulagu» obdržel Nobelovu cenu — o faktu, který sovětská propaganda proti Solženicynovi už řadu měsíců ignoruje. Sovětská vláda vydala dekret o nové literární ceně, která nese jméno Alexandra Fadějeva, známého stoupence J. Ví Stalina; autor «Mladé gardy» spáchal po 20. sjezdu KSSS sebevraždu. Cenou budou odměňována díla, zabývající se «hrdinskými činy sovětského lidu a sovětské armády». První sovětská letadlová loď «Kyjev» o výtlaku 35.000 tun se staví v Nikolajevu na březích Černého moře. Plavidlo, dlouhé 244 metrů, s rozjezdovou drahou 183 m, má být do vojenského námořnictva zařazeno v r. 1975. Spisovatel A. Levitin-Krasnov protestoval proti úředním zábranám, kladeným jeho žádosti o emigraci do USA; do Ameriky ho pozval představený sanfranciské ortodoxní obce. Levitin-Krasnov poukázal na to, že pro své náboženské přesvědčení je už čtvrt století pronásledován, z toho deset let si odseděl ve vězeních a odpracoval v táborech. Nyní žádá, aby mohl odejít a «dožít své dny v klidu»: spisovateli je 58 let. A znovu celiny? Podle L. Brežněva je nutno obdělat panenské půdy, táhnoucí se od Baltu po Ural, hlavně ve stepní oblasti RFSR. V první etapě má být zúrodněno na 52 miliónů hektarů (o pětinu více, než kdysi žádal kukuřicový fanoušek Chruščov). Projekt bude stát skoro 35 mid. rublů a zaměstná na 130 miliónů obyvatel. A. Sacharov nesouhlasí se vším, co napsal Solženicyn v «Dopise sovětským vůdcům»: jak 14. dubna napsal americký časopis «Time», Sacharov odmítá názor, že by autorita ruských carů, opřená o vliv ortodoxní církve, mohla být příkladem pro moderní Rusko a staví proti němu princip demokratického vývoje. Na rozdíl od Solženicyna, který vybízí politické předáky, aby upustili od marxistické ideologie, Sacharov soudí, že se sovětská společnost k ideologickým principům staví lhostejně. Konečně vědec nesouhlasí s laureátem Nobelovy ceny v otázce «izolace» SSSR: podle Solženicyna Rusko by 8 [pageend10]mělo především respektovat své národní tradice a nepřihlížet příliš k západním vlivům, Sacharov naopak je přesvědčen, že jedinou «rozumnou formou izolacionismu» je upuštění od hlásání samospasitel- ského socialismu v jiných zemích, ukončení podpory rozvratných živlů na jiných kontinentech a zastavení vývozu smrtících zbraní. «Pište o nás (disidentech) co nejvíce! Nezapomínejte, že trpíme pro společné ideály svobody a práva. A trpíme-li my, trpí i celá Evropa,» prohlásil v Římě Pavel Litvinov. «U nás za jediné slovo, vyjadřující nezávislý názor, jsou lidé posíláni do vězení, do koncentráků anebo do blázinců; jsou tu ovšem i jiné formy perzekuce jako existenční postih anebo hrozba deportace.» K poslednímu bodu se blíže vyjádřil v Amsterdamu: sovětské úřady nyní dávají přednost vyhoštění nepohodlných osob před procesy a vězením, neboť se obávají negativního dopadu takových metod represe na západní veřejné mínění, řekl v podstatě. «Jsme jen kapkou v moři, ale věříme, že se nám podaří přivodit duchovní regeneraci v SSSR a dosáhnout svobody názorů.» Pavel Litvinov opustil SSSR 18. března po dlouhých tahanicích o výjezdní vizum. Se svou ženou a dvěma dětmi přiletěl 8. dubna do New Yorku. «Jsem rád, že jsme v zemi emigrantů,» řekl po příletu a vyslovil naději, že bude moci přednášet na některé americké universitě. Litvinov je chemik. Je vnukem bývalého ministra zahraničních věcí Maxima Litvonova. V sovětském vězení strávil čtyři měsíce a v sibiřských dolech čtyři roky, od 1968 do 1972. Na psychiatrickém oddělení jedné nejmenované nemocnice se vzbouřili «nemocní» proti nelidskému zacházení — po potlačení vzpoury byli dva pacienti spoutáni a utlučeni k smrti svými strážci; z disidentských kruhů v Moskvě se to dověděli západní novináři. Nikdo prý nebyl za tyto vraždy potrestán. Dva málo známí disidenti, lingvistka Tatjana Cho- dorovičova a jistý Landa (prý dělník z Krasnogor- ska) uveřejnili 16. dubna výzvu na podporu ukrajinského historika Valentina Moroze, který si od r. 1969 odpykává «trest» třinácti let vězení za kritiku KGB a sovětských špionážních služeb. Moroz, jehož zdravotní stav budí velmi vážné obavy, se zabýval zejména policejními metodami Bérijovy éry; jednou z nich bylo, jak Moroz napsal, nechat vězně zemřít hlady. Jiným Morozovým «přečinem» byla obrana ukrajinských kulturních hodnot před vlnou rusifikace. Moroz je prý na společné cele se sadisty, z nichž jeden ho nedávno bodl nožem do břicha. «Filosof Kant byl předchůdcem a nikoli odpůrcem marxistické filosofie,» napsala 16. dubna «Pravda» v článku k 250. výročí narození velkého myslitele. Jeho učení však je «plné rozporů, jichž se snaží reakce a nepřátelé marxleninismu využít.» Sovětský blok zřídil zvláštní obdobu Interpolu. Nová organizace, která je jmenuje «Úřad pro me- zipolicejní spolupráci» a která zahájila počátkem dubna činnost ve Varšavě, je složena ze specializovaných funkcionářů tajných policií všech členů Varšavského paktu — kromě Rumunska. Jejím šéfem je — jak také jinak — vedoucí funkcionář sovětské KGB, jehož jméno se zatím tají. Činnost Interpolu, který má ústředí v Paříži, se soustřeďuje pouze na boj proti normálním zločincům, kdežto nový úřad má pátrat po «živlech, ohrožujících stát», tedy po vnitřní opozici, a zneškodňovat ji. Hlavním úkolem Úřadu pro mezipolicejní spolupráci je zachytit všechny opozičníky v kartotéce. Dozor nad nimi budou vykonávat sice tajní jednotlivých národních bezpečnostních ústředen, jakmile však se zjistí, že mají «ilegální» osobní, písemný nebo telefonický styk se socialistickým zahraničím nebo dokonce s osobami, žijícími na západě, zahájí kroky varšavská instituce. Tato nová policejní ústředna bude dohlížet také na cizí diplomaty, novináře a jiné novináře, kteří půWAAG — ZU R Z A C H Společenské středisko ČECHŮ a SLOVÁKŮ 18. —19. května Sraz OSTRAVÁKŮ 25. — 26. května Sraz PRAŽÁKŮ 1. — 2. června Sraz BUĎEJOVIČÁKŮ 8. — 9. června Sraz SLOVÁKŮ 15. —16. června VELKÝ TRAMPSKÝ POTLACH 22. — 23. června Sraz VÝCHODOČECHŮ Každý čtvrtek «HUDEBNÍ VEČER» (Renesanční, baroková, a klasická hudba). Cikánská muzika každý večer. — TANEC. 9 [pageend11]sobí za Železnou oponou a kteří jsou podezřelí ze styků s politickou opozicí. Tím se má zarazit pašování rukopisů, které nesmějí vycházet ve »svobodné» oblasti diktatur dělníků a rolníků, na západ. Zvláštní oddělení Úřadu konstruuje technické přístroje, které mají sloužit v boji proti politicko-ideo- logické podvratné činnosti, zvláště rušičky, které by účinně — a levněji než dosud — znemožňovaly příjem západních televizních a rozhlasových stanic. Kreml má novou, vážnou starost: žvýkací gumu. Před moskevskými hotely, v nichž jsou ubytováni cizinci, nabízejí mladí komsomolci suvenýry výměnou za žvýkačku. Vysvítá to z článku, který uveřejnil list Moskovskij komsomolec a který si stěžuje: «Jestliže mládež vyměňuje odznáčky, je to úplně v pořádku. Ale prosit o poživatiny nebo vyměňovat poživatiny je ponižující. A to nejen pro jednotlivce, ale i pro zemi, na jejíž půdu cizinec poprvé vstoupil.» A jeden Američan potvrdil, že kterýsi moskevský taxikář požadoval za jízdu rubl a třicet kopějek nebo «několik žvýkaček». kULTURNÍ zpravodajství V Praze zemřel ve věku 76 let majitel nakladatelství Aventinum, spisovatel Otakar Štorch-Marien. V Masarykově republice vycházela v Aventinu nejlepší díla domácích spisovatelů i překlady cizích autorů. O lidech, s nimiž se za svého života setkal, napsal trojdílné paměti, které jsou působivým obrazem kultury v předválečném Československu. Na slavnostním zasedání Českého literárního fondu byly uděleny ceny literární soutěže, zaměřené k 25. výročí Února 48. Byli jimi «poctěni» V. Dostál za práci Směr Wolker, L. Fuks za román Návrat z Žitného ostrova a A. Plůdek za román Vabank, pojednávající o roce 1968. Někdejší rektor pražské Akademie výtvarných u- mění, malíř a grafik, profesor Miloslav Holý, zemřel v Praze ve věku 77 let. 39 švýcarských matematiků a jiných vědeckých osobností zaslalo v březnu dopis Brežněvovi, v němž protestují proti perzekování sovětského matematika Jurije Šikanoviče, drženého v ústavu pro choromyslné. Švýcarští literáti poslali zase Svazu čs. spisovatelů telegram, protestující proti diskriminaci čs. umělců a proti jejich pronásledování. «Dialog mezi Východem a Západem může být plodný jen tehdy, budou-li se respektovat i odlišné názory jiných lidí,» praví se v něm. Čs. tisk telegram svým čtenářům zamlčel. Před nedávném jsme referovali o českém překladu vzpomínek Sir Bruce Lockharta, který pod názvem Britský agent vydalo curyšské exilové nakladatelství KONFRONTACE. Londýnské Macmilla- novo nakladatelství vydalo nyní Lockhartovy deníky, v nichž jsou zachyceny stovky událostí, které v letech 1915-38 zajímaly světovou veřejnost. Jiné londýnské nakladatelství, Golanz, vydalo anglicky detektivku Josefa Škvoreckého Smutek plukovníka Borůvky. V pražském Karolinu byly slavnostně odevzdány dekrety nově jmenovaným profesorům a docentům vysokých škol. Řádnými profesory byli jmenováni: MUDr. O. Blažek, Ing. arch. VI. Dlesek, MUDr. T. Hejhal, MUDr. A. Kostelecký, Ing. Z. Kotek, Ing. F. Lébr, MUDr. F. Macků, plk. MUDr. J. Mazák, PhDr. J. Plch, RSDr. V. Ráb, MUDr. K. Ryšánek, a J. Smok. Literární cenu, kterou uděluje vydavatelství ÚV ZSM Směna, dostal letos Pavol Koyš za sbírku veršů Večné leto, vydanou na počest X. světového mládežnického festivalu v Berlíně. Počet hlasů, žádajících propuštění a rehabilitaci novináře Vladimíra Škutiny roste zvláště v západoevropských zemích. Škutinův zdravotní stav se stále zhoršuje a vězni se odpírá i základní právo na lékařské ošetření. Vedle dr. Supona, indonéského politika, ukrajinského babtisty Borise Zdorovece, keňského odboráře Makanyenga a pěti čilských politiků a intelektuálů, kteří jsou ve vězení vládnoucí junty od loňského září, zařadila organisace Amnesty International Škutinu mezi vězně měsíce dubna. (O této záslužné organisaci přineseme bližší podrobnosti v příštím čísle.) Pražské Smetanovo kvarteto podniklo měsíční turné po Austrálii. Na pořadu dobré desítky koncertů byly skladby českých i cizích skladatelů. Kvarteto, které bylo založeno roku 1943 jako Kvarteto české konservatoře, mělo na turné, které končilo 1. května, všude zasloužený úspěch. 10 [pageend12]Americké nakladatelství Prager vydalo publikaci Sovětská invaze do Československa, do níž přispěli Hana Benešová, Ivan Sviták, R. E. Kant, G. Go- mori, I. Volgyes i jiní. Malou soukromou «party» oslavil 16. dubna slavný filmový herec Charles Chaplin své 85. narozeniny. Těší se prý výbornému zdraví a žije zámožně v Cor- sier-sur-Vevey na břehu Ženevského jezera. «Charlie» se většinou zabývá sběrem knih a uměleckých předmětů. Velmi rád navštěvuje cirkusová představení a holduje nejvíce klaunům. Je vášnivým rybářem, ale na jídelním lístku vidí nejraději žabí stehýnka. Na veřejnosti se objevuje dosti zřídka. Marcel Pagnol, člen Francouzské akademie, zemřel 18. dubna v Paříži ve věku 79 let. Pagnol se proslavil po celém světě jako autor divadelních her z provensálského prostředí. Známá je zvláště jeho dramatická trilogie U zlaté kotvy, jejíž části Marius, Fanny a César se hrály i u nás. (HD, Zprávy SVU, čs. tisk, SMK, JS) Curyšský týdeník DIE WELTWOCHE otiskl dopis někdejší čs. populární rozhlasové komentátorky Věry Šťovíčkové, který poslala dvěma významným stranickým sunkcionářům. Dopis je příznačný pro dnešní situaci intelektuálů, kteří se v první polovině roku 1968 «provinili» a po srpnu měli dost pevnou páteř a nekáli se. Přeložili jsme z něho nejzajímavější pasáže: «... Domnívala jsem se, že bude obtížné, nikoli však nemožné najít nové místo ... V celku jsem vyjednávala osobně, telefonicky nebo prostřednictvím třetí osoby se sto zaměstnavateli . . . Ačkoli jsem se brzo přesvědčila o beznadějnosti, pokračovala jsem vytrvale až do úplného vyčerpání, takže mé zkušenosti jsou reprezentativní pro pracoviště všeho druhu a pro jejich vedoucí. Všude mě odmítli, a ne pouze v kulturní oblasti. Odmítli mě v podnicích, v nichž jsem zvítězila ve veřejných soutěžích, v podnicích, kde byla vybrána jako první má žádost na insérât, jakmile se zjistilo, kdo jsem, nebo prostě, že jsem byla vyloučena ze strany. Odmítli mě se slovy politování, že nemohou reflektovat na tak kvalifikovanou pracovní sílu a že musí místo obsadit méně kvalifikovaným uchazečem nebo neobsadit vůbec, ale všude prý existuje zákaz zaměstnávat vyloučené ze strany . . . Došla jsem k přesvědčení, že tu nejde o zvůli jednotlivců, nýbrž že diskriminace je linií strany, že strana odpírá stovkám lidí právo pro tento stát pracovat, sloužit mu, ať jakkoli, tím, co umějí. .. . . . Když jsem 1970 byla po 21 letech propuštěna z rozhlasu, vysvětlili mi to tím, že postavení rozhlasového komentátora je postavení mocenské, které musí strana vyhradit těm, kdož se pro její politiku angažovali po srpnu 1968. Považuje strana tedy teď také mytí schodů v Národní galerii nebo reklamu pro kosmetické prostředky nebo pro textilie za mocenské postavení? To není možno při nejlepší vůli chápat jako politické opatření, nýbrž jen jako pomstu slepého záští proti lidem, kteří jsou bez ochrany, protože všechny organizace, zřízené teoreticky k tomu účelu, například odbory, jsou jen výkonnými orgány těchto směrnic . . . . . . Vážení soudruzi, opět a opět jsem slýchala, že u nás není legitimace strany pracovní knížkou. Dovolte mi říci, že po půlroce hledání místa mimo svou pracovní oblast, to je mimo politické novinář- ství a novinářství vůbec, jsem ochotna každému potvrdit, že u nás legitimace strany je pracovní knížkou a že se její ztráta rovná téměř ztrátě práva na existenci. Není pravda, že si všichni občané jsou před zákonem rovni, že «společnost pracujících zajišťuje rovnoprávnost občanů tím, že jim skýtá stejné možnosti a příležitosti ve všech oblastech společenského života». Diskriminace těch, kdož byli vyloučeni ze strany, porušuje ústavu, u jejíž kolébky strana stála, Deklaraci lidských práv, k jejímž zásadám se Československo hlásí...» České Slovo noviny československého exilu vychází od r. 1955 měsíčně v Mnichově a do listu přispívají význační exiloví spisovatelé, žurnalisté a publicisté. ■ přináší zprávy ze světa, články o politických, hospodářských a kulturních událostech v Československu ■ v rubrice «Naši dopisovatelé v Československu nám hlásí» informuje o tom, co se děje v jednotlivých krajích a městech ■ ve sportovní části zaznamenává nejdůležitější výsledky v čs. sportu ■ v rubrice «Ze života krajanů a exulantů» referuje o novinkách v exilu ■ pobaví vás fejetony «Záznamy» a rubrika «Čemu se doma smějí» Roční předplatné ve Švýcarsku činí 23 švýc. franků. Ukázková čísla dostanete zdarma. Objednávky řiďte na adresu: Mario Kratochvil, Weirmattstrasse 68, 3027 Bern, anebo přímo na administraci v Mnichově České Slovo, 8 München 86, Postfach 860604 BRD. (Redakce Z. připomíná, že ČS mu dalo na jeho počátku do vínku DM 100.—, čímž usnadnilo první krůčky dnes už sedmiletého orgánu Čechů a Slováků ve Švýcarsku.) 11 [pageend13]Kterak lze zůstat mlád Kdysi, před mnoha lety, chodíval jsem v Praze téměř denně okolo malého krámku, jednoho z posledních soukromých své doby. Ve dveřích stával usměvavý pán a z jeho pokojně tváře dalo se usuzovat, že svět je ještě v pořádku. Jednoho dne však byly dveře zamčeny a na dřevěném bednění zakrývajícím výlohu svítil vápenný nápis: «60 let, tedy už dědek!» Nápis smyl brzy déšť, ale výloha se již nikdy neotevřela, ba ani tehdy ne, když tam později zřídili takzvané kulturní a osvětové středisko. Když jsem na pozvánce k vernisáži profesora Karla Lišky uviděl velkou šedesátku, bodlo mne trochu u srdce. Ta stará vzpomínka, ten pozapomenutý pocit smutku způsobil, že jsem se trochu bál. Nebylo však příčiny. Když jsem uviděl konečně jubilujícího malíře a jeho tvorbu, musel jsem se těmto svým obavám z poněkud slavnostního smutku zasmát. Malíř Karel Liška je člověk veskrze mladý a tvůrce plný svěžího elánu; jeho obrazy prozrazují, že ve svém hledání stále nových výtvarných hodnot zdaleka neustrnul na dříve dosaženém, nýbrž že je vždy znovu připraven riskovat v polohách dosud neotřelých. Jeho humor, který se mimochodem projevuje též v jeho úloze dobrého a zajímavého vypravěče, umožňuje mu často lehkou a jiskřivou zkratkou zachytit onu zdánlivě neposti- žitelnou esenci života. Mám zde na mysli především jeho drobnější kresby a grafiky, jakož i italské a francouzské motivy, ze kterých radostná prosluněnost přímo září. Ať již Chateau d’Oeuf ve své úsporně střídmé a přec tak romanticky okouzlující lince, anebo Canal Grande ve své vyváženosti šedi a jiskrně extatických barev, vše to svědčí nejen o bystrém postřehu a krajním zážitku, nýbrž i o zásadně promyšlené citlivosti v přístupu k materiálu. Totéž bohužel nelze říci o jeho pražských obrazech, jejichž místy až expresívni těžkost dává tušit, že vznikly až teprve v exilu na podkladě vzpomínek spíše trudných. Přestože chápu, že motivy města malířem milovaného nelze ve chvíli odnětí této lásky malovat příliš lehce, přesto mne mrzí tato skutečnost. Nejvíce z celé výstavy mne zaujaly Liškovy hudební motivy a z nich pak zvláště Couperin a Beethoven. V těchto obrazech vystupuje na povrch nejen celá škála Liškova osobitého výtvarného projevu, nýbrž i jeho duše šťastně demonstrující svět tónu a barev v jejich původní soujedinnosti. Jsou to také tyto obrazy, pro které považuji za štěstí Liškovu nejen výtvarnou, nýbrž také výtvarně pedagogickou činnost. Po výstavách Jana Kristoforiho a Lucie Radové sáhla tedy Galerie Krause na jinou strunu výtvarného rejstříku a opět šťastně. Podaří-li se této galerii i nadále tak věrně a půso- bivě demonstrovat bohatost našeho umění, o čemž není důvodu pochybovat, máme se ještě v mnohém na co těšit. A stejně tak i v díle profesora Karla Lišky. Neboť tento umělec na rozdíl od mého úvodního příběhu své dveře v šedesáti ještě zdaleka ne- uzavírá. J.J. Štech Karel Liška Jan Schneider: CELNICE Ani jedno slovo ani jedno slovo byste nepronesla celnicí Copak nechápete k ďasu že nemáte uvedeno v pasu že jste mou lunou a denicí? Nazvete mě možná dětinou ale jednou se bude na hranicích totožnost prokazovat jen úsměvem a květinou (Ze sbírky Jak číst ohňostroj) 12 [pageend14]Knižní novinky Ludvík Vaculík: Morčata (Bucher, Lucern) Cesta na dno lidské duše Často jsem si už položil otázku, zda čeští a slovenští spisovatelé najdou v sobě tolik odvahy a vynalézavosti «založit» — podle vzoru svých sovětských kolegů — obdobu samizdatu a tamizdatu, to je, zda budou vydávat své knížky, které by nesměly vyjít v SSSR, rozmnožovaně ilegálně nebo zda je budou pašovat na západ, aby tam našli okruh čtenářů, pro něž vlastně jsou určeny až v druhé řadě. Zdá se, že začátek českého tamizdatu byl učiněn, a to právě nejodvážnějším z odvážných, Ludvíkem Vaculí- líkem, autorem manifestu 2000 slov, člověkem, který odhaloval po chruščovovsku bídu československé komunistické diktatury už v době, kdy Pavel Kohout v otevřených listech západoněmeckému spisovateli Grassovi z Hamburku dokazoval, že je doma všechno oukej a že má více strachu z hamburské policie než z estébáků. Jeho román Sekyra, které já osobně dávám přednost před poněkud lehčím Žertem Milana Kundery, i když snad právě proto úspěšnějším, vyšel roku 1969 a je obrazem vystřízlivění a zklamání idealistického novináře, přesvědčeného komunisty. «Skutečně neexistuje žádný druhý český básník, který by byl mezi lidem známější a populárnější než Vaculík,» tvrdil v tém- že roce literární kritik Milan Jungmann. Potom však propukla normalizace a Vaculík dostal pečeť pravicového oportunisty, byl vyloučen ze strany a nyní prý žije v Praze a straní se veřejného života. Ale píše, jak o tom svědčí román Morčata, který se jako rukopis dostal na západ, protože doma nesmí z Vaculíkova díla už nic vyjít. Morčata vyšla tedy na západě a je to příběh tak všední, že by snad ani nestál za vyprávění, kdyby nebylo Vaculíkova umění. Bankovní úředníček si chová se svou rodinou, k níž patří jeho žena Eva a dva kluci, starší Vašek a mladší Pavel, morčata. Do všech podrobností líčí nadšení mladšího kluka, pohrdání staršího, který by měl raději kočku, lhostejnost ženy Evy, ale hlavně své pocity, pocity dospělého muže, který je v úřadě v podřízené pozici, počítání si bere často domů a tráví nad ním velkou část noci. V bance se krade, nikomu se to nemá za zlé, nikdo není uvězněn, když u něho stráže najdou bankovky: seberou mu je i s jeho vlastními penězi a úředník slouží dál a možná, že už příští den se mu podaří stráže přelstít a vylepšit si ukradeným jednotvárný život. On má s morčaty spontánní soucit, uvědomuje si, že jsou odkázána na něj, č&š sind nicht unsere einzigen fremdsprachigen Buchstaben, die wir Ihnen anbieten können. Wir sind in der Lage, mit diversen vollständigen tschechoslowakischen Alphabeten zu arbeiten. Ihre Privatdrucksachen erhalten eine besondere persönliche Note, wenn Sie die in Ihrer Heimat gebräuchlichen Akzente verwenden! Verlangen Sie unverbindlich Offerten und Muster für: Geburts-, Vermählungsanzeigen Trauerdrucksachen Komplette Papeterien Briefbogen, Couverts Visitkarten, Geschäftskarten Einladungen, Programme Einzahlungsscheine Bücher, Dissertationen etc. Schreiben Sie Ihr Manuskript immer mit der Schreibmaschine oder gut lesbar in Druckbuchstaben und unterscheiden Sie genau zwischen Gross- und Kleinbuchstaben! Für von Ihnen gelieferte druckfertige Vorlagen steht Ihnen unser preisgünstiger Kleinoffset-Service zur Verfügung. guido Bager Buch- und Offsetdruck Rankstrasse 9 CH - 8280 Kreuzlingen Telefon (072) 8 25 73 13 [pageend15]na jeho péči, na to, aby nezapomněl v parku natrhat trávu, umýt ji s prachu, usušit a předhodit jim ji k žrádlu. Touží hned zpočátku po tom, aby mu důvěřovala, aby mu vylezla jako jeho vedle sedícímu kolegovi v bance po rukávě na rameno a dívala se mu do ruky, sčítající za tiché noci čísla pro bankovní výkaz. Ale zvířátka jsou plachá a velkému člověku nedůvěřují. Ten si musí jejich příchylnost teprve vysloužit. To vyžaduje dlouhé a svízelné pokusy. Vaculík je popisuje do nejmenších podrobností. A tak se dovídáme, že doba kterou potřebuje morče na rozmyšlení k pohybu v neznámén prostředí, je patnáct minut, že v zrcadle nereaguje vůbec na svůj obraz, že nemůže vystát, když se mu napar- fémuje hlavička, že v uzavřeném pytlíku vydrží bez hnutí několik hodin a podobné zajímavosti, k nimž je návod podáván v první osobě nebo i takto neosobně : «Z papírové lepící pásky zhotovíme kruh, který se dá docela lehce navléci přes hlavu morčete, navléci, čekat. Když se morče poprvé pohne, tedy po patnácti minutách, cítí, že má pravděpodobně něco na krku. Potřásá hlavou, pokouší se zbavit toho škrtivého pocitu, pak se škrábe packou na rušivém místě, při čemž pásku náhodou roztrhne a je volné ... » Takových pokusů je popsáno na desítky a úředník je konečně šťasten, když mu jedno z obou morčat, však je to sameček Ruprecht, vleze po ruce až na rameno a hledí mu do práce. Až do té doby, než je svědkem, že podivínský kolega z banky, inženýr Chlebeček, předhazuje morčata kuně v kleci jen proto, že člověk, který mu jich přinese plnou krabici, «by to rád viděl», jsou to jenom pokusy k rozpoznání reakcí zvířat, jichž je pánem. Po tom zážitku však v něm začne doutnat Sadismus a jedné krásné noci, když zase všechno spí, dá Ruprechta do vany a napustí vodu. Vrátí se ke svým číslům, a teprve za chvíli se vrátí dokoupelny. Morče plave z posledních sil a tu přechází autor, či vlastně úředníček sám, zapisující si až dosud pečlivě výsledeky kusů a pozorování, do třetí osoby a zaznamenává: «Když morče kolem něho plulo, zmáčkl mu hlavu pod vodu. Morče zacukalo prudce nožičkami a u- klouzlo mu. Když se jeho hlava zase objevila nad hladinou, zmáčkl ji bankéř znovu pod vodu a držel ji pevně, pokud vystupovaly bublinky nahoru, a když divoké pohyby tam dole přešly poznenáhlu v ztrnulost, vytáhl zvíře rychle z vody. Položil jsem Ruprechta na židili, zabalil jsem ho celého do ručníku ... «a zase se vrací k vyprávění v první osobě, jako by byl předtím referoval o někom jiném, nikoli o sobě. Ale Sadismus je jednou probuzen a už se nedá utlumit. Náhodně se objevivšímu kocouru dá jedno morče sežrat a sám odejde do chatrče inženýra Chlebečka na pražské periferii, kde ho dostihne smrt. Tyto scény jakoby z pokusné zoopsychologické laboratoře jsou beze švů spojeny s rodinnými záběry a se snímky ze státní banky, kde každý krade a nikdo není trestán. Pro jasnozřivou západní kritiku a jistě i pro režim je smysl Vaculíkova minuciósního vyprávění o morčatech vlastně paralela. «Hra s mechanismy moci v manéži jeho domácích zvířátek je přesný obraz toho, jak žije jako morče na svém pracovišti.» Možná, že to byl dokonce Vaculíkův záměr. Mně však spíše připadá, že Morčaty chtěl zachytit, že se v každém z nás skrývá sadista a brutální člověk a je pouze otázkou času a příležitosti, kdy jiskra pod popelem všednosti vzplane. J. S. Ivan Sviták: Radostné perspektivy Byla jednou jedna stará paní a ta se živila háčkováním. Háčkovala dečky, ubrusy a metafysické systémy. «Budete háčkovat daleko lépe, provedeme- li na vás malou operaci,» řekl jí jednou lékař. «To bych byla velice šťastna. Udělám ráda vše, co si přejete,» odpověděla paní. «Musíte si dát utít ruce,» řekl lékař. «0 prosím,» řekla paní. Když jí uťali ruce a rány se zahojily, ptala se paní lékaře: «Jak teď mám háčkovat lépe než dříve, když nemohu držet jehlice?» «Nepočítali jsme s tím,» řekl lékař, «že jehlice je třeba držet v rukou. Nesmíte však zneužívat dílčích nedostatků a líčit svůj stav příliš černě. Zbývají vám přece všechny ostatní údy a orgány, takže nějaké kverulantství by se vám stejně netrpělo. Konečně, princip operace byl správný a byl proveden v souhlase s míněním autorit.» «Zajisté, ale jak mám nyní háčkovat?» ptala se paní. «Nesmíte idealizovat dřívější podmínky,» odpověděl lékař. «Soustava, ve které jste mohla háčkovat rukama, byla nelidská. Dali jsme vám svobodu háčkovat vším ostatním, zejména svobodu háčkovat nohama a držet jehlice v zubech. Vidíte, že se můžete svobodně rozhodnout pro způsob svého dalšího života.» «Obávám se, že je s háčkováním konec,» domnívala sa paní. «To by bylo velmi nesprávné,» tvrdil lékař, «protože vaše rozhodnutí opustit háčkování by mělo demobilizující význam pro ostatní. Nesmíte nikdy ztrácet perspektivu. Čerpejte optimismus z velkého rozvoje, jejž vidíte všude kolem sebe. Kromě toho by vás podobné defétistické názory zavedly na šikmou plochu. Slyším ve vašem hlase výčitku. My vám přece nebráníme háčkovat dečky, ubrusy a metafysické systémy. My vás naopak osvobozujeme od rukou, které jsou tak zby14 [pageend16]tečné a škodlivé procesu háčkování. Cožpak jste nečetla dílo slavného učence? Vaše myšlenky jsou skrytým vyjádřením ndůvěry lékařské vědě. Důsledně dovedeny do konce by byly názory nepřítele. Obávám se, že tyto myšlenky souvisí s vašimi vztahy k cizímu zastupitelskému úřadu.» Paní mlčela, protože žena druhého tajemníka patagonského vyslanectví si u ní opravdu koupila dečku. Učila se pak háčkovat nohama a držet jehlice v zubech. Ale už nikdy nic neuháčkovala. Nakonec přestala. Lékař prohlásil: «Je tvrdošíjná! Nechápe své vlastní perspektivy. Ukážu jí, jak člověk oddaný našemu zřízení překoná takové nesnáze. Meresjev — můj cíl.» Ve vlasteneckém nadšeni si pak uřízl levou ruku, načež shledal, že si nemá čím uříznout pravou ruku. «Chybami se člověk učí,» řekl si lékař, «jsem hrdý, že jsem se mýlil s vědeckým světovým názorem a ne s pověrami svíčkových bab.» Pak dostal státní cenu a penzi akademika za to, že se mýlil vždycky na straně pokroku. (Ze sbírky Děvčátko s červenou mašlí) Lichtenštejnsko a olej Reportéru Zpravodaje se podařilo získat exkluzivní interview s libyjským presidentem Moamarem Kadhájím. Eventuální nesrovnalosti, které budou vypadat jako opravdická pravda, přičtěte nedostatečné — i když úctyhodné — schopnosti pana presidenta vyjadřovat se česky. Z: Vaše Excelence, je hezké, že trváte na tom, abychom spolu mluvili česky. G. : Oh, ráda. Čeština je krásný jazyk. Z.: Mluvíte kostrbatým slohem, leč pravdu, takže byste se podle Jana Šroubka z Tribuny hodil za českého novináře. G.: Má učitelka je Číňan. Nedivujte se. Nemohl jsem sehnat Čecha, Husa mi žádného nepošle . .. because of political reasons, emigranti neučí otcovšti- nu ani svá dítka. Tak jsem poprosil předsedu Maa a ten mi hned poslal učitele, protože má o můj projekt interes. Z.: Smím vědět, jaký plán se zrodil ve vaší kadeřavé hlavě? G.: Chci se spojit s knížectvím lichtenšteinským v jediné soustátí. Z.: Svět je přesvědčen, že sjednocení Libye s Tuniskem je hotová věc. G.: Taky jsem si myslela .. . eh . . . myslel, já jsem přece rod mužský. Ale Burgiba je podobný jako Sadat. Oba by chtěli naši zem ovládnout. Avšak Prorok přece dí, že v Libyii se rodějí nejmoudřejší vůdci. Z.: To je samozřejmé, Vaše Excelence. Ale jak jste připadl právě na Lichtenštejnsko? G.: Jednoduchý jako políček. Jsme přece v azbuce hned vedle sebe. Chápete? Libye-Lichtenštejnsko. Nikdo se mezi nás nemůže postavit. Nejni to geni- tální? A potom: Já považuju ženy za méněcenné tvory a lichtenštejnští muži mají stejný názor: nepustí je proto k volební urně. Jsme tedy stejně pokrokoví. Z.: Jaké výhody přinese oběma zemím nové soustátí? G.: Je vidět, že jste Europejec. Nemáte státnickou pohlednici. . . ne . . . rozhlednici, rozhled, správně. Libye se stane větší. Těch 61 čtverečních mílí se snad zdá nic, ale malý ryby, taky ryby, řekl předseda Mao. Subjekti bratra knížete Františka Josefa se rozmnoží. Kníže pán bude mít o 1,617 000 duší more. Z.: Bude soustátí republikou nebo monarchií? G.: Tenhle problém nejni dosud vyřešen. Budeme to asi střídat. Jeden rok budu já presidentem nového státu, druhý rok budu na knížecím trůně sedět já. Z.: Jak státnicky jednoduché. Tak bude zajištěna kontinuita vlády. Co uděláte s bratrem Františkem Josefem? G.: O tom se taky eště vyjedává. Titul mu zůstane. Udělám ho velvyslancem v Grónsku. To je vzhledem k vysunuté posici velmi důležité místo. Zato bude hlavním městem soustátí Vaduz. Tam budou hlavní ministerstva, npř. ministerstvo zemětřesení, zvonařství, solná komora a podobně. V Tripolisu zůstanou jen podružné úřady, ministersvo zahraničí, financí, vnitra. Z lichtenštejnského prince uděláme místodržícího. To je výslovné přání předsedy Maa. Z.: Smím vědět proč? G.: To dá rozum. Přece se nedávno oženil. A s kým? Z.: To nevím. Já nečtu ilustrované časopisy. G. : S pannou Marií Aglájou Kinskou. Z.: Z těch, co mají v Praze zahradu, palác? G.: Měli, bratře, měli. Husa jim je vzala. Ale úrok . . . vlastně výrok zůstává. A jak je jednou výrok, it may be asserted. Ukradené pozemky Kinských, zahradu, palace budeme chtít zpátky. Je to podobné jak země za Ussuri. Ta taky předsedovi nikdy nepatřila. A jakej je z toho pofíruňk. Stačí záminka, škvírka, a už jsme uvnitř monolitu moskevských revizionistů. Z jedné strany na Ussuri, z druhé strany z Vchynice. Dvěma frontám neodolá ani Grečko. Nejni to genitální? Z.: Naprosto. Co tomu však řekne Švýcarsko? Lichtenštejnsko patří tak trochu k němu, víte, celníci, rozhlas, policie . . . G.: To je maličkost. Když budou Švýcaři dělat obstructions, nedodáme jim ani kapku oleje. Uvidíte, jak se tamní automobilisti vzbouří, až budou jejich vozy stát smutně, žížnivě v garážích. Z.: A co otázka náboženská? V Lichtenšteinsku 15 [pageend17]byste muslima marně hledal. Samí katolíci a evangelíci. G. : To se mýlíte. Polovičku firem, které mají zdánlivě, aby nemusely platit daně, ve Vaduzu sídlo, vlastní bratři v Mohammedu. Už dávno jsme tak infiltrovali lichtenšteinské hospodářství. Z.: Odstraníte v celé konfederaci daně? G.: Jenom jednu, novou, si ponecháme. Až bude nové soustátí u zeleného stolu negotiated, postaví si držitelé zdánlivých firem ve Vaduzu na náměstí mešitu a budou vybírat mešitné, to znamená, že každý turista, který pojede kolem mešity, zaplatí daň. Naši experti pozorovali provoz na vaduzské návsi a zjistili, že mešitné vynese víc než všechen olej otcovské země. Z.: Nebojíte se reakce světové veřejnosti? G.: Vezmeme jí vítr s plachet. Už jsme požádali papeže, aby knížectví lichtenštejnské povýšil na království. Slíbili jsme mu za to na věky vytápět olejem Castel Gandolfo. Není tedy důvodu, proč by naši žádost odmítl. A pak si svět může trhnout nohou. Z.: Jak se bude nový útvar jmenovat? G.: Spojená královská republika OLDA. To je zkratka místo «Olej» a «Daně». Z. : Děkujeme vám za rozhovor, presidentský králi. G.: Rádo se stalo. Přiďte zas. Jest to krásnej muskej aneb Svět moh’ bejt jinej tralala kdyby se byla bývala prababička Nejedlýmu oddala. K pětašedesátinám Egona Hostovského svěže sepsal Jení Benešů. Tedy, jsa požádán, abych řekl cosi pěkného o Egonu Hostovském, váhám; neboť si nejsem jist, zda mám ústa a péro (péro, ano prosím, péro, nikoli pero) uzpůsobena ke chvále, a konec konců, čtenář jest vždy spokojenější, je- li v tisku zdravě vynadáno, čehož se také redakce, exilové pak zvláště, úzkostlivě drží. Leč přece jen je zde snad cosi, co mohu říci, aniž natropím příliš mnoho zlé krve. Tedy především tolik, že jsem Egona Hostovského viděl jen jedenkrát v životě, a to až v pokročilém věku, když jsem své působiště přenesl za oceán (lépe by asi bylo říci byl přenesen, tak jako Jan Masaryk byl skočen), neboť jsem se důvodně obával, že třídně bratrské pancéře přicházející v srpnu 1968 do Československa s čerstvou nadílkou výdobytků svrchovaného lidu, přináší i pro mne cosi nemilých překvapení, a vzhledem k tomu, že ocelová pěst svrchovaného lidu se mnou již jedenkrát účtovala, a dala, s příchodem třídních bratří, najevo, že v tom hodlá pokračovat. Tož viděl jsem Egona Hostovského přesně jednou v jedné z hospod jediného a jedinečného New Yorku. V hospodě, jejíž lokaci jsem si v rozrušení nezapamatoval. Leč přesto soudím, že kdybych byl do Ameriky přijel jen proto, abych se s Egonem Hostovským na vlastní oči uviděl a vlastní uši uslyšel, nebylo to nadarmo. Tolik tedy zatím pajánu na téma Egon Hostovský. Neboť bych se snad měl vrátit k tomu, jak jsem vlastně zjistil, že Egon Hostovský vůbec existuje. Budiž mi prominuto, že k tomu volím formu věru epickou. Tož: Moje prababička bejvala balerína v Petrohradě, tuze let tomu nazad. Když přišla do let, kdy je na baletkách by odešly do vybaletněné pense, neod- dala se prabába klidu kdesi v zákoutí carských paláců, ale uvažujíc třídně, vstoupila ve stav manželský s jedním z mých pradědečků, kterýž byl jednak baletu ctitel (aspoň to předpokládám), jednak v staroslavné Kázáni pivo sladil či stařil. Co z toho nevím přesně neb jedna větev rodu tvrdí, že byl stárek, zatím co druhá ho sveřepě prohlašuje za sládka. Když se pak moci v Rusku chápal, pod vedením VKS(b), svrchovaný lid, usoudila prababička, že je 16 [pageend18]toho už trochu moc, ba až nad hlavu, a dokopala juž dosti zkostnatělého pradědečka k tomu, že nechal pivovar svrchovanému lidu a přesídlil do Staré vlasti, jež sice nebyla zrovna vlastí prababičky, která se narodila v Litvě a příliš mnoho toho česky v životě nenamluvila, ale kde měla na rozdíl od chmelových konexí pradědečka, konexe ve světě kultur a umění neb se skrze svá baletění znala jednak s Antonínem Dvořákem, jednak za ní, během své první cesty na Rus, lozil sotva škole odrostlý Zdeněk Nejedlý. Styky mé prababičky se Zdeňkem Nejedlým, byly ovšem jak podotýkám, ryze korektní: lze dokumentovat i tím, že o ní nesepsal žádnou vědeckou práci. V Československu pak dala prabába na hromádku různá brilianty posázená barachla, jež v životě vytr- sala, a dala světu malé, leč produktivní nakladatelství. — Zmíněný podnik pak dostával nakladatelské výtisky jiných nakladatelských podniků, a tak začala doma vznikat kolem roku 1924 docela slušná knihovna, kde se samosebou časem, kapánek po roce 1924 a kapánek před tím než jsem si prvně pročůral plínky, nutně objevily i knížky Egona Hostovského. Nuže prohlašuji, že, jsa k tomu od mládí veden, četl jsem si. Dílem proto, že jsem cosi dělat musel, když mi rodičovská legislativa i exekutiva uložila hausarrest (což bylo přečasto), dílem proto, že mne zajisté velice bavila i ČERNÁ TLUPA od pana Hostovského, ač jsem ještě netušil, že ve hvězdách, včetně těch rudých zdobících čapky jisté armády, stojí psáno cosi o tom, že se s autorem jednoho dne setkám v New Yorku, a že s ním budu v hospodě (jejíž jméno i lokaci jsem ke škodě zapomněl) po- píjeti Dubonnet. Hrome, píše se to s dvěma N nebo dvěma T ? «Černá tlupa», juž pochopitelně dávno zapadla v knihovně některého přítele, který si ji na věčnou oplátku vypůjčil, ale její fotografická obálka, ve třicátých letech tak módní, zůstala, stejně jako jméno autora zafixována v mé paměti dodnes. A dodnes mohu vydat v dobré víře i osvědčení o čtenářském požitku dítka na sklonku veliké války. Dítka docházejícího namísto do školy do hostince, vzhledem k tomu, že ve škole sídlí oddíly říšskoněmecké branné moci, zakrátko ostatně vystřídané venerickým lazaretem slavné Sovětské armády osvobodi- telky. O čtenářském požitku dítka, jež ještě neví o rozdílech mezi Balzacem, Hostovským a Karáskem ze Lvovic, a které tedy přijímá literaturu jako služky z essayů Karla Čapka, hodnotíc to, co obohacuje jeho svět, to co ho staví na roveň autorovým hrdinům. A budiž zde (vedle Samuela Shellerbac- kera, Sergiuse Piaseckého a Marryata se Stevenso- nem) dáno velice časté místo Egonu Hostovskému (o kterém se vede řeč) podobně jako Františku Langerovi a Janu Čepoví, o kterých se, podobně jako o Egonu Hostovském, záhy po tom, co škola přestala být venerickou nemocnicí sovětské armády osvo- boditelky a stala se opět školou, řeč věsti nemohla a nesměla. — Nemyslím, že by jim to čestné místo náleželo jen proto, — a teď už věru nekráčí o dobu dítka na sklonku války, ale o dobu proklatě pozdější, — že by mne a nás na Hostovském e tutti quanti bavilo právě jen to, že šlo o zakázané ovoce. Nikoli, toť Hostovský čtenáře hledajícího už cosi víc než neméně zakázanou pestrou obálečku příběhů Torna Sharka či pozoruhodně veršovanou historii Rytíře Smila, ale čtenáře hledajícího autora, který se čte, míněno zcela niterně. Nemám na mysli autora, jehož knížku nápadně svíráme putujíce pražskou tramvají a vystavujíce tak na odiv žasnoucím lidu: — Hle on čte Prousta! — I nastává čas bludných poutí antikvariáty s podplácením prodavačů, s kyticemi pro prodavačky a ran- daty s prodavačkami (buďme objektivní, přinášelo to i požitky ne zcela literární). Leč co víme o autoru? Co, abychom to mohli přidat ke slovům chvály? Nic, pranic! A kdo nám dá informaci? Nikdo, pra- nikdo. Poví o něm cosi studentíkovi kdosi v hodinách jeho rodného jazyka a jeho rodné literatury? I nepoví, holoubkové, nepoví. Neboť na školách panují měřítka nastolená dávným ctitelem praba- biččiným, žel i dávným ctitelem ideologií a ideálů, s nimiž měla prababička společného málo. Prababička už si dopřála zaslouženého klidu v ciselované urničce, a informaci tudíž nedodá ani břitký jazyk stařenky informované o všem, co se kdy kde na světě šustlo. Tož, Vrchním mistrem českého písemnictví jest v té době vyhlášen nejen Antonín Zápotocký nazývaný lidem intimně Ušaté torpédo, ale zcela bez své viny Předplaťte si časopis Čec h o s l o v ák Vychází ve Skandinávii ve spolupráci se Sdružením svobodných Čechoslováků v jižním Švédsku. Tento kulturně politický nezávislý dvou- měsíčník informuje a podporuje sjednocení exilu a jednotný program osvobození. Adresa: ČECHOSLOVÁK, Fack5021, S 22005 Lund, Sverige. Předplatné 15 šv. Kr. na Postgirokonto 867330-3 Slovenská a jihomoravská vína zašleme nebo nakoupíte W A A G — Zurzach a GRONER HEINRICH — Basel (u Marktplatzu) 17 [pageend19]i jistý Jirásek Alois, kterýž se z toho bolševického chvalozpěvu zajisté obrací v hrobečku jak špatně nasměrovaná rachejtle a jeho ryze národně-demo- kratická dušička hrozí z národně-demokratického nebíčka pěstičkou cholerického dědouška. Neboť jak mohou staré ročníky Zlaté Prahy, Světozoru, Pražského ilustrovaného zpravodaje, ba i Lumíra, a jiných seriózních periodik, dokumentovat písemnými pracemi zemřelého, Alois Jirásek bolševicky tuze nerad. (Dokončení příště) JAK SE LIDÉ ŽIVÍ . . . Různě. Někdo občansky a pod pensí, někdo distribuuje moravské klobásy, jiný si otevře ordinaci, další to zkusí s hospodou. Někdo objeví kometu a obrátí k vánoční obloze všechny zraky světa a objektivy observatoří. Uvede do varu celou generaci astronomů, nemluvě o středisku NASA, kde museli nahonem spíchnout nový program pro Skylab 2 a sondu Mariner, aby si mohli zblízka posvítit na «kometu století». Na vlasatici podivného jména Kohoutek, vyslov Kah-HOE-tek, jak do písmene uvedeno v odborném tisku. Papež Calixtus prý kdysi v 15. století vyslal k nebi modlitbu: Bože, chraň nás před ďáblem, Turky a kometami!» Ono je to tak: na světě nebyla nikdy nouze o neštěstí a kalamity, a pošetilé lidstvo jejich výskyt spojovalo s nebeskými úkazy. Když se ohlížím zpět s výšin do nedávna až příliš samolibého 20.století, zdá se mi, že jsme vlastně příliš daleko neušli. Války a kalamity trvají dále, jsme jen vědecky fundovanější a neklademe je do přímé závislosti s kometami a jejich slunečným orbitem. V každém případě doufám, že nebude-li mít Evropa čím topit a arabští šejkové budou dál pouštět hrůzu, nevytluče nikdo okna panu Kohoutkovi, který s tou kometou začal. . . Pardon, to bylo pouze malé hvězdné odbočení od tématu a nyní zpět k tomu, jak si vyděláváme jednak na chléb náš vezdější, jednak na cesty do Španělska či Bangkoku. Znám jednoho obdivuhodného muže: ani mladý, ani starý, ani velký, ani malý. Zato však podnikavý a odhodlaný splnit si «takovej klukovskej sen», s kterým do emigrace přišel. Ten sen se jmenuje jaguár a můj známý ho má. Samozřejmě v den nákupu už s nějakým tím kulatým čísílkem ujetých kilometrů na tachometru, zato však v pravé «English racing green», až zrak přechází. Jak tu šelmu živí? Poctivě: přes týden ouřaduje, v pátek a sobotu funguje co noční hlídač. Obejde své objekty, otočí klíčem v kontrolkách, občas si schrupne a ráno práskne do koní, vzpínajících se pod kapotou. Motor strašně zachruje a Jaguár se mihne směr San Bernardino. Prostě, někomu to v emigraci vychází, někdo pokulhává za svými představami. Dobře jsou na tom technikové všeho druhu, zubaři a neméně muzikanti, protože kapela hrající od podlahy nebo cold jazz si na sebe vždy dobře vydělá. Špatně jsou na tom subrety: vyměnily světla ramp a boa z pštrosích per za nefascinující místa v bance. Sedíce v kreditních odděleních, vyťukávají salda a skonta na počítačkách v rytmu Mamzelle Nitouche . .. Celkem vzato si myslím, že před touto změnou žánru a přechodu od lehké múzy do oblasti rolí charakterních nutno smeknout. Relativně špatně jsou na tom ti, kteří si zvykli z domova drobným fuškám a šmelinám. Ne, že by se jim v řečeném občanském zaměstnání nevedlo; postrádají však ono vzrušení chůze po laně, po jehož jedné straně se vztahovaly ruce spotřebitelů, nabízejících stovku či dvě za opravu ledničky či televi- soru, na druhé straně ruce zákona, beroucího za Ivan Jelínek: TAM DOLŮ Tam dolů po koříncích řeči do hlubokosti V svit bílých kostí slov šeptaných do nářečí A hlína kypí zpráchnivěliny a růstu plná míz a mlíčí ta hlína nadvakrát šalvějová podřečná a vinná při hodování našich pater za palaším To humno něčí — pořád ničí záplava úrod strohost půstu plazí se pěší tancem zvřeteněná šišlajíc rýmy Píseň věnná A jak se suchem z prsti její práší kypřená na mlat umíšená Hned zpitá dešti Božích těl žluť červeň čerň — ta hlína běl semenná slzná políbená Hlať nožkami či bříšky hádků ta básnivá A myslíc na pohádku sama raší A dolů po koříncích řeči do hlubokosti slov šeptaných do nářečí V svit bílých kostí 18 [pageend20]límec. Když šejkové dopustí a naftová kříse potrvá, snad se nám nad kouzly s benzinovými poukazy rozveselí ! Někdo se živí co učitel jazyků, piána, tenisu, gymnastiky, někdo jako žralok. Nevíte co to je? Ach, v podstatě velmi snadné a velmi výnosné zaměstnání. Je to existence, založená na skutečnosti, že občas se každý člověk, zejména emigrant, dostane do úzkych a potřebuje peníze. Tak ku příkladu rodina s 3 dětmi, která si nemůže dovolit další přírůstek. Potrat v místě nepřipadá v úvahu a cesta do Anglie včetně zákroku, stojí 3-4000 franků či marek. Kde je vzít? V rodině pracuje pouze muž, ú- spory, pokud byly, vzaly za své loňskou koupí ojetého VW. Banka, nabízející pravidelně v tisku okamžité velkorysé úvěry, má pochopení. Vyskytnou se jazykové potíže. Nevadí, pošleme vám krajana; zatím si prostudujte tyhle listiny. Papíru jako smetí, čert tomu rozuměj. Krajan přijde, uchlácholí, zítra máte peníze, zde, prosím, datum, zde podpis. Letadlo do Londýna letí pozítří 14,20, jaké rozmýšlení. Krajan má snadnou práci, a podmínce, že rodina, kromě splátek dluhu na enormní úrok, také zakoupí stolní servis za 1600.— fr. (nebo křišťálový lustr či jinou exklusivitu za obdobnou cenu), nikdo valně nevěnuje pozornost. Dosah si uvědomí až přijdou první složenky. Obrátit se na krajana nemá smyslu. Žoviálnost z něho vyprchala: postiženého mrazivě odbude, že záležitost byla postoupena k vymáhání bance. On zaměstnancem banky není, s celou věcí nemá nic společného. Nepodotkne, že za každý získaný podpis pod objednávku nákladného zboží, vhodného spíš pro vilu v Locarnu než obývací pokoj emigrantské rodiny, dostane od společnosti, s bankou spolupracující, 300-400 franků. Skutečně, snadné zaměstnání. Nechce to víc, než dobrý žaludek a cynický postoj k životu. Nakonec třeba jen podotknout: lidé nejsou andělé, ale zůstane faktem, že některé své návyky, byť cynické, si přinesli z domova. Anny Neumannová. Color TWIN ŠPIČKA & BORSOS Comand. Spol. Fotografie technická, reportážní, portrétní, reprodukce. Tonbildschau. Vlastní KODAK — Barevná fotolabolatoř (amat. a profes.) Barevné KODAK zvětšeniny zpracováváme přístrojem — prvním svého druhu ve Švýcarsku. Positivní barevné kopie z diapositivů. Opravy fotopřístrojů všeho druhu. 8045 Zürich, Uetlibergstrasse 40, Tel.: 01 - 33 50 25 — 01 - 85 90 15 SPORT Řídí Kurt Langer In memoriam: Dne 17. ledna 1974 zemřel v Brně ve věku 45 let po dlouhé a těžké chorobě MUDr. Vladimír Stra- ňák CSc, člen rugbyového oddílu Zrojovky Brno, bývalý kapitán a dlouholetý hráč národního mužstva. Ve věku 61 let zemřel 24. ledna v Praze ing. O. Tikal, předseda čs. veslařského svazu, bývalý čs. veslařský representant a dlouholetý pracovník veslařského sportu. Dne 17. března zemřel v Brně ve věku 60 let prof. Dr. Antonín Friedl. Prof. Antonín Friedl začínal svoji sportovní dráhu jako lehký atlet v brněnské Moravské Slávii. Po své aktivní činnosti se věnoval dále lehké atletice jako tréner a pod jeho vedením řada závodníků dosáhla vynikajících výkonů. Byl výborným teoretikem a dovedl svoji teorii i prakticky předvést a zdůvodnit. Jeho metodika byla uznávána i mimo hranice Československa. V Basileji zemřel zcela nečekaně dne 30. 4. ve věku 49 let MUDr. Evžen Frössl. Dr. Frössl nebyl sice nějakým vynikajícím sportovcem, ale věnoval hodně svého času a osobního volna sportu. Působil několik let ve Špindlerově Mlýně jako sportovní lékař a jako předseda horské záchranné služby. Opustil nás neznámý sportovec, ale zato dobrý a obětavý člověk. Na MS v nordských disciplinách ve Falunu byla také zastoupena čs. televise. Její komentátor velmi poctivě komentoval všechny přenosy, které vysílala švédská televise a ti zase vysílali prostě všechno od začátku až do konce. O to více překvapují hlasy v Československu, kde si diváci stěžovali na naprosto neúplné a krátké televizní záznamy. Přímé reportáže nebyly vůbec. Není tomu tak dlouho, co šéfredaktor sportovního vysílaní čs. televise prohlašoval, že základem důležitých sportovních podniků budou úplné přímé přenosy. Inu sliby a skutky se budou i nadále od sebe lišit. Na běžeckých závodech u finského města Lahti obsadila čs. štafeta žen 1. místo před Norskem a Sov. Svazem. Na posledním úseku proti sobě běžely Blanka Paulů a Galina Kulaková. Tentokrát se podařilo Blance být o 18 vt. rychlejší než Kulaková. Na 6. Engadinském maratónu, který má svůj tradiční start na jezeře u Maloje ve výšce ca 1800 m a který je dlouhý celkem 42 km, bylo mezi závodníky, kteří závod dokončili v limitovaném čase 6 hod. také několik krajanů. Nejlepšího úspěchu docílil Václav Mářa z Rapperswilu, který skončil na 19 [pageend21]vynikajícím 79. místě jen 19 min. 45 vt. za vítězným Kaelinem. Jako další se umístili: Karel Šuler, Rapperswil, 89. Julius Toček, Winterthur, 302. Zdeněk Kapsa, Rapperswil, 779. Jan Procházka, Stans, 1208. van Kasper, Rapperswil, 1379. Ivo Nývlt, Horgen, 1429. Stanislav Stránský, Zurich, 1564. Michal Selecký, Münchenstein, 1982, Zdeněk Valenta, Zürich, 2051. Josef Poživil, Pratteln, 2242, Vladimir Šuler, Rapperswil, 2246. Jiří Dobrovolný, St. Gallen, 2541. Jan Mazáček, Winterthur, 3268. Luděk Bažil, Winterthur, 3874. Vladimír Krejčí, Pfaffhausen, 4511. Z žen byla Jana Má- rová, Rapperswil, 40. a Renáta Selecká, Münchenstein, 142. Celkem bylo klasifikováno 6605 mužů a 394 žen, kteří doběhli v limitovaném čase. Věříme, že v příštím ročníku bude účast našich krajanů opět větší. Jedním z posledních závodů světového poháru alpských disciplín byly slalom a obří slalom na Hrebienku ve Vysokých Tatrách. Kousek vedle horní stanice lanovky Smokovec-Hrebienok bylo vybudováno celkem velmi pěkné lyžařské středisko s vleky i se zařízením, které dovoluje uspořádat i závody světového měřítka. V obřím slalomu se umístili Sochor, Pažout a Zeman na 8.,20. a 22. místě. Ve slalomu se umístili pouze Sochor a Pažout, a to na 12. a 20. místě. Naše krajanka a representantka republiky San Marino, 21 letá Elena Matoušová, zvítězila v závodě o evropský pohár sjezdových disciplin ve španělském La Molina, a to jak ve slalomu, tak i v obřím slalomu. Tímto umístěním si také zajistila ví- těztví v evropském poháru sjezdových disciplín před Španělkou Conchitou Puig. Na mistrovství světa v házené, které se konalo v NDR, obsadili čs. hráči 6. místo. Titul získalo již po čvrté Rumunsko. Ve švédském Nasjjö se konalo MS na ploché dráze na ledě. Mistrovský titul pro rok 1974 si odvezl Miroslav Špinka z Prahy. Na halovém mistrovství světa v lehké atletice ve švédském městě Goteborgu utvořila Fibingová ve vrhu kouli nový světový rekord na krytých drahách. U mužů získal rovněž ve vrhu kouli 3. místo Brabec. Třetí místa obsadili i Plachý na 800 m a Pěnkava na 3000 m. Ve skoku do výšky obsadila Karbanová výborné 2. místo. Who is Who aneb čs. sportovci ve svobodném světě. Jana Hlavatá, roz. Ledvinková, dnes již 33. letá representantka USA a druhá nejlepší žena ve Spojených státech v běhu na lyžích. Studovala na Karlově Universitě v Praze češtinu a tělocvik. Běhat na lyžích začala vlastně až později a to Krkonoších za Lokomotivu Trutnov. Do Trutnova se dostala na umístěnku jako učitelka. Zde se jí ujala bývala čs. representantka Květa Lelková která Janu trénovala. Na základě svých výsledků byla v letech 1966-67 zařazena do národního B- družstva. Její nejlepší výsledek za Československo je 4. místo na Akademických hrách v roce 1968. Do USA se dostala až v roce 1969, kam odcestovala na návštěvu ke strýci. Zde se také seznámila se svým dnešním manželem a zůstala ve Spojených státech. Jelikož zůstala běhu na lyžích věrná, vstoupila do jednoho místního klubu a tím se dostala na kvalifikační závody USA. Na svém prvním startu se také hned umístila na druhém místě, a byla tak nominována, na základě toho výsledku, do národního družstva USA, přesto že nebyla a dosud není občankou Spojených států. Je pravda že úroveň v běhu na lyžích je v Americe nižší než v Evropě. Američané se také teprve poprvé zúčastnili mistrovství světa v nordických disciplínách v roce 1970 ve Vysokých Tatrách. Při intensivním tréninku, který dnes Jana Hlavatá podstupuje, věříme, že se udrží v národním mužstvu USA až do Olympiády v roce 1976 v Innsbrucku a že se zde umístí lépe než letos ve Falunu. Ve sportovní rubrice chceme naše čtenáře především seznámit s výsledky a úspěchy našich sportovců ve svobodném světě. Je ale velmi těžké získati zprávy ze startů našich krajanů v té či oné disciplíně. Proto prosíme všechny, aby nám výsledky a novinky, jakož i ostatní sportovní zajímavosti posílali, abychom mohli lépe informovat krajanskou veřejnost. Kupujte u našich inzerentů!!! GGG 20 [pageend22]To vás bude také zajímat 4. dubna oslavila NATO své 25. narozeniny. Řeč jejího generálního tajemníka a malou vojenskou přehlídku v Bruselu označil rakouský list «Neue Kronenzeitung» za «pohřební akt u vlastního hrobu — zcela podle chuti Kremlu.» List ovšem neměl na mysli jen vlajky na půl žerdi za zemřelého Pom- pidoua, ale především rozkladné procesy, které charakterizují současný stav paktu: rozpory mezi jednotlivými členy, obtížnou evropskou integraci, prohlubující se neshody mezi Evropou a Amerikou, neshody Francie—USA, hlasy, volající po reformách, pomalejší růst vojenských sil a techniky než ve Varšavské smlouvě, desintegrační snahy, ovlivňované sovětskou strategií «uvolnění napětí» .. . NATO vznikla v r. 1949, v době tzv. studené války, kdy SSSR satelizoval státy východní Evropy, necelý rok po berlínské blokádě. Potom vypukla korejská válka, občanský konflikt v Řecku, Berlín 1953, Budapešť 1956, berlínské ultimatum 1958, kubánská krize 1962, Kypr 1964, invaze do Československa, třetí a čtvrtá válka na Blízkém východě. Deset dní po vstupu NSR do NATO byla v r. 1955 založena Varšavská smlouva. 29 letý východní Němec, řidič nákladního automobilu, přešel o velikonoční neděli bez úhony «pásmem smrti» a dostal se na Západ. Od r. 1961 do r. 1973 zahynulo při podobných pokusech 98 lidí a 69 osob našlo smrt u berlínské zdi. Ke dni 20. října 1973 bylo sedm sovětských divizí v nejvyšší pohotovosti a připraveno k okamžitému přesunu do Egypta — některé menší jednotky tam dokonce přibyly: napsal to 16. dubna libanonský deník «As-Safir», prý podle zápisu jednání velvyslance Vinogradova s egyptskými činiteli. Jakmile bylo 4. října z Káhiry oznámeno, že Egypt povede proti Izraeli válku, Vinogradov ihned ujistil Sadata o plné vojenské podpoře SSSR, dodal list. Varšavská smlouva má jen ve střední Evropě ve zbrani 925.000 mužů, asi 14.000 tanků a 2.770 taktických letadel. Naproti tomu NATO disponuje 777.000 vojáky, 6.755 tanky a 1.720 letouny. Tyto cifry byly uvedeny oficiálně na ženevské konferenci. Světová zdravotnická organizace varuje před návykem konzumovat příliš mnoho léků. Podle jejího měsíčníku «Santé du monde», průzkum ve Velké Británii ukázal, že více než 50 % dospělých osob a asi třetina všech dětí polyká denně nějakou tu pilulku. Ženy vedou před muži a staří před mladšími. Největšími konzumenty všelijakých prášků jsou ženy nad 65 let. V NDR se střílí i na hasiče, pocházejí-li z NSR: 10. dubna vypukl totiž v pohraničním pásmu u Zimmerau v Bavorsku lesní požár a »vopos» zahájili na západoněmecké požárníky palbu. Oheň vznikl sice na území NSR, ale rozšířil se do NDR. Mírová nadace Bertranda Russella vyzvala «všechny komunisty, socialisty, humanitní organizace a světové veřejné mínění» k účasti na třech dnech protestu proti znásilňování svobod a represivním metodám ve východoevropských zemích. Nadace navrhuje tato data: 7. květen (výročí zatčení P. Grigorenka), 27. listopad (zatčení Sabaty a Můlle- ra) a 29. březen 1975 (výročí zatčení V. Bukovské- ho). Výzvu podepsali též Sacharov, Litvinov a Pelikán. Egypt vydal na svou obranu v posledních deseti letech přibližně 15 miliard dolarů a velice se zadlužil; prohlásil to Ahmed Ismail, předseda rozpočtového výboru národního shromáždění. Obchodní deficit dosáhne prý koncem roku 1974 rekordní výše a export pokryje sotva 50 % dovozu. Ismail řekl, že Egypt požádá své věřitele (mezi nimiž je i ČSSR) o prodloužení termínu splatnosti dluhů a vyzval bratrské arabské státy k pomoci. Svérázný africký extrémista generál Amin dal zatknout a uvěznit jednu ze svých bývalých manželek: pašovala prý ugandské látky do sousední Keni. Amin označil svou někdejší družku (byly čtyři) za «nepřítele Ugandy». V Jugoslávii už taky? V Bělehradě odsoudili v dubnu spisovatele Dragoljuba Ignaoviče k třem a půl létům zostřeného vězení za «státu nepřátelskou propagandu». Pozorovatelé zdůrazňují, že je to nejtvrdší trest uvalený na disidenty od známé aféry s Mihajlo Mihajlovem r. 1967. OFICIÁLNÍ ZASTOUPENÍ VOLVO SAAB Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny Jan Baniak, Auto-Garage, Affolternstr. 12, 8908 Hedingen Tel.:01 -99 37 85 21 [pageend23]Letošní Velikonoce připadly na datum, kdy je — podle obou světových kalendářů — společně slavily církve východní i západní. V chrámu Božího hrobu v Jeruzalémě se při bohoslužbách od sobotní půlnoci do konce Božího hodu vystřídali kněží sedmi různých církví a kázání zaznělo francouzský, německy, italsky, anglicky, hebrejsky a arabsky. Italský «Il Globo», s odvoláním na «věrohodné informace z Východu», napsal, že sovětské přípravy na «preventivní» zásah proti Číně jsou ve velmi pokročilém stadiu, a to jak po vojenské, tak po politické a administrativní stránce, a že hrozí imi- nentní nebezpečí pohraničních konfliktů. Sovětský vrtulník, který musel nedávno přistát na čínském území, náležel vzdušné rozvědce KGB a jeho osádka byla pověřena špionážními úkoly v oblasti mezi Altajem a Sinkiangem. Podle listu je prý většina sovětských předáků přesvědčena, že válka je v blízké budoucnosti nezbytná, protože za dva tři roky by už Čína byla dost silná klást tuhý odpor. Sýrie obdržela určitý počet letadel «Mig 23» a SSSR slíbil, že jí později dodá i supermoderní «Mig 25» a zacvičí na nich syrské piloty, napsal list «Al- Anwar» na závěr Assádovy návštěvy v Moskvě. Je to vůbec poprvé, zdůraznil deník, kdy SSSR přislíbil Migy 25 cizí zemi. Sýrie prý obdrží také střely s dlouhým doletem typu «Skona». Asi třicet osob bylo nedávno zastřeleno v Kantónu, neboť odmítaly účastnit se kritické kampaně proti Lin Piaovi a Konfuciovu učení. Prohlašují to zahraniční návštěvníci města a odvolávají se na pověstné nástěnné noviny z 5. dubna, vyvěšené po celém Kantónu. stránka pro čs. spolky ČESKOSLOVENSKÁ BESEDA SVATOPLUK ČECH v Curychu upozorňuje, že ve II. cestopisném pásmu se s Jaroslavem Šmídem 29. května 74 podíváme na krásy Skandinávie a ve II. hudebním večeru nás dílem a životem Bedřicha Smetany výkladem a ukázkami provede 12. června 1974 prof. Dr. Josef Balcar. Všechny večery se konají v krajanském středisku v Amperestrasse 4, Zürich-Wipkingen vždy ve středu ve 20.00 h. Středisko je ve Freizeitanlage Wip- kingen, ca 200 kroků od stanice el. dráhy «Wip- kingen» nebo je spojení autobusem č. 72 a 33. Všichni jste spolu se svými přáteli na naše večery srdečně zváni! Parkoviště vozů přímo u střediska. JAKO KAŽDÉHO ROKU, koná se i letos pietni zájezd do Kostnice k Husovu-Jeronýmovu kameni v neděli 7. července 1974. Sraz u Husova kamene o 10.45 hodině. Shromáždění zahájí Přemysl Pitter z Curychu. Letošní sjezd je zvláště významný, neboť při něm vzpomeneme též šestistého výročí úmrtí předchůdce Husova, Jana Milice z Kroměříže. Bez něho by nebylo onoho mocného hnutí, které — jak dokládá Palacký — «pohnulo duchem národním až v samé hloubi jeho». Milice právem nazýváme otcem české reformace. O jeho působení a významu pro dobu dnešní promluví Štěpán Pavlinec z Bernu. Zájezd pořádá Československá beseda «Svatopluk Čech» v Curychu a Husův sbor Čechů a Slováků ve Švýcarsku, pod záštitou Svazu čs. spolků ve Švýcarsku. «ČESKÁ DOPLŇOVACÍ ŠKOLA V BERNU» Po příkladu našich krajanů v Curychu chceme pod patronátem Sokola zahájit v Bernu doplňovací výuku českého jazyka a podaří-li se nám zajistit vyučující slovenské národnosti, též doplňovací výuku slovenštiny pro naše české a slovenské děti. Vyučování bude probíhat 1 x týdně ve středu odpoledne — 1 hodinu mluvnické a literární vyučování, 1 hod. dějiny čes. a slov, národa. Vzhledem k tomu, že to není malý organisační úkol, když chceme vyučování zahájit již tento rok, žádáme Vás, milí rodiče, abyste do 31. května 1974 poslali předběžné přihlášky dětí na adresu: Eva Eymannová, Hühnerbühlstrasse 35, 3065 Bolligen. V předběžné přihlášce uveďte: 1.) Jméno a datum narození dítěte 2.) Počet tříd, které absolvovalo v ČSR 3.) Znalost mateřštiny (ano-ne-částečná-hovorová ....atd.) 4.) Adresu a telefon 5.) Zvláštní připomínky a přání. Milí rodiče! Využijte této příležitosti a umožněte svým dětem návštěvu této školy — umožněte jim, aby nezapomněly svou mateřštinu a těm, které se zde narodily, aby se jí naučily. Necítíte-li tuto povinnost vůči svým dětem s hlediska národního cítění a uvědomění («Zanikne-li řeč — zanikne ná22 [pageend24]rod») zamyslete se alespoň prakticky — neochu- zujte je o možnost snadno získat znalost slovanského jazyka, která jim nemůže být v životě nikdy ku škodě ! ! ! Za Sokol Bern: Marie Komárkova LETNÍ SKAUTSKÉ TÁBORY Přípravné ústředí čs. exilového skautingu pořádá v letošním roce — podobně jako v letech minulých — řadu letních táborů pro naše skauty, skautky, vlčata i světlušky. Hlavní náplní táborů je pěstování národního povědomí a kultury u naší exilové mládeže i výcvik v skautských disciplínách, sport a tělesné otužování. Tábory jsou stanové a vedou je zkušení skautští vedoucí. Ve spolupráci s Čs. dálkovou školou ve Stuttgartu bude část programu věnována i výuce mateřského jazyka a čs. vlastivědě. Loňské i předloňské tábory, konané ve Schwarzwaldu jichž se zúčastnilo na 120 chlapců a děvčat, se těšily neobyčejnému zájmu rodičů i mládeže. Letos je konáme na několika místech — poprvé ve švýcarských a rakouských Alpách a v severním Německu — v těchto termínech: 1. Tábor «Bedřicha Smetany» pro skauty, skautky, vlčata a světlušky ve švýc. Alpách od 6.7. do 21.7. Vede br. Chechule a další. 2. Tábor «Jana Masaryka» pro skauty a vlčata, tábor «Leoše Janáčka» pro skautky a světlušky. Doba 20.7.—11.8. švýcarské Alpy. Vedou bratři Cookie a Allan, sestry Hana a Pirátka s dalšími. 3. Tábor «Severka 74» — Ant. Dvořáka v přírodním parku «Arnsberger Wald» na pokraji Sau- erlandu v Sev. Německu. Doba 27.7.—11.8. Vede br. Maugli, Zrzek a Dan. Pro chlapce i dívky. 4. Putovní tábor starších skautů a roverů po Skandinávii («Tábor Jos. Suka»). Termín 14.7.—10. 8. Vede br. Pak a další. 5. Vysokohorský skautský tábor ve Štubajských Alpách v Rakousku. Doba: srpen 74. Vede br. Gandhi. Program: vysokohorská turistika, nepřesáhne 1. stupeň obtížnosti, orientace v horách. Pro vyspělejší skauty a rovery. Na tábory 1.—3. se přijímají chlapci a děvčata od 7 let. Předpokládá se dobré tělesné zdraví a samostatnost, nutné pro pobyt v přírodě. Přihlášky řiďte pro tábor 1, 2 a 4 na Tschechoslowakische Pfadfinder in der Schweiz, CH 8180 Bülach, Froh- hl denstr. 41. Pro tábor č.3 na Dr. med. Jiří Kolominský, D-497 Bad Oyenhausen, Portastrasse 5. Pro tábor č. 5 na Prof. Dr. J. Kratochvil, D 7 Stuttgart, Postfach 1134. Jak patrno, odpadá proti očekávání tábor na Ko- stivalu v Černém lese. Prosíme proto dosud přihlášené, aby si zvolili některý z jmenovaných táborů. SOKOLSKÁ HLÍDKA Dnes dostáváme možnost říci vám v krátkých článcích něco o Sokole, o jeho historii, která je těsně spjata s dějinami našeho národa. Věřím totiž, že Sokol má i dnes své opodstatnění a úkoly. Začnu o sokolské kázni. Když si zakladatelé Sokola, Tyrš a Fügner, brali za vzor antickou krásu těla a duše, měli na mysli především uvědomělou dobrovolnou kázeň, která se projevovala při cvičeních a vrcholila sokolskými slety. To byla ta drobná, vnější disciplína. Důležitější, vnitřní, kázeň pomohla budovat čs. legie ve Francii, Rusku, v Itálii a hlavně odboj doma. Právě sokolská kázeň umožnila věc, v dějinách moderního vojenství naprosto nevídanou: poslední voják- legionář si tykal s nejvyššími důstojníky, aniž ho to opravňovalo k výhodám. Legie byly armádou nej- vyšších morálních i bojových hodnot, uváděly tehdejší odborníky v úžas. Uvědomělá kázeň, které se obávali staré Rakousko- Uhersko, nacisté i komunisté, byla důvodem, proč byl Sokol na prvním místě listiny pronásledovaných organizací. Sokol jako zcela nadstranická organizace sdružoval všechny bez rozdílu politického nebo náboženského vyznání. Do Sokola mohl vstoupit každý Slovan, chudý i bohatý. Tisíce sokoloven bylo postaveno dobrovolnou prací s minimálními finančními náklady. Ani dnes nemá tato dosud nedoceněná práce obdobu v jiných zemích. V dobách hospodářské krize šetřili Sokolové několik let, aby se mohli zúčastnit sletu. Vzpomínám si na jednu sletovou příhodu z roku 1938. Na seřadišti stálo 16 tisíc dorostenců, když se přihnala průtrž mračen a krupobití. Nápor vichřice strhl střechu tribuny, která spadla na seřadiště, do řad nastoupených dorostenců. Nerozprchli se, přestáli v útvarech nepohodu a přesně podle programu vpochodovali na cvičiště. To byl výsledek soustavného cvičení kázně. A přitom jsme ani my nebyli tehdy žádní beránci. V tak pevně stmeleném celku nebylo ovšem místo pro politické extrémisty. Proto vypracovali nacisté plán na infiltraci Sokola marně. Nepodařilo se jim rozbít tuto disciplinovanou instituci zevnitř, proto ji zakázali a posléze pro jistotu zrušili. Téměř stejnou taktiku zvolili v padesátých letech komunisté a rozšířili ji o instrukce, jak proniknout do sokolských jednot v zahraničí. Podle nich se snaží všemožně zastrašit nebo zneškodnit osoby, které mají zájem o spolupráci v Sokole. Pomlouvají, vyhrožují, napadají. Každý, kdo se k takovým špinavostem propůjčuje, pracuje ve prospěch komunistů, aniž si to třebas uvědomuje. Kdo k tomu mlčí, souhlasí a řadí se mezi rozvraceče sokolské jednoty. Ma. TJ SOKOL ZÜRICH sděluje všem bratřím a sestrám, všem přátelům a krajanům, že v pátek 7. června 1974 vyjedeme lu23 [pageend25]xusní lodí s hudbou a tancem na curyšské jezero na cestu mezi Curychem a Rapperswilem. Odjezd z Curychu ve 20,00 hod., návrat zpět v 01,00 hod. Pět hodin zábavy, tance a překvapení. Informace a přihlášky u s. Marie Mařasové, tel. 01- 91 35 29. Přihlaste se včas, omezený počet míst na lodi i ve vodě ! ! ! DĚTSKY SOKOLSKY TÁBOR: Všem zájemcům sdělujeme, že se letos pořádá v Alfenz — Štýrsku, Rakousku, od 28.7. do 18.8.74. Pro děti ze Švýcarska je učiněna výjimka a mohou se tábora zúčastnit pouze prvních 14 dní, vzhledem k začátku školy. Informace na adrese: sestra Dagmar Koblasová, 4123 Allschwil, Baslerstrasse 267. Volejbalový oddíl SOKOL Curych slaví letos v květnu 3. výročí založení. Kádr 19 aktivních hráčů je rozdělen do dvou mužstev Sokol I a Sokol II, která se zúčastňují regionálního mistrovství Curychu v 1. a 2. lize, patřící pod švýcarskou volejbalovou sekci. Výsledky předkola 1. liga — muži Zápasy vít. poráž. sety body 1. Zürileu I 5 5 0 15-0 10 Tornado II 5 5 0 15-0 10 3. Sokol I 4. Satus 6 4 2 12-8 10 Altstetten I 6 3 3 11-11 9 5. Náspo I 6 2 4 8-12 8 6. LTV Oerlikon 6 7. Spada Aca- 1 5 3-16 7 demica III 6 0 6 1-18 6 Oddíl trenuje ve stredu v curysske hale Lavater- schulhaus a v patek v nové hale v Au/ZH, Alte Landstrasse, začátek vždy ve 20 hod. Noví zájemci se mohou nezávazně zúčastnit tréningu v udané dny nebo přihlásit u K. Šorejše tel. pr. 80 32 64, tel. služ. 52 13 00/340. O svatodušních svátcích, 1. až 3. června, pořádá Sokol Mnichov pro krajany setkání v ötztalu v Rakousku, kde před 50 lety zahynul zakladatel Sokol Miroslav Tyrš, ötz je asi 30 km na západ od Innsbrucku. Zájemci o ubytování (ve spol. ubytovnách, vhotelu nebo na campingu) hlaste se ihned u dr. Aleny Benešové, Fafanjägerstr. 51, Mnichov 83, BRD. A NAKONEC JEDEN NEJNOVĚJŠÍ Z ČSSR: Sešli se na jedné párty medvědi. Vyprávěli si o svých osudech. «Bratři,» stěžuje si medvěd americký, «já vám mám život! Jsem pod ochranou zákona a každý mě živí, abych snad náhodou nevyhynul. Jsem neustále přežraný.» «Já to nemám o nic lepší,» přizvukuje mu jeho sovětský kolega.» Mne každý zase považuje za uprchlíka ze sibiřských pracáků a tak jsem pořád v nebezpečí, že mě zastřelí.» «Jako se máte vy, chtěl bych se mít já aspoň týden před smrtí,» mávne rukou medvěd z Československa. «Já jsem byl vyloučen ze Svazu medvědů a teď jsem po dlouhém hledání konečně dostal ve Stromovce místo jako veverka.» Malý oznamovatel ■ Před uzavřením smlouvy o obchodním zastoupení anebo s poradenskou kanceláří se předem dobře právnicky konzultujte. Poradí Vám anebo smlouvu připraví: tel. 071 -24 30 43. ■ Poradím při rozvodovém řízení nebo při majetkoprávních sporech v manželství. Telefon: 071 -24 30 43. ■ Chtěla byste o vánocích 1974 zhlédnout levně východní Afriku a vystoupit na Kilimandžáro? Zavolejte večer 052 - 2516 07. ■ Trochu nesmělý, jinak však půvabný vysokoškolák (30,176) hledá vhodnou slečnu. ■ Kdo chce psací stroj s českými písmeny (ale i počítací stroje), může přijít nebo zavolat třeba i večer! Antonín Zetek, lllauerstrasse 24, 8307 Effre- tikon, tel.: 052 - 32 53 08. H Vysokoškoláčka 38 let se ráda seznámí se seriózním partnerem, nejraději akademikem. Značka: «Zürich». ■ Prodám tažný hák (kuličku) ke Škoda MB pro přívěs do 1.000 kg i s elektrickým přípojem. Testováno pro Švýcarsko. Značka: «300 franků». ■ Středoškolák 42/180, rozvedený, hledá seznámení se sympatickou dívkou přiměřeného věku. Eventuální tělesná vada není překážkou. Při vzájemné sympatii sňatek možný. Značka: «Budoucnost». B Prodám Zimní krajinu od českého malíře Chittusi- ho. Velikost 55 x 35. Pište pod značkou: «Bezvadný». ■ 26letá, 170, hledá upřímného přítele do 35 let. Značka: «Švýcarsko». B Nejen kvalitní a levné maso, ale též na 20 druhů českých výrobků, rovněž ČESKÝ a ŠUMAVSKÝ chléb, mouku, tvaroh, české kompoty a saláty Vám nabízí J. Č U R D A , řeznictví a uzenářství, Morgartenstr. 11, Tel. 01 - 23 52 65, 8004 ZÜRICH. ZÁSILKY DO CELÉHO ŠVÝCARSKA ! ! ! Toto číslo redigoval Jaroslav Strnad. Kresby: Gertruda Goepfertová. Datum vydání: 8. května 1974 24 [pageend26]GAUGER Nemyslíte, že změna místa je pro Vás výhodná? Právě Vy, jako pilný a iniciativní pracovník byste měl poznati naši zajímavou nabídku. Hledáme spolupracovníky v oboru: MONTÉR KONSTRUKČNÍ ZÁMEČNÍK STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 -57 88 50. GAUGER & CO. AG., 8046 ZÜRICH, Mühlackerstrasse 19 BIOLOGISCH-NATURWISSENSCHAFTLICHES FORSCHUNGS-LABOR 8006 ZÜRICH, Möhrlistrasse 90, Tel 01 - 60 35 16 Majitel František A. Němec Nervy — oběh krevní — únava — žlázy reumatismus — chron. rýma — horečka angina — srdce atd....................... všestranné oleje NEMÁ SCHÁZET V ŽÁDNÉ DOMÁCÍ LÉKÁRNIČCE ! ! ! K dostání: BELLEVUE-APOTHEKE 8001 Zürich, Theaterplatz 14 Tel.: 01 -24 44 11 501 [pageend27]A. Z. 8021 Zürich 1 Postretouren an: Postfach 352,8025 Zürich zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cech! e Slovacchi in Svizzera Vychází měsíčně Vydává: Svaz československých spolků ve Švýcarsku řídí Petr Pasek s redakční radou Adresa redakce Postf. 352, 8025 Zürich, Schweiz Číslo účtu pošt. šek. úřadu: 80 - 70357 Bankovní spojeni: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodni poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 7. ročník: celý ročník půl ročníku ve Švýcarsku v ostatní Evropě v zámoří (letecky) SFr. 24.— SFr. 30.— SFr. 39.- SFr. 13.— SFr. 16.— SFr. 20.- CITY TOURS Vám nabízí: československá pobočka Jižni Afrika — 20.12. — 11.1. 75 Fr. 2 690 — Rhodos-Lindos — bungalowy 14 dnů od Fr. 550.— (let a bunglaow) Itálie-Pesaro — prvotřídní hotel přímo na pláži s plnou penzí, soukromá pláž - Fr. 250.— (týden) Portugalsko — appartementy Sollagos — 14 dnů Fr. 850.— Tunis — bungalowy Sidi Salem — let a ubytování 14 dnů) Fr. 795.— Krátkodobé lety do : Athén 24. — 28. 5 Fr. 360.— — Lisabon 2. 6. — 5. 6. Fr. 340.— Autokar : Rím31.5.— 4.6. Fr. 380.— plná penze, bohatý program MS - v kopané : Brazílie — Skotsko18.6. Cr Skotsko —Jugoslávie 22. 6. F 130' (doprava a tribuna) Veškeré informace Vám podá p. O. Švábenský, Ifangweg 1,8610 Uster, Tel. 01 - 87 08 53, každou sobotu dopoledne v kane. Shopville, Zürich, Tel. 01 - 27 12 31. Soudobé československé umění J. Hanna, R. Svoboda, J. Grus F. Muzika, M. Medek, A. Smetana, J. Paderlík, I. Sedliský, K. S. Hájková, J. Kilian, N. Lubomírský, A. Hudeček, J. Preisler, F. Jiroudek, V. Solta, S. Ježek, F. Emler, E. Pryl, V. Nowak, V. Beneš, E. Tomanová, E. Weidlich, L. Šimák, R. Kolar, V. Špála, F. Tichý, M. Kotková aj. Nepřehléděte naši soutěž v příštím čísle! Soutěž uveřejníme po prázdninách Otevřeno: pondělí-pátek: 9—12 + 15—18.30 sobota: 10—12 + 14—16 h. [pageend28]