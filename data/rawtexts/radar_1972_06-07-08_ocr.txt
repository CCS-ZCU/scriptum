[pageend1]B. SVATOŠ JAK TO BYLO Pán Bůh stvořil svět v šesti dnech a dne sedmého odpočíval; a toho dne svátečního stvořil Jižní Tyrolsko. To bylo tak: Stvořitel seděl na trůně, andělé kolem něho a hluboko pod nimi kroužily hvězdy a slunce a to všechno, čím je vesmír naplněn. A docela nejblíže se pomaloučku točila země. Díval se Pán Bůh se zálibou, však bylo nač, a země se natáčela chlu- bivě jako děvčisko, které se doobléklo k tancovačce, a uprostřed světnice se točí před maminkou. Všechno na ní bylo hezké, moře i pevná země a na té lesy a roviny a hory a nad nimi mraky roztodivných tvarů, a všechno se to na ní zelenalo a kvetlo, však to bylo první jaro a docela v prvním rozpuku. A slunce svítilo, až se ty mraky zažehovaly a jejich stíny bě- žely po rovinách a přeskakovaly hory a řeky, a jezera se leskla - A když Pán pokynul andělům, aby ustali se zpěvem, vzneslo se sem k Božímu trůnu takové jásání, že bylo až milo poslouchat. Andělé sepjali ruce údivem nad všechnou tou krásou a Pán se usmíval samou spokoje- ností. Až najednou se zasmušil. Nahnul se trochu dopředu, aby lip viděl, ba i oči si zaclonil rukou, zakroutil hlavou, jako by věřit nemohl tomu, co vidí, a ti dva andělé, co mu stáli nejblíže, jasně slyšeli, jak si pro sebe potichu po- vídá: » Jak je tohle možné? Či že by se mi to jen zdálo«? Ale to už jim pokynul, aby mu zemi přinesli; a když tu byla, natočil si ji, jak potřeboval. » No tohle,« povídá, » byl bych řekl, že jsem semhle něco dal, a ono tu není nic. Ale docela nic. Prázdno. Holá rovina a poušť. A tady zrovna žádná poušť být nemá. « Podepřel si bradu svou svatou rukou a zapřemítal. Bylo to to místo, kde jsou dneska Alpy. A na něm opravdu nekvetlo nic a nic na něm nežilo a nic nezpívalo a ani se nepohnulo, jen vítr přes ně vál a stín mraku se ploužil. » Takhle to zůstat nemůže,« řekl Stvo- řitel a přimhouřil oči, jako by si chtěl něco představit. A potom mu přes rty přelétl úsměv, jak se rozhodl, a už po- kynul andělům, aby mu zemi postavili na dosah ruky. »A teď mě nechte,« poručil. A oni se hned klidili, protože to už věděli, že Pán chce být při stvoření sám; jako každý umělec. Však ti to beztoho dělají dodneška po něm. A to už sáhl Pán rukou do toho práz- dného rovného místa, zhnětl je a zvrásčil, a už vám tu stály hory a údolí a už i voda vyprýštila a stékala těmi údolími, naplňo- vala kotliny a přelévala se přes jejich okraje. A Pán jen tak přejel rukou nad tím vším, a už tam vyrazila tráva a keře a stromy, a na nich seděli ptáci a zpívali. Celé to prázdné místo bylo za okamžik změněno k nepoznání. Stvořitel sáhl ještě leckam, jako malíř zobne štětcem ještě tu a tam do hotového obrazu, ještě při- kryl ty nejvyšší hory sněhem, poodtáhl se a podíval se na to zpovzdálečí a pokývl spokojeně hlavou, to že by jako bylo, a chtěl si utříti pot z čela, které se mu orosilo, protože takové stvoření je dřina. A tu spodní okraj jeho širokánského ru- kávu, těžký vyšíváním a krumplováním a drahokamy a perlami, přejel po těch čerstvých a ještě neztvrdlých horách zro- vinka nad Itálií a pokácel všechno, co tam bylo. 2 [pageend2]Pán Bůh se zamrzel, že nedal pozor a že takový kus země je poničen; nejdříve ho napadlo, nechat to tak, když vlastně už podruhé - Ale pak se rozhodl jinak. »Takhle to nenecháme,« povídá, ale jen pro sebe, když všichni andělé byli pryč, aby ho nerušili. » Kdepak! « A za- hrozil tomu kousku země prstem: » Tak ty nechceš být tak, jak jsem tě udělal? No počkej!« V koutku úst se mu vous jakoby čepýřil úsměvem, když se zase pustil do práce. Neschytil už půdu prsty a nezkrabil ji jako prve, teď se s tím zrovna mazlil, každou chvilku se zastavil a prohlížel si, co už měl hotovo, a zase na tom něco opravoval, na co jen si vzpomněl nejhezčího, co stvořil na celém světě, to sem dal, a když to nestačilo, ještě honem na něco přišel nového a tak tu zemi naplnil těmi nej- krásnějšími horami, jako je Ještěrka a Kreuzspitze nebo Hochgall, údolími a do těch položil potoky a řeky čisté jako křišťál, a pastviny nahoru pod samé vrchol- ky, a lesy na úbočí a květin všude plno až po samy ledovce. A zase oddálil hlavu a přece jen se mu na tom něco nezdálo, protože se trošku jakoby podmračil. Ona totiž celá ta prostora na jih od řeky Rienz zůstala taková jako nedodělaná. Lesy na ní byly a údolí i kopce, hezké to bylo, ale něco takového bylo vidět na zemi leckde. » Sem by mělo přijít něco tento - « povídá si Pán Bůh a prohrábne si v za- myšlení bradu. A jak tu ruku k bradě nese, ťukne ho ten těžký okraj rukávu do kolena. Podívá se, co by to bylo, a už se usmál, už věděl, co udělá. A už vyloupl první drahokam, podíval se naň ještě proti slunci, až se zanítil, vzal ho svrchu mezi palec a ukazovák a posadil ho na první kopec. »Tak,« pochválil si to. » A ještě tuhle a tuhle - « Vylupoval kámen za kamenem, červené, fialkové a žluté, posazoval je tam do toho kousku země, až jich bylo na každé výšině, a ještě rýpl sem tam nehtem do země a zahradil cestu vodě, aby se tam nadrželo jezero; a když byl hotov, zamnul si ruce spokojeností. Zrovna nad tím vším za- padalo poprvé slunce, a tu se vám do údolí položily barevné stíny a všechny ty drahokamy Božího rukávu se rozhořely rudě a zlatě a modře a oranžově, a tam, co byla jezera, jako by se byla země otevřela do hloubky a v ní se zanítily tytéž požáry, které plály nad ní. Radost bylo se na to podívat. »Hezké to je,« řekl si Pán uznale. » Dokonce moc hezké.« Zase tomu kou- sku země zahrozil prstem a usmál se: » Neřekl jsem ti, že uvidíš ? Ten nejhezčí kousek země jsi, abys věděl - « Při těch slovech vezme Pán zemi do rukou, natáčí ji všelijak k slunci, aby tu krajinu viděl ze všech stran, a vidí, že je pokaždé jinak krásná, za jitra jinak, než když se slunce sklání, a za poledne jinak než při svitu měsíce. A zase si spokojeně zamne ruce dlaní o dlaň; a něco se mu mezi nimi chuchvalilo. Byl to ždibec hlíny, zůstalo mu jí trochu ve všech rýhách dlaní, jak prve hory hnětl a údolí prohluboval, a tu teď vytřel, jak si tak radostně ruce zamnul. » Do takového kousku země, který jsem udělal zvlášť, musíme dát také zvláštního člověka,« myslí si Pán Bůh a v zamyšlení hněte ten drobet hlíny. Za chvilku byl z něho panák. Pán Bůh mu oblekl ko- ženky a bílou košili a vyšívané šle, opásal ho modrou zástěrou a na hlavu mu po- sadil plstěný klobouk. Podržel ho ještě 3 [pageend3]chvíli na dlani, potom naň dýchl. A jen vám ten človíček oči otevřel a probudil se k životu, postavil se na zadní a rejdil po Boží dlani, jako by na ničem jiném nezáleželo, než jak se z ní dostat ven. » Tys mi nějaký neposeda,« potřásl nad ním Stvořitel hlavou. »Tak, takhle by to tedy nešlo - « Uspal ho zase, otevřel mu hrud, vyňal z ní srdce, rozpůlil je, polovičku mu zase zasadil pod žebra a tu druhou zahrábl hluboko do země. » A teď si běž, šibale!« A tu ho postavil konečně na zem, při soutoku dvou řek, tam, co dneska stojí městečko Bruneck. Rozumí se, to že tam tenkrát ještě nebylo, ani ten hrad, ani hotel Bellevue, jen to ústí dvou řek a ta skála. A tu se ten chlapík nejdříve, jak se patří, pokloní Pánu Bohu, pak se zvědavě rozhlédne kolem sebe, něco se mu tam začervená v trávě, utrhne to, je to ka- rafiát, strčí si ho za klobouk, ten si pak nasadí švihácky do týla a trochu na stra- nu, pleskne se po stehně plochou dlaní, až to od skal zpátky mlaskne, výskne si a zajódluje radostí z toho, jak to je tady všechno krásné; Pán Bůh se za ním dívá, usmívá se a hněte mu honem Tyrolačku, a to prý nejen proto, že by mu i tady v té kráse bylo smutno samotnému, ale hlavně, aby ho měl kdo držet od vína. A potom kývne na anděly a ti odnesou zemi na její místo při slunci, roztočí ji jako káču a pustí po její dráze. Proto prý nemůže žádné dítě Jižních Tyrol žít jinde než tam, kde se narodilo, protože ho drží ta půlka srdce, kterou tam Pán Bůh zahrabal. A stane-li se a ta- kový Tyrolák musí pryč, jsou takoví, že se až do Ameriky dostanou, tu ho to za čásek chytí za srdce a táhne tam zpátky do těch hor, do lesů, na salaše - A chřadne jako ten karafiát za kloboukem, trvá-li to dlouho - A nechce-li načisto zajít, musí se vrátit domů do té země uhnětené Boží dlaní. A tu se teprve zmátoří a znovu okřeje. Já vím, že je to jen pověst a podle básnických druhů vlastně báje. Ale něco na tom musí být. Když si tak vylezete na Ještěrku a po- díváte se na to dílo kolem sebe, na věčné sněhy za sebou a na drahokamy na jižní straně, až se vám dech tou krásou zarazí a vy v tu chvíli víte najisto, že tuhle zemi dělal Pán Bůh vlastníma rukama a zvlášť a že je to země nedělní. A pak najednou poznáte, že i vás to tam táhne, protože tam někde vaše srdce uvízlo drápkem. A pak se divte Tyrolákům - ZPĚVEM K SRDCI Zpozorovali jste už, že v létě ptáci nezpívají tak pěkně, jako na jaře? Není divu, přenechávají tento úkol nám! Večer u ohníčku, po výstupu na vrchol hory, při rázném vykročení na silnici ať nechybí česká písnička! V polovici června bude hotovo 2. vydání našeho zpěvníčku ZPĚVEM K SRDCI. Na 160 stránkách najdete kolem dvou set písniček všeho druhu. Cena zpěvníčku bude asi 1 - 1,50 am. dolaru. Objednávky vyřizuje: RADAR Via Concordia 1 00183 Roma - Italia 4 [pageend4]ADOLF F . J. KARLOVSKÝ KDE NECHAL PARDUBICKÝ KŮŇ SVOU ZADNÍ PŮLKU ? V neklidném dvanáctém století měli rytíři dostatek příležitosti ukázat svou statečnost. A jedním z tažení, při kte- rém se podle Dalimilovy kroniky celá řada českých bojovníků pokryla slávou a získala svoje erby, byla výprava císaře Fridricha Barbarosy proti odbojnému Milánu. Zúčastnil se jí také český rytíř Ješek, předek slavného rodu pánů z Pardubic. Byl sice odvážný, ale jako většina stře- dověkých rytířů neoplýval právě smys- lem pro vojenskou kázeň a dával před- nost vyloženě hazardnímu způsobu boje na vlastní pěst. Nevydržel proto dlouho ležet nečinně pod milánskými hradba- mi, které se staly armádě tvrdým oříš- kem. A pak, pan Ješek hrozně nerad ryby a ty byly brzy pro potíže se záso- bováním hlavní potravou císařské ar- mády. Ale co v obleženém městě, tam je jistě rozmanitého jídla dost? A tak jedné temné noci podnikne houfec páně Ješkův, který si předem zaěernil obličeje, aby je nevyzradila je- jich světlá barva, ztřeštěný kousek. Vy- lézají po žebřících nehlučně na hradby, umlčují strážné, jejichž stanoviště si pečlivě zjistili a také přepadení velikého paláce se daří přesně podle plánu. A za- tím co Ješek s jednou skupinou naklá- dají potraviny a další kořist na koně, v palácové stáji narychlo sedlané, spě- chá druhá skupina k městské bráně, aby se jí zmocnila a umožnila tak všem rychlý ústup. I to je úspěšné, neboť stráž nečekala napadení z města. Brána je rychle otevřena, padací most spuštěn, znamení trubkou a ulicí vedoucí od Ješkem obsazeného paláce zaznívá du- sot koňských kopyt. Cval se však náhle zastavuje, je slyšet vzrušené hlasy a už se ozývá třesk zbraní. Ustupující oddíl páně Ješkův se srazil s městskou hlíd- kou, která zde náhodou právě konala obchůzku. Ted se ovšem dosud úspěšná kořistná výprava rázem mění v nelítostný boj o život. Čeští bojovníci si však ústup musí vybojovat a tak se sice pomalu, ale přece krok za krokem probíjejí k brá- ně. Pan Ješek, který se zmocnil krás- ného bělouše, kryje ústup svého oddílu, jak se na pravého velitele sluší. Znovu a znovu napadá městské žoldnéře, kteří dostávají nové posily, až konečně vidí, jak poslední z jeho druhů projíždí bra- nou a Ješek sám tedy dává koni ostruhy, aby i on konečně ukázal milánským záda. V tom se však vzpamatuje jeden z obránců, který byl při přepadení brá- ny pouze omráčen, jedinou ranou svého meče přetíná lano, které drží železnou padací mříž a ta sjíždí dolů právě za zády pana Ješka. Kůň je přeťat ve dví, ale přední půlka se sedlem a s kořistí je venku z města a rytíř si ji junácky přehazuje přes záda a v mračnu šípů, přilétajících s hradeb ji odnáší do če- ského tábora. V ležení je zatím vše vzhůru. Ví se už, že velitel přepadu se nevrátil a tak se všichni domnívají, že byl buď zajat, nebo padl. T u se však pohřešovaný vy- nořuje ze tmy a ve světle pochodni skládá svou kořist před krále Vladislava. A pa- novník na památku tohoto vskutku bláz- nivého, ale přece statečného kousku, uděluje panu Ješkovi do červeného štítu stříbrnou přední půlku koně se zlatou uzdou. Po návratu dal pan Ješek svůj 5 [pageend5]nově nabytý erb také svému městu Par- dubicím, jistě aniž tušil, jak význam- ným střediskem jezdeckého sportu se jednou stanou. A protože z rodu pánů z Pardubic pocházel i první český arci- biskup Arnošt, najdeme v jeho době polovinu milánského koně i v úředním znaku pražské arcidiecése. A co se stalo s druhou půlkou? Tu asi snědli obležení milánští měšťané. Poznámka: Stejný znak, ale kůň je zlatý, se stříbrnou uzdou a v modrém štítě, má dodnes kvetoucí rod Malovců z Malovic, kteří jsou stejného původu s pány z Pardubic. DODATEK k pověsti o znaku Kouniců: Něktefí z vás se asi podivili tomu statnému jelenu, který se usadil, nebo jak v heraldice fikáme » roste« z přílby Kou- niců. Jak se tam dostal? Tady je vysvě- tlení přímo od autora článku: Jak jsme si už řekli, erbovní znamení se nosila nejen na štítě, ale také na přílbě. A abyste rozuměli heraldickému názvo- sloví, zapamatujte si, že taková plastická ozdoba rytířské přílby se nazývá »klenot«. Rod Kouniců nosil v klenotu původně dvě červená orlí křídla a na nich znovu stříbrné lekno, které si: jejich předek vysloužil. Na našem vyobrazení jste však viděli znak, který jedné větvi kouni- covského rodu, Stošům z Kounic, po- lepšil za jejich zásluhy polský král Ka- zimír IV. tím, že jim jejich původní klenot nahradil červeným jelenem se zlatou korunkou na hrdle. A. K. Alena si přeje ve svém dopise něja- kou báseň od Jana Nerudy. Vybrali jsme pro vaše letní zadumání pod noční hvězdnatou oblohou tyto verše ze sbír- k y PÍSNĚ KOSMICKÉ. ACH, JAKÉ TO BLAHO Ach, jaké to blaho: poležet zde na drnu poblíž boru, a s zlatými dát se hvězdami do šeptného rozhovoru! Ty třepotné, smavé hvězdičky tak čiperně na mne hledí - ach prosím vás, je to pravda vše, co lidé prý o vás vědí? Že maličké vy prý hvězdičky jste obrovská samá těla - a od jedné k druhé prý sto let a k některé věčnost celá? Což nevidím, jak jste drobounký a v jakém jste k sobě skladu? - Já - nahoře být - bych kamenem vás přehodil celou řadu! A že prý jste věčném ve reji a přes steré skokem míle? Ej musilo by tu hluku být a šumu za noční chvíle! A zatím tak němě spřádáte svou života tichou dumu - když vesele prstem zaluskám, je věru v tom více šumu! ¿Legenda o chudobce Chudobku čili sedmikrásku znáte všichni. Skromný kvíteček zdobí kraje cest, krčí se kolem plotů, najdeme jej na loukách, v lese, všude. Kvete od jara do zimy a někdy i v zimě pod sněhem. Legenda vypráví, že při stvoření světa všechny květiny reptaly: jedna byla moc velká, druhá příliš malá, té se nelíbila vůně, oné zase barva. Jen prostičká bílá chudobka byla spokojená. Říkala si: »Jsem tak malá, že si mě nikdo ani nevšimne a neublíží mi. Jen bych si přála kvést po celý rok, abych se mohla dívat, jak si děti hrají. « Slunci se slova pokorné chudobky tak zalíbila, že svým paprskem pohladilo její srdíčko. A od té chvíle má chudobka střed květu jako ze zlata. 6 [pageend6]Milé děti r Malému Tomáši H. je teprv 7 let, ale často se ptá svého dědečka na věci, 0 které se zajímají i větší děti, ba i do- spělí. Tuhle se ho ptal: »Jak trestá Bůh lidi za hříchy? « Aby to i druhé děti věděly, odpovídám touto cestou. JAK TRESTÁ BŮH LIDI? Pán Bůh trestá lidi za hříchy tím, že na ně sesílá utrpení. Často si však lidé přivodí utrpení sami tím, že jsou ne- poslušní vůči Bohu, který svými při- kázáními chce jen dobro lidem. Po- dobně jako dítě, kterému maminka řekne: »Nechoď ke kamnům, spálíš se! « Ale dítě, když se maminka nedívá, jde a sáhne si na kamna, spálí se a brečí. Ne však každé utrpení je trest za hří- chy. Někdy Bůh dopustí na nás utrpení, aby nás vyzkoušel, jestli dokážeme bez reptání přijmout od něj všechny věci, jak věci příjemné tak i nepříjemné. Křes- ťan přijímá od Boha i utrpení a snáší ho trpělivě, protože ví, že Bůh je spra- vedlivý a že když člověka trestá, že ho tím chce přivést na správnou cestu a že 1 spravedlivě odmění každé utrpení, které člověk trpělivě snáší. JAKOU PODOBU MÁ BŮH? Tomáš se ptá dále: »Jakou má Bůh podobu? « Protože Bůh je pro nás ne- viditelný, nemůžeme říci, že by měl nějakou podobu. Zrovna tak nemůžeme říci, jakou má podobu rozum jistého člověka, protože ho nevidíme. UDRŽÍ BŮH ZEMĚKOULI? Opět jinou otázku dává Tomáš: » Jak musí Bůh být silný, když udrží ze- měkouli a zdali mu andělé pomáhají držet zemi? « Bůh není jako člověk a ne- má tedy ani ruce a proto nedrží země- kouli v ruce. Bůh drží i udržuje země- kouli i celý vesmír svou vůlí. Abys pochopil, Tomáši, co to ta vůle je, řeknu ti jeden příklad: Petr, který je 0 rok mladší než ty, chce být jednou pilotem tryskového letadla. Ale tuhle přišel k zubaři a brečel, měl strach. Tu mu pan doktor řekl: »Takové kluky, kteří brečí proto, že se jim má vytrhnout mlíčnej zub, takové k pilo- tům neberou. Když dokážeš ani ne- muknout, než ti vytrhnu zub, tak tě určitě k pilotům vezmou. Dokážeš to? « Petr ztichl a nejisté přikývl. Bylo vidět, že sbírá všechnu sílu své vůle, aby to dokázal. Otevřel pusu, pan doktor vzal kleštičky, chytil za zub, cukl a zub byl venku. Petr se při cuknutí jen trochu zašklebil, ale ani nemukl. A to dokázal silou vůle. Pan doktor ho za to pochvá- lil. Silou vůle dovede člověk překonat 1 těžké věci. Bůh však má nekonečně silnější vůli než člověk. A tou svou vůlí dovede Bůh udržovat zeměkouli i celý vesmír. UMŘE BŮH TAKÉ? A Tomáš se opět ptá: »Zdali Bůh také umře? « Bůh se nenarodil a také neumře. Bůh stále je. Zde nemůžeme uvést žádný příklad, protože vše ve vesmíru má svůj začátek od Boha. Vše tedy má svůj začátek i svůj konec. Je- dině Bůh sám nemá ani začátku ani konce. A proto říkáme, že Bůh je věčný. KDE ŽIJÍ ANDĚLÉ? A ještě jedna otázka: »Kde žijí an- dělíčkové? « Ve skutečnosti žádní andě- líčkové nejsou. V Písmě sv. čteme, že jsou a n d ě l é , to jest duchové by- tosti, kteří stále hledí na tvář Boží. To znamená, že jsou stále s Bohem spojeni, s Bohem žijí a Bohu slouží. Někteří andělé dostali od Boha za úkol, aby chránili lidi a pomáhali jim, aby lidé 7 [pageend7]žili dobrým, životem a po smrti též přišli k Bohu. Těmto andělům říkáme » andělé strážní«. Někteří umělci, ma- líři a sochaři, chtěli znázornit takové anděly a znázornili je jako mládence s dlouhými kudrnatými vlasy anebo jako buclaté děti s křídly, což s anděly nemá nic společného. V Písmě sv. vystupují andělé jako muži s nadlidskou mocí a jsou nasazeni v takových chvílích a okolnostech, kde by člověk sám nic nezmohl. A tak když už někdo chce znázornit anděla, pak by ho měl zná- zornit jako silného muže. Johny SYMBOLY SPORTOVNÍCH DISCIPLÍN 20. OLYMPIÁDY: 1 * rv f * > 7 8 f O h 9 A ^ C 13 — ^ v — "Vr 16 A 17 Ä 1 8 ^ , 1 20 /N« 21 / I. Veslování - 2. Košíková - 3. Roho- vání - 4. Cyklistika - 5. Šerm - 6. Ko- paná - 7. Vzpírání - 8. Házená - 9. Po- zemní hokej - 10. Zápas - 11. Plavání - 12. Pětiboj - 13. Střelectví - 14. Luko- střelba - 15. Odbíjená - 16. Lehká atle- tika - 17. Kanoistika - 18. Sport, gymna- stika - 19. Jezdectví - 20. Judo - 21. Jach- ting. Z A Č N I N A H R I S T I Na hřišti chlapeckého domova je stále veselo. Renzo si pořídil chůdy, učí se na nich chodit a povýšen nad ostatní, sebevědomě se rozhlíží, je-li dosti obdi- vován. Dovede překřičet i hluk ostatních kluků, když huláká přes celý dvůr: »Hej, Niku! Čao, Niku! Pojď sem! Já ti chůdy na chvíli půjčím.« Nik stojí pod podloubím, Renzovi jen zamával, že ho vnímá, ale o chůdy zájem nemá. Opřel se o stěnu a dívá se na klubko dvou těl, které tu nedaleko na zemi zá- pasí v přátelském utkání, kdo z koho, zatímco třetí je soudcuje. Nik také zápasí, ale je to někde v něm uvnitř a jeho zápas nemá zatím soudce. Najednou se za Nikem ozval známý, melodický hlas. » Copak se ti stalo, Niku? Nejsi nemocen? Už několik dní pozoruji, že jsi smuten, bez nálady.« Nik se obrátil, pokusil se o úsměv, ale nějak mu to nešlo. »Nic to není, done Bosko. Totiž ano,« honem se opravil. Před donem Boskem nechce mít žádné tajnosti. » Tak ven s tím, Niku.« » Done Bosko, co mě trápí, není nemoc. Mám jinou, hrozně velkou starost.« Velké chlapecké oči se s důvěrou obrá- tily ke knězi. »Tak pojďme si sednout do sakristie, tam si můžeme nerušeně popovídat. « V malé místnůstce vedle Pinardovy kaple je ticho. Don Bosko usedl na starou židli, která tu stojí u malého stolečku. Nik se opřel zády o desku stolu a najednou mu slova vylétají z úst, samota s donem Boskem je plna teplé, důvěrné atmosféry. Že mě to nenapadlo svěřit se dříve - diví se Nik sám sobě a nahlas jde hned k věci. 8 [pageend8]»Nemám v sobě pokoje od toho kázání, kdy jste řekl, že Bůh nás chce mít svatý- mi, že být svatým vůbec není těžké, jak by se zdálo. Já chci být svatým, když to chce Bůh. Ale jak se to dělá, aby byl člověk sva- tým? Pořád o tom přemýšlím a nic ne- mohu vymyslet. Když jsem vám jednou řekl, že se chci postit, zakázal jste mi to. Když jsem vám řekl, že si chci odříci pohodlí, že nebudu mít na noc teplou při- krývku, že si dám pod prostěradlo dřevo, tak jste mi to také zakázal. Ale někteří svatí to dělali. Já to dělat nesmím, tak se svatým nemohu stát. A přece Pán Bůh chce, abych jím byl. Nevím si rady a to mě trápí.« Chlapecké oči se plní slzičkami, Nik vidí obličej svého rádce jako rozmazaný, honem si dlaní utře slzy, násilím pře- máhá lítost, teď už se dokonce zase usmí- vá. Don Bosko se usmívá také. »Ale Niku! Copak žijeme ve středověku? Každá doba má své světce a každý jde k svému velkému cíli jinou cestou. Každý světec je originální, umělecké dílo duchovního rázu. Každý je formován spoluprací s mi- lostí Boží jinak.« Don Bosko se odmlčel. Nik chvíli o jeho slovech přemýšlí. Slabou ozvěnou sem doletěl něčí jásavý výkřik - hurá! V Ni- ko vi se rozjasnilo. Něco v něm opakovalo radostné - hurá! Už zbývá zeptat se poslední otázku. » Jak tedy mám já spolupracovat s mi- lostí Boží ?« » Plň přesně a svědomitě všechny své povinnosti a bud vždy veselý!« »To je vše?« diví se Nik. »To je opravdu lehké.« »Ano, je to lehké s pomocí Boží. Bůh nechce po nikom víc, nežli kolik kdo unese.« Nik je zase veselý, aniž by se do toho nutil. »Děkuji vám, done Bosko. Ted jste mi otevřel cestu k velkému cíli. Chci být svatým.« Poslední slova řekl Nik pevně, jako by do rukou knězových skládal přísahu. Don Bosko ukázal hlavou směrem k oknu. »Tak to začni hned na hřišti. Hajdy mezi kluky! « Nik vyrazil ze dveří jako střela. Jako když král vyšle rychlého běžce s posel- stvím - napadá dona Boská při pohledu na utíkajícího chlapce. Sám vyšel také ze sákristie a dívá se za Nikem. Nik do- běhl k Renzovi. » Tak ukaž, zkusím se také nadstavit.« Renzo mu ochotně předává chůdy. » Stejně mám službu u nemocných. Mu- sím Kamilovi změřit teplotu. To je otrava. « Nik chůdy vracel. »Nech si je, Renzo, půjdu za tebe dělat ošetřovatele.«»Niku, ty bys chtěl se obětovat ? Ale ne,« Renzo se cuká jen tak ze slušnosti. »Jak bys k tomu přišel, ještě ses dneska na hřišti ani neprovětral.« » Jdeš ošetřovat rád anebo nerad ?« » Neplanu zrovna nadšením,« přiznal se Renzo. » Já ano, proto klušu,« řekl Nik a také odklusal. Renzo se za ním díval. » Tomu se říká kamarád,« zabručel pro sebe a spokojeně si zase vylezl na chůdy. M. HOLKOVÁ, Čao, Niku [pageend9]K D E SE SEJDEME? GASIES (ITÁLIE) Tábor Českého náboženského střediska Velehrad. Už po týdny jsou všechna místa obsazena. P. Vojtěch, P. Blažej, Giovanni, Pavla atd. atd., trnou hrůzou nad tím, co se bude dít, až to vypukne. Planca di Sotto a San Martino už organizují obranu své rodné půdy před vaším vpádem. Ale nedejte se, už dávno dobře víme, že vaše- mu úsměvu a vašemu zpěvu nikdo neodolá! S T O R S A N D (NORSKO) Československá letní škola. Po stopách Vikingů se vydají české děti za polárním sluncem, aby se přesvědčily, že voda fjordu může být stejně příjemná, jako ve Středozemním moři. A navíc jim hřejivá péče paní Kvapilové zajistí tři týdny nezapomenu- telných zážitků. Na shledání se všemi se těší i redaktor Radaru. GASIES (ITÁLIE) Tábor Českého náboženského střediska Velehrad. Už po týdny jsou všechna místa obsazena. P. Vojtěch, P. Blažej, Giovanni, Pavla atd. atd., trnou hrůzou nad tím, co se bude dít, až to vypukne. Planca di Sotto a San Martino už organizují obranu své rodné půdy před vaším vpádem. Ale nedejte se, už dávno dobře víme, že vaše- mu úsměvu a vašemu zpěvu nikdo neodolá! H O S T Ý N (KANADA) Tábor české duchovní správy v Montrealu. Jméno známého moravského poutního místa nese letní tábor, který pořádá Otec Janíček v Kanadě. Místo se nachází 50 mil od Montrealu. Tábor pro- bíhá od 25. června do 20. srpna. ST. MARY'S BAY (ANGLIE) Tábor Velehradu v Londýně. Pro naše přátele žijící v Anglii otvírá Otec Lang už po celou radu let prázdninový tábor u more v St. Mary's Bay od 11. srpna do 25. srpna. Dle jeho sdělení je ještě určitá možnost umístění. Uvádíme tedy jeho adresu pro prípadné zájemce: 22 Ladbroke Square, London, W . 11. H O S T Ý N (KANADA) Tábor české duchovní správy v Montrealu. Jméno známého moravského poutního místa nese letní tábor, který pořádá Otec Janíček v Kanadě. Místo se nachází 50 mil od Montrealu. Tábor pro- bíhá od 25. června do 20. srpna. ST. MARY'S BAY (ANGLIE) Tábor Velehradu v Londýně. Pro naše přátele žijící v Anglii otvírá Otec Lang už po celou radu let prázdninový tábor u more v St. Mary's Bay od 11. srpna do 25. srpna. Dle jeho sdělení je ještě určitá možnost umístění. Uvádíme tedy jeho adresu pro prípadné zájemce: 22 Ladbroke Square, London, W . 11. S C H W A R Z W A I . D (ZÁP. NĚMECKO) Skautský tábor čs. dálkové školy a časopisu Paleta. Skauti a skautky vyvrcholí svou celoroční činnost tímto táborem na hradě Kostivalu. Skautský program a skupina osvědčených skautských pracovníků zaručují táboru naprostý úspěch. Stačí říct, že vedoucím tábora je J. K. Baby! SCARDANAL (ŠVÝCARSKO) Letní rekreace mládeže - orga- nizují Duchovní správy v Cu- rychu a v Lucernu. Zde nestačí kila a centimetry, je třeba mít i roky. Neboť zde se, prosím, přijímá pouze mlá- dež! P. Josef už buduje v okolí penzionu Miraval stanové mě- sto, neboť má přihlášených víc, než je míst v domě. To bude romantika! Čtrnáct dní nabi- tých vysokoproudovou energií mládí! S C H W A R Z W A I . D (ZÁP. NĚMECKO) Skautský tábor čs. dálkové školy a časopisu Paleta. Skauti a skautky vyvrcholí svou celoroční činnost tímto táborem na hradě Kostivalu. Skautský program a skupina osvědčených skautských pracovníků zaručují táboru naprostý úspěch. Stačí říct, že vedoucím tábora je J. K. Baby! SCARDANAL (ŠVÝCARSKO) Letní rekreace mládeže - orga- nizují Duchovní správy v Cu- rychu a v Lucernu. Zde nestačí kila a centimetry, je třeba mít i roky. Neboť zde se, prosím, přijímá pouze mlá- dež! P. Josef už buduje v okolí penzionu Miraval stanové mě- sto, neboť má přihlášených víc, než je míst v domě. To bude romantika! Čtrnáct dní nabi- tých vysokoproudovou energií mládí! LOS A N G E L E S (USA) STOPA, časopis čsl. skautů a skautek v zahraničí, ohlašuje ve svém 30. čísle letní tábor čsl. skautů v Kalifornii od 6. srpna do 3. září. Další podrobnosti nám nejsou známé. 10 [pageend10]PRO ÚPLNOST SE JEŠTĚ ZMIŇUJEME O DVOU MIMOŘÁDNÝCH UDÁLOSTECH TOHOTO LÉTA: VÍDEŇ (RAKOUSKO) III. slet čsl. sokolstva v zahra- ničí od 30. června do 3. čer- vence. Na programu jsou zá- vody a turnaje, akademie, sle- tové vystoupení, veselice atd. M N I C H O V XX. olympijské hry od 26. srpna do 9. záfí. Málokdo z vás se asi dostane na finálová utkání. Líst- ky jsou trochu drahé v porovnání s vašimi finančními možnostmi. Někomu se snad přece podarí fandit i za nás těm nejlepsím z nejlepších! NEVZALI VÁS NA TÁBOR? Znáte už všechna světová letoviska a nevite, kam na prázdniny? Tady se vám nabízí ještě jedna příležitost: Společnost Braniff ve spolupráci s Pan A m vám zajistí let do hlavního města Ecuadoru Quita, kde vám najme arénu a opatří býka. Prožijete v aréně oprav- dový býčí zápas! Po vydatném obědě se osvěžíte lahodným mokem a pak, za zvuků řízného paso doble, půjdete vstříc dobrodružství! Zkušený toreador vám ukáže, jak si počínat s šátkem. Máte na vybranou: A nyní pozor, jste v aréně, proti vám statný býček (ve skutečnosti ovšem neškodné telátko): 1. Postavte se k býkovi bokem, 2. Jakmile se býk dotkne šátku, 3. a pravou mávnete šátkem ko- zvedněte levou ruku jako při spusťte levou ruku lem vás. (Doufejme, že se býk boxování. dá oklamat!) Letadlo letí 8x v týdnu! Nedejte si ujít příležitost! Ať se ukáže, kdo je muž! 11 [pageend11]JE TOMU DESET LET Dnes se lidé příliš na svou vlastní paměť nespoléhají. Své vědomosti raději svěří elektronickému mozku, svůj hlas magnetofonu a pohledy svých očí foto- grafii. Z našeho archivu jsme tentokrát vylovili záběry z I. českého letního tábora v Casies, právě před 10 lety. Kde jsou jejich účastníci a co dnes dělají? Pamatují si ještě něco z tehdejších zážitků? Ozvou se nám? Bylo by zajímavé srovnat jejich vzpomínky s dojmy dětí, které přijdou do Casies letos. Ze bychom to zkusili v zářijovém čísle? Státní vlajka Československa vlaje nad údolím. Tábor Kamzíků v záři vycházejícího slunce. A co Kamzíci? Spí, anebo už běhají po horách? Okolo dudáka na jednom z dolomitských průsmyků. TÁBORNÍCI, TURISTÉ, SVĚTOBĚŽNÍCI VŠEHO DRUHU A TVOROVÉ VŠELIJAK JINAK SVÉ PRÁZDNINY TRÁVÍCÍ! Dvojčíslo září-říjen bude věnováno nesmrtelným-napínavě-tragiko-dojemně- komicko - bolestně-radostným zážitkům z vašich prázdnin. Fotky, kresby, reportáže a všechny jiné výtvory tyto zážitky popi- sující musíme mít v Římě už 1. září !!! Nezaspěte tento termín! Pobídkou buďtež vám tyto odměny v knihách pozů- stávající : 1. R. Kipling: Stateční kapitáni 2. E. Knight: Lassie se vrací 3. C. Vivierová: Dům drobných radostí. 12 [pageend12]HLÁSÍ S J~j 0 » • TAASTRUP, Dánsko: » Nedávno jsem byla s kyta- rovým kursem na moderní opeře »Jesus Christ Super- star«. Bylo to přesně podle bible, jenomže se všechno zpí- valo beatem. Bylo to podle mého mínění moc dobré, j enom mi vadilo, že zpěváci měli mikrofony, to se k té hře nehodilo. « Alena Písecká EINDHOVEN, Holandsko: »Je mi 15 let a začala jsem odbírat Radar. Pro mě už je to trochu lehčí, ale jsem ráda, že něco takového existuje a přeji redakci další zaslou- žené úspěchy. « Helena P. Helenka též přidala celou řadu dotazů, na které od- poví Johny v příštím čísle. VISP, Švýcarsko: » Posílám dvě řešení najed- nou, protože jsem pro zkoušky ve škole na dubnovou soutěž zapomněl. Pozdravuji P. La- dislava a čtenáře Radaru ! « J. Charvát ZIRNDORF, Německo: » Mládež a děti z Norim- berka a okolí se scházíme každou sobotu odpoledne v našem novém středisku. Hra- jeme pinčes a jiné zábavné hry. Jsme opravdu všichni vděčni panu Páterovi Ku- čerovi, který se postaral, aby- chom si tímto odpolednem mohli zpříjemnit týden. Těším se na další čísla Ra- daru ! « Dulina K. VÍDEŇ, Rakousko: P. Blažej, hybná páka dět- ské besídky, navštívil osobně naši redakci. Z jeho úst jsme slyšeli o tom, jak statečně si vedou naši sportovci v ko- pané a v ping-pongu, o osla- vě svátku matek, o zájezdu do Švýcarska a o tisíci jiných plánů, které vídeňští v nej- bližší době uskuteční. SAN FRANCISCO, USA: » Děkuji za letecké zasílání Radaru a posílám Vám na to pět dolarů, které jsem do- stala od rodičů za hezké vy- svědčení. My zde nemáme českou školu. Já chodím do americké školy, ale doma mluvíme česky. Maminka mě učí pravopis. « Verunka L. FRANKFURT, Německo: » Byla jsem v Paříži. Páter Bernáček nám ukazoval mě- sto, bylo to nádherné. V Ra- daru se mi nejvíc líbí to o těch vězních. Chudák kněz! « Majka R. KOLÍN, Německo: »Posíláme Vám poslední pozdrav z Německa. Z Ame- riky se ozvu co nejdříve, jak- mile budeme mít byt! Jestli je to možné, tak prosím, pozdravujte přes Radar Máju a hodně pozdravů do Bii- chenbachu! Děkuji. Evžena a Radka J. í 4 A -C Z N> .-ŕ -K" NA "RADAR VIA CQNCOK3HÁ 1 3-ooitTi KOMA ÍTALiň FarbíOto: DrUck nach Ekínehroze Aufnahmfc 13 [pageend13]PRO VTIPNÉ HLAVY U M Í T E ŘEŠIT RÉBUSY? Je to velmi jednoduché. Např.: O u @ se čte: nad ( v - O - d ) -ou. S trochou důvtipu snadno přijdete na tajnou depeši, skrytou v následujícím obrázku: L Ý R " Č Í K N I M U V J | Z Ř E p o r + z Nepodaří-li se vám to, neříkejte o mně, že jsem ! nik D O P L Ň O V A Č K A S T A J E N K O U Lampa, kterou užívá horník + . H . + Zdrobnelina jména Radmila + K + Podřadicí spojka + . Y . + Silná tkanina + U + Tlak, úsilí + . P . + Španělská zdrobnělina jména Eva + T + Přechodník slovesa býti + . O . + Starozákonní muž + N + L I Š T O V K A Z S M E K Á R Y J N O T A H O P L i D E <§> © C ( — © ti fr— — - S * v Z Á H A D N Ý P O Č E T N Í U K O L 99 + 1 RS + N D = O B L O Z K A Obal poklop truhly hezky, hned máš krásný zámek český! Roztržitý malíř zapomněl na druhém obrázku nama lovat 3 předměty. Najdeš je? AwwvA 14 [pageend14]V posledním okamžiku se pronásledo- vanému motýlkovi podařilo přidružit k ce- lému roji různých motýlů. Který to je? SKRÝVAČKA Každá z následujících vět skrývá v sobě jedno slovo. Celek ohlašuje jednu významnou událost našich prázdnin! Zasluž si, člověče, skývu chleba! Nejprv zkus dokoulel níž ten balvan. Zde se naskýtá borcům velká příležitost! Budeš se učit nakonec asi esperanto. deti! Já vím, že toto číslo Ra- daru na vás zapůsobí trochu divně. Hned na první strán- ce se mluví o prázdninách, jakoby opravdu trvaly celé tři měsíce, zatímco ... Raději na to ani nemyslet! Míním to však s vámi do- bře. Máte sice ted ke konci školního roku víc starostí s učením, ale nezapomínejte, že čím lépe dopadne vysvěd- čení, tím budou vaše práz- dniny radostnější. S odvahou tedy do posledních týdnů ná- mahy ! Těším se na vaše zprávy o tom, jak jste zakončily školní rok a jak prožíváte své chvíle oddechu. Hned však připomínám: Abychom mohli použít vaše příspěvky v příš- tím čísle, musíme je mít v Římě už i. září! V druhé polovici září se Radar opět ohlásí s výsledky našich soutěží, správným ře- šením hádanek, s novými zajímavostmi. Protože Radar chce být stá- le pěknější a zajímavější! A že mu v tom pomůžete, doufá P. Ladislav Evžena z Mnichova naléhá, aby Radar uveřejnil fotografii svého redaktora. P. La- dislav lituje, ale opravdu nemá žádnou po ruce, všichni se o ně derou. Zatím tedy na- bízí svým obdivovatelkám jen tuto perokre- sbu. Zdařilá, že? Z A U Z L U J Í S E ? Na kterém z 6 motouzů se udělá uzel, když je zatáhneme ? KASIČKU RADARU OBOHATILI SVÝM PŘÍSPĚVKEM: E. Jonášová, Německo - 10 DM Svoboda, Švédsko - 10 šv. korun J. Černovská, Švédsko - 10 šv. korun. V. Lopaurová, USA - 5 dolarů. Díky vám! 15 [pageend15]DUBNOVÉ ŘEŠENÍ SOUTĚŽE CHYTRÉMU NAPOVĚZ 1. Kde sídlil rod Slavníkovců? - Rod Slavníkovců sídlil na hradě Libici. Byl to český knížecí rod, ovládající v io. století východní a jihovýchodní Čechy. 2. Které je nejstarší biskupství v Čechách ? - Nejstarší biskupství v Čechách je bi- skupství pražské. Bylo založeno v roce 973- 3. Znáš jména dvou prvních pražských biskupů nebo alespoň jednoho z nich? - První pražský biskup byl Dětmar. Druhý byl sv. Vojtěch, z rodu Slavní- kovců, v letech 982-994. 4. Který český panovník vyvraždil rod Slavníkovců a v kterém století? - Roku 995 dal Boleslav II. všechny Slavníkovce na jejich hradě Libici po- vraždit a ukončil tak násilně spor mezi Slavníkovci a Vršovci. 5. Co nám připomíná datum 23. dubna 997? - 23. dubna 997 byl svatý Vojtěch za- vražděn. 6. Kde leží Hnězdno a čím je významné pro naše dějiny? - Hnězdno leží v Polsku, severně od Krakova. V Hnězdnu byl sv. Vojtěch pochován. Jeho ostatky byly přene- seny biskupem Šebířem za vlády kní- žete Břetislava do Prahy. Věra Říhová, Fürth, Německo. V minulém čísle jsme uveřejnili poslední úkoly naší soutěže. Dnes uvádíme jména výherců dubnového kola: 1. V. Rihová, Fürth, Německo 2. V. Lopaurová, San Francisco, USA 3. P. Hochmann, Kolín, Německo, kterým posíláme slíbené odměny. Ostatní závodící dostanou malou odměnu pro útěchu a povzbuzení. Květnové řešení bude uveřejněno v poprázdninovém čísle. Neodkládejte s odeslá- ním vašich odpovědí! Dětská příloha měsíčníku NOVÝ ŽIVOT -Červen 1972 - Redakce: RADAR, Via Concordia, 1 - 00183 Roma, Italia, [pageend16]