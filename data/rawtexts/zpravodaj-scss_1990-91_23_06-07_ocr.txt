6-7 časopis Čechů a Slováků ve Švýcarsku ročník 23 1990 zpravodaj Milada Horáková [pageend1]IlMíllH BUCHHANDEL WELT- UND SLAWISCHE LITERATUR Paní Blanka Černil Ackerstr. 31, CH-8610 Uster Švýcarsko Tel. 01/9*0 72 *1 Upozorňujeme naše zájemce na nové publikace 68-PUBLISHERS! Bohumil Hrabal: Městečko, kde se zastavil čas Milan Kundera: Žert Karel Kaplan: Mocní a bezmocní 3an Křesadlo: Vara Guru Čtenáři, kteří si již minulého roku objednávali Kunderův: Žert, obdrží publikaci automaticky, přesně podle pořadí objednávek. PŘEKLADY z a do češtiny, slovenštiny, němčiny, angličtiny a francouzštiny jakož i do těchto řečí z italštiny, polštiny, španělštiny a ruštiny spolehlivě provádí na nové adrese 3UDR. IVAN STELOVSKÝ Riedhofstrasse 293, 8049 Zürich telefon 01/342 41 53 FLORIDA-FLORIDA Plánujete cestu do USA? ubytování, nájemní auto, informace zajistí krajané 3ana a Lajoš NAŇÁK 3 AS MIN VILLA A MOTEL 801 S. Ocean Blvd, Pompano Beach Fla. 33062 - USA 6315 Napište, pošleme podklady (305) - 941 - 7930 Reise-Versicherungen ČEKÁTE NÁVŠTĚVU Z ČESKOSLOVENSKA? Starosti s nemocí, event.úrazem vás zbaví vhodná pojistka. Naše pojištovna pojištuje vaše známé a příbuzné do 80 let. Převoz do Československa, podle případu za doprovodu lékaře i přes 80 let. FRAU LADA VALOVIC-HA3EK Wingertlistrasse 29 8405 Winterthur TEL. 052/29 47 87 nebo 29 65 60 [pageend2]Není příliš mravné označit křížkem viníky a touto jednoduchou operací smést se stolu spoluvinu a zkoumání vlastních hříchů. Je nebezpečné vydělit takto jednoduše z národa novou mravně bezúhonnou avantgardu, stanovit takto jednoduše hranice státní a národní spolehlivosti. To je poválečný termín. Potvrzení s razítkem si každý snadno sežene, to patří k národní dovednosti. Všechno už to zde bylo. Milan Šimečka Neznámý autor UŽ ABYCHOM... Už abychom se mohli zase nadýchat pramenitého vzduchu už abychom mohli do prokřehlých prstů vzít něhu už abychom mohli říci pravdě pravdo a oslovit svobcdu svou duší i tělem už abychom mohli podat květiny těžko- oděncům aby je vyměnily za pendreky už aby vyšla ze tmy naše úzkost už aby v listopadu klesalo k zemi jen krvácející listí a ne naše děti už abychom mohli pít živou vodu z českých řek už abychom měli čas na lásku už aby se ponížená spravedlnost postavila na vlastní nohy už aby svědomí nehladovělo v celách už aby Anežka Česká požehnala své zemi už abychom se mohli podívat Bohu do očí, že jsme se nezpronevěřili už aby nenávist šla od válu už aby se Češi vrátili domů ze svých putování už aby umlčení promluvilo už abychom byli štastni už abychom měli od: tamtěch pokoj už aby byli pryč. PREZIDENTOVY DÍKY EXILU ... Rád' bych teď splatil jeden dluh, který k vám máme: Pokud vím, ještě nikdo vám jménem Československa nepoděkoval za vše, co jste udělali pro jeho svobodu a dobré jméno ve světě. Jsou mezi vámi lidé, kteří obětovali svobodě našich národů dlouhá léta života, strávená ve věznicích. Jsou mezi vámi lidé, kteří byli v různých dobách doslova vyhnáni ze své vlasti a odříznuti od svých nejbližších, s nimiž se mnohdy nemohli po dlouhá léta vidět, natož jim pomoci, když byli doma pronásledováni - často jen a jen proto, že mají příbuzné v zahraničí. Jsou mezi vámi další, kteří museli v neznámé cizině začínat od nuly. Jsou mezi vámi mnozí, kteří po léta bojovali za lidská práva v Československu a upozorňovali svět na jejich porušování. Těm všem bych se rád omluvil za to, co jim udělaly předchozí režimy, a poděkoval jim za to, co oni udělali pro nás, kteří žijeme doma. Rád bych se omluvil také těm, kteří za posledních čtyřicet let bylí nazýváni zrádci vlasti jen proto, že ji opustili. Zrádci vlasti nejste vy, ale ti, kteří vás vyhnali a zrádci vlasti nazývali. Rád bych rovněž poděkoval všem, kteří po léta šířili dobré jméno našich národů v zahraničí tím, že byli úspěšní ve své práci, at již jako učitelé a vědci, jako umělci, či jako podnikatelé, anebo prostě jako řádní občané. Náš zvláštní dík patří všem, kteří po čtyřicet let působili v zahraničí, vysvětlovali světu, co potkalo naši zemi, a bojovali svou politickou prací za obnovení demokracie v Československu. Jako spisovatel a intelektuál rád děkuji konečně i všem, kteří udržovali po dlouhá léta kontinuitu svobodného českého a slovenského myšlení a vůbec duchovního života tím, že vydávali knihy a časopisy a kulturně působili v nejrůznějších krajanských či exilových organizacích a spolcích. Velmi důležitou roli při našem sebeosvobo- zování sehráli všichni, kteří neúnavně působili v českém a slovenském vysílání zahraničních rozhlasových stanic a podávali našim občanům pravdivé informace o dění ve světě i v naší zemi. Všem vám tedy znovu děkuji jménem nás, kteří žijeme v Československu, a všechny vás ujištuji o tom, že vaše práce nejen nebude zapomenuta, ale naopak po zásluze oceněna... Z projevu prez.V.Havla v Torontu 11 Prezident Václav Havel po volbách 9.6.1990 [pageend3]PO NÁDHERNÝCH VOLBÁCH 8. a 9. června si otevřel český a slovenský národ další okno do Evropy. Volební vítězství občanských hnutí, která nesla a provedla něžnou revoluci, Verejnostou proti násiliu a Občanského fóra, vzbudilo zaslouženou pozornost západního světa, zejména tzv. masmédií. Do švýcarského týdeníku DIE WELTWOCHE, napsala Inge Santnerová rozbor volebních výsledků, který je tak informovaný a objektivní, že jsme jej pro vás přeložili místo komentáře vlastního, který by se celkem kryl s vývody švýcarské novinářky. První svobodné volby od r. 1946 v ČSFR dopadly tak, jak dopadnout musely: vlastně vůbec ne. Teprve po příštích volbách 1992 budeme vidět, kam Československo zítřka ideologicky směřuje. Zatím se ví jen tolik: nechce být komunistické. Přirozeně z nich vyšel jasný vítěz, absolutní vítěz dokonce. České Občanské forum a jeho slovenská obdoba Veřejnost proti násiliu shrábly skvělých 46,6% všech hlasů. Na základě přísného volebního zákona, obsahujícího pětiprocentní klauzuli, která prakticky vylučuje voliče různých maličkatých stran, to znamená solidní absolutní mandátovou většinu. OF a VPN má ve Sněmovně lidu ze 150 poslanců 84. KSČ se 20 mandáty, Křestansko-demokra- tická unie se 16 mandáty, Společnost pro Moravu a Slezsko s 9 mandáty a Slovenská národní strana se 4 mandáty, které získala také strana maďarské menšiny, zůstaly daleko za nimi. Na rozdíl od sousedních států, Maďarska a NDR, byli zvoleni revolucionáři, kteří revoluci začali, konkrétně rebelové kolem Havla, kterým se na sklonku loňského podzimu podařilo odstranit komunistickou diktaturu. I tak to lze formulovat: dějiny tu byly výjimečně vděčné. To vše pramálo vypovídá o tom, čemu dává 15 miliónů Čechů a Slováků v politice přednost. Odevzdání volebních lístků 8. a 9. června nebyla volba v obvyklém smyslu, nebylo to kolektivní slavnostní určení příštího vládního úkolu, nýbrž veřejné odmítnutí sytému posledních desetiletí. Místo aby se hlasovalo o budoucnosti, hlasovalo se o minulosti. Občanské forum právě tak jako Vépeenka je zatím jakási anomálie politické scény. Z dobrého důvodu se nazývají "hnutím", ne stranou. Pod jejich širokou střechou jsou v jednom houfu heterogenní politická seskupení i bojovní jednotlivci. Je tu vítán liberál, zelený, nacionalista, konzervativec právě tak jako levicový katolík, bývalý komunista či někdejší kněz, zkrátka Jakpak je tam . u nás doma každý, kdo se představí jako přesvědčený demokrat. Podobně je tomu i u Křestansko-demokra- tické unie, která vznikla jako volební svazek českých a slovenských křestanských demokratů se stranou lidovou. V jejich funkcionářských kádrech se přímo kuriózně směšují oběti i souputníci komunistického panství. Příklad: podle nedávno zveřejněného průkazního materiálu byl předseda lidové strany dr. Josef Bartončík 17 roků spolupracovníkem StB a sledoval právě chartistu Václava Bendu, který byl nyní jeho nejbližším partnerem a předsedá českým křestanským demokratům. Všechny nekomunistické skupiny, kterých bylo dvacet, se ve volební kampani představily extrémně prostými programy, které si byly podobné jako vejce vejci. Sborově bly pro demokracii a svobodu, tržní hospodářství a "návrat do Evropy", at už to znamená cokoliv. Právě tak odsuzovaly komunismus jakéhokoliv ražení. Nikdo, zdá se, nepostrádal diferencovanější zásadové prohlášení. Popravdě šlo přece výhradně o frontu proti KSČ a tím také o zajištění revoluce. Ani vysoké vítězství OF a VPN nebylo výslednicí zvláště originálních ideí. Rozhodly o něm spíše známější a proto víc důvěru vzbuzující osobnosti. Zapůsobilo zkrátka, že pro OF verbovalo celé pražské vedení, včetně předsedy Federálního národního shromáždění Dubčeka, ministerského předsedy Čalfy a ministra financí Klause. Tím, že překvapivě chyběly alternativní představy, rýsuje se dnes vývoj v krátké zákonodárné periodě před volbami r. 1992 poměrně přesně. Na vládní úrovni zvolili Češi a Slováci spolupráci a osobní kontinuitu. Lze mít zato, že přes aféru Bartončík vznikne 2 [pageend4]koalice mezi OF/VPN a Křestansko- demokratickou unií. i tři ostatní menší strany ohlašují ochotu těsně spolupracovat, kdežto komunisté slibují, že budou "konstruktivní opozicí". Všechny důležité politické síly souhlasí s Havlovým požadavkem co možná nejširšího konsensu v této beztak obtížné fázi přechodu z plánovaného hospodářství k hospodářství tržnímu. Úřad ministerského předsedy bude asi zastávat opět Čalfa. Tento klidný Slovák je obecně akceptován. Že byl ještě na začátku roku členem KSČ, mu sotva kdo vyčítá. Názvu "krutihlav" zůstal ušetřen. (Podle posledních zpráv bude však mít s utvořením nové vlády potíže: Kromě křestanských demokratů odmítá vstoupit do koalice i česká lidová strana, protože jí Čalfa nechce dát čtyři ministerská křesla včetně ministerstva vnitra. Z). Na stranické úrovni se očekává větší ideologická rozmanitost. Již existující samostatné skupiny se budou stále více rozcházet, také blok OF/VPN by se mohl rozpadnout na několik frakcí, které potáhnou do příštích voleb odděleně. Antiko- munismus sám o sobě by byl ve střední Evropě natrvalo jalový program. VLADIMÍR JIRÁNEK Zpravodaj: Pane poslanče, ještě před půl rokem jsme si půjčovali přes noc samizdaty a dnes je volný knižní trh. Ing. Turek: Samizdatová edice Prameny byla edicí knih společensko-vědních. V naší koncepci bylo vydávat zahraniční nemarxistické autory, kteří dosud nebyli přeloženi do češtiny. Proto se snažíme uvést autory naší edice i na dnešní volný knižní trh jako např. rakouského politologa a filozofa Karla Poppera, jehož dílo neúprosně napadá totalitní systémy a odhaluje, jak mohou vznikat. Zpravodaj: Jaký, pane poslanče, je podíl Výboru pro kulturu a výchovu FS na tvorbě národní kultury? In. Turek: Výbor pro kulturu a výchovu se nezabývá přímo kulturou, už proto ne, že není zatím žádný zákon o kultuře, na němž by se usneslo FS ČSFR. Výbor pro kulturu a výchovu tvoří *ř5 poslanců z obou sněmoven, ze Sněmovny lidu i ze Sněmovny národů. Projednává legislativní otázky souvisící s oblastí kultury, jako je např. autorský zákon. Jsou ovšem zákony, kterými se zabývají všechny výboru FS a takovým zákonem prodebatovaným před projednáváním v plénu FS všemi výbory, byl zákon o rehabilitaci. Zpravodaj: Děkujeme vám, pane poslanče za rozhovor. ROZHOVORY O KULTUŘE A VÝCHOVE Člen výboru pro kulturu a výchovu Federálního shromáždění České a Slovenské federatívni republiky ing. Vladimír Turek, profesor chemie, věkem padesátník, pracoval po podpisu Charty 77 posledních 8 let v oboru pro chartisty tak typickém, byl topičem. Mimo kotelnu byl činný v dalším, pro veřejnost prospěšném oboru, v samizdatové edici Prameny, která vycházela v Brně. 17.května 1990 uplynulo půl roku od historického dne 17.listopadu 1990, dne, v němž studenti chtěli uctít památku studentských obětí 17.1istopadu 1939 a stali se sami obětmi stejné zvůle a násilí, dne, kdy propukla sametová revoluce, která smetla vládu čtyřiceti let totalitního režimu za čtyři dny. Jací jsou studenti a jaké jsou vysoké školy po půl roce od něžné, nenásilné revoluce? Na toto téma jsme požádali o rozhovor děkana právnické fakulty Karlovy univerzity v Praze doc. PhDr. Ivana Muchu CSc. Tohoto čtyřicátníka navrhli do úřadu děkana studenti, plakáty s jeho jménem pokrývaly v porevolučních dnech stěny vstupní haly právnické fakulty, on byl jediným kandidátem, ke kterému mělo studenstvo v oněch dnech důvěru. Zpravodaj: Jací jsou studenti po půl roce od sametové revoluce? Nenastalo po revoluční euforii vystřízlivění? Dr. Mucha: Studenti ve dnech své revoluce naprosto přesně, at už vědomě nebo instinktivně věděli a cítili, co nechtějí, co chtějí odstranit ze svého života i za cenu oběti 3 [pageend5]svých životů. Nyní, během toho- půl roku, se začali nejen učit, ale učit se, co je to demokratická diskuse, co to je prosazovat v demokratické rovnoprávnosti své myšlenky. Kladu studentům na srdce, aby chápali pobyt na fakultě jako vzácnou dobu ve svém životě, protože jsou členy svobodné akademické obce, která je spravována akademickým senátem, složeným z učitelů i ze studentů. Zpravodaj: Jak se odrazí nová doba ve studijním programu fakulty? Dr. Mucha: Bude zrušena všechny výuka, která byla vázána na ideologii totalitního režimu, to je pochopitelné. Ale když řeknu, že náš studijní program ve studiu hospodářského práva bude přizpůsoben situaci, to už je pochopitelné méně. Protože jsme fakulta, která učí právu, musíme mít nejdříve odhlasovány nové zákony, abychom jim a jejich aplikaci ve veřejném životě mohli výučovat. Chceme studenty uvést do filozofie práva excerpováním dějin filozofie a etiky a předložit jim ke studiu obecnou teorii práva, která chápe právo jako výraz lidské kultury. To ovšem současně znamená zavést výuku filozofie, logiky a politologie. V tomto našem piánu zavést na fakultě nový studijní program je naším největším problémem, z jakých knih, z jakých skript budeme vykládat my, učitelé, a z čeho se budou učit studenti. To, čemu chceme učit my, tomu učí celý svět. Nám by pomohly knihy a scripta z kterékoliv západní univerzity sepsané v angličtině, francouzštině nebo němčině, tedy v jazycích, které jsou u nás nejznámější. Zpravodaj: Co byste, pane děkane, vzkázal krajanům v zahraničí? Dr. Mucha: At k nám přijedou studovat. Pokud již mají nějaké semestry za sebou, řešíme zápočet doby studia v cizině s každým studentem individuálně. Zpravodaj: Děkujeme za rozhovor. Vivat academia. MP M.S. 1. MÁJ 19 9 0 V PRAZE Po dlouhých letech opět zcela svobodná předvolební kampaň začala shodou okolností v předvečer l.máje, který se - jak bylo možno očekávat - obešel bez průvodů a bez hesel. A přesto, nebo i právě proto, bylo pražské Václavské náměstí v podvečer zcela plné dobrovolně přítomných občanů. Naslouchali různým hudebním skupinám, bavili se mezi sebou, korzovali s dětmi v kočárcích i na ramenou. A stejně tak tomu bylo i v okolních ulicích a na Karlově mostě a všude, kde se v centru Prahy dá nerušeně chodit. Studentský majáles dal lidem příležitost se pobavit, projít, dát si zmrzlinu a prožít si s chutí ten dlouho očekávaný pocit volnosti a pohody. Byla to dobrá atmosféra, kterou se nepodařilo narušit ani ostříhan- cům a načesancům, provokujícím pokojné občany a napadající neméně pokojné cizince. Zpráva o potlačení tohoto incidentu hovořila o větším počtu zadržených. Bylo by zajímavé zveřejnit, kdo to vlastně jsou - ti "skinheadi", jaké je jejich ideové i akční pozadí, velmi reálně řečeno - kdo jim to platí. Kriminální služba, která se dušuje nezávislostí na Státní bezpečnosti, tu má široké pole možností s nadějí na značnou popularitu mezi lidmi. Dobrá atmosféra pražského městského centra se trochu měnila, když se člověk vydal na předměstí. Tam doba zatlačila například májovou manifestaci Komunistické strany Československa. Rudé právo pak tvrdilo, že se tam sešly desetitisíce. Mohu vlastním pohledem odpoledního reportéra potvrdit, že jich tam v té době byly, dejme tomu, dva tisíce, že nálada byla poklidná, soudružky seděly na sporém trávníku i pojídaly vuřty, které jim rodná strana rozdávala zdarma; dlužno dodat, že s humorem u ní zcela nevídaným: ve stánku označeném nápisem "Volební guláš". Vše se konalo na fotbalovém hřišti vokovické ",Sorbony" - tedy Vysoké stranické školy -, kde pozornoA poutal jediný transparent, který byl k videm. Mezi brankovýrr tyčemi stálo na červenem plátně - Ai žije l.májl A když pak na tribunku vystoupila jedr a z hlavních hvězd manifestace - Jiřina Švorcová - a na závěr recitace z nebohého Josefa Kainara vykřikla zoufale - Deseti (to je číslo komunistické volební kandidátky), stihly c ikonce Vysloužilé "žižkovské ženy" z legendárních májových pompéz několikrát děkovně ykřiknout - aby žila KSČ. To přání neznělo při pohledu na šedivé tváře nedávno ještě všemocných majitelů státu nijak zvlášt povzbudivě. Pražský majáles byl uvolněnou slavností studentské recese a dobré nálady očividně jen do setmění. Pak dominovalo na pražských ulicích cosi jinéh >: na dvě stě "skinheads" se vydalo - podle policejní zprávy - do středu města. Prý "mlátíc cikány". Obětí jejich násilí se stala, mimo jiné, i skupina turistů z Kanady, - dva z těchto cizinců, kteří se q naší "něžné revoluci" přijeli přesvědčit na vlastní oči, museli být ošetřeni lékařem. Prohlíželi if [pageend6]si pamětihodnosti Prahy, když je náhle obklopili výrostci se řetězy a železnými tyčemi, - a beze slova varováni se na ně vrhli. Dva z nejbrutálnějších útočníků byli zadrženi na místě činu, - avšak vlnu násilí se tím policii prý "nepodařilo zastavit." Skinheads pokračovali ve výtržnostech po hospodách. - Tolik fakta. A pozorovatel se při nich těžko ubrání vzpomínce na loňský rok, kdy se - konkrétně třeba při lednových demonstracích u příležitosti "Polachova týdne", objevovali na televizních obrazovkách "skinheads" a "punkové" s železnou pravidelností. Když už totiž televizní kamery filmovaly esenbáky s obušky v akci, pak přednostně, ne-li výlučně, v akci proti těmto exotickým postavám. Kde se tam najednou vzaly, nebylo tehdy jasné ani Pražákům. Jakmile se totiž život dostal zase do normalizačních kolejí, zmizely z Václavského náměstí obvykle i holé lebky a zrzavé kohoutí hřebeny, jako bv se proDadlv do země. - Až do příští demonstrace. Naznačil-li tedy Václav Havel na tiskové konferenci, že by se současný výbuch rasové nenávisti mohl odehrávat pod taktovkou přátel starých pořádku, nebyl možná na omylu. REHABILITACE Zákon o soudní rehabilitaci usnesený československým Federálním shromážděním vyjadřuje ve svém paragrafu 1 účel zákona slavnostními slovy: Účelem zákona je zrušit odsuzující soudní rozhodnutí za činy, které v rozporu s principy demokratické společnosti respektující občanská politická práva a svobody zaručené ústavou a vyjádřené v mezinárodních dokumentech a mezinárodních právních normách zákon označoval za trestné... Činy, které směřovaly k uplatnění práv a svobod občanů zaručených ústavou a vyhlášených ve Všeobecné deklaraci lidských práv a v navazujících mezinárodních paktech o občanských a politických právech, pokud směřovaly k prosazení takových práv nenásilnou cestou, byly československými trestními zákony prohlášeny za trestné v rozporu s mezinárodním právem a mezinárodnímu právu odporovalo také jejich trestní stíhání a trestání..." Toto vyhlášení se týká všech skutků žalovaných jako skutky spáchané po 5.květnu 19á5 a odsouzené soudními rozhodnutími vyhlášenými v době od 25.února 1948 do l.ledna 1990, jestliže to byly skutky podle zák. č.50/1923 Sb., 231/1948 Sb., 86/1950 Sb., 140/1961 SB., 150/1060 Sb., a podle zák. opatř. předsednictva FS č. 99/1969 Sb. Řízení o rehabilitaci se zahajuje na návrh odsouzeného, jeho příbuzných a j., návrh může podat i prokurátor. Občan, který je řízením podle tohoto zákona rehabilitován má nárok na to, aby jeho rehabilitace byla vhodným způsobem zveřejněna a má nárok na odškodné. Nárok na odškodnění zahrnuje zejména: a) náhradu ztráty výdělku za každý měsíc vazby i výkonu trestu ve výši 2.500.- Kčs měs. b) náhradu škody na zdraví c) a d) náhradu zaplacených nákladů řízení, vazby, výkonu trestu i obhajoby e) náhradu zaplaceného peněžitého trestu. Zvláštní zákon pak upraví podmínky uplatňování nároků vyplývajících ze zrušení výroku o propadnutí majetku, atd. Pro účely důchodového zabezpečení se doba vazby i výkonu trestu, byl-li rehabilitovaný zcela zproštěn žaloby, posuzuje jako doba pokračování v zaměstnání. Právo žádat odškodnění přechází i na dědice poškozeného. Zákon nabude účinnosti dnem 1.července 1990. Nároky na odškodnění a pod. je nutno uplatnit do dvou let od rehabilitačního výroku soudu. 5 [pageend7]Karel Wendt OTAZNÍK Je rok 1945. Nacistické Německo bylo poraženo. Dveře žalářů vypouštějí vězně. Na mrtvole "Protektorátu" stojí nové, demokratické Československo. Sláva a hurá! Nastává zlatý věk. Je rok 1948. Zárodek demokracie byl zničen ve třech letech. Dveře žalářů vpouštějí nové vězně. Na mrtvole demokracie stojí nový, totalitní stát. Kam se poděl zlatý věk? Je rok 1990. Z mrtvoly rudého fašismu klíčí zase demokracie. Žaláře vypustily vězně. Historie ždímá ze zlatého věku krev. Jdeme po starých stopách: 89, 88, 87, 86, 85... Od roku k roku. Od otazníku k otazníku: 71, 70, 69, 1 9 6 8... A hle, nenarazili jsme do zdi, nedošli jsme konce. Historie nezačíná rokem šedesátým osmým, jak by člověk někdy soudil z československého tisku. Útlak nezačal invazí. Byl i před ní - temnější, ošklivější, bolestnější. Byla padesátá léta - léta teroru. Před nimi léta otazníků: 48, 47, 46, 45... Pamětník těch let zestárl, ale nezmoudřel. Stáří selhalo. Nezodpovědělo otazníky mládí. Ten hlavní: jak mohli slušní, často vzdělaní a inteligentní lidé upsat duši Ďáblu? Pamětník dovedl chápat, jak se někdo někde stane v určitých podmínkách komunistou. Sám by se jím možná stal, kdyby se před šedesáti pěti lety narodil v nějakém zbídačelém jihoamerickém státě místo v Třeboni v jižních Čechách. Jsou však okolnosti a okolnosti. V letech 1945- 48 byl ďábel očividně, téměř hmatatelně ďáblem. Jedna hrůza právě pominula, ale všude kolem nás i přímo u nás už bily do očí důkazy, že rychle padáme do druhé. Za Polskem a Maďarskem zapadla železná opona a zvěsti nebyly nejlepší. Doma člověk zakopával o komunistickou zvůli na každém kroku. Michal Mareš psal v Obzorech odvážně o koncentračním táboře, ve Kterém se museli nazí lidé plazit břichem po škváře, až z nich tekla krev. Množily se pověsti (dneska zjištuji z našeho tisku, že zdaleka ne úplné) o zvěrstvech v pohraničí a při odsunu Němců. Studenti už zakoušeli ve fakultních spolcích podvodné kejkle komunistických "demokratů". Navíc snad každý měl v té době vlastní přímé zážitky blížícího se blaha. Jako novinářský elév jsem viděl stát ve věznicích lidi nosem u zdi přesně tak, jak jsem dva roky předtím já stál na gestapu. Jinde mi bratr komunistického poslance potěšeně oznámil, že "pro takové jako jsem já, budou stavět koncentrační tábory". Gestapák Krahnl mi to na gestapu v Českých Budějovicích řekl podobně. Hodní lidé. Dodrželi slovo. Postavili. Přičtěte k tomu civilizační vliv Rudé armády "osvoboditelky" maršála Malinovského (kdo neviděl, neuvěří), dělnické milice, lidové soudy, atentát na demokratické ministry a ministry, kteří ignorovali rozhodnutí vlády, a máte skromný vzorek oněch zlatých časů. Navíc ideologie! Nezapomeňme na ideologii, která nám nabídla pět minut po rasismu norimberských zákonů "rasismus" třídní nenávisti. Žid v Třetí říši, černoch v Jižní Africe a děti českých rodičů "závadných" tříd se všichni stejně prohřešili: narodili se. Běda jim! A nic se nedalo dělat, nebot ideologie "dokazovala vědecky", že člověk není tvůrcem, ale pouhým předmětem historie a její vítězství že je předurčeno. Proč utlačovat, zabíjet a žalářovat, když vítězství je zaručeno předurčením, to ideologie neříkala. 1945-48... Srdce vsáklo dusno lži a násilí a odtáhlo se s odporem. Mozek prolistoval ideologické stránky a učinil totéž. Jak to, že co viděly oči studenta jenom průměrné inteligence, co cítilo jeho srdce a chápal jeho mozek, neviděli, necítili a nechápali lidé daleko bystřejší a vzdělanější? Otazník... Ještě poměrně nedávno oznámil Milan Kundera ze západních obrazovek, že to u nás v "Únoru" vyhrála "zdravá polovina národa". Kundera! Nějaký intelekt! Nějaký otazník! Ludvík Vaculík napsal v Lidových novinách ("Ó vlasti má", 17.1.90), že "flundra vlast má vždycky lidi na všecko". Má pravdu. Někdy jsou to dokonce titíž lidé. Titíž lidé pro "vítězný únor" i pro "vítězný listopad"; titíž lidé pro revoluci krvavou i pro revoluci sametovou. Přál bych si, aby se všechno dalo vysvětlit "flundrou vlastí". Skutečnost, že má vždycky lidi pro všecko, bohužel nevysvětluje, jak to, že je má. Otazník přežil čtyřicet let, protože nabízené odpovědi nedávají smysl. Proč jednali, jak jednali? Z lásky k chudým tohoto světa. Ze smyslu pro spravedlnost. Aby se nikdy neopakovala nacistická zvěrstva. Aby zabezpečili existenci a samostatnost státu. Z lásky se upsali nenávisti? Ze smyslu pro spravedlnost objali její popření? Aby se neopakovala nacistická zvěrstva dali svou podporu komunistickým? Vzdali 6 [pageend8]se státní samostatnosti, aby ji zajistili? Srdce a mozek, hnací síly kvality lidského jednání se u slušných lidí vzájemně doplňují. Kde selže srdce, zasáhne intelekt. Kde selže intelekt, zasáhne srdce. Jedno podpírá druhé. V letech 1945-á8 selhalo u mnoha lidí obojí. Proč? Ondřej Ludvík KONEČNĚ I U NÁS DOMA SOUKROMÉ PODNIKANÍ Od 1.května je možné v Československu soukromé podnikání v takovém rozsahu jako v celém světě od Československa na západ. Zákon, který o soukromém podnikání občanů odhlasovalo Federální shromáždění, prohlašuje, že občané mohou individuálně provozovat podnikatelskou činnost za podmínek stanovených tímto zákonem. A jaká je ta základní podmínka pro soukromého podnikatele? Že své podnikání ohlásí, že si dá registrovat svoji firmu. Tato registrace se dělá t.č. na Okresních, nebo v statutárních městech na Městských národních výborech, protože úřad, který k sledování, kontrole a podpoře celého podnikání soukromníků, říkejme mu zatím pracovně živnostenský inspektorát, ještě zřízen není. Zákon také říká, co zatím je pro soukromého podniktele tabu. To nejsou jen ty staroslavné c.k. monopoly, jako je tabák, sůl, poštovnictví a telekomunikace např., ale je to i advokácie, léky, lékárenství a lékařské ordinace. Jinak však může podnikatel podnikat bez omezení rozsahu výroby, výše kapitálu i počtu zaměstnaných pracovníků. Také ho tento zákon chrání před tím, aby mu státní plán neukládal hospodářské úkoly. Pokud pak se podnik soukromého podnikatele rozroste tak, že základ pro výpočet daně dosáhne výše 5á0.000 Kčs a má víc jak 25 pracovníků, pak se musí zapsat do podnikového rejstříku. Zákon odlišuje drobné podnikání od podnikání většího. Jednou z podmínek zákona je, že podnikatel musí prokázat pro podnikání určitou způsobilost, podnikatel však může podnikat prostřednictvím svého zástupce, který tuto způsobilost má, nebo musí mít vedoucí pracovníky, kteří mají tuto způsobilost a on sám zůstává jen podnikatelem. A nyní jeden odstavec zákona, kteý je zvlášt zajímavý pro krajany mimo hranice Československa. Zákon žádá, aby občan, který chce soukromě podnikat, byl starší 18 let a byl čs. občanem, jinak své bydliště může mít i v zahraničí. Pokud by ovšem krajan neměl čs. st. občanství a nechtěl ho znovu nabýt, může podnikat jako cizinec podle předpisů, které zákon, o němž zde referujeme, neustanovuje, to stanoví zákony jiné. Tedy čs. občanům v zahraničí, stačí požádat o registraci přísl. ONV místa, v němž bude podnikat, a ve své žádosti uvede: jméno (příp. jméno svého zástupce či vedoucího pracovníka), bydliště, rodné číslo, předmět podnikání, místo podnikání, obchodní název (firmu), den zahájení podnikání. K žádosti se připojí: doklad o způsobilosti (tam, kde je takový průkaz nutný a předepsaný), doklad o odborné kvalifikaci, což je možno nahradit průkazem o přiměřené delší praxi a zkušenostech v oboru, výpis z trestního rejstříku. Pokud čs. občan má trvalé bydliště v zahraničí, musí předložit povolení k podnikání udělené ústř. orgánem, st. správy, t.j. ministerstvem vnitra České nebo Slovenské republiky. 7 [pageend9]Ela Ledererová PŘÍSTŘEŠÍ Invaze se nekoná - telefonovala záhadně kamarádka z Prahy. Zbytek v dopise přidala a zavěsila, nebot jako řádná důchodkyně musí šetřit. Zanechala mne ve stavu naprosté sklíčenosti. A co když se dala k nějaké diverzní skupině "Orlík"? Anebo naopak? Sleduje tyto podvratné živly z dlouhé chvíle? Dopis, který den na to dorazil, vyvrátil veškeré dobrodružné dohady. - Můžeš se vrátit - psala věrná přítelkyně. Náměstek primátora Čejka prohlásil v rozhovoru pro noviny, že zájemců o byty z řad exulantů je velmi málo a tudíž je šance získat pro tebe znovu v Praze bydlení. Nejsi náročná - psala dále, tak jako většina ze Západu, kteří podle Čejko- vých slov nemají zájem o byty na sídlištích, a můžeš dostat něco slušného... V Praze na mne čekala další povzbudivá zpráva; kamarádi podali za mne žádost na bytovém odboru hlavního města Prahy. Do budovy, ve které sídlí sám primátor, jsem vstupovala s pocitem člověka, který má všude známosti a patřičnou protekci. Napoprvé jsem neuspěla, nebyly návštěvní dny. Teprve příští týden se mi povedlo získat termín k rozhovoru. - To jsem ráda - pravila velmi milá paní. Konečně mohu vaši záležitost odložit ad acta. - Nechápala jsem. - Musíte jít na bytový odbor pro Prahu 9, kde jste bydleli před opuštěním republiky, tam už o vás vědí, ale pro jistotu si je ještě zavoláme. Posílená zjištěním, že někdo na "odboru" už o mně ví, jsem položila troufalou otázku: A nešlo by hledat něco v jiné čtvrti? dá vůbec nelpím na tom vzdáleném sídlišti! - Bohužel -, usmála se na mně milá paní, - předpisy říkají jasně, že jen v místě starého bydliště. Zvedla sluchátko a promluvila s příslušnou Prahou. Není návštěvní den? - slyšela jsem z telefonu. - A nešlo by to výjimečně? Ta paní opravdu za týden odjíždí. Děkuji, ano, zazvoní dvakrát. - Vybavená příslušnými pokyny odebrala jsem se na úřad. V budově podle mého názoru velmi ošuntělé - avšak podle pražských měřítek docela normální - jsem zazvonila dvakrát. Ticho. Tak ještě jednou, a zase... Konečně škvíra ve dveřích a ne zrovna přívětivý hlas: - Dnes není návštěvní den. - Prásk dveřmi. Zas dvakrát tisknu tlačítko. Tentokrát hlas je o poznání nevrlejší. Osvědčeným způsobem odkoukaným z předešlých let, strkám nohu mezi dveře a spouštím: - Já jsem, prosím, objednaná, volali vám přece z bytového odboru hl.města Prahy... - Jak si přejete, - hovoří zvětšující se škvíra - ale šéf vás stejně nepřijme, za chvíli odchází. Vrazím do dveří skoro bez optání. - Kdo, že nám volal? Paní doktorka? Tak pojďte, jen rychle, mám málo času. Co si přejete? Byt? Ukažte mi pas! - Příkazy jako z kulometu. - Nemáte jiný? No ten modrý, s černými pruhy, jenom ten u nás platí... Ó ironie osudu, pas politického uprchlíka mne oprávňuje k něčemu v zemi, která mne vyhnala. A muž v šedém obleku, dobře živený padesátník, střílí dále bez varování: - Máte potvrzení z pasového oddělení, že jste vůbec bydlela v Praze? - Nemám. Pro takové potvrzení jsem si léta chodívala do Bartolomějské ulice, kde mi také občas slibovali vyhoštění a jednou svůj slib opravdu dodrželi. Mám o tom vykládat ouřadovi, který se stačil pochlubit, že pracuje na stejném místě už přes dvacet roků a tudíž je odborník? - Říkáte, že jste měli třípokojový družstevní byt. Máte na něj vůbec dekret? Zase záporná odpověď. Ten vytoužený družstevní byt jsme získali přes veškerou protisnahu tehdejšího šéfa rozhlasu, kde byl můj muž zaměstnaný, Karla Hoffmana, ten byl skálopevně přesvědčen, že takoví lidé na byt nárok nemají... ale dekret? Po šesti stěhovačkách v cizině a jedné velké v Praze, připravované zcela zaměstnanci jistého ministerstva, o domovních prohlídkách ani nemluvě? - Bez dekretu - slyším z dálky vzpomínek mužův hlas - u nás nic nesvecete. - Mám chut odejít, co nejrychleji, přece je to vše zbytečné. Ale "šéf" ještě není hotov, tasí svůj nejtěžší kámen: proč jste vůbec utekla? Neutekla - snažím se odpovídat klidně. Byli jsme, celá rodina přinuceni odejít. - Z jakého důvodu? - No z politických důvodů. Aha - zaznělo nepříliš povzbudivě. - A proč se chcete vrátit? Na tuto otázku jsem byla připravená nejméně. Co mu mám vyprávět? O vasti svého mládí, Polsku, anebo o letech štastných, i když velice nesnadných, prožitých v Pr ize? Ale úředník nečeká na mé vlastenecké výlevy a pokračuje: - A víte vůbec, že v připadl kladného vyřízení vaší žádosti máte nárok jenom na přístřeší? - Co to znamená? - A t > vám vaši známí nevysvětlili? - Ne, ráda se u vás poučím. - To znamená byt čtvrté kategorie, pokud se nějaký uvolní, uhlí ze sklepa, bez koupelny, také možná společný záchod, ľady máte dotazník. Byla jste v odboji? Nebyla, no vidíte. Máte tuberu? Nemáte. To by byly jediné body opravňující vás k vyšší kategorii. Víte, my teď máme novou vládu a na všechno musí být potvrzení. Budete-li mít potvrzení, že jste invalidní anebo aspoň poloinvalidní a nesmíte nosit uhlí, vaše štěstí, po čase vás můžeme přesunout do něčeho lepšího... - Vynasnažím 8 [pageend10]se - říkám ohromená úkoly, které na mne čekají, ale "šéf1 si ještě potřebuje něco ujasnit. Opakuje: - Řekněte mi, ale upřímně, proč se chcete vracet? Přece tam na Západě se máte lip. Kdy si my, obyčejní občané, budeme moci dovolit nakupovat jako u vás? Anebo rozjet se do světa? S čím? Řekněte? Kolik u vás stojí tohle a tohle a kolik u nás? - Nezodpověděná otázka uvízla ve vzduchu. Odcházela jsem s pocitem žebráka, který se zas bude doprošovat, dokládat a žadonit. Starší novinářka, které jsem líčila svou bytovou anabazi, se podívala na mne udiveně. Prosím tě - řekla: Najdi mi takovou zemi, kde by jako u nás dávali byty. Co by sis ještě přála? - Nic, jenom maličkost. Aby mi už nikdo nic nedával - tak jako tomu bylo v posledních 40 letech, ale také aby mi nikdy nikdonic nemohl sebrat, třeba moje přístřeší. DOPIS O ZDRAVOTNICTVÍ Vážený soudruhu generální tajemníku, výbor Z O KSČ ve Fakultní nemocnici v Praze 8 - na Bulovce byl pověřen usnesením členské schůze, která se konala dne 21.6.1989, zpracovat diskusní příspěvky pronesené na této schůzi a seznámit Ústřední výbor s jejich obsahem. Vzhledem k závažnosti diskutované problematiky a jejímu politickému dopadu považuje členská schůze za nezbytné informovat přímo vedení strany. Nevyhovující stav ve zdravotnictví má podle našeho názoru tyto základní příčiny: 1. nedostatečná materiálně-technická základna, která se projevuje ve špatném technickém stavu budov, nedostatku léků, nedostatku běžného i speciálního zdravotnického materiálu. Jeden případ za jiné, tak, jak zazněl v diskusi na členské schůzi: naše nemocnice má v současné době výrazný nedostatek infusních setů, který se zatím nepodařilo vyřešit a který je důvodem k tomu, že bylo nutno přistoupit k výběru nemocných, jimž je možno infuzní léčbu podávat. Opakují se závažné nedostatky v zásobování základními léky. Ku příkladu t.č. nejsou k dispozici prostředky pro účelnou léčbu poruch srdečního rytmu, vředové choroby žaludku a dvanáctníku, poruch metabolizmu tukových látek a mnoha jiných. V současné době není na příklad k dispozici glutaraldehyd dovážený z MLR a pro jeho nedostatek jsme museli omezit provoz pracoviště gastroentero- logické endoskopie. Přitom je ČSSR na předním místě ve světě ve výskytu zhoubných nádorů tlustého střeva, jehož včasné zjištění je možné pouze endoskopickou technikou. 2. nedostatek středních, nižších a pomocných zdravotnických pracovníků. Plány zdravotních sester jsou nízké, zdaleka neodpovídají normativům ministerstva zdravotnictví a sociálních věcí a navíc tyto plány jsou vlekle nenaplněné. 3. nedostatečné a nekvalitní přístrojové vybavení - řada výrobků firem Chirana a Tesla je poruchová a nesnese srovnání s obdobnými výrobky z nesocialistických států. Kupříkladu technické nedostatky přístrojů Tesla Valašské Meziříčí, jimiž byla vybavena nová Jednotka intenzívní péče II. Interního oddělení naší nemocnice, jsou takového rázu a mají takové důsledky, že se jimi v současné době zabývá generální prokuratura. Kvalitnější výrobky tuzemské produkce (defibrilátory, EKG přístroje, autoklávy) jsou špatně dostupné. Některé přístroje nezbytné zdravotnické techniky nejsou v zemích RVHP vyráběny vůbec. Devizové prostředky na nákup nezbytné přístrojové techniky nejsou naší nemocnici plánem vůbec přidělovány. Proto je nutno je získávat od tzv. devizových dárců na podkladě osobních kontaktů, známostí, žádostí a proseb. To pak vede k tomu, že vznikají těžké disproporce v přístrojovém vybavení jak jednotlivých pracovišt, tak celých nemocnic. Taková praxe zcela odporuje zásadám socialistického plánování. / —----- , S uvedenými skutečnostmi ostře kontrastuje fakt, že v současné době je dokončován rozsáhlý objekt nového Státního sanatoria, který je vybaven zdravotnickou i nezdravot- nickou technikou vysoké kvality z dovozu z nesocialistických států a jehož pracovníci jsou finančně zvýhodňováni. Vznikají tím křiklavé a neodůvodněné rozdíly v zajištění zdravotnické péče mezi širokou veřejností a úzkým okruhem občanů, 9 [pageend11]což je v rozporu s komunistickou morálkou. Přitom není v Praze v dostatečném množství zajištěna péče o nemocné s vleklým selháním ledvin, takže nemocní vyššího věku s tímto onemocněním umírají, ačkoliv by při zajištění příslušné techniky mohli být úspěšně léčeni řadu let. Stejně tak není v Praze v nutném rozsahu zajištěna neurochirurgická a kardiochirurgická péče. Přijatá opatření federální vlády se v naší nemocnici nijak pozitivně neprojevila. Naopak, situace se progresivně zhoršuje a komunisté - zdravotníci v naší nemocnici se v každodenní praxi přesvědčují, jak těžké morálně-politické škody způsobuje prohlubující se rozpor mezi slovy a činy. Vyřešení současného stavu nevyřeší jen uvolnění větších finančních částek pro zdravotnictví. Stejně jako v ekonomické a politické sféře ukazuje se i ve zdravotnictví nezbytnost komplexní přestavby. Oprávněně se však ptáme, proč musely věci dojít až tak daleko. Těžko vysvětlujeme našim členům i bezpar- tajním spolupracovníkům, že existuje brzké východisko z tohoto stavu, když nemůžeme poukázat na žádné zlepšení. V této souvislosti zazněla na členské schůzi kritická slova i na adresu vedoucích představitelů strany a státu, kteří jste tolik let ve vedení. Docházíme k závěru, že pozornost, kterou jste až dosud věnovali problémům našeho zdravotnictví a jejich důsledkům na zdravotní stav obyvatelstva, není dostatečná. Příčinu vidíme mimo jiné právě v tom, že díky zvláštní zdravotnické péči o vás a vaše rodiny. se vás nedostatky ve zdravotnictví nedotýkají a v důsledku toho nedokážete docenit jejich závažnost. Navrhujeme: 1. realizovat širokou a zcela otevřenou stranickou diskusi o nedostatcích ve zdravotnictví, o příčinách a možnostech jejího řešení. Pouze odhalením pravdy o příčinách je možno připravit podmínky pro nápravu, tak jako k léčení choroby je nutno poznat její . podstatu 2. zásadně zvýšit podíl prostředků pro zdravotnictví z národního důchodu 3. změnit systém zdravotnického školství, zvýšit počet absolventek a vytvořit takové podmínky, aby sestry ze zdravotnictví neodcházely 4. zajistit zdravotnickou výrobu (léky, všeobecný a speciální zdravotnický materiál) tak, aby nedocházelo k opakovaným výpadkům ve zdravotnickém zásobování 5. zásadně zvýšit příděl devizových prostředků pro zdravotnictví, zajistit jejich racionální rozdělení na základě vědecké analýzy podle skutečných potřeb a v pořadí jejich naléhavosti 6. realizovat stavby zahrnuté v tzv. generelu pražského zdravotnictví podle původního harmonogramu 7. využít dokončovanou stavbu Státního sanatoria pro naléhavé potřeby zdravotnické péče o občany hlavního města Prahy. Mirek Potužník NAŠE VRCHOLY Večer v úterý 22.května byla pro československé diváky televize večerem, který byl pro nás všechny světovou premiérou, protože byl také pro nás světovou premiérou našeho prezidenta Václava Havla. Možná, že svět je na něco takového zvyklý, že takový pořad bere jen jako výplň mezi reklamami. My však ne, my jej bereme zcela vážně. Všichni jsme si pokládali za čest, že Václav Havel jako náš prezident debatuje na obrazovce ještě s prezidentem spolkové republiky Německo a s prezidentem Zimbabwe, že ten rozhovor je o ekologii světa a že tento rozhovor tří prezidentů, za účasti jednoho odborníka na ekoh gii ze severu Evropy a jedné nesmírně chytré paní z Indie, vysílalo mnoho televizních stárne přes mnoho družic a vysílaček do celého světa. Ti prezidenti seděli každý doma, mod' rátor a experti seděli ve studiu, všichni byli spojeni obrovskými obrazovkami a zvukem. 3ádr :m celé debaty byl problém, jak by se měl svět, tedy dosavadní rozvojové země Afriky i Asie a již civilizovaný svět Evropy, dál civilizovat, aby se exhalacemi a odpadem z vymožeností civilizace nezahubil. A jaké mají rozvojové země morální právo na podporu těch bohatých civilizovaných zemí a jaké mají ti bohatí morální povinnost podporovat chudé. Debata byla obtížná tím, že nebyla vedena pod zorným úhlem nějaké ideologie a tal nebylo divu, že se, jak se nám u nás doma zdálo asi všem, ten moderátor jaksi pomátl a začal z těch tří prezidentů obmyslnými a urputnými otázkami páčit odpověď, co bude, až jejich obyvatelé budou chtít mít vše jako ti ostatní a až budou všichni chtít pořád víc a pořád víc civilizačních vymožeností a pohodlí. Nakonec se pak moderátor vůbec nebavil se svými spolupraconvíky, či jakýmisi poradci nebo kvalifikovanými odrazovými 10 [pageend12]stěnami pro jeho otázky, a pořád jen na prezidenty útočil. A tak jsme si všichni oddechli, když ho Havel "utřel", když mu řekl, že se mejlí, že my jsme jiní, my že se radujeme, že máme to, co jsme neměli čtyřicet let, totiž svobodu, a tu že musíme zavést do svého života a že musíme napravit spousty škod napáchaných za těch čtyřicet let totality na všem, na přírodě a lidech snad nejvíc, a to že někde mají něco lepšího než my, to že nás zatím tak neláká, my že si počkáme, až se budeme umět sami vyrovnat s civilizací, jak to bylo před touto válkou, za prvé republiky, kdy jsme byli s ostatními státy a národy Evropy na stejné úrovni. Kdyby byl u nás Fan Club Václava Havla, ještě dnes se do něho přihlásím. Bedřich Hostička Trochu historie nikoho nezabije PADESÁTÉ VÝROČÍ POPRAVY MILADY HORÁKOVÉ Když se po květnové revoluci roku 1945 vrací dr. Milada Horáková spolu s ostatními vězni domů z nacistického žaláře, netuší, že za necelých pět let bude opět vláčena žalářními kobkami. Vrátila se domů k rodině. Setkala se po dlouhých letech se svou dvanáctiletou dcerkou danou a s manželem, který spolu s ní sdílel osud koncentračního tábora. Vrátila se domů, aby se dala do nové práce - práce pro osvobozené a demokratické Československo. Byla zvolena poslankyní Národního shromáždění za budějovický kraj, stala se předsedkyní Rady československých žen a pracovala v Mezinárodní radě žen. Chtěla prosazovat ideály demokracie a svobody, za něž obětovala část života, na půdě svobodného státu. Leč mezitím na schůzi kominformy v září 1947 bylo rozhodnuto zostření třídního boje. V červnu 1948 byly na schůzi Informačního byra přijaty Stalinovy teze o měřítku věrnosti Sovětskému svazu. Hned po schůzi podal Rudolf Slánský zprávu, v níž žádá boj proti zbytkům kapitalismu, bdělost a ostražitost v boji proti nepřátelům strany a panujícímu systému. Po únroovém puči se vzdává dr. Horáková mandátu, který za této situace nemůže svobodně a nezávisle vykonávat. Únorový puč pohřbil definitivně naděje Čechů a Slováků o masarykovské demokracii. Otevřelo se peklo nejbrutálnějších metod a stalinských zvěrstev. Na jaře 1949 vzniká bezpečnostní komise strany. Na podzim Gottwald žádá Moskvu oficiálně o sovětské poradce. V říjnu přijíždějí dva do Prahy: Makarov a Lichačov. Po jejich příchodu se mění vyšetřovací praktiky státní bezpečnosti. Soud se stává pouhým divadlem, režírovaným sovětskými poradci. V létě a na podzim 1949 bylo v celé republice pozatýkáno na šest set osob. Počátkem padesátého roku bylo definitivně rozhodnuto o monsterprocesu. Předsedou bezpečnostní komise strany byl Rudolf Slánský, členy byly Veselý, Šváb, Čepička a Kopřiva. Vznikly tzv. bezpečnostní pětky. V jejich čele byla zvláštní komise, zvaná komise "K". Ta rozhodovala o absolutních trestech. Do čela zatčených šesti set osob bylo postaveno 13 osob, z toho 3 ženy. 22. května 1950 podává dr. Bohumír Ziegler jako státní prokurátor obžalobu. Obžalobu, kterou obžalovaní nikdy nečetli a nikdy nedostali do ruky. Do dne soudu nebyl vydán zatýka- cí rozkaz, ani nebyli vyslechnuti vyšetřujícími soudci. Do dne soudu byli všichni vyšetřováni v Ruzyni nejbrutálnějšími metodami Státní bezpečnosti, řízené stalinskými poradci. 31.května 1950 v osm hodin ráno začíná soud. Dr. Milada Horáková stojí před soudem již po druhé. Poprvé v době Protektorátu, nyní v době komunistické diktatury. Soudy se od sebe vůbec neliší. 3en řeč je různá, mluva a metody soudců jsou stejné. Milada Horáková bojuje před soudem za práva demokracie a svobody v duchu masarykovských idejí, jež byly jejím životním krédem. 8.června 1950 večer v 20 hodin jsou vyneseny rozsudky: čtyři tresty smrti, čtyři doživotní žaláře a zbylým pěti odsouzeným stodeset let těžkého žaláře. Dne 26.června 1950 v 19 hodin nastává předposlední dějství tragédie. Miladě Horákové bylo sděleno, že jí Gottwald odmítl dát milost. Horáková má poslední přání. Žádá, aby jí byly dány do rakve fotografie jejích nejmilejších - dcerky Jany a manžela. A dále, aby jí byly dány do rakve 3 kvítka z prvních tanečních její dcerky. Tuto kytičku poslala dcerka do policejní vazby. Dále žádá, aby byly odevzdány dopisy na rozloučenou a aby jí byl zavolán kněz. Ani jedno z těchto přání nebylo splněno... Dne 27.června nastává poslední dějství české tragédie. Ráno ve čtyři hodiny třicet minut začíná na vězeňském nádvoří Pankráce exekuce. První jde na popravu Záviš Kalandra. Druhý byl dr. Oldřich Peci. Třetí umírá na šibenici Jan Buchal. Pod šibenicí se ještě loučí 11 [pageend13]s vlastí: "At žije svobodné Masarykovo Československo!" V půl šesté vychází z cely smrti Milada Horáková. V pět hodin třicet dva minut je předána katovi. Při popravě jsou přítomni soudci dr. Trudák, dr. Matoušek, dr. Bedrna, a prokurátoři dr. Urválek, dr. Vieska, dr. Kepák, Havelka a jako jediná žena, prokurátorka Ludmila Brožová. Kněz přítomen není. Ota Ulč OSVĚŽUJÍCÍ ANALÝZA SKUTEČNÉHO ODBORNÍKA O zemích někdejšího tábora míru a socialismu se lze tu, na Západě, dočíst mnoho plochostí, povrchností, ba i kolosálních kravin. Proto značně potěší občasná výjimka z tohoto krušného pravidla. Chci se zmínit o studii nazvané "Czechoslovakia: Road to Revolution", která ted vyšla v čtvrtletníku Foreign Affairs. Autorem je William H. Liters, donedávna americký velvyslanec v Praze, nyní ředitel Metropolitního muzea v New Yorku, a nadále velký přítel Československa. Luers charakterizuje sametovou revoluci jako něco unikátně československého, jako nejracionálnější a Kompletní/■ozmontování komunismu ve východní Evropě. I když Gorbačovovy reformy "uvolnily ledy, Gorbačov následný pohyb podstatně podcenil, tvrdí Luers. V Praze měl za velvyslance málo chápajícího Viktora Lomakina, někdejšího kolegu újezdního tajemníka, který si ve své roli počínal jako dřív na stranickém sekretariátu ve Vladivostoku. Gorbačov. však podceňoval i domácí frontu, dodejme: uspořádal volby, aby se zbavil konzervativních odpůrců, jenže voliči vyhověli víc, než si přál - v Moskvě, Leningradě, Kyjevě a jiných místech se vyslovili proti vládnoucí straně jako takové. Dozvěděl jsem se, že řada vlivných reformátorů a Gorbačovových stoupenců žila delší dobu v Praze a že ledacos z tamější poinvazní zkušenosti pochytili. Mezi příslušníky tohoto tzv. Pražského klubu patří i Gennadij Gerasimov, onen rozvážně, snad i flegamticky se prezentující mluvčí sovětského ministerstva zahraničních věcí, co k nám často promlouvá v americké televizi. Za podstatnou chybu se pokládalo nahrazení Husáka v čele KSČ Jakešem a nikoliv Štrouga- lem. Luers se zmiňuje o vlivu filozofa Jana Patočky na Václava Havla: ona fenomenologie, zdůrazňující osobní odpovědnost za vlastní osud a nikoliv tak populární svalování odpovědnosti na všechny možné síly a vlivy, ale jen ne na sebe, poněvadž jsme malí a slabí, jaká prima výmluva. (Tendence dneska už univerzální, stačí se rozhlédnout: za bídu černochů že jsou odpovědni běloši, za bídu Třetího světa může První svět, atd.) Ono nádherné Jakešovo plácání v červnu na aktivu funkcionářů v západních Čechách, jehož magnetofonový záznam se dostal na Západ, odtud pak vysílán zpět, v Československu natáčen a přetáčen, hit tedy velikánský: Luers se domnívá, že získání tohoto skvostu způsobila opozice uvnitř strany, ale že výsledkem byla potupa pro stranu jako takovou. Václav Havel ve svém projevu v Kongresu uvedl jméno Michala Kocába jako osoby, která přišla s nápadem Havlova prezidentství. Jméno tohoto rockového zpěváka mi nic neříká, ale od Luerse se dozvídám, že to je national celebrity. Nejenom to: z Kocába se vyklubal na výsost schopný politický poradce a stratég'. On to byl, kdo zařídil první setkání Havla s tehdejším ministerským předsedou Adamcem (21.list opadu). Kocáb rovněž fungoval jako spojka mezi Občanským fórem a sovětským vyslanectvím. Autor se zmiňuje o podezření v českých kruzích, že KGB hrála důležitou roli při potlačení demonstrace lľ.listopadu, že možná ony surovosti přímo vyprovokovala. Kocáb poukázal na přítomnost vysokého důstojníka KGB právě v centru tehdejšího dění. Část partajní hierarchie nepochybně toužila po "čínském řešení". V Praze převládá domněnka, že k tomu nedošlo hlavně zásluhou varování z Moskvy. Alois Indra si pak (v prosinci) postěžoval Marianu Čalfovi, že sovětští soudruzi tak zavinili pád komunistického vládnutí v Československu. Ještě toto: vyšší oficiál na sovětském velvyslanectví se domáhal na Kocábovi ujištění, že komunisté nebudou zabíjeni. Posléze dotyčný diplomat ocenil sametový průběh charakterizací, že to byla "revoluce uskutečněná ve volném čase". Po pracovní době tedy, a jak pěkně se povedla. Jeden historik a filozof, též jeden z představitelů Občanského fóra, tvrdí, že se dočetl v kronice ze šestnáctého století, že české země dosáhnou nezávislosti dva týdny po kanonizaci Blahoslavené Anežky. Tedy to vyšlo téměř na fous. 12 [pageend14]PROTI SRSTI tak se jmenuje autobiografie Borise Jelci- na, která vyšla ve Velké Británii. Přinášíme z této zajímavé knihy třetí a poslední ukázku. Vybral a přeložil ji Jan Schneider. Může na to být poněkud protichůdný názor, ale já se domnívám, že by perestroj- ka neměla důvod k zastavení - i když byly učiněny taktické chyby, kdyby jenom Gorbačov byl schopen zbavit se svých zábran v otázce vedlejších příjmů stranického vedení, kdyby se sám vzdal všech těchto naprosto zbytečných, ale příjemných zvykových privilegií. Kdyby si pro sebe nepostavil dům na Leninských horách a novou daču u Moskvy, kdyby nedal přestavět daču v Picundě a potom nestavěl další supermoderní, opět na Krymu u Torozinu. A korunu tomu všemu dal, když pak na sjezdu lidových poslanců pateticky oznámil, že nemá svou vlastní, osobní daču. Copak nepostřehl, jak pokrytecky to znělo? Všechno mohlo dopadnout jinak, protože lid by neztratil víru v jeho hesla a výzvy. Bez víry je nemožné provést sebelepší a nejosvícenější změny naší společnosti. Když lidé znají křiklavou sociální nerovnost, jež neustále trvá, a vidí, jak jejich vůdcové nedělají nic pro to, aby napravili ono nestoudné přivlastňování přepychu stranickou elitou, jež je placeno ze státní pokladny, pak se poslední kapičky víry, které ještě měli, rychle vypaří. Proč nebyl Gorbačdv s to to učinit? Myslím, že hlavní chyba tkví v základním rysu jeho povahy. Rád žije dobře, v pohodlí a přepychu. V tom ho podporuje jeho žena Raisa. Naneštěstí si není vědoma toho, jak nevraživě a žárlivě sledují milióny sovětských lidí její vystupování v televizi. Chce se předvádět, hrát nápadnou roli v životě naší země. Není pochyb o tom, že v bohaté, prosperující a spokojené společnosti by to bylo přijímáno jako přirozené a normální, nikoliv však v naší zemi; rozhodně ne v této době. Gorbačov rovněž chybuje v tom, že nemá cit pro reakce lidu. Ale jak může tento cit mít, když nemá přímý, vzájemný kontakt s lidem? Jeho mítinky s dělníky na veřejnosti nejsou ničím jiným než maškarádou: pár lidí vstane a mluví s Gorbačovem, a všechno to okolo je pevný kruh z tělesných strážců. Tito lidé, vybraní pro roli "lidu", byli pečlivě prokádrováni a vyškoleni. A vždycky je to jenom monolog. Když mu někdo řekne něco, co se mu nehodí do krámu, Gorbačov neposlouchá, protože je příliš zaměstnaný formulováním toho, co chce říci. A co poznamenat k automobilu ZU jeho ženy? Co ke Gorbačovovu návrhu zvýšit platy členů politbyra? Takové věci se nedají utajit, lidé na to vždycky nějak přijdou. Moje dcera dostává na svém pracovišti jednu malou kostku mýdla na měsíc, s bídou s ní vystačí. Když moje žena stráví dvě až tři hodiny ve frontách obchodů a nemůže nakoupit základní věci, aby nasytila rodinu, také ona, klidná a vyrovnaná žena, začíná být podrážděná a nervózní. Samozřejmě, náš stranický establišment nemůže utéci a někde se schovat. Přijde chvíle, kdy se tito lidé budou muset vzdát svých dač a odpovídat lidem na otázku, proč se svých privilegií drželi zuby a nehty. Už nyní někteří z nich platí cenu za svůj někdejší statut: ohromná porážka, kterou ve volbách utrpěli straničtí a vládní činitelé, je pro ně prvním varovným zvoněním. Jsou nyní donuceni učinit určité kroky při uspokojování požadavků voličů. Ale takovéto ústupky dělají neradi a zdráhavé. Tak neradi by se vzdali svých privilegií, že u toho využívají každého úskoku, včetně lží a vyložených podvodů. Ve skutečnosti nechtějí nic jiného, než zpomalit reformní proces. Předseda vlády nedávno oznámil, že budou zastaveny zvláštní příděly a zvláštní potravinářský obchod pro stranické funkcionáře na Granovského ulici bude uzavřen. Byl skutečně zavřen, ale kremelské příděly se rozdávají dál jako předtím, jenom s tím rozdílem, že dnes se to vyřizuje telefonicky tzv. "sociálním příkazem" příslušným oddělením jiných obchodů. Takže se vlastně vůbec nic nezměnilo. Straničtí velikáni, stálí zaměstnanci sovětů, ministři, akademici, šéfredaktoři novin a jiní vysoce postavení prominenti jednoduše posílají své šoféry, aby naplnili nákupní sáčky dobrým zbožím, odnesli je do vozů a dopravili nákup do bytů svých šéfů. Přesto se domnívám, že tento systém privilegií, bude brzy ukončen. Vzdáme se systému přidělování malého luxusu kastě byrokratů a přijmeme civilizovaný systém, v němž jediným měřítkem materiálních hodnot bude poctivě vydělaný rubl. Pevně věřím, že tomu tak bude. Když lidé za mými zády říkají, že jsem se vzdal všech takových privilegií jako jsou dači, zvláštní příděly a zvláštní nemocnice, 13 [pageend15]v zájmu laciné popularity, abych hrál na pocity davu, který chce rovnostář- ství a žádá stejnou mizérii pro všechny, nevěnuji těmto poznámkám pozornost, ani mě to neuráží. Vím, kdo takové věci říká a proč je říká. Ale existují také úplně jiní lidé - moji přátelé a spojenci, kteří rovněž v určitých situacích se mě ptají, např. proč odmítám zvláštní lékařské služby, poskytované čtvrtým oddělením KGB. Jak se může dnes někdo vzdát nezbytných léků, ptají se, když přece nic není k sehnání - antibiotika nejsou, prášky k utišení bolestí, ba ani tabletky s vitamínem C. Samozřejmě, každý by chtěl jíst chutnou a zdravou stravu, každý by chtěl, aby lékař byl laskavý a pozorný a každý touží po dovolené na mořské pláži. A samozřejmě, když jsem odmítl přijímat všechny tyto příjemné věci, musela moje rodina čelit mnoha problémům, přesně takovým problémům, s nimiž jsou konfrontovány milióny sovětských rodin. Všichni chceme žít tak, jak žije zbytek civilizovaného světa. Proto nechápu, proč Gorbačov tak hrdě prohlásil sjezdu lidových poslanců, že nemá vlastní, soukromou daču. Co je na tomto faktu hrdého? Vždy i je to ostuda, že nemá vlastní dačul Generální tajemník by měl mít soukromou daču, postavenou za vlastní peníze, které vydělal, stejně jako dělník, spisovatel, inženýr nebo učitel. Ale státní dača mu zřejmě lépe vyhovuje. Tak dlouho, dokud si každý nemůže postavit nebo koupit vlastní daču, pokud budeme žít v této relativní chudobě, odmítám jíst kaviár, nechci se řítit ulicemi limuzínou, která nemusí brát ohled na světla a ostatní automobily, nemohu polykat skvělé léky z dovozu, když vím, že sousedova žena nemůže sehnat pro dítě aspirin. Protože dělat to všechno je velmi zahanbující. A psát o tom všem vyvolává velké množství myšlenek o naší zemi, o cestě, kterou jsme zvolili, o důvodech naší nízké životní úrovně, o chronických nedostatcích, o duchovních hodnotách, o morálce a o budoucnosti. Ela Ledererová KONČÍ VEŠKERÁ LEGRACE, ZAČÍNAJÍ SCHODY... Tuto okřídlenou větu rádi používali studenti před maturitou, když nezbývalo nic jiného než pořádně zabrat. Tuto větu lze případně použít při hodnocení dnešní situace v Polsku, kde se pořád něco děje a přitom nelze říci, že by nějaký, byt i jen dílčí problém byl v rámci celostátního programu obnovy definitivně vyřešen. Existuje vůbec nějaký celostátní program, podle kterého si každé ministerstvo hledí svých problémů, za něž bojuje, pro něž nastavuje svou hlavu? Vše nasvědčuje tomu, že takový celkový plán nebyl vypracován, nebot čím dál, tím častěji se z různých odborných i neodborných kruhů ozývá volání nejen po něčem takovém, ale dokonce po nové, energičtější a rozhodnější vládě, nezatížené dohodami z dřívějška a koalicemi z dneška. Jako důkaz oprávněnosti těchto požadavků se uvádí situace soukromých rolníků a zemědělství vůbec, přístup vlády k spolupráci se západními firmami a účast západního kapitálu v domácím podnikání. Hovoří se o nutnosti zakládat akciové společnosti, vytvářet zahraniční i domácí filiálky s podporou cizího kapitálu. Ve skutečnosti veškerá vládní opatření spíš odpuzují než přitahují; daně, vysoké clo a pod. Hovoří se hlasitě a varovně o "výprodeji" Polska kapitalistům, o nekalých obchodech apod. a zapomíná se, že přece existují zákony které "výprodeji" zabraňují a přitom nebrání podnikání. Celá dosavadní politika je spíš připravená k obraně než k útoku na světové trhy a na kapsy jistých peněz, které by mohly být investovány do nejistého - aspoň ze začátku - podniku. A co na Západě tolik oslavovaný, ale doma neoblíbený plán ministra Balcerowicze? Je pravda, že se povedlo drastickými opatřeními zastavit aspoň částečně inflaci. Teď však po pětiměsíčních zkušenostech přichází čas, kdy by se mělo vyrukovat s alternativním doplňujícím plánem, který by zahrnoval veškeré poznatky, chyby a úspěchy, a který^ by zas o kousek přiblížil dobu slušnějšího života. Je takový plán na obzoru? Zatím není známo nehovoří se o tom a nepíše. Nesvobodné Polsko, závislé na cizí moci nemělo svou vlastní zahraniční politiku a proto je teď tolik diletantství, nezkušenosti, ale také nedostatku politické představivosti a někdy 14 [pageend16]i vzdělání u těch, kteří teprve ted mají možnost veřejně působit. Jak jinak než jenom nedostatkem politické představivosti lze vysvětlit poslední polské faux pas týkající se otázky sjednocení Německa? Copak nikdo do té doby neuvažoval o obrozené Evropě se sjednoceným Německem? Copak nebylo možno uvažovat o zániku umělého dělení Evropy na Západ a Východ? Copak bylo tak těžko si představit, že při této příležitosti se začne hovořit o poválečných hranicích mezi Polskem a Německem? Stačilo několik nešikovných, nediplomtických a netaktních Kohlových předvolebních prohlášení, aby se Polsko z obavy ze zlých Germánů obrátilo ústy předsedy vlády Mazowieckého o pomoc k východnímu impériu, což v překladu do normální řeči znamená, že sovětskou armádu "dočasně" umístěnou v Polsku požádali sami Poláci, aby zůstala v zemi a chránila je před německým imperialismem. Najdete větší paradox a nešikovnost zahraniční politiky nové polské demokratické vlády? Zatímco píšu tato slova, trvá stávka železničářů na několika místech polského pobřeží. Ze začátku to bylo jen něco málo přes 30 osob a ted agentury hlásí, že byl ohrožen provoz mezinárodních vlaků, spojení mezi Berlínem apod. Vymstila se liknavost a možná i neochota řešit staré dělnické otázky. Polští železničáři totiž nežádají okamžité zvýšení platů, ale celkové řešení jejich problémů, zlepšení pracovních podmínek, bezpečnosti práce apod. A co ostatní dělníci, kteří už dlouho vyhrožují stávkami? Nebudou železničáři pro ně signálem k zahájení protestu? A co rolníci a jejich nevyřešené otázky? Je pravda, že v Polsku, ve srovnání kupříkladu s Československem je situace po každé stránce složitější třeba už jen proto, že Polsko po válce bylo v troskách a že se muselo postavit na nohy na Stalinův příkaz bez cizí pomoci, že muselo stavět nejen fabriky, ale celá města, školy a kostely. Tehdy se tohoto úkolu chopili noví páni. Vůbec jim nešlo o lidi, o reálné možnosti ani o kvalitu, ale o propagandistické výsledky, kterými se mohli vztahovat před ostatními. Bylo jim jedno, zda se za rok dva, pět, ony socialistické stavby zhroutí, zda fabriky zestárnou a cesty budou nesjízdné - nejdůležitější byl okamžitý úspěch. Případné neúspěchy bylo možno vždy svést na sabotéry. A tak to šlo 45 roků; všichni byli rovni a jen někteří byli rovnější, všichni byli vlastníky všeho, ale jen někteří vlastnili věci doopravdy. Teč zpod oprýskané malby vykukuje děsivý obraz Potěmkinových vesnic. Bude mít vláda Mazowieckého dost síly odstranit chyby a vybudovat třetí Polsko? Odstoupí symbol zkázy Jaruzelski, který přesto, že má zkrvavené ruce, dovede o svém vlastenectví mnohé přesvědčit? Přijde na jeho místo Wajtfsa, kterého mladá generace neuznává, a kterého mnozí vidí jedině v odborech anebo v Pantheonu pro zasloužilé? A zatím se blíží komunální volby, Poláci říkají lokální, čili místní na všech úrovních, zas převládá nejen neodbornost ale i pasivita až na některé obětavé jedince, nedostatek víry, že se přece něco změní. Chybějí peníze na předvolební kampaň, a chybějí informace, napojení na vesnice, opravdové vysvětlování a poučování, chybějí lidé z "Centrály", čili vedení Solidarity, chybějí jejich pomoc a zkušenosti a výuka samostatného myšlení a jednání bez ohledu na vyhlášky a nařízení. Lidé na venkově, ale také ve městech si příliš málo uvědomují, kdo nejvíce z takových situací těží, že je to voda na mlýn komunistů, kteří se nemíní vzdát snadno moci, kteří vědí jak na to, mají své zkušenosti a také mají prostředky. Je nejvyšší čas, aby si lidé uvědomili, že teprve teď, po revoluci, přichází nejtěžší doba tak, jako po několikaleté školní docházce přicházejí těžké maturitní zkoušky. Kdo při nich neobstojí, půjde z kola ven, jako v té dětské písničce. Ota Ulč PRINCIPY VZHŮRU NOHAMA Když jsem začal psát pokračování románu Špatně časovaný běženec, byl jsem zrovna v Hongkongu a nedaleko padl Ferdinand Marcos, krátce po podvodných volbách husákovského typu. K výsledku tohoto podvodu mu písemně pogratulovala hlava jen jednoho státu - československého, právě tento Husák. A když se pak filipínský lid hrnul do prezidentského paláce podívat se na zanechané zásoby hamižné Imeldy (stovky či snad i tisíce botiček, podprsenek, atd.), úkaz značně nakvasil čs. normalizátory, že lůza může být PoLiTiKa pro kažDéHo připuštěna k privátním majetkům. "Pomsta ženy ženě!" psala soudružka reportérka v Tvorbě. Ano, jedné zabijí manžela a ta se revanšuje otevřením šuplíků se spodním prádlem. Ale proč by mě taková reakce měla překvapovat? Však tady se ozýval hlas establiš- mentu, soudruhů majetníků hradů a zámků, však to by byl sakramentský precedent schvalovat či dokonce podporovat takové nezpůsoby! 15 [pageend17]Komunisté ("lidé zvláštního typu", že ano) sice dokázali, že jsou žabaří, zemi zruinovali parádně, ale o sebe a své rodiny se dovedli dobře postarat. Stavěla se továrna a v nedaleku se tedy začala stavět i vila pro papaláše: materiál i pracovní síly pak přišly skoro či zcela zadarmo. Odprodej vozů zasloužilým kádrům za tzv. zahazovací ceny, jak soudruh Zapadlo, ředitel mladoboleslavské automobilky, štědře uskutečňoval, a když to prasklo, místo do kriminálu byl přesunut na jakési pokojné generální ředitelství. Nákup vil konfiskátů po uprchlících za miniaturní, nicméně legální ceny, že ano. Seznam možných zlodějských transaakcí by mohl pokračovat. Strana si stavěla paláce, prý vše z členských příspěvků - uvěřit mohou jen slabomyslní. Teď, když se někdo v legalitě těchto akvizicí míní vrtat, Strana majitelka reaguje nanejvýš popudlivě. "Řádně jsme nabyli, vlastnictví to je nedotknutelné!" velekapitalisticky protestoval významný funkcionář v Ústí nad Labem a nepochybně tak činili i jinde. (Proto tolik vítám iniciativu dělníků z továrny Polovodiče ČKD tyhle zlodějny neprominout, pořádně je provětrat a když jinak nepůjde, nápravu prosazovat i stávkou.) V březnu se v New Yorku konalo symposium o české literatuře a k události přivezlo letadlo z Prahy přes padesát literátů. Ledacos jsem se od nich dozvěděl. Například jak že si obrsoudruh Jan Kozák, partajní škrabálek, národní umělec, vylepšoval životní úroveň stále dalším a dalším vydáváním svých pseudoopusů i v šestém vydání. "To jich těch pět předchozích vyprodali?" naivně se táži. Ale kdepak, co mě nemá, s bídou prodali vydání první. Nakladatelství ale neváhalo, poněvadž na transakci nemohlo prodělat - kdepak, na ní vydělalo! Jak? Inu přece, šesté vydání, za něž dostal partajní Mistr štědře zaplaceno, se vůbec netisklo a tím se ovšem i ušetřil papír, čímž se nakladatelství dostalo oprávněných prémií za úsporu papíru... Tot socialismus oné doby. Když se tomuto socialismu reálnému či spíš surreálnému již odzvonovalo, tedy v době vítězného listopadu sametového, stačili ještě čelní soudruzi vzájemně si odhlasovat několikatisícová stipendia pro tvůrčí činnost na tři roky, z fondů Litfondu, z fondu daňových poplatníků, tedy i těch režimem zdeptaných, poničených obětí. Nemáme důvod se divit, máme precedenty z exilu. Potkali jste se tady s nějakou hladovějící, hynoucí lidskou tváří, materiálně trpícím ex-soudruhem? Já tedy ne. V. RENČÍN Když jsem se s nimi potkal, zaváděli řeč nikoliv na marxismus-leninismus, na jejich údajné vize spravedlivé společnosti, ale na real estate, na stock market, na výhodné kapitalistické investice. Nuzáky jsem v exilu potkal jen mezi demokraty, idealistickými bloudy. Což tedy není jen zkušenost československá. V Číně například spousta někdejších Rudých gardistů - zuřivců rovněž bystře přesedlala a teď fungují značně kapitalisticky. Takže oni se soudruzi o sebe v post-sou- družském Československu jistě dobře postarají. A právo se divit vůbec nemáme. Začal jsem zmínkou o tom mém Běžen- ci (toto pokračování ještě vyjde u Škvorec- kých pod titulem Štastně navrácený běže- nec), s ním též skončím. Tadyhle je ukázka: "Aby ne," přikyvoval oslovený a dodal že je v eminentním zájmu nomenklaturních pracovníků zabraňovat uskutečnění komunismu v jakékoliv jeho podobě. Jak to? Takto: přece v komunismu doopravdy dosaženém by se blaho a bohatství dostalo na všechny a privilegia pro všechny by přestala být privilegii - to dá rozum. Exkluzivní la ďolce vita by se rozplynula a bylo by po blahu. Jenže, naštěstí, žádný strach, k tak černým koncům to nikdy nedojde, však komunismus je neuskutečnitelný, a i kdyby věru byl, tito jeho uskuteč- ňovatelé by přece udělali všechno, aby se nirvána nepovedla, uhrála do autu, pokusnictví se odhodilo na smetiště, na hnojiště dějin tak, jak kdysi řekl Reagan a jak si stále teď myslí rostoucí množství myslících soudruhů." 16 [pageend18](Odposloucháno v Senátě Kongresu při debatě o novém názvu Spojených států) Senátor (R.I.): Úvodem k naší dnešní debatě bych zde chtěl především jménem své vlasti Rhode Islandu poděkovat parlamentu České a slovenské federatívni republiky, ze nás svou dramatickou debatou 0 názvu státu upozornil na strašlivé, ba fatální opomenutí Otců americké ústavy: že totiž zapomněli naši federaci pořádně a oficiálně pojmenovat. Ano, zapomnění Není totiž žádný historický záznam o tom, že by se na ústavodárném shromáždění ve Philadelphii debatovalo speciálně o názvu státu. Naopak se zdá, že se tam tak dlouho hádali o to, zda to má být federace nebo ne, že nakonec byli příliš unaveni na další hádku o název státu, takže tomu nakonec zapomněli 1 říkat "federace", i když tu zrovna vynalezli, ba dokonce i republikal Někdo prostě začal říkat "tyto Spojené státy americké" a všichni to po něm už dvě stě let papouškujeme, aniž si uvědomujeme nebezpečí, že by mohly vzniknout i "ony" Spojené státy - např. hned zítra v Brazílii, která je také federace států. Sen. (Mass.): Senátor z Rhode Islandu má pravdu. To by se mělo pro jistotu upřesnit a náš název by měl znít Spojené státy severoamerické. Sen. (Fla): Ale to nestačí. Vážení senátoři si asi neuvědomují, co mě právě až teď s hrůzou napadlo: že totiž, kdyby teď třeba Haiti anektovalo Dominikánskou republiku a nastolilo monarchii, mohl by si ten nefederativní monarchický útvar říkat také krásně Spojené státy americké. A proto by bylo potřeba, aby náš nový název zněl Federatívni republika Spojených států severoamerických. Sen. (Havaj): Já musím s lítostí konstatovat, že to by bylo jen zas další opominutí - a velmi hrubé a necitlivé k našemu luznému státu Havaj, který jak snad zde všichni vědí, avšak pohrdavě přehlížejí, není ani v Severní ani v Jižní Americe, nýbrž je pohádkovým ostrovem v Pacifiku. A proto by bylo nepřijatelné mluvit jen o Spojených státech severoamerických a nikoli o Federatívni republice Spojených států severoamerickopacifických. A zdůrazňuji bez pomlčky! Slováci ji v názvu taky nechtěli. A právem, protože to vypadá, jako by se o nich mělo spíš pomlčet. Anebo o nás v Pacifiku. Sen.(Md.): Já ale musím konstatovat, že ten název ještě stále není úplný. Protože totiž mluvit jen o Spojených státech, znamená automaticky z nich vynechat Columbijský okres s hlavním městem Washingtonem, který podle ústavy nesmí patřit k žádnému státu. To když z oficiálního definitivního názvu vynecháme, dalo by se to pak právně vykonstruovat, že vlastně federální vláda, ba co hůř, i její berní úřad a FBI, není ve Spojených státech, což by se velmi hodilo mnoha daňovým poplatníkům a jiným zločineckým živlům. Tudíž znění názvu nutno pozměnit na Federatívni republiku Spojených států severoamerickopacifických na Federatívni republiku Spojených států severoamerickopacifických a okresu Columbia. Jistota je jistota: vážení senátoři přece znají naše soudy a newyorské advokáty, ne? Sen. (N.Y.): Já nechci hájit newyorské advokáty před senátorem z Marylandu, protože spíš asi senátor z Marylandu bude chtít, aby newyorský advokát hájil jeho před hněvem lidu, a zejména newyorských sdělovacích prostředků, až uslyší ten nový název. Náš lid má rád stručnost. Naše media teprv! Mám tu snad senátorům připomínat, že neříkají ani USA, nýbrž jen - US? I jména prezidentů jsou pro ně moc dlouhá. Mám tu připomínat, že Bush je náš první prezident po padesáti letech, nazývaný svým skutečným příjmením a ne něco jako Ike, J.F.K., Jimmy, Ron, Tricky Dicky nebo L.B.J., a to jen proto, že má jednoslabičné příjmení? Podívejte, když tam chcete Columbijský okres, zkratte to aspoň zas na začátku o "federatívni", protože Spojené státy přece už znamená federaci... Sen. (VA): Ne, to může také znamenat jen spojenecký svazek, a i původně znamenalo, jak Senátor z New Yorku asi pohodlně zapomněl, protože New York nepode- psal Deklaraci, a tudíž v něm de facto nebyl. Na rozdíl od mého státu Virginiek, bez něhož by nebylo Jeffersona a Washington, a tudíž ani Americké revoluce. Sen. (N.Y.): Já neupírám Virginii zásluhy o revoluci, kteoru New York nezačal, ale zato nejvíc odnesl bitvmai o Brooklyn a o Harlem, kteréžto světoznámé čtvrti by byly bývaly úplně zdevastovány, nebýt jen té štastné náhody, že ještě neexisto- aly. Ale Wall Street lehl popelem. 17 [pageend19]Sen. (R.L): Žel, poněkud předčasně. Ale já souhlasím s váženým senátorem, že pro líné newyorské novináře je ovšem pohodlnější psát jen Spojené státy, a ne jaké a které. Ale k čemu to vede? Já jsem si to uvědomil, až když si Slováci stěžovali naší vyslartkyni, že Amerika neví o existenci Slovenska, co by jedné z republik Československa. A v tu chvíli mě s hrůzou napadlo, zdali Slováci vědí o existenci Rhode Islandu, co by jednoho z padesáti států Unie? A Gallupův průzkum, okamžitě objednaný mou kanceláří, potvrdil mé nejhorší obavy. Dotázaní Slováci, kteří měli jmenovat tři státy Unie, jmenovali vesměs Texas, Kalifornii, Arizonu, New York a Floridu, ojediněle také Pennsylvania Illinois a další státy, ale ani jediný se nezmínil o Rhode Islandul A také ani jediný v kontrolním vzorku Evropanů obecně! A přitom je Rhode Island jeden z těch třinácti původních! Sen. (Ark.): Arkansas taky nikdo v těch obou průzkumech nejmenoval. Sen. (Wyo.): Ani Wyoming. Já mám nepříjemný pocit, že Slováci prostě ignorují existenci Wyomingu a jeho důležitost jakožto přední naleziště stegosaurů a kachnozobých dinosaurů. Proto my opominuté státy Unie žádáme, abychom v jejím novém názvu byly výslovně jmenovány, protože Slováci o nás nevědí! Sen. (Ala.): To senátoři uznají, že nejde! Buä se nebude jmenovat žádný stát, anebo všecky, v abecedním pořadí. Tedy: Federatívni republika Spojených států severoamericko pacifických, Ala ba my, Aljašky, Arizony, Arkansasu, Californie, Colorada, Connecticutu, Delawaru, Flori- d, Georgie atd. a okresu Columbie. Několik hlasů: Coo? Jaké atd.? To nemyslí Senátor z Alabamy vážně s tím atd. v názvu? Sen. (Ala.): Ale deset států by snad stačilo. Přece nebudeme vyjmenovávat všech padesát. To by byl ten název příliš dlouhý. Sen. (R.I.): Vůbec ne! Československo má teď na dva státy federace název o pěti slovech. My máme států pětadvacetkrát tolik, takže přiměřeně dlouhý název Spojených států by měl stopětadvacet slov. Tenhle má zatím jen devatenáct. Sen. (Ariz.): Ale my jsme rozhodně pro atd. At o tom dá vedení hlasovat. Sen. (Mas.): Senátor z Arizony zřejmě těžce nese, že nás novopečený československý parlament zastínil svým světoznámým hlasováním o pomlčky, což podle konzervativních hurávlastenců v Arizoně bylo něco, co by snad dokázal právě jen Kongres Spojených států. Jenže Havel nás varoval, že mají demokratickou tradici. A hlasováním o atd. už je netrumfnem. Dali nám halt flek. Ale když senátoři chtějí hlasovat, proč ne? (hlasování) Sen. (Ala.): Všecky státy od Há po Zet jsou proti atd. Tudíž to neprošlo a navržený nový název USA tedy zní: Federatívni republika spojených států severoamericko- pacifických Alabamy, Aljašky, Arizony, Arkanasu, Californie, Colorada, Connecticutu, Delawaru, Floridy, Georgie, Havaje, Idaha, Illinois, Indiány, Iowy, Jižní Caro- liny, Jižní Dakoty, Kansasu, Kentucky, Louisiany, Mainu, Marylandu, Massachusetts, Michiganu, Minnesoty, Misouri, Mississippi, Montany, Nebrask y, New Hampshire, New Jersey, New Mexica, New Yorku, Nevady, Ohia, Oklahomy, Oregonu, Pennsylvanie, Rhode Islandu, Severní Caroliny, Severní Dakoty, Tennessee, Texasu, Utahu, Vermontu, Virginie, Washingtonu, Wisconsinu, Wyomingu, Západní Virginie a okresu Columbie. - Je to název výstižný a stručný - relativně tedy k novému názvu Československa: jen padesát devět slov. Myslím, že s ním můžeme všichni být spokojeni. (V dalším hlasování je návrh schválen a senátoři se rozcházejí) Sen. (Ariz.): Mne se ten název zdá pořád trochu dlouhý. Já nevím, co budou lidi říkat? Sen. (N.Y.): Já vám povím, co budou říkat: lidi budou dál říkat US, tak jako budou dál říkat Československo. Ivan Kraus TELEGRAMY V malých zemích nemusí vždy žít malý národ. Mnohé činy je třeba odčinit. Lepší časy mívají vždy zpoždění. Nejlépe se prodávají ti, co nestojí za nic. Skutečná vítězství nestojí žádné padlé. Socialismus potřebuje pevné základy. Nejlépe kapitalistické. Zdá se, že někteří bojují i za lepší minulost. IX [pageend20]Tak ted st vás vyzkouším, co st pamatujete o třech prutech Svatoplukových. Kresba: Jan Bernat Karel Wendt VE JMÉNU DEMOKRACIE, S POMLČKOU I BEZ POMLČKY Žiji v ráji politiků, který je znám světu pod jménem Austrálie. Není nás tu mnoho, kdo nezasedáme v některém z mnoha parlamentů, které pokrývají pátý světadíl jak sedmikrásky jarní louku. Dávejte dobrý pozor, protože stačí okem mrknout a ujde vám horní či dolní sněmovna nějakého autonomního útvaru. Austrálie má 17 milionů obyvatel, 6 států a dvě samosprávná území, která dosud státnosti nedosáhla. Každý ten stát a každé to teritorium, tedy 8 samosprávných celků, má vlastní vládu a vlastní parlament, čtyři státy dokonce parlament dvoukomorový. Přidejte k tomu federální vládu, federální sněmovnu reprezentantů a federální senát a máte hrubý obraz krajiny ráje politiků na druhém konci světa. Austrálie je nejen země politiků, ale také přistěhovalců a dlouho jsem si myslel, že šlo o zalidnění obrovského, téměř liduprázdného světadílu. Dnes už vím, že byl celý ten nákladný a dlouholetý přistěhovalecký program diktován akutním nedostatkem tuzemsky zplozených federálních, státních a teritoriálních poslanců, senátorů a ministrů. 3ako zatvrzelý demokrat jsem si vždycky s vrozeným českým pocitem méněcen- nosti říkal, že se na tak majestátní vládu lidovládců (co občan, to nejmíň poslanec) nikdy nezmůžme. Události mě usvědčily z omylu. Potěšeně teď konstatuji, že po tom listopadovém osvobození rozpínáme demokratická křídla všemi směry. Přibývá parlamentů, přibývá poslanců, přibývá vlád, přibývá politických stran a politiků. Členíme se a to jsme, prosím, teprve na začátku. Je nás jenom 15 milionů, rozlohou jsme o něco menší, než nejmenší stát australské pevniny Victoria, ale podívejte se, jak zdatně si vedmee. Je pravda, že dost dobře nevíme, jak se vlastně jmenujeme, ale máme federální vládu, českou vládu, slovenskou vládu, jakož i příslušné parlamenty, v nichž a z nichž prý už si národové republiky jeden druhému vehementně spílají. Slibný začátek. Nyní se navíc dočítám v českém tisku, že na Moravě sílí a mohutní hnutí za moravskoslezskou vládu a moravskoslezský parlament. Hurál Jen houšt a větší kapky. Vzbudilo to ve mně takové nadšení, tak slastné očekávání věcí příštích, že jsem byl chotí Bohumilou přistižen, jak volám ze spaní "Slezané, nedejte sel" No řekně- [pageend21]te, proč by se měli Slezané topit v moravském moři? Jenom proto, že nebyli u Hvězdy? Proč ne slezská vláda a slezský parlament, pokud možno dvoukomorový? Proč ne vlády a parlamenty hanácké, valašské a slovácké? Proč ne samosprávné Chodsko s hlavním městem Domažlice, vlastní vládou a vlastním parlamentem, pokud možno samozřejmě dvoukomorovým? Kdyby nám i potom vybylo parlamentně nezačleněné obyvatelstvo, proč nejít o krok dál a neustavit vzájemné zastupitelské úřady, kde by v početném diplomatickém sboru zdárně vrůstal nadějný politický potěr? Český velvyslanec v Domažlicích, Uherském Hradišti nebo Olomouci, to by přece bylo prima. Obzory jsou nedohledné... Když to sečtete, zjistíte, že to už v tomto raném stadiu vývoje hrajeme s dosavadním mistrem světa Austrálií nerozhodně 9:9 a to, prosím, ještě zbývá druhý poločas. Žiji za mořem (v Melbourne ve státě Victoria s dvoukomorovým parlamentem) a nechci se vtírat, ale coby rodák třeboňs- ský Jihočechem jsem se narodil a Jihoče- chem zůstanu. Do minulého listopadu jsem toužil pouze po samostatném demokratickém Československu, Česko-Sloven- sku, Slovensku-Česku, federované republice Jozef Špetko Čechy a Slovensko nebo Slovensko a Čechy, s pomlčkou a bez pomlčky, po případě i jinak. Nyní inspirován překotným rozvojem demokracie doma, toužím po věci ještě vznešenější, sním o autonomních Jižních Čechách, Jihočeské federaci, po případě federaci Jiho-české, Česko-již- ní, nebo i jinak. Hlavní město České Budějovice, to zní hrdě. V jihočeském parlamentě by to bylo lážo plážo. Budějčáci by si nadávali s Písečáky, Třebonáci s Jindřichovohradečáky, chytří z Vodnan s Veleničáky a modropupkáči z Tábora by rozpoutali pod obojí separatistické hnutí. Dojde k tomu určitě, protože marxismus praví, že pokrok je nevyhnutelný a podívejte si, jak to s ním dopadlo. Vře to, členíme se, jsme čím dál tím demokratičtější. Líbí se mi to. Jen tak dál národové, země, kragové a vůbec, s pomlčkou nebo bez pomlčky. Nedejme se zavést na scestí zhoubné jednoty. Držme se staletími prověřené zásady každý za vlastní provaz, pokud možno z opačných konců. Svatopluk už byl s těmi pruty beze sporu ve stadiu pokročilé senility. Téma "ve jménu demokracie" je svůdně slibné a nadějné, dalo by se dále rozvést "s pomlčkou i bez pomlčky", leč musím končit. Chtějí mě zvolit do parlamentu v naší ulici. KLĚROFAŠISTI František Vnuk a Milan Ďurica často vo svojich početných článkoch, ktoré už začali uveřejňovat v slovenských periodikách a na svojich vystúpeniach, zdôrazňujú, že prívrženci Slovenského štátu tvoria medzi Slovákmi v zahraničí väčšinu. Dôvodia, že "zvedených" Čechoslovákův je zúfalo málo a tých, ktorí sa hlásajú k európskej demokratickej myšlienke, ani nespomenú. Vnuk a Ďurica toto môžu doma beztrestne tvrdit, pretože hovoria k publiku, pre ktoré sú zahraniční Slováci odvrátenou tvárou Mesiaca. Aké je naozajstné zloženie obce zahraničných Slovákov? Rozhodne nie také,a ké predstavujú títo dvaja dnes už vari najvýznamnejší predstavitelia slovenského ludáctva v zahraničí. Človek, ako vieme, je tvor smrtelný a z tých, ktorí emigrovali roku 1945, zostali už len poslední Mohykáni. Príliv ludácky zmýšľajúcich osôb z dalších období emigrácie bol malý a posilňoval skôr vrstvu pešiakov ako elitu stojacu na posledných štvorcoch šachovnice. Sila tohto exilu bola skreslená tým, že ludácky exil bol v rokoch 1945-67 mimoriadne aktívny vo vonkajších prejavoch memorandá, publicistické obrany a útoky sa množili ako huby po daždi. Ale pod touto zdanlivo monolitnou fasádou sa odohrávali tuhé boje medzi generálmi jednotlivých vojenských skupín, ale aj medzi frajtrami neustále sa zoslabujúcej diaspory. Stačí prelistoval v súpisoch časopisov. Aj nevedec, ktorý nie je ochotný čítal bibliografiu, už z letmého pohladu vyvodí uzáver: nemôže nevidiel neustále klesajúci počet ludáckych časopisov a kníh. Dnes vyslovene ludáckymi periodikmi sú len "Slobodné Slovensko" a "Kanadský Slovák". Paučom kedysi militantne redigovaný "Slovák v Amerike" už za nového majiteía a redaktora prináša triezvejšie úvahy. Rozličné periodicky rozmnožované periodiká, á la "Slovenské správy" alebo ich nemeckú verziu "Slowakische Nachrichten", nemožno považoval za časopisy v pravom zmysle slova. Počnúc 60. rokov sa ludácky exil nezmohol na iné prejavy ako na zakladanie podenkovi- tých spolkov, ktoré sa navzájom potierali a ich "führen" viedli medzi sebou ostrú 20 [pageend22]kanonádu. Neúnavní jedinci pri každej príležitosti rozdávali letáky a používali svoje hlasivky, pričom sa sila argumentov merala na f'ony. Úbohé skupinky demonštrantov sa dali počut pri otváraní helsinskej následnej konferencie vo Viedni a před československým veľvyslanectvom v Bonne. Nikto ich nebral vážne: prišli, videli a nezvítazili. Militantných neoľudákov zelektrizovala až nežná revolúcia. Otvorila im možnost pôsobenia na Slovensku. Zozbierali značný obnos a horúčkovité pracujú. Ako vždy používajú velké gestá a devalvujú zmysel slov. Svoju činnost kryjú pod názvom Národná rada za oslobodenie Slovenska. Tých "oslobodenie" sme mali od polovice nášho storočia príliš mnoho - teraz by mal nastat čas oslobodenia sa od našich vlastných slabostí, vysukat si rukávy a pustit sa do práce. Netvrdíme, že väčšina Slovákov v zahraničí zmýšľa pluralitne. Demokracia nie je nákazlivý bacil, mnohé telá jej odolávajú. V rokoch 1948-67 a po auguste 1968 prišli z veľkej časti emigranti, ktorí sú proti demokracii zaštepení. Prišli utečenci so slabým alebo nulovým národným uvedomením a delom ich emigrácie bolo jedine lepšie uplatnit svoje schopnosti a vyššie byt za ne honorovaní. To sa im prevžne aj podarilo. Dokázali svoju prispôsobivost a vyškrabali sa na spoločenskom rebríčku pomerne vysoko. Totalitný nátlak z domu spôsobil, že sú apolitickí. O Slovenskom štáte nepočuli veľa, neutvo- rili si o ňom mienku a nehlásia sa k nemu. Ale rovnako neprejavujú náklonnost ani k iným prejavom slovenskosti. Neobjednajú si časopisy, knihy, ignorujú prednášky a pohromade ich možno vidiet nanajvýš na slovenskom bále alebo fašiangovej zábave. Ak by mali Vnuk a Ďurica pravdu, že väčšina slovenských emigrantov zmýšľi ľudácky, tak potom by mali dat odpoveď na otázky: prečo si ani takáto "Väčšina" nevydobyla rešpekt, prečo jej časopisy musia byt dotované z rozličných zdrojov, prečo si nezaložili vydavatesltva, prečo nemajú archív a knižnicu, prečo sa nemôžu zmôci na solídnejšie napísanie dejín svojej činosti. V týchto "prečo" by sme mohli pokračovat. Slovenská emigrácia nie je prevažne pravicová a vonkoncom už nie ľavicová - je ľahostajná voči svojmu pôvodu, hybridná, bezfarebná, neschopná opravdivých činov. Vtáka poznáte po perí, emigranta po schopnosti odolat schizofrénii exilu. Frustrovaná slovenská emigrácia nedokázala túto schizofréniu sublimovat. Nezachránili a nezachránia ju ani také šumy, aké vydávajú - tentoraz doma - jej protagonisti. Dlhé desairočia komunistickí propagandisti označovali komplexne celú slovenskú emigráciu za klérofašistickú. Je paradoxné, ak to isté tvrdia predstavitelia íudácke- ho exilu. Od Dányho, Hudečkovej, Marka, Karabu sa odlišujú len v tom, že si vyprosujú, aby ich označovali za klérofašistov. Jiří Voskovec O SISYFOVI Já mám hrozně rád pravdy, když mají dvě tváře, jako noc a den. Nebo jako ty řecké masky, komedie a tragédie. Jedna s koutky úst nahoru do smíchu a druhá dolů do breku. A je to tatáž huba. Oni staří Řekové bývali rekové. A chytrákové. Na všechny lidské osudy měli bajku, nebo báji, neřku-li mýtus a na každou náležitost života speciálního boha nebo bohyni. Či aspoň bůžka. A jak ten svůj Olymp měli panečku zcuknu- tej. Úsporně, žádný ministerstva kultury a vyučování a informací a zemědělství a obchodu a železnic a pošt a telegrafů. To máme už aspoň sedm ministrů. A toho papíru. Nic. Zeus alias Jupiter, či Joviš na tohle na všechno měl všeho všudy tři podbohy: Apolóna, Dionýza a Merkura. Apolo byl bůh vzdělání a vědy, Dionýzos měl na starosti víno, umění a plodnou práci, a Merkur byl ochránce cestujících. Tedy přes doprav- nictví. Zároveň byl posel bohů, tedy listonoš a k tomu ještě bůh obchodníků a zlodějů. No to dá rozum, ne? A to báje- sloví. Vemte chudáka Sisyfa. Znáte ho. To je ten zvědavej, vykutálenej, co krad bohům jejich tajemství. Tak třeba roznášel drby, co sehnal o samém Jovišovi, jenž jak známo, byl proutník, dědek zálet- ná a Sisyfos to o něm uveřejnil. Z čehož Zeus hromotřes, jak mu říkal s oblibou Homér, měl doma jiný hromobití. Od paní Junóny, pochopitelně. Sisyfos byl vůbec filuta. Prosím vás, vždy i on se zmocnil smrti takhle jednou v úterý odpoledne, a spoutal ji do řetězů. To si představte. Lidi přestali umírat. Charón, převozník mrtvých do podsvětí neměl koho převážet. V podsvětí začla být nouze o nebožtíky a na světě vypuklo přelidnění. Krize energie, inflace, nedostatek oleje, na salát, na smažení. To je stejně důležitější než automobily. Nemáte to kam zaparkovat, pak se vlastně někdo nabourá a hledejte ho. Zkrátka Jupiter si řek: božský lid a důstojnost nebo ne, vocamcat až pocamcat, teď přestává sranda. Musím podniknout kruté kroky a poslal Merkura, který vysvobodil smrt 21 [pageend23]z řetězů, ta hned zkosila Sisyfa, bafla ho a marš do podsvětí. Tam už na něj čekal gigantický balvan a menší ortel. Pluto, pán pekel, mu to přečet. Rozsudek: ten balvan budeš tlačit do týdle příkrý stráně až na samej vrchol kopce. Když ho dovalíš, vykonals úkol a zhostil ses trestu, ale jestli se ti zkutálí do údolí, musíš dolů pro něj a začít znova a znova a znova na věky věků, až do konce světa a časů. Konec rozsudku. Tak sebou hoď. A od té doby Sisyfova muka se stala vzorem lidského osudu. V pondělí ráno začne veškerej lid tlačit každý svůj balvan do své stráně. Celej tejden se s tím potí a heká, v pátek toho nechá, balvan se svalí dolů a lid se hrne na chaty nebo k vodě, nebo si dřepne u televize. Přes neděli si buďto opije hubu, nebo si spálí záda, když je sportovec a obyčejně se pohádá s ženou, nebo ona s ním. A když se mu neutopí dítě, nebo se nerozseká v autu, nebo si nezlomí kyčel na lyžích, tak v pondělí si jde pro svůj balvan pod stráň, najde ho přesně tam, kde byl před týdnem a postup událostí se opakuje další týden. Dřina, naděje, zklamání. Dřina, naděje, zklamání. Dřina, naděje, zklamání, na věky věků, až do konce světa a času. Tomu se říká pokrok, národní důchod, nebo v oblastech západních GNP - Great National Produkt. Je to všesvětové, dědičné, absurdní a beznadějné. Jenže, jenže. A tu se právě vracíme k těm antickým pravdám, co jsem prve říkal, že je mám rád za jejich dvě tváře. Legenda o Sisyfovi totiž nelíčí jeho sestup s vršku, když si pro balvan jde. Jen suše uvádí, že si pro balvan jít musí. Zkusme si ho představit. Naschvál. Je už skoro na vrcholu kopce. Leje z něj, lapá po dechu, kolena se mu třesou, ale drží balvan v drápech. Mezi zuby si říká: teď mám vyhráno. Ještě jeden strk a budu támdle na trávníčku zeleném, s balvanem na rovince. Dva sáhy, a jsme tam voba. Chce si vytřít pot z očí, aby na ten poslední krok viděl, ale zpocená ckaň uklouzne, Sisyfos ztratí balanc a balvan si to huláká z vršku dolů jako pjkaždý. Sisyfos padne do trávy, kleje, b~ečí, kouše vzteky do drnů, mateřídoušku ž vejká, no, no zoufalec. Ale na kopci vane čerstvý větřík. Hladí ho po horkém čele. Suší mu potem slepené vlasy. Sisyfos se rozhlédne, dá si lok vzduchu, jako víno. Ve vysokém nebi krouží krahulíci, v doubravě kuká kukačka, a najednou je mu lip. Postaví se na nohy, je lehkej jek pírko. Nemá balvan. A s kopce se jí e krásně, skoro vesele. Hluboko pod n'm nad údolím leží koberec mlhy. Vykračuje si nad oblaky jako olympan. Z čirého potůčku pije ledovou vodu, natáhne ruku do stinné tůňky a má v ní pstruha. Pstruh mu vyklouzne a zmizí v černé hlubině. Sisyfos se dá do smíchu a kopce se smějou s ním. Je mu blaze. Pustí se do zpěvu a se zpěvem dolů do údolí. Přes mýtinky a vřesovištěm, po mechu a vysluněným kamením, snídá hrsti jahod a ostružin, u padlého, vykotlaného kmene vyruší medvídě, které samo už vyrušilo roj divokých včely a teď včel i medvídě mu odkážou plástev tmavého lesního medu. Krása za krásou až k olivovému háji v půli stráni. I Nymfu najde. Mladou, mladičkou. Spí vykasaná pod staletým vrásčitým olivovníkem, nejstarším v háji, jako by byla na prázdninách u pradědečka. Probudila se až Sisyfovi v náručí. A teprv, když jim bylo spolu nejlíp, otevřela oči. Jedno bylo zelené, jako tráva, co v ní leželi a druhé modré jako nebe, co do něj viděla přes jeho rameno. Konečně Sisfos stojí na dně údolí. Ale v uších má její smích. A v bedrech sladkou slabost. Do oranžového klínu oblohy mezi vršky, kde ještě před chvilkou bylo slunce, vyskočí večernice. A u nohou mu leží balvan. Tady seš, syčáku kulatá, potvoro monumentální, mechem obrostlá, tisícliberní. V tomdle kole mi neujdeš. A Sisyfos popadne svůj úděl za rohy. Do konce světa a času. Ale v tomdle kole na stráni nesakruje. Jo, heká a lapá po dechu, zase z něj leje, ale pod fousy skládá do šuplíku baladu o Nymfě s červenými vlasy a okem zeleným jako tráva a modrým jako nebe, když jim bylo spolu nejlíp. No, to je můj Sisyfos na cestě pro balvan. Pak jsem si o něm přečet esej, kterou napsal Albert Camus, a tam jsem to všecko našel docela jinak, ale vlastně stejně, jenže daleko lip. To byl velkej kos pan Camus. Taky dostal Nobelovu cenu. Já dostal balvan. Z glosáře Josefa Kratochvíla KDE JE ZAKOPÁN PES To se ví, nejsme žádní svati. Ke škodolibosti také nemáme daleko, zejména když se tak pěkně před našima očima hroutí všelijaké posvátnosti a nedotknutelnosti, po desítiletí hlásané ze všech minaretů marxistické arcivědy. Tak tady máme ten proletářský internacionalismus, mneme si radostně ruce. A takhle vypadá ta nadnárodní jednota a solidarita. Řeže se to, mydlí se to, za fousy se to tahá, Gruzínci, Uzbeci, Arméni, Kazachové, Tataři, Azerbajdžánci, jeden druhého vystát nemůže, jeden druhého by na lžíci vody utopil... co tomu říkáš, tátíčku 22 [pageend24]Gorbačove? Inu, zlobí se tatíček Gorbačov, holoubek sivý. Nerad vidí pranice na svaté Rusi. A že už se dlouho na ty rumrejchy dívat nebude; že prý zakročí. Tak, zakročí. Vždycky se to tak dělávalo. Tatíček car obvykle kozáky poslal, šavlemi svoloč rozehnat... a tatíček Gorbačov, kozáků, pravda, nemaje... dávno už kozáci i s atamany v lágrech skapali... ale třeba zas tanky pošle. Kdoví. Uvidíme, co přinese čas. Jenom... kde se to všechno nabralo, kremelští mudrci? Kde je zakopán chcíplý pes? Zalistujte honem ve svátých knihách, v nichž stojí všechna moudrost světa... najdete v nich také, kde se vzala ta nenávist? Ta zalykavá, zlostná chut chytit souseda za krk, přišlápnout ho, vylít si na něm kdovíjaké vzteky a záště... Jakéhokoli souseda, abychom byli přesní; nezáleží tolik na tom, že se momentálně mydlí Arméni s Ázerbájdžánci nebo Uzbeci s Mešety. Mydlí se s nimi proto, že je mají po ruce. Kdyby měli za sousedy Papuánce, řezali by se právě tak vesele s Papuánci. Pravíte, že jakési nevyřešené národnostní spory, že jakési hříšky dřívějších mocnářů... Neřekl bych. Ony budou ty příčiny asi hlubší. Zamotanější. Hluboko, přehluboko je zakopán chcíplý pes. Ani tvé tanky se k němu nedohrabou, smělý reformátore. Svoloč rozehnat můžeš; příčinu nenávisti tím neodstraníš. Ve vás samých je příčina, vládcové širé Rusi; ve vašich svátých knihách a ve vaší neomylné vířé. Sklízíte jen, co před stoletím zaseli fousatí proroci, kolem jejichž modly dodnes tancujete. Říkali, že malý člověk se má zle, protože ti jiní se mají dobře. Že blahobyt jednoho je příčinou bídy druhého. A že proto - jak jinak! - je třeba jednomu vzít, aby se druhému mohlo dát. O spravedlnosti mluvili, o pijavicích a o krvavých mozolech. Přehlédli, staříci, že blahobyt člověka není jako voda v neckách, již lze jen přelévat z jednoho kouta do druhého. Přehlédli, že zboží a statky i nějak vznikají, že jich přibývá, že není nutno někomu něco sebrat, abych já se měl lépe; že mohu také sám něco vytvořit. Ale žáštiplná víra se dala na pochod. A žádnému jejímu článku lidé tak ochotně neuvěřili jako onomu, který praví, že já se mám zle, protože se jiný má dobře. Uvěřili tomu i lidé, kteří by se jinak možná i urazili, kdybych jim řekl, že skočili na komunistický špek. Ale snad si vzpomenete sami: - na škaredé pohledy, jimiž Ústečáci a Děčíňáci stíhávali Dederáky, vyhrnuvší se z parníku, aby si nakoupili piva a sardinek. Vyžerou nás tady, spasou všechno jako kobylky, vrčívali občané. Snad dodnes vrčí. na Rákosníky, na ty neštastné poloviční otroky z Vietnamu, zahnané na práci do Československa za žalostnou mzdu. Kupují si za své pracně našetřené šestáč- ky bicykly nebo boty a posílají je do své zubožené země; i povstalo mnoho nenávisti a mnoho jedovatých řečí. O kobylkách, o šikmookých vrazích a raubířích... jistě by stačilo jen drobet glasnosti, aby se dobří lidé čeští vrhli na Rákosníky a zatočili s nimi jak Herodes s mláďátky. Nač chodit až do Uzbekistanu, přátelé... ROZRUŠENÁ ze MNĚ.LENIN - na Romy, protože si vzpomínám, jako by to bylo dnes... to se to študuje pánům študentům za dělnický peníze... ten si žere za naše mozoule... vzpomínám si na fotbalové fandy, kteří jedním dechem své miláčky obdivovali a zároveň je nenáviděli sžíravou závistí pro jejich platy, byty, zahraniční cesty a jiné privileje. To se jm to jezdí, chodí, sedí, jí, pije... za naše penízel Za moje 23 [pageend25]mozolyl Sám jsem nebýval jiný, když jsem tak stával ve frontě u řezníka, a trnul, zda se na mne ještě dostane kousek bůčku nebo zda mi jej koupí a sežere ta bába přede mnou. Baba pri nemetalová, ježibaba vší nenávisti hodná. Dobře se urodila jedovatá bylinka, fousatými praotci zasazená; a nese ovoce závisti a nevraživosti. Socialistický občan je stravován záští k sousedu nalevo i napravo, k národům za i před hranicí... Každý, kdo kdesi chroupe kůrku chleba, ji jakýmsi způsobem utrhl od huby mně. Každý, kdo si nějak pomohl k trochu většímu krajíci, zmenšil tím samým skutkem krajíc můj. Socialistický člověk si osobuje právo koukat bližnímu do talíře, kontrolovat ho a soudit ho pro ten neobyčejný hřích - mít o sousto víc. Nebo mít vůbec nějaké sousto. A to už je ovšem jen krůček od závistí a nenávistí osobních k nenávistem mezinárodním. Mezi Cechy a Rákosníky; mezi Dederáky a Poláky... ... a ovšemže i mezi těmi všemi Uzbeky, Ázerbájdžánci, Mešety a kterými_ ještě čerty. I ti si především závidí, at mají proč nebo nemají; a domnívají se skálopevně, že ten druhý jaksi užírá z jejich krajíce. Že jejich dětem chybí v dudlíku to mléko, které vycucají děti jiných. Nikoli, velký reformátore; nevěřím příliš, že srovnáš a zahladíš národnostní problém ve své říši. I kdyby se ti třebas i podařilo zahladit veškeré Stalinovy a Brežněvovy hříchy. Kdybys i vrátil starou vlast vyhnaným, kdybys vrátil Němce na Volhu, Čečence na Kavkaz, Tatary na Krym... kdybys usmířil a vykoupil utrpení všech těch, kteří zahynuli v sibiřských lágrech. Ten chcíplý pes je starší. A leží hlouběji. Pochopitelně se k smrti nenávidí nevolníci, čekající, komu z nich milostivé panstvo podá z kočáru šesták. Přestali by se nenávidět, kdyby si ten šesták mohli vlastním přičiněním vydělat sami. Ale to bys musei nejdřív vyhnat z jejich hlav víru v kůrku chleba, která jim mizí před ústy proto, že z ní chroupe jiný. Víru v spravedlnost, povstavší přeléváním vody v neckách. Musel bys je přesvědčit, že je rozumnější i lidštější sám si upéci svůj bochník nežli jej závidět jinému. Musel bys hodit na smetiště své vlastní posvátné knihy. Jenomže... to bys pak byl asi dost zbytečný. I tvoje strana, jakkoli přeperestrojkovaná, i její svátá písma, jakkoli zreformovaná. Zbytečný by byl tvůj socialismus, s nímž se doposud zaklínáš. A také že asi jednou bude. I na Volze jednou bude lidský tvor svou vlastní prací a svým vlastním umem získávat svůj blahobyt a nebude čekat, až kdo mu jej přidělí. A nebude jej tudíž nikomu závidět a s nikým se kvůli němu řezat a mydlit. Jakých neštěstí ale bude ještě zapotřebí, než zmizí na smetišti víra, která tam patřila už od samého začátku? Jaroslav Dresler DEMOKRACIE POTŘEBUJE DEMOKRATY Uvažujeme-li o demokracii, narážíme na nesrovnalosti a paradoxy. Když Ferdinand Peroutka napsal před mnoha lety v americkém exilu svou knihu Demokratický manifest, nebyl to návod, jak by se měla jednoho dne prosadit a jak by měla vypadat demokracie v Československu, ale byla to lapidární a zdrcující kritika komunismu. V tom Peroutka vlastně tak trochu navazoval na Marxe a Engelse, jejichž Komunistický manifest také není vykreslením utopického komunismu, ale zdrcující kritikou stávajícího společenského pořádku. Největší - zdánlivý paradox čteme na stránkách dějin demokracie: jedna z nejstarších a nejlepších demokracií na světě, demokracie britská, není vlastně parlamentní demokracií podle běžné definice, ale je to monarchie. A britská demokracie, založená na klasickém fair play, nemá to, na čem si tak mnohé demokracie velmi zakládají: nemá psanou ústavu. - Bude velice těžké, ba nemožné, hledat ve světové literatuře faktu závaznou učebnici demokracie, která by na každou otázku dávala autoritativní odpověď. Jedno víme: demokracie není dogmatická soustava pouček a zákonů, ale je to živý organismus, který vyrůstá z dané společnosti a jejích dějin a přizpůsobuje se jim. Tuto věc vyjadřoval Havlíček třemi slovy: "Záleží na okolnostech." To nám také vysvětluje, proč demokracie někde zapouští kořeny rychle a jinde pomalu. Střední a Jižní Amerika se jen s obtížemi prodírají k parlamentní demokracii. Některé státy, směřující k demokracii, se mohou opírat o domácí tradice třeba i velmi vzdálené, jiné takovo" domácí tradici nemají. Země bez demokratické tradice budou na své cestě dělat zpravidla větší chyby než státy s touto tradicí. V této věci - pokud jde o tradice - má se mladá československá demokracie oč opřít. To, co se hodilo naším předkům, má pro nás zajisté víc přitažlivosti než jakýkoli lákavý import. Nebude proto bez užitku studovat česká vítězství a porážky za předpokladu, že si vybereme lepší učitele, než byl beletrista Alois Jirásek. Jirásek byl počestný muž, vlaste24 [pageend26]nec a buditel, ale jeho metoda se až příliš podobá propagandistickému socialistickému realismu. Pohled na naši minulost má být proto realistický bez přívlastku. Realismus je jediný přiměřený postoj, máme-li se úspěšně postavit tváří v tvář dějinám i budoucnosti. Věc bude srozumitelnější, když ji vyjádříme jako titulek pro lidový večerník: "3ak Masaryk, tak nejvyšší technologie." Lenin byl kostnatý, suchý patron a taková byla i jeho teorie. Byl to knihomol a žil papírem, pamflety, oběžníky, dopisy, polemikami. Havlíček pro takové lidi razil případné označení: "Omrzelá vyzáblost." Pro lidský prvek není v leninismu místo. Proti tomu se demokracie přizpůsobuje lidské míře, okolnostem, místním podmínkám, ba i klimatu. 3ižní demokracie je veselejší, má víc smyslu pro humor, skandinávská demokracie je pedantičtější a zachmuřenější. Budeme hledat takovou demokracii, která bude odpovídat naší ovaze. Nedáme si nikým namluvit, že vejk je náš program. Československá demokracie by měla být slušná, trpělivá, tolerantní, s rovnou páteří a se zdviženou hlavou. Demokracie potřebuje demokraty. ODEVŠAD - VE VŠÍ STRUČNOSTI POLITICKÉ AKTUALITY V ČESKOSLOVENSKU A JINDE KONCEM DUBNA SE v západních Čechách (na Chebsku, Plzeňsku a jinde) konaly oslavy 45. výročí osvobození americkou armádou. Zúčastnili se jich čs. prezident Václav Havel a americká velvyslankyně Shirley Templeová-Blacková, která v Tachově odhalila pomník americkým vojákům, padlým při osvobozování města. Havel řekl ve slavnostním projevu v Plzni mimo jiné: "Konečně nastal den, kdy můžeme všem těmto pronásledovaným, zapomenutým anebo z dějin II. světové války vypuzeným lidem veřejně vyznat svou úctu a svůj dík. Všem patří ve stejné míře bez ohledu na bojiště, kde působili, a bez ohledu na jejich politické přesvědčení a poválečné osudy. Žijící a donedávna zapomenutí bojovníci budou povýšeni a vyznamenáni, památka mrtvých bude uctěna..." Jak jsme se však dočetli ve spisku K.Bartoška (je snad totožný s dnešním disidentem, žijícím v Paříži?) a K. Pichlíka z r. 1951 "Hanebná role amerických okupantů v západních Čechách v roce 1945", bylo to úplně jinak. Jak, to vysvítá z krátkého citátu: "... Prolhaná legenda o osvobození Plzně americkou armádou nemá s historickou pravdou nic společného. Skutečnost je taková, že svobodu plzeňským pracujícím přinesl mohutný postup Sovětské armády... teprve poté, kdy se plzeňští pracující chopili moci ve městě, napadlo některé lidi, aby do města zavolali Američany... Američtí imperialisté chtěli naši zemi proměnit v zaostalou kolonii, kde by mohli vysávat lid do poslední kapky krve..." Oslavy v Plzni vysílal Čs. rozhlas zároveň s rozhlasovou stanicí Svobodná Evropa, která nedávno otevřela oficiální kancelář v Praze v Jirchářích. +++++ 2.6. VYBUCHLA V PRAZE na Staroměstském náměstí bomba, kterou - zatím neznámý - pachatel položil do Husova pomníku. Střepiny trubky, do níž byla třaska- vina skryta, zranily 17 kolemjdoucích poměrně lehce, byly mezi nimi však i děti. Německá turistka přišla při brutálním atentátu o oko, je však už mimo nebezpečí smrti. Prezident Havel: "Pachatel je nepřítel demokracie..." +++++ ČEŠI A SLOVÁCI inzerují pilně ve vídeňském inzertním plátku Bazar. Jedni by chtěli co nejrychleji získat "status-symbol" ze Západu, např. automat na výrobu espressa nebo zánovní mrazák ("i poškozený”), vysavač pro auto nebo dokonce celé zařízení na mytí automobilů. Přirozeně zaplatit nemohou a tak třeba Petr Svoboda z Třebíče nabízí za barevnou televizi výrobu akvária i s dodáním. Jiní nabízejí jako protihodnotu šaty z 50.let, staré kočáry, škodovku Felica Cabrio z r. 1960, pohlednice z doby mezi válkami či Brehmův život zvířat z r. 1900. Atraktivní zubařka hledá sponzora, který by jí pomohl otevřít praxi ve středu Prahy. Nejčastěji se však hledají různé džoby v zahraničí, "šikovné ruce, které si vědí rady s každou prací", tři "boys" hledají prázdninové zaměstnání jako "děvčata pro všechno", horolezecko skupina vykoná prý každou práci ve výšce" atd. Takové inzeráty jsou odpovědí na vějičky komparta- je, která v programu své volební kandidátky č. 10 slibovala, že se chce "proměnit v moderní levicovou stranu evropského typu, ktrá bude hájit zájmy všech našich pracujících občanů”, navštěvovala důchodce a strašila je, že nevyhraje-li KSČ, přijdou o důchod, někde nabízeli 500 Kčs za hlas... +++++ GORBAČOV BYL PŘI OSLAVĚ 1. máje v Moskvě vypískán. Poprvé v poslendích 45 letech zvonily k slavnosti všechny moskevské zvony. +++++ STALO SE V NAŠEM KRAJI ZVYKEM: V Praze, ale i v jiných městech se demonstruje: pro návrh pražského prokurátora Tomáše Sokola, pohnat kom. stranu před soud, pro zabavení jejího majetku, k výročí vzniku sametové revoluce, za svobodu Litvy. +++++ V PRAZE SE I JINAK uvolňuje život: občanky se smějí koupat bez horní části plavek nyní všude; dříve to bylo 25 [pageend27]dovoleno jenom na dvou mimopražských plovárnách. +++++ REDAKTOR SVOBODNÉ EVROPY Egon Lánský prohlásil v rozhovoru se Zemědělskými novinami, že nejlepšími novinami v nynějším Československu je RP. Škoda, že Lanský čte jen levým okem, na které je slepý. +++++ KOMISE VYŠETŘUJÍCÍ srpnový vstup sov. armády, vyslechla jako svědky hlavní aktéry: Jakeše, Indru, Hofmana. Biíak se prý na nic nepamatuje, ani na své Paměti, vycházející kdysi ve slovenských časopisech na pokračování. ++++F AMERIČANÉ POSKYTNOU VELKORYSOU POMOC při odstraňování ekologických škod, způsobených dlouhodobým působením sov. armádv na čs. území. +++++ A. DUBČEK NAVŠTÍVIL Kanadu a USA, kde mu washingtonská univerzita udělila čestný doktorát práv. +++++ HAVEL POKÁRAL českého ministra vnitra Hrazdíru (KSČ) za to, že nepodnikl nic proti zhůvěřilostem punků a skinheadů. +++++ KSČ VLASTNÍ nemovitý majetek v hodnotě půl desáté miliardy Kčs. +++++ DO ITÁLIE MOHOU čs. občané cestovat bez víza. '+++++ PRVNÍ TAJEMNÍK KSČ Mohorita, prý nevidí důvod, proč by nebyl spolupracoval s Stb, nevidí prý v tom nic špatného. +++++ V NOVĚ PRAZE SE teď vyzná málokdo. Ulicím byly vráceny staré názvy. A už tedy ne Nábřeží Gottwaldovo, nýbrž Masarykovo, ne nábřeží B. Engelse, ale Rašínovo, ne ul. Kovpa- kova, ale gen. Píky, nikoli Makarenkova, nýbrž Jana Masaryka, nikoli Pionýrů, ale Patočkova atd. Taxikáři a pošťáci budou mít perné chvilky. +++++ PRO LETOŠEK SE PŘIHLÁSILO do olomouckého katolického semináře 45 kandidátů studia bohosloví, do brněnského 35. V arcidiecézi olomoucké je ze 731 farnosti neobsazeno 231. +++++ HAVEL PROMLUVIL PŘED Evropskou radou ve Štrasburku. Z jeho vět vystupovaly plasticky obrysy Evropy, která se vymaňuje ze zajetí vojenských bloků a směřuje ke společenství nezávislých demokratických států, jejichž bezpečnost je založena ne na příslušnosti k jednomu z obou mocenských bloků, nýbrž na novém antagonismus překonávajícím systému. Je tedy nutno přejít od bipolarity k multipolaritě, v jejímž rámci by se i Evropa mohla poměrně rychle politicky integrovat jako společenství demokratických států. +++++ VLÁDNÍ KOMISE, vyšetřující masakr loňského 17.litopadu, odhalila stopu, že do řízení zásahu na pražské Národní třídě bylo zapojeno ještě jakési "druhé centrum" uvnitř bezpečnostních složek a že byla do věci zasvěcena KGB prostřednictvím býv.náměstka federálního min. vnitra Lorence, který pak delší dobu, než byl vzat do vazby zato, že na počátku sametové revoluce dal rozkaz ke skartáži materiálů StB, působil v těsné blízkosti nového ministra vnitra Sachra. Kritického n.listopadu obědval s šéfem sov. kontrarozvědky Groškem a za půldruhou hodinu "stolování" vedl asi 20 telefonních rozhovorů. O čem, to zjistí nová komise, která se ustaví po volbách. +++++ NOVÝM ŘEDITELEM ČS.TELEVIZE je manžel spisovatelky Evy Kantůrkové Jiří. +++++ LIDOVĚ MILICE odevzdaly při odzbrojování sedmdesát tisíc samopalů, o dva víc než bylo zaregistrováno. Pistolí přišlo zpátky jen 20 tisíc, chybí jich 15. A milion nábojů. +++++ NA VÝSTAVĚ "Kde domov můj", která je instalována v paláci u Hybernů a která je středem velmi živé pozornosti všech vrstev obyvatelstva, je nejtragičtější formulář, tištěný na úředním papíru s podtiskem státního znaku. Zní takto: "Zavazuji se dobrovolně spolupracovat se zpravodajskými orgány federálního ministerstva vnitra a zodpovědně plnit úkoly, které dostanu v zájmu obrany Československa. Zavazuji se, že za žádných okolností neprozradím svou spolupráci a zachovám v úplné tajnosti všechny skutečnosti, které se na základě své spolupráce dozvím. Při odevzávání poznatků budu užívat krycí heslo." Výstava zachycuje v dokumentech, fotografií i filmem dějiny Československa od jeho vzniku až do tzv. pražského jara. +++++ BRNO MÁ KONEČNĚ primátora, je jím Pavel Podsedník. Byl zvolen jako nástupce Trmače, který se vzdal poté, co se provalilo, že byl konfidentem StB. +++++ PODLE PROHLÁŠENI fed. ministra energetiky, bude ČSFR dále stavět vodní dílo Gabčíkovo-Nagymaros přes protesty sousedních států Maďarska a Rakouska, které nabízí Československu veškerou pomoc při hledání nových cest k získání energie. +++++ "ZÁSLUHOU" tzv. Pomlčkové aféry ztratilo slovenské hnutí Veřejnost proti Násiliu - obdoba českého Občanského fbra - 4% svých přívrženců a demokratická strana 3%. +++++ MĚNÍ SE JMÉNA zájmových svazů a spolků: Svaz protifašistických bojovníků se teď nazývá Svaz bojovníků za svobodu. Doufejme, že přestane být převodním řemenem vládní politiky a vůbec odnoží KSČ. +++++ NĚKOLIK DNÍ PŘED VOLBAMI byli zatčeni čtyři bývalí vedoucí funkcionáři KSČ v souvislosti s vyšetřováním, kdo pozval v srpnu 68 vojska Varšavského paktu do Československa. Tři zatčení, mezi nimi Miloš Jakeš, byli hned večer propuštěni z vazby. Vasil Bilak tam pobyl dva tři dny, ale už je také na volné noze. Doufejme, že zatím. +++++ VÁCLAV HAVEL váhá s kandidaturou na funkci prezidenta pro další období. Dřív, než se rozhodne, musí prý prozkoumat, zda je schopen úřad prezidenta dále vykonávat. Jeho rozhodnutí závisí zřejmě nejen na zdravotním stavu, narušeném častými a dlouhými vazbami za komunistického režimu, ale i na tom, zda bude s to jmenovat schopného ministerského předsedu a vládu, schopnou dobré práce. Podle posledních zpráv se obě hnutí, která ve volbách získala téměř nadpoloviční většinu, Verejnosť proti násiliu a Občanské fórum, dohodla na dosavadním premiérovi Mariánu Čalfovi. +++++ MOŽNÁ, ŽE ANI HAVEL 26 [pageend28]sám neví, kolik má vyznamenání, kolik čestných doktorátů. Zaznamenejme zde jen tu poslední poctu, cenu Simona Bolivara, dotovanou 25 tisíci dolarů. +++++ ZPRÁVA, ŽE OD 9.7. stoupnou ceny základních potravin, vyvolala nákupní horečku. Nákup cukru stouply v posledních dnech o 50% a v některých krajích je obmezen. Zvýšení cen souvisí s odbouráním státních dotací, které zase s sebou přináší přechod od plánovaného k tržnímu hospodářství. Subvenci nadále obdrží pouze masné a mléčné výrobky, a to do výše 8 miliard Kčs ročně. +++++ NA NĚKOLIKA CHATÁCH NA C'INOVCI (Bendlovka, Pomezí) žije na tisíc kurdských politických uprchlíků... Chtějí se dostat do NDR nebo SRN, ale nemají do těchto zemí vízum. Do ČSFR přijeli na osmidenní vízum tranzitní, které jim většinou už vypršelo. Nyní jsou odkázáni na milost a nemilost správců chat, kteří je podle zpráv čs. sdělovacích prostředků odírají o poslední. Ještě lepší obchody dělají převáděči přes hranice. Za převod požadují 4000 DM, za cestu autem z Prahy ke hranicím dalších tisíc marek. Kurdové utíkají z Turecka, kde je úřady i obyvatelé považují za podřadnou rasu, nedovolí jim mluvit vlastním jazykem, ač mezi kurdštinou a turečtinou je asi takový rozdíl jako mezi turečtinou a češtinou. Ačkoliv jsou to vyloženě političtí uprchlíci, hrozí jim odsun z ČSFR do Turecka, kde poputují do koncentráků, do vězení, na popraviště. Jak s nimi nyní úřady demokratického Československa naloží, bude vizitkou, zda to nové Československo myslí s návratem do Evropy doopravdy. Zda si připomene, kolik uprchlíků z Československa přijaly v posledních 42 létech okolní státy, i Švýcarsko. KULTURNÍ ZPRAVODAJSTVÍ KULTURNÍ ZPRAVODAJSTVÍ NA FESTIVALU ČS. DIVADLA známé vídeňské scény Theater Brett, kterou vedou čeští mimové Nika Brettschneiderová a Ludvík Kavín, vystoupil soubor brněnského HaDivadla, balet slovenského ND, Studio S z Bratislavy, Divadlo na provázku z Brna, pražské Studio pohybového divadla a několik jiných velmi zajímavých mimických scén. Festival se konal od 15.5. do 18.6. +++++ ZPRAVODAJ OVŠEM s touto oznámkou přichází s křížkem po funuse - tentokrát plán vycházení pomíchaly volby v ČSFR -. Zbytečné bude asi i oznámení, že 15.6. vystoupila ve wettingenském hotelu Winkelried dlouho zákazem vystupování stíhaná herečka Vinohradského divadla Vlasta Chramostová. Prosíme, dejte svou adresu manželům Dostálovým (tel. 056/21 26 00 a 056/42 14 23), aby vám tito šiřitelé české a slovenské kultury ve Švýcarsku mohli poslat oznámení svých podniků přímo. Každou chvíli se hotel Winkelried ozývá českým a slovenským zpěvem a slovem. Výtěžek vystoupení Marty Kubišové přes 10.000 franků poukázali Dostálovi Občanskému fóru. Rozjeli také akci krátkodobých pobytů čs. studentů v česky mluvících rodinách techniků, lékařů, vědců. Telefon pí ing. Soulčupové, která se stará o výběr studentů, je 0042/2530 406. Lidé, ochotní převzít studenta k takovému krátkému výcviku, hlaste se u ní. +++++ PŘEDSEDOU NOVĚ zvolené rady obce psisovatelů se stal básník Ivan Wernisch, jeho zástupcem kritik Milan Jungmann. +++++ SE ZAHRANIČNÍ ÚČASTÍ byla v Praze založena škola pro manažery "European Business School Praha". +++++ PRAŽSKÉ ND HOSTOVALO na wiesbadenském májovém festivalu s Čajkovského Pikovou dámou, Smetanovou Hubičkou a s Prokofievovými Zásnubami v klášteře. +++++ DÄRMSTATDTSKE DIVADLO inscenovalo Havlovu trilogii, cyklus, spojený hlavní osobou Vaňka, Audienci, Vernisáž a Protest. +++++ V DRUHÉM ČÍSLE OBNOVENÉHO Kultúrného života začala vychádzal Encyklopédia cti. Podlá úmyslu autorov ide o uverejnenie základných dát a hodnotení významných osobností Slovenska, ktoré pre svoj postoj a význam byli z oficiálnej Encyklopedie Slovenska vypustené alebo ich heslá bod poznačené deformáciami normalizátorov. +++++ BOLA ZALOŽENA Europská univerzita slamým sídlom v Bratislave. Ide o stredisko pre postgraduálne štúdium spoločenskovedných odborov a finančný základ poskytla dotácia 25 miliónov dolárov z nadácie Open Society Fund. Zmyslom univerzity, na ktorej budú hostovat profesori z rožných krajín, bude po'porovai širšie, medzinárodne zamerané myslenie a vytvorí duchovné stredisko pre novú, ot orenú Európu. +++++ KANAĎAN ČESKÉHO původu Jan Hlásek, prezident společnosti Education for Democracy, zorganizoval nábor učitelů angličtiny, kteří budou v ČSFR vyučoval angličtině. Usiluje se o pomoc vládních míst USA a Kanady pro tento program. +++++ V NEW YORKU BYL NALEZEN materiál premiéry Dvořákovy Symfonie "Z nového světa." Obsahuje poznámky tehdejšího dirigenta Antona Seidla. Pracuje se na novém kritickém vydání této Dvořákovy nejpopulárnější symfonie. +++++ PRAŽSKÁ HVĚZDÁRNA na Petříně ne e opět své původní jméno generála M.R. Štefánika. +++++ MANŽELÉ ŠKVOREČTÍ, vydavatelé českých a slovenských knih v Torontu (68 Publishers), navštívili Československí a byli po zásluze uvítáni. Stali se čestnými občany několika měst, mezi jinými Náchoda a Drahy... ale nastálo se vrátit nehodlají (zatím a prý). +++++ HLAVNÍ CENU filmového festivalu v Novém Městě nad Metují získal režisér Jiří Menzel za film Konec starých 27 27 [pageend29]časů, natočený podle stejnojmenného románu Vladislava Vančury. +++++ FRANKFURTSKÉ KNIHKUPECTVÍ DIALOG (Václav Hora) likvidovalo svou mnichovskou pobočku. Založilo však v Chebu čítárnu západního tisku, hodlá vydávat Jazykové noviny, zatím jen německé, které jednou měsíčně přinesou články z německého tisku se slovníkem, půlročenku Výstřižek, jakož i noviny Dialog přes hranice. Jsme zvědavi, co se uskuteční... +++++ ČESKOSLO- VENSKO-ŠVÝCARSKÝ Institut koná své první sympozium 7.7. ve Sportovním středisku Glarner Unterland v Näffelsu. Blanka Kubešová TRYCHTÝŘKY PAMĚTI I. Vracím se... kam jinam než do Prahy A vy, kteří tu přešlapujete se mnou/ kteří jste přišli ze čtvera různých bran/ neříkejte že jsem vás opomněla a/že vám křivdím... Vracím se do Prahy.../ ale to je přece totéž jako bych řekla/ do kolébky a do hrobu do města z mrtvýchvstání ...do Čech a domů... i všední dny. i naděje slavit/ slavnost z mrtvýchvstání II. Vracím se hledat a/ strašlivě se bojím/ že nenajdu Trychtýřky neslitovné paměti/ se bolestně přisávají na kůži a širším otevřeným koncem/ šlapou.../ ohledávají zemi Vidím jimi zúžené šero pokoje/ má vůni doušky mateří a zimostrázu/ ale ta, která v něm tančívala po špičkách okolo kamen, stolu a postele/ vrtí hlavou a z dálky měsíce a hvězd/ se omlouvá - není to její vinou a je to poprvé - že po jednadvaceti letech/ schůzku zmešká III. Trychtýřky paměti,/ jež nezná milosti osvětlují/ svlažují slznými kanálky mozaiku/ pražských chodníků... praznámá místa/ Zakusují se do pražců zraněných a/ rozmazaných rychlostí/ ujíždějících vlaků IV. I návraty domů potřebují/ víru a čas Pojdte se mnou a/ pomozte mi přemoci strach Teprve až se shledáme.../ až ucítíme... až uslyšíme melodii řeči/ až ochutnáme ze všech číší všech tři sta šedesáti čtyř dnů až srovnáme krok/ až začneme proudit jako součást a/ žádný se po nás neotočí... teprve pak se trychtýřky/ ...metličky paměti sladkobolné přisají na kůži a trubicí dole zlaskají/ zlíbanou zemi Vracím se... /já musím/ věřte mi Vracím se do Prahy/ ale to je přece totéž jako bych řekla do Čech a domů Odjížděli jsme/chodili v kruhu a mysleli si že nacházíme.../Co je krásnějšího než/ moci se vracet? Anebo vrátit... Každý návrat je/ však i něco jako pohřeb obrazů a lidí/ kteří už přestali patřit životu kteří už přestali být pravdou... Budu naslouchat.../ hledat/ život zpáteční a budu potkávat zčernalé fasády a/ prázdné hroby všedních dní drahých přátel příběhů a nadějí na něž mi nedovolili položit kytičku včas/ Ale protože se stále ještě dějí zázraky/ mohou VĚRA SZÖKEOVÁ VOLÁNÍ Jsi daleko jen na flétnový dech — na ptačí stopu — jen na zachvění — a přece utínáš mě od sebe jak sousto od úst —■ a přece se volání k tobě vlní marně jak hladina spánku od první vteřiny noci k poslední — a luna —• ta věčna pečeť tmy — přechází mfij hlas jen mlčením 28 [pageend30]ROZHOVOR s cartoonistou Vladimírem Renčínem. Vypadá docela normálně. Jeho skoro rozložitá postava, jeho Široký červeňoučký obličej vypadá spíš tak nějak venkovsky. Setkal jsem se s ním ve wettingenském hotelu Winkelried, kde vystavoval své cartoony jako obrazový doprovod k písničkám dua Paleček-Janík a "zpívajícího právníka" Iva Jahelky. Udělal jsem s ním interview právě tak jako s ostatními umělci, kteří pro ten večer přijeli z Československa. Jenomže - zákon schválnosti - jsem kazetu s rozhovory ztratil. I musel jsem písemně: Tu jsou odpovědi, které jsem položil kreslíři Vladimíru Renčínovi: Zpravodaj: Mám tu jednu vaši kresbu, asi z "pražského jara", kde ještě nezachycujete ty bodré mčč, kterými teď zalidnujete své kreslené vtipy. Kdy jste ty své typické postavičky objevil? A co vás k nim dovedlo? Vladimír Renčín: Před lety, v dobách mých karikaturistických začátků, jsem se velmi zajímal o literaturu. Sledoval jsem zamozřejmě i výtvarné umění, včetně kresleného humoru a karikatury, ale mnohem víc mě zajímalo, jaké mají knihy v knihovnách, po antikvariátech, a jaké nové knížky vyšly. Dělal jsem si záznamy z přečteného a nevím, jak k tomu došlo, ale zpestřoval jsem si záznamy vlastními neumělými ilustracemi. Našel jsem v těchto výtvarných glosách zalíbení a tak jich přibývalo. Časem jsem některé kresby nabídl redakcím. Zprvu můj kreslený humor redakce tvrdošíjně odmítaly, až jednou v. nějaké slabé chvilce je výtvarný redaktor zařadil do čísla a mně se velmi zalíbilo vidět své kresby v novinách a časopisech. Takhle to zní jednoduše, ale vzhledem k mému nedostatku výtvarného vzdělání jsem se musel v oblasti kresleného humoru ještě dost učit. Především jsem vycházel z domácí karikatury a kresleného humoru, z její tradice a dobré úrovně. Ze zahraničního kresleného humoru mě zaujal především tehdejší francouzský humor, reprezentovaný vynikajícími kreslíři, jakými byli tehdy Siné, Bose, Chaval, Sempé atd. Snažil jsem se najít si vlastní výtvarný projev. To nebylo tak jednoduché, a tak když si prohlížím kresby z těch let, vidím, že to byly roky hledání, ale i tápání. Tam už někde jsou začátky mých dnešních postaviček, ale přece jen to nějaký čas trvalo... Z.: Některé vaše cartoony řezaly do živé politiky už dávno před rokem 89, kdy se to vlastně ještě nesmělo. Měl jste proto potahovačky s cenzurou, s autocenzurou, s redaktory časopisů, v nichž se vaše cartoony objevovaly? V.R.: Popotahování a problémy byly. Samozřejmě, ale to už nějak souviselo s touto profesí. Nemá smysl ze sebe dělat člověka statečného - většinu nápadů, které dorazily, jsem nepro- cedil sítem vlastní autocenzury a člověk už také věděl, která kresba tak může projít redakčními radami. Také se ale stávalo, že po otištění vyvolávala mnohem větší zájem veřejnosti, než jsem očekával. Také se stávalo, že jsem musel otištěné kresby obhajovat, eventuálně příslušnému stranickému funkcionáři vysvětlovat, co chtěl "básník" kresbou říci. Ale to 29 [pageend31]už je za námi, nerad na tu dobu vzpomínám, zejména když se přidalo i trestní stíhání. Z.: Integrální součástí vašich cartoonů jsou i texty, krátké, výstižné, ukrutně vtipné. Mě by zajímala otázka: bylo první vajíčko nebo slepice, to znamená, je první text nebo obrázek? Nebo obé najednou? Jak pracujete, co se ve vás zrodí dřív? V.R.: Základem každé kresby, at už jde o kresbu s textem nebo beze slov, je nápad. Ty nápady si porůznu poznamenávám, schovávám je, ztrácím, k některým se po letech vracím. U kreseb s textem znovu textovou část upravuji a teprve potom začínám kreslit. Z.: Ženám třebas vadí, že se k nim v cartoonech chováte macešsky. Vaše "Marie" stojí pevně na zemi, nebydlí ve vzdušných zámcích, které mnohdy, ba většinou obývají vaši občánci. Stojí oběma nohama v realitě, na zemi, přečasto své partnery "stírá". Je to i vaše soukromé přesvědčení, že ženy jsou realističtější než muži, nebo je to jen póza umělce, který potřebuje kontrast? V.R.: Na každé besedě se mě ptají na můj vztah k ženám, objevují se i dotazy ostřeji formulované, například proč nemám rád ženy? Což je všechno nedorozumění. Proti ženám nic samozřejmě nemám, je mi jen záhadou, když nakreslím obrázek, na kterém se žena oboří na svého muže - nemohly by tve mozkové buňky odumírat tišeji?!, že se muži neozvou,, necítí se zesměšněni. Aby se na stejné kresbě muž obořil stejnou větou na vlastní manželku, to se neodvážím nakreslit. Umím si představit reakci mnohých žen. Myslím si, že žena je v mých kresbách opravdu ta bytost, stojící oběma nohama v realitě a pomáhající tamtéž udržet i svého zmateného muže. Z.: Vaše mužské postavy jsou přáteli dobrého moku, at vína nebo piva. Myslíte si, že je to typická vlastnost českého člověka, tahleta chut napít se něčeho dobrého? Třeba na úkor knížky nebo tzv. vyšších ideálů? V.R.: Prostředí vinných sklípků je výtvarně poměrně atraktivní, proto tam postavičky čas od času umístím, je to příjemnější, než aby seděli a klábosili u popelnic. Pokud jde o dobrý mok a knihy, stihnout se dá obojí, i dobrý mok, i knihy. Přehánět se nemá, ani v případě moku ani knihy, abych si trochu zamoralizoval. Z.: Dá se z cartoonů vyžít? Není to strašný fofr, když musíte vymyslet a nakreslit každý den aspoň jeden vtip. Tu musím říci, že jsou všechny, i ty, se kterými se setkávám v Lidovkách, kde se střídáte s Vladimírem Jiránkem a Dušanem Pálkou, na vysoké úrovni, že si nezadáváte. V.R.: Noviny potřebují stále nové a nové kresby a tak se člověk někdy musí velmi ohánět a je opravdu, jak říkáte "fofr". Kromě cartoons dělám dělám ještě litografie, ilustruji knížky, čas od času vydám vlastní knížku kreseb a tak není práce jednotvárná. Jinými slovy - nestěžuj, si. ptaj se j $ Ivan Kraus FRANCOUZŠTINA PRO CIZINCE Kdo nikdy nežil ve Francii a učil se francouzštině v jiné zemi, ten může při návštěvě této země zažít hodně nedorozumě- ní. Řada výrazů totiž neodpovídá významům, uvedeným obvykle ve slovníku. Abych pomohl alespoň trochu těm, kteří chtějí Francii navštívit, uvádím zde několik pravidel, která mohou cizincům podstatně usnadnit život. Genial - znamená v běžné řeči slušné. Genial, genial - dobré. Genial, genial, geniall - velmi dobré. Protože slova geniální používají Francouzi tak často, je spousta lidí, věcí a událostí geniální. Na druhé straně není doopravdy geniální vlastně nic. La saloperie - v přesném překladu svinstvo. V běžné řeči se tímto slovem označuje vše, od povinnosti platit daně, až po francouzskou vládu. Independant - nezávislý. Obvykle se tak označuje člověk, který pracuje s pomocí nejméně sedmi lidí. Etranger - cizinec. Je každý člověk, s výjimkou rodilých Pařížanů, tedy i Francouz, žijící za konečnou stanicí metra. Amical - přátelský. Takto se nejčastěji 30 [pageend32]hovoří o občanu, který parkuje své auto na chodníku jen v sobotu, o svátcích a v neděli. Feu rouge - červené světlo na křižovatce k řízení dopravy. V Paříži znamená tento signál na rozdíl od jiných světových měst: Jeál Sensitive - doslovně citlivý. Je to na příklad pařížský řidič, který sice přejede chodce, ale nevynadá mu. Třes sensitive - velmi citlivý. Tentýž řidič, který po srážce dokonce zastaví. La regle de la main droite - pravidlo pravé ruky. Jede-li Francouz zprava, má přednost. Jede-li zleva, také. Renseignement - informace. Odpověď, která obvykle vyvrací minulou odpověď, danou stejnou osobou na stejnou otázku. Promis - slib. Velmi euforický vyřčené slovo, nemíněné však obvykle vážně. Lze spíše porovnat s anglickým Oh, nebo well, nebo s německým Tja, nebo Ah so. Voila. Původně hle, nebo ejhle. Používá se však v desítkách nejrůznějších spojení, významů a v různých situacích. Znamená též: Já to říkal. Tak vidíte, Co jsem povídal? Mám pravdu. A je to. A není to. Nebude to. A máte to. Zkušený Pařížan použije slova voila dokonce v okamžiku, kdy vidí padat balkón nebo srážku tří aut. Sám jsem zažil toto použití voila: hledal jsem v obchodním domě nůžky, když jsem je nemohl najít, zeptal jsem se slečny u pokladny, zda nůžky mají. Pravila, že ne. Když jsem opouštěl obchodní dům, náhodou jsem nůžky zahlédl. Řekl jsem slečně, že mne mylně informoval, že nůžky mají a ona že to neví. "Voila," řekla s pokrčením ramen. Výrazu voila používá také často francouzský prezident, při pohledu na operu, Louvre, stávku, Champs-Elysees, manifestaci nebo volební výsledek. II faut - velmi rozšířený výraz, s celou řadou významů. Musí se. Mělo by se. Je nutno. Je zapotřebí. Někdo by měl. Výrazu se používá velice často při politických projevech, zejména v předvolební kampani. Na příklad: Je nutno zlepšit životní úroveň. Musí se snížit nezaměstnanost. Musí se lépe a víc pracovat. Parcque - proto, protože. Používá se však často jako odpověď. Příklad: Proč nejede metro, prosím vás? Odpověď: Parcque. Proto. II est fou - je to blázen, neboli a) člověk, který pracuje a nešel na oběd b) člověk, který nepracuje a nešel na oběd c) člověk, který nešel na oběd. Absolument - absolutně. Používá se absolutně u všech slov, ai pozitivních, nebo negativních. Absolutně fantastické'. Absolutně debilníl L argent - peníze. Neznamená to však peníze všeobecně, nýbrž dolar, marku, švýcarský frank. Označuje se tedy tak silnější cizí měna. Francouzi sami tvrdí, že vydělávají desetníky. Fatigant - únavný. Jakýkoli druh činnosti vzbuzující únavu, včetně hovoru o takové činnosti. Manger - jisti. Obřad trvající řadu hodin. Být pozván k někomu na oběd znamená rezervovat si čas od dvanácti hodin do šesti. Vive la France - ai žije Francie! Tradiční zvolání všech francouzských politiků a zejména prezidentů, na závěr projevu, v němž opět varovali občany, že se blíží neodvratný konec Francie. Ivan Kadlečík PROROCTVÁ (besednica) Jedného dňa, až onedlho, zastane pred mojím domom auto s priatelmi zo Slovenských pohladov, Romboidu, z Literárneho týždenníka, z vydavatelstva Smená (kde mám od roku 1971 rukopis knižky, ktorú Stanislav Šmatlák posúdil ako ideologicky vtedy nevhodnú), zo Zväzu slovenských spisovatelův (kde mám od roku 1971 zabudnutý členský preukaz). Opýtam sa ich, kde boli všetci po tolké roky, keď som skučal po nociach a potil sa bázňou neraz. Potom si zajeme, vypijeme, zaspievame. A napokon, pri rozlúčke im poviem jedno strašne hnusné slovo - po kečuánsky. Vedomci slovenskí azda porozumejú; ale či pochopia? Tá šeststotrinástka z Ministerstva kultúry akosi neprichádza: pre nepriazeň počasia? Ale počujem brzdit obyčajný autobus, aký chodí do Štiavnice, štátna poznávacia značka S TY X 89, s tabulkou Zájazd, za volantom spoznávam suseda Pala Charóna, autobus je plný. Do útrob môjho domu vstupujú bledí chlapíci akísi povedomí, podobajú sa na seba viac alebo menej, len róntgenové lúče by ukázali rovnakú genetickú odchýlku u každého: srdce trocha posunuté doprava a výrazné kíúčne kosti. 31 [pageend33]Vraj prišli oslavit okrúhle jubileá - najmladší (tí ešte mladší z technických príčin ostali doma) má dvetisíc rokov, ja najstarší pätdesiat, sadáme si teda na vrch stola, na miesto najčestnejšie. Máme síce menšie jazykové problémy, no tlapkáme sa navzájom po pleciach a: ničevo, nagypapa, gut, nemá problema. Stoličiek tóíko nemám, sadajú si, kde sa dá, vojáci na pokrovci hrajú poker s génmi a chromozómami, kňazi (a jeden husitský kazatel popri zamestnaní ťkadleček Jan) a učitelia si rozprávajú najnovšie politické, trochu korenisté anekdoty o Vasilovi Biľakovi. Jeden drží v ruke Biblí kralickou a Labyrint světa, v druhej prázdny pohár, čo mi pripomenie, že treba z pivnice vykotúlat jeden z mojich troch súdkov, bude stačit, ve ň prišli bez manželiek, do rána budú napití ako Charonova pli. Niektorí sú abstinenti, podaktorí luteráni, o čosi viac katolíkov, potom pohanov, aj poľnohospodárski robotníci (v živočíšnej výrobe) sa nájdu. Počíme sa hrat, vravím, na historické prognózy, axiómy a hypotézy, a začínam: Všetci ste postupne umreli. Každý z vás mal aspoň jedného syna, nikto tu (asi) nie je homosexuál ani impotent. Ty loan si bojoval vo vojsku veľkomoravskom, ty, ukazujem ďalej, na Bielej hore (na strane porazených), ty si padol v boji za ľudské práva a slobodu v protestantskom pluku 3.augusta 1708 pri Trenčíne, v armáde Františka Rákóczyho II. (na strane porazených), ty si sa utopil vo Váhu pri povodni v roku 1818. Vždy sta boli na správnej strane porazených, iba ja jediný som neveľa, asi zamak rokov vydržal v strane vítaznej. A oni nič, len sa rehocú a rehocú a rehocú. Na mne. Svitá, aj keď nič nie je jasné. Holím sa a idem do práce. Poradia si už aj bezo mňa. Uškŕňam sa pod fúzy. Pred kníhkupectvom čaká mohutný zástup gramotných Pukančanov. tašky majú plné banánov, teraz sa začnú ruvat o najnovšiu zbierku básní Pavla Koyša. Trochu meškám, nuž sa zákazníkom ospravedlňujem, klamem: mám doma návštevu. Kedysi sa klamalo slovami, dnes už aj mlčky. Ak totiž historik súčasnosti, publicista, básnik, prozaik slovenský sa vyhýba rozžeraveným problémom doby a drží sa len tém vrchnostou žiadaných či tolerovaných, jeho dielo je lož. S akou-takou odvahou to dobre konštatuje Valér Mikula, keď hodnotí slovenskú poéziu 87 v Slovenských pohľadoch (č.11/88). "Odhalilo sa, že básne sa písali na spôsob zotrvačníka, že išli na zotrvačník, ktorý bol spustený už dávnejšie a ktorý sa až teraz poriadne rozbehol - a zdá sa, že bude bežat ešte dlho. Obávam sa totiž, že množstvo spoločenských štruktúr, ktoré sa ukázali životne nevyhovujúce, je tak pevne ustálených, natoľko skonsolidovaných, že trochu tých rečí o prestavbe im neublíži. Čo je však horšie, takto skonsolidované je i vedomie básnikov... Veru tak, súdruhovia básnici, nehanbíte sa?" Aj v Pukanci, kde žijem v emigrácii, je to tak, pozri štatistickú ročenku (1982): Výmera obce v hektároch 3904. Na spisovateľa teda pripadá 1952 ha, čo je dost veľký priestor pre tvorivú činnost. Obyvateľstvo 2290, ženy 1180, teda na spisovateľa pripadá 1180 - aj to je slušné. Obyvateľstvo ekonomicky aktívne 1081, v poľnohospodárstve 176, v priemysle 649, spisovatelia dvaja (Andrej Chudoba a ja), z toho jeden, teda asi 48 percent, nemá povolenú publikačnú činnost - a to už vzhladom na celonárodný priemer, je dost veľa. Evanjelikov 520. Počet straníkov štatistická ročenka neuvádza, ale ja sa nazdávam, že ich je väčšina, lebo majú vedúcu úlohu (sú síce prípady v svetových dejinách, keď vedúcu úlohu nemusí mat väčšina, lež mravne a intelektuálne zdrvujúca menšina). Nuž tak. Január 1989 Jaroslav Mezník KYTICE Kytice vznikla v pátek 4.brezna 1988. Jarek se pro ni stavil cestou z práce na nádraží. Paní v květinářství řekla s výčitkou: "Proč jste si ji nevyzvedl dřív? ^ Byla krásná, všichni ji obdivovali. Ted už tak hezká není." Jarek se zhrozil: "Ale ona by měla vydržet až do neděle. Co mám dělat?" "Musí být v chladnu, ale samozřejmě ne na mraze. Snad by pomohlo, kdybyste ji zabalil do mokrého novinového papíru. Ale ty narcisy vám dva dny beztak nevydrží." Jarek zesmutněl. Jakou trosku vlastne v neděli položí na hrob? Ale nedalo se nic dělat, kytice byla už zaplacena. Prodavačky mu ji ochotně zabalily. Byla obrovská a taky těžká. Jarek ji v jedné ruce sotva unesl, v druhé měl kufřík. Dostane se s ní do vlaku? A jak ji tam uloží? Vlak naštěstí nebyl plný, do schůdků se kytice vynést dala. Jarek našel prázdné oddělení. Kytici položil na polici pro zavazadla, zabrala skoro půlku. Dalším cestujícím, kteří přistoupili, to nevadilo, neměli mnoho zavazadel. Chvílemi otvíral okno, aby kytici nebylo horko. Teprve těsně před Prahou si začal lámat hlavu, jak se s ní dostane do tramvaje, kde ji uloží a jak ji bude obkládat mokrými novinami. Jeho úvahy a obavy byly zbytečné. Sotva na bývalém Masarykově nádraží vystoupil 32 [pageend34]z vagónu, už před ním stál uniformovaný příslušník VB: "Předložte mi svou občanskou legitimácii" To se řekne, ale jak to má dělat člověk, když má v jedné ruce kufřík a v druhé obrovskou kytici? Všiml si, že u něho stojí také dva nebo tři páni v civilu. "Ti asi k tomu také patří," blesklo mu hlavou a požádal jednoho z nich, aby mu kytici podržel. Legitimaci mu nevrátili. Vedli ho ven z nástupiště, pak doprava, ještě jednou doprava, doleva a nahoru po schodech. Najednou se za nimi ozvaly další kroky a také hlas: "Ahoj, Jarkul" Jarek se podivil. Jenda je také tadyl Vůbec netušil, že spolu jeli jedním vlakem. Jeden z pánů v civilu mu to pak nechtěl věřit. Došli do prvního poschodí, Jarka zavedli do kanceláře, Jendu vedle do druhé. První věc, které si všiml, byl malý volný stůl. Kytice ho tížila. "Můžu sem položit tu kytici?" Kytice pak v klidu ležela na stolku. Svůj význam \šak měla. Jestilže byly zákrok, prohlídka i výslech zdůvodněny tím, že je (na žádost kardinála Tomáška) nutno zabránit tomu, aby nějaké "nekalé" živly narušily poklidný průběh nedělní pouti k blahoslavené Anežce České, svědčila kytice o tom, že právě v tuto neděli směřují Jenda i Jarek úplně jinam - do Lán. Asi za hodinu došlo ostatně i na kytici. "Tu stuhu nám tady musíte nechat," řekl silnější pán v civilu. Jarek s tím druhým pánem opatrně rozbalili kytici a odvázali bílo-červeno-modrou stuhu. "To MORAVANÉ tady je, ale kde je VĚRNI ZŮSTANEME?" Našli je, musel se obrátit druhý konec stuhy. Ale co s kyticí? Jarek navrhl: "Já vám ji tady nechám." "To by se musela zapsat do protokolu," řekl pán v civilu. Jarek se nakonec rozhodl, že si tedy kytici zase vezme. Pak už šlo všechno rychle. Páni v civilu, Jenda a Jarek vyšli před nádraží a nasedli do auta. S kyticí byla zase potíž, jeden pán v civilu ji musel podržet, Jarek se usadil a pak mu ji dali do klína. Cesta nebyla daleká: dojeli a pak došli na Hlavní nádraží. Tam stál vlak do Budapešti. Nastal menší zmatek - většina vlaku byla zadána pro cestující s místenkami. Nakonec se našel vagón, do něhož nebyly místenky nutné, a v něm oddělení se třemi vojáčky - příšlušníky vnitřní nebo pohraniční stráže. "To máte dobře zřízeno, budeme pod dohledem složek ministerstva vnitra i ve vlaku!" oznámil Jenda z okna pánům v civilu. Jeden z nich nato vešel do vlaku, hochům se legitimoval a pověřil je, aby oba cestující nenechali vystoupit před Brnem. Kytice zas ležela na polici pro zavazadla a po cestě z Brna do Prahy absolvovala i cestu z Prahy do Brna. Před Brnem začali Jenda s Jarkem dumat o tom, zda chytí tramvaj: v Brně se v noci rozjíždějí tramvaje od nádraží v hodinovém intervalu. Když vystoupili z vlaku, vzal Jenda Jarkův kufřík, a rozběhl se. Jarek se pustil s kyticí za ním. Vestibul brněnského nádraží se opravuje, je tam lešení a na zemi prkna. Dupání se rozléhalo po celé prostoře mnoha decibely. Tramvaje stály ještě na stanici. Na dva pelášící postarší podsadité muže, z nichž jeden táhl dvě zavazadla a druhý obrovskou kytici, byl rozkošný pohled. V tramvaji si Jenda sedl, Jarek mu dal kytici na klína přemýšlel o tom, co doma s kyticí. Ale všechno skončilo zase jinak. U zastávky, kde Jenda s Jarkem vystupovali, čekalo černé auto a u něho stáli dva páni v civilu. Jenda je poznal: "Jé, to jste vy?" Byli to oni. Jenda s Jarkem zas nastoupili do auta, kytice se octla v kufru. Nálada byla celkem dobrá. Konec konců - to noční bdění všech přítomných zavinili Pražáci. Jenda řekl: "Nemohli byste nás dovézt někam, kde bychom tu kytici mohli položit?" Páni projevili pochopení: šlo jen o to, kam. Jenda vyslovil jméno Janáčkovo, 33 [pageend35]Jarek navrhl Mahena a Jenda byl dost pro, jeden z pánů v civilu nadhodil i Mrštíky. Vše nakonec rozhodl třetí pán v civilu: "Já bych to dal tomu Janáčkovi." Jenda a Jarek souhlasili. Když kytici nemohl dostat velký rodák z Hodonína, ai ji dostane velký rodák z Hukvald. Auto zajelo k Janáčkovu divadlu. Šofér zapochyboval: "To mám zajet až tam?" Jenda podotkl: "Vždy i můžeme říct, že jsme policajti." Ale kdo by si jich mohl všimnout? O půl třetí v noci bylo všude pusto a prázdno. Auto zajelo až před divadlo. Kromě šoféra všichni vstoupili, k pomníku došli jen Jenda a Jarek. Jenda vylezl na plošinu u pomníku, Jarek mu podal kytici a Jenda ji položil k pomníku. Pak slezl k Jarkovi. Oba na chvíli sundali čepice: měli pocit, že pietnost - a také absurditu - této chvíle musí projevit nějakým gestem. Když si je zase dali na hlavu, podíval se Jarek nahoru na sochu a prohodil polohlasem: "Tak si myslím, Leoši, že kytici s takovým obřadem jsi ještě nedostal." Jenda se také podíval vzhůru: "Mně se zdá, že se na nás trochu šklebí." Oba se vrátili k autu. LISTY GALANŤANOM (pokračování) Švédsky literárny historik Sören Ekblom našiel v uppsalskom univerzitnom archíve niekolko listov, ktoré nazval podlá slovenského mestečka Galanty, odkiaí pochádzalo v 19.storočí vela cigánskych primášov, "Listy Galanianom". Pisatel listov, neznámy zakladatel KSČ, ich písal do Galanty. Ekblom uverejnil listy v poprednej revue slavistické "Górendal Slavic Studies". Zo švédštiny ich preložil D.K. Drahý švagre, Skôr ako Ťa pozdravím, musím Ti zvěstovat, že Marka čaká naše štvrté diéta. To je výkon, čo? Včera som lapidárre videl aký rozdiel je medzi našima politickými predstavi- telmi a západnými. V televízii (priznám sa, že rakúskej) som videl holandskú královnu. Myslíš si, že sa holanskí ludia môžu s ňou porozprával? Vôbec nie! V Amsterdame ludia jazdili na bicykli (nikdy neviem ktoré "i" je v tomto slove správne, či sa píše bycikel alebo bicykel), jednou rukou držali syr, druhou řidítka. Ale holandská královna na bycikle nejazdí. Tá má dve autá, tri farebné televízory, chatu pri mori a v holandských horách. Ked ide tou limuzínou, nezastaví sa a nespýta sa predavačky: "No, Dajkstra, tento rok ste dopestovali len červené tulipány?" A Dajkstra by jej odpovedala: "Nie, pani kráíovná naša, ale dnes sme na trh doniesli len červené, lebo bude menifestácia proti americkým raketám, ktoré ohrozujú svetový mier." Porozprával sa neformalínovo s ludmi to jej ani nenapadne, lebo takí králi sú od prirodzenia izolovaní od ludí. Ešte aj materské mlieko od pestúnky tečie mliekovodom. Ĺud vidí iba z balkóna královského paláca. A nielen to. U nás každý politik píše politické spisy. Velice rád čítám žebrané prejavy súdruha Bacílka. Holandská královna nie, tá od bujnosti radšej jazdí na koni. Alebo sa vezie v kočári, ako kedysi nás revírnik. Naši politici sú z ludu, vyučia sa za tesára, krajčíra, kováča, hlavy majú otvorené, hneá majú doktorát politických vied. Porozprávajú sa so vzornou dojičkou Serafínou Klofáčovou ako rovní s rovným. A taká švédska královna sa vyučila za čo? Za nič? Ona akurát vie, ako sa prestiera obrus a kde má byl vidlička. Bud rád, švagre, že žiješ u nás. Dúfam, že som Ti to náležíte osvetlil. Tvoj Jano s rodinou P.S. Moja žena pozdravuje Tvoju ženu. Sereď, 14.septembra 52 Milý švagre, boskáváme Ťa spojene všetci na pravé líco. Musím vyslovit znepokojenie nad tým, ako u_ nás íudia začínajú všetko kritizovat. Že vraj poslanci nasíubujú všeličo voličom, a potom nič nesplnia. Ako keby to nebolo denodenné. Ja som tiež pred svatbou síúbil Marke, že jednu chatu budeme mat v Šajdíkových Humencoch, druhú v Tatrách. Vraj velmi zle premávajú trolejbusy a autobusy. Prečo nechodia ludia peši? Veď sovietsky lekár Leonišvi- li dokázal, že chôdza je velmi výživná. Pát krokov je toíko ako strúžok cesnaku, dvadsat krokov ako kilo hrachu. A keď niekto narieka, že sa z Petržalky ide zle, lebo je len jeden most, prečo nemôže přeplavat Dunaj? Ono by nebolo kumšt postavit v Bratislave aj tridsat mostov, ale súdruhovia s tým váhajú, pretože človek komunizmu prerába prírodu. Nedávno padlo rozhodnutie, že Dunaj prevrátia: nepotečia z Viedne do Čierneho mora, ale z Čierneho mora do Viedne a ešte aj ďalej. Nevie sa pritom, aká bude vysoká hladina, a preto mosty stagnujú. 3<f [pageend36]Iní íudia nariekajú na znečistenie prírody. To je smiešne. Ak si otvoríš v Bratislave kohútik vodovodu a tečie Ti z neho benzín, buď rád. Keď nemáš auto, určite máš zapaíovač a benzín máš zadarmo. Okrem toho sa s tým dá ketasit, laebo v Banskej Bystrici netečie z kohútika benzín. Rozhodne je nezmysel stažovat si na znečistení Váhu. Z celulózky vyteká toíko výkalov, že obyvatelstvo si so sitkom bude môct ryžovat papier. Od Ružomberka po Žilinu budú mat biely papier, od Žiliny do Dubnice ružový a od Dubnice po Komárno čierny. Aj s tým sa dá robit obchod, lebo nemôžeš kondolenčný dopis poslat na ružovom papieri a milenke sa nesluší písat na čiernom. Ĺudia sa nesmierne rozčuíujú nad prestavbou Bratislavy. Oni však nevidia celkový koncept. Tak napríklad električka pojde cez Slovenské národné divadlo a pod javiskom vyjde von. Nikto z obecenstva iduvšieho do divadla nezmokne. Keď prifrčí električka, herci na chvííu prestanú hrat, šepkárka si v knihe poznačí pokiaí prišli. V prestávke si herci zapália cigaretu, veď aj oni sú ĺudia. Tak isto nikto nechce pochopit, že pol Carltonu treba zrúcat, lebo tam príde socha "Lenin v oktobri". Iní navrhujú, aby túto sochu umiestnili v Chorvátskom Gróbe, lebo tam chodia (aj cudzinci) na húsacinu. Veími zaostáva aj premenovanie ulíc. Neviem čo tí súdruhovia robia v Slovenskej akadémii vied. Neustále sa zaoberajú, či sa v stredoveku písalo "trt" alebo "tlt", namiesto toho, aby ulice po reakcionároch premenovali. Keby sa lboko siahlo do dejín, určite by sa našli vzory - ateisti, revolucionári, tí, ktorí utiekli z majetkov ako poddaní, chudoba, čo si osvojila husitské revolučné myšlienky a pod. Mala by sa propagovat aj jDremena krstných mien. Jožko, Ďurko atd. sú po svätých. Osoha nazval svoju dcéru Ninel, čo bolo odzadu Lenin. My by sme mohli propagovat mená Dlawttog, čo je zozadu Gottwald (skracovat by sa to dalo "Dlavo" alebo "Togi"), Ýksnavotšab čo je zo zadu Bašto- vanský (pekné by boli formy "Ýksna" alebo "Otšab"), Divád, čo je zo zadu Dávid (skrátene "Divko" "Vadko") a iné. Aj ja som premeškal příležitost, že som nedal nášmu štvrtému prirastú pekné revolučné meno. Tvoj Vlado chodí do druhej či do tretej triedy? Tvoj Jano (starší). Lenka Procházková O VELIKÉM CESTOVATELI (pohádka) Byl jeden cestovatel. Procestoval skoro celý svět, nakoukl do skoro všech pralesů, koupal se skoro ve všech mořích, ochutnal skoro všechno ovoce, viděl skoro všechna veliká i skoro všechna malá zvířata, zmokl skoro všemi různými dešti, poznal skoro všechny zvyky skoro všech domorodců a unikl skoro všem nebezpečím. Všechno, co viděl, zažil a ochutnal, si ale nenechával jen pro sebe, psal o tom knížky, točil filmy a shromažďoval trofeje, které posílal do muzeí, aby si je mohli prohlédnout i ostatní lidé. Po návratu z každé úspěšné výpravy si vyčárkoval na veliké mapě, kterou měl zavěšenou ve své pracovně, území, které probádal. Když zrovna necestoval, seděl před svou mapou a potěšeně si uvědo- movla, kolik zemí už má začárkovaných a jak málo zemí mu zbývá ještě procestovat. Mezitím trochu zestárl, ale to mu nevadilo, protože v té době už mu zbývala k poznání jenom jedna mrňavá zemička na severu, a to věděl, že klidně stihne. Nebyla to ani moc vzdálená zemička, cesta do ní by cestovateli trvala jen několik dní autem nebo pár hodin letadlem, a tak svou poslední výpravu schválně oddaloval, schovával si to potěšení jako rozinkový koláček ze svatby. denže pak nastaly známé nepředvídané události, a když se ustálily, našel cestovatel ve schránce šedivý dopis s mnoha ošklivými razítky. Smutně si ho přečetl a pochopil, že tu blízkou severskou zemičku už neprocestuje a že na jeho veliké, hustě počárkované mapě zůstane malé bílé místo, kde nebyl. To víte, že mu to přišlo hrozně líto! Cestovatel byl totiž taky veliký systematik a ten výsměšný bílý flíček ho dráždil. Ale bylo mu to líto hlavně proto, že se na cestování po té severské zemičce moc těšil, už měl všechno připraveno a naučil se i jazyku lidí, co v té krajině žili. deho dny mu teď připadaly zbytečně dlouhé a nudné, protože poprvé v životě odpočíval z donucení, a ne z potřeby. V té době se taky dověděl, že jeho knížky zmizely z regálů knihoven a jsou zamčeny ve skříních, i jeho filmy se přestaly promítat a hodně vzácných trofejí bylo z muzeí ukradeno a zloději se nikdy nevypátrali. Pro tohle všechno byl cestovatel moc smutný. Ale ani ve svém smutku neudělal nic nenapravitelného, nezačal pít alkohol, jak byste si mysleli, jenom se probíral svým soukromým archívem, pečoval o své exotické rostlinky a taky četl knížky, na které dřív neměl čas a které se mu za ta léta jeho nepři- 35 [pageend37]tomnosti nashromáždily v knihovně. A tak jednoho dne taky otevřel knížku velikého spisovatele, o kterém sice věděl, že existuje, ale zatím od něho nic nečetl. Tu jeho knížku otevřel ráno po smutné, osamělé snídani, a když ji zavřel, překvapeně si všiml, že už je večer, tak moc se u líbila. Po dlouhé době se mu hezky usínalo a říkal si, že hned druhý den zajde do knihkupectví a bude chtít další knížky spisovatele, co ho tak potěšil. To taky udělal. Ale v prodejně knih zase zesmutněl, když mu prodavač vysvětlil, že ten jeho spisovatel nesmí psát (z podobných důvodů, pro které cestovatel nesmí cestovat) a že těch několik knih, které stihl předtím, už dávno zmizelo s pultů prodejen a regálů knihoven a jsou zamčeny ve stejné skříni jako cestopisy velikého cestovatele. Prodavač to říkal šeptem a bylo na něm vidět, že s tím nemůže ani při nejlepší vůli nic udělat. Cestovatel slušně poděkoval a hned šel na poštu, - kde si z telefonního seznamu hlavního města opsal, v které ulici spisovatel bydlí. Už tušíte jak to bylo dál? Přesně tak. Cestovatel napsal spisovateli stručně nenápadný dopis těsnopisem, ten šifrovaně odpověděl a brzy se oba sešli v cestovatelově krásném domě. Když si spisovatel prohlédl všechny rozvěšené trofeje a exotické rostlinky, poklesl mu knírek až k bradě: "Tož ty jsi teda všude byl," vzdychl. "No, skoro všude," opravil ho cestovatel a zdvořile se ho zeptal na jeho cesty. "Já zas nebyl skoro nikde," přiznal hrdě spisovatel. Po tomhle úvodním vysvětlení si sedli do kožených křesel, natáhli nohy jen v ponožkách ke krbu a začali si povídat a nepřestali až ráno. Pak si na chvilku odpočinuli, ale hned po obědě mluvili dál. Spisovatel se ptal a cestovatel mu vyprávěl o všech zemích, které probádal, ukazoval mu je na fotografiích i na mapě a spisovatel jen obdivné přikyvoval. Tak to šlo dál, až třetího dne k večeru už nezbývalo na mapě nic, jen to směšně malé místečko na severu, ta jediná nepoznaná zemička. "A tož, na co máš toto bílé?' chtěl vědět spisovatel. "To je Severní Trolsko. Tam jsem nebyl. Měl jsem jet, ale už to nevyšlo," vzdychl nesmířený cestovatel. "AI Severní Trolsko, tož to je jediná zem, která sem viďél," usmál se potěšeně spisovatel a zakroutil si knírek kolem nosu. Přiložili do krbu veliké poleno, nalili si z konvice hustý čaj, spisovatel si ještě upravil klouzavé brýle a začal povídat. Když skončil, za oknem už svítalo. Cestovatel vstal z křesla, došel ke své mapě a pečlivě vyšrafoval to malé bílé místečko. Jiří Suchý P R O J E V č. 3332/X-89 Řečník: Vážené soudružky a soudruzi. My, pracující, odsuzujeme nekalé rejdy samozvaných zkrachovanců, jakými jsou Havel a další signatáři takzvané Charty 77, kteří za peníze západních... Kdo mi to sem podstrčil? To je přece z červencel Kde je můj dnešní projev? Na scénu se rádoby nenápadně připlíží muž a podává řečníkovi jiný projev. Rečník: No tohle je jiná kával Vážení spoluobčané. Omlouvám se za malé nedopatření, které vzniklo záměnou projevů, at už omylem či s úmyslem mě skandalizovat, byl mi podsunut můj projev z doby, kdy v srdcích jsme nosili pravdu a nic než pravdu, ale ze rtů nám musel plynouti její opak. Ano, byli jsme zbabělí, nedokázali jsme veřejně vyslovit, co cítíme, nebot jsme si byli vědomi toho, jak krůtě by se s námi režim vypořádal. A tak jsme vám radši lhali, přesvědčeni, že je lepší, když v klíčových funkcích sedíme my, kteří pravdu známe, pravdě věříme a kteří jen čekáme na okamžik, kdy ji budeme moci bez obav vyslovit. Ten okamžik, vážení spoluobčané, nadešel a my se nyní musíme tvrdě vypořádat s těmi, kteří nás donutili k přetvářce a k licoměrnosti. Nechceme, abyste nám děkovali za to, že jsme obětavě setrvávali ve svých funkcích a bránili tak, aby je neobsadili ti, kteří vrhali náš národ do stále hlubší propastilll Byla to naše svátá povinnost a jsme rádi, že i my jsme přinesli našemu národu svou malou skromnou obět. A nabízíme vám nyní upřímně svou ruku. Rádi setrváme na svých místech a budeme štastni, že své bohaté zkušenosti můžeme dát do služeb dobré věci. Věříme, že nabídnutou ruku přijmete a že společně vybudujeme naši novou demokratickou vlast. Z Programu se naučím TELEGRAMY IVANA KRAUSE Jakmile je lid hýčkán, bývá pronásledován jednotlivec. Pozor na holubiččí povahyl Přenechávají pole dravcům. "Šaty dělají člověka," pravila uniforma. 36 [pageend38]Jiří Tichý PROTO JSEM OPTIMISTA (Petru Cibulkovi) "Veškerá moc v ČSSR patří pracujícímu lidu," vysmívá se kolemjdoucím bronzový nápis u Federálního shromáždění. V těsném sousedství lednového Václaváku. Na rozdíl od mnohých, svobodomilovní odvážlivci ho vzali doopravdy. Od té doby jich přibývá, váhajících a vystrašených ubývá. Skutečná moc na změněnou situaci reaguje po svém: persekuční smršt neutuchá. Sdělení Výboru na obranu nespravedlivě stíhaných překročily tisícovku a Iníochu, zveřejňujícího je v plném rozsahu, se nedostává stránek pro veselejší zpravodajství. Už aby se tiskl na rotačce, jinak si bude muset VONS založit na ty hrůzy vlastní časopis. "Závidím vám ten váš optimismus," řekla mi opatrně v pátek třináctého hudebně založená paní profesorka, když jsem ji ujištoval, že bude lip. A to ještě nevěděla, co se doví z večerního rádia: na Lidové noviny, které tak ráda čte, nevypálila salvu publicistická kritika, ale policie. Bude z té zprávy utrápená. Přesto jí však v duchu vyčiním: vidíte, vidíte, když skočili na Vokno, netrápila jste se. Literární underground vás nezajímá. A ono tak málo - v tomto případě - záleží na obsahu. Vzpomenu přitom na netečnost rockových muzikantů k osudu Plastiků. Tvářili se tehdy, jako když se jich netýká. Až je funkcionářská omezenost smetla taky. Navíc, můj optimismus není věčný. Je realistický. Nezakrývám si s ním oči před všivotou, jež se stává samozřejmostí. Naopak, raduji se z příčin pro které se tak děje. Ač sám snílek, nevěřím na soudruhy zkultivované do demokratické podoby. Nevěřím na příchod mesiáše. Mladí nosí na bundách a na kabátech placky s kapelou U 2 i s Gorbačovem. Vídám i mnoho jiných symbolů a tváří na klopách, nikdy však jiného politika. Je tak kvalitní nebo pouze jiný? Nejsem jeho fanatickým přívržencem, ale vědomí, že mráz už nepřichází z Kremlu, je důvodem k optimismu. Jak na někom "Gorbiho" vidím, vybaví se mi Popelka. Brněnský aktivista-solitér ho obdivuje velice. Opírat se o takovouhle osobnost asi dodává sílu a vědomí, že neupadneš. Co však v případě, že upadne osobnost? Jako mávnutím kouzelného proutku objevil se na klopách i tuzemský obličej. Ani politik, ani hudebník. Kdyby byl muzikant, asi by ho nezavřeli. On však hudbu šířil a zapomněl se zeptat zda smí. Petr Cibulka - vězeň svědomí seděl mi na bundě, když jsem si vykračoval severočeským městem. Odpolední slunce vyšlo z mraků a ozářilo pestrobarevný kaleidoskop na klopách. Nemohl jsem proto přehlédnout černobílý obdélníček s upřeným pohledem do lepšího budoucna. Oči jeho majitele zamířily na moji hruď a spřízněně zamrkaly. Jako když šofér autobusu blikne světlometem na kolegu v protisměru. Signál jsem přijal, opětoval ho a spokojeně pokračoval v chůzi. Bývaly doby, kdy se klopy některých červenaly. Pamatuji je. Ženy i muži si beze slov sdělovali hrdými pohledy: jen se podívej i já k nim patřím. Dávno jsem neviděl odznáček se srpem a kladivem někomu na klopě. Proč? Ubylo snad komunistů? Anebo ho schovávají pod klopou? Či ho snad nenosí vůbec? Když se má den povést, povede se. Starší žena vytáhla v tramvaji z nákupní tašky nezávislý Sport a Lidovky, chvíli váhala, do čeho se pustit hned a co si nechat na doma, a nakonec se rozhodla pro měsíčník bez tradice. Pustila se do čtení a ani se nerozhiédla. P.S. V Grébovce jsem na druhý den zahlédl pána. Těžce se shýbl a zvedl umaštěný papír, který sám neodhodil. říjen 1989 TLENINISMUS - ČTVRTSTOLETÍ V KARIKATUŘE KARLA TRINKEWITZE Od listopadu minulého roku se jakoby mávnutím čarovného proutku probouzejí k životu umlčené sny. Z radia a televizních obrazovek se ozývají programy platící ještě včera za vlastizrádné. Dostávají se ke slovu zakázaní zpěváci a umělci a odstavení dramatikové slaví úspěchy premiér napsaných před dvaceti lety. Autoři z exilu se za výklady setkávají s knížkami, vydanými "doma" na Západě. Na nárožích se prodávají kytičky, lidé se zase začínají smát a začínají být na sebe vlídní. Také Karel Trinkewitz, všestranný umělec, který od Pražského jara a pak jako aktivní signatář Charty 77 nepřestával nahlodávat stabilitu režimu s optimismem a vytrvalostí jemu vlastní, se dočkal splnění jednoho ze svých snů. Nejenže semu podařilo uspořádat 37 [pageend39]v Praze výstavu koláží a karikatur - v nedalekém dávnu prostě nemysiitelnost... jako by na tom nebylo dost, je výstava - snad k umělcovu zadostiučinění - instalována v bývalém Leninově muzeu. Budova sama o sobě je tím nejlepším a nejvýmluvnějším rámcem Trinke- witzových prací, žíravin nemajících obdoby. Výstava - koláže založené na neobyčejné souhře a hříčce obrazů a slov je skvělou dokumentací lží, jež měly být pravdou, a rychle si získává obliby Pražanů. Blanka Kubešová ÚRYVKY Z DOPISU Pan ministr kultury je v soustředěné palbě, ze nedokázal v obecném volání po dotacích obhájit požadavky umělců, kteří bohudík nehrozí stávkou (zatím). Přejdu tedy k několika neučesaným spíše výkřikům z oblasti kultury: oprava katastrofálního stavu Rudolfina trčí na kritickém, už posmrtném téměř bodě; o místo po Stalinově pomníku se zajímá mimo jiné chrám sv. Anežky a Národní divadlo II (mladá scéna); prezident "odtajnil" mnohakilo- metrové tunely a prostory pod Hradem a katedrálou, které měly být "vůdcovým hlavním stanem", stály cca 7 miliard, budovaly se s přestávkami od vlády Gottwalda, kdyby došlo k jejich zaplavení nebo posunu půdu, zřítí se sv. Vít i část Hradu; uvažuje se o jejich využití pro archívy a depozitáře, protože jsou suché a dobře větratelně; některé církevní objekty se v naprosto devastovaném stavu vracejí obnoveným řádům a budou na náklady věřících uvedeny do provozuschopného stavu (a temné síly bubnují na poplach, že "církev chce zpátky svůj majetek"); Trojský zámek, který měl být místem radovánek členů ÜV KSČ, bude zčásti využit pro koncertní činnost; tzv. královská zahrada s míčovou a s bývalou vilou dělnických prezidentů bude zpřístupněna veřejnosti (za Husáka byly brány a průhledné ploty pobity zevnitř zeleně natřenými plechy, aby nemohlo proniknout milující oko našeho lidu k dvořanům obvodní zdi byly opatřeny několikaliniovým signalizačním a poplašným zařízením); na různých místech, hlavně na pěší zóně se nárazově objeví reedice exilových knih, které okamžitě mizí v dlouhých frontách; včera přijel Rafael Kubelik, který bude předsedou dirigentské soutěže; zítra bude ve Smetanově síni na absolventním koncertu FOK recitovat Jan Tříska; v pražském rozhlase a televizi jednali zástupci Hlasu Ameriky a Svobodné Evropy o formách spolupráce; proběhla zajímavá televizní beseda se zahraničními vydavateli čs. exilové Iteratury v čele s P. Tigridem; v televizi se bleskově vystřídali již 3 ředitelé (obdobně se na různých úrovních a ve všech oblastech veřejného života vystřídali dosavadní vedoucí činitelé, uvolněná místa se obsazují kon/cursem - ovšem s tím rizikem, že se na tato místa dostanou lidé schopní i všehoschopní, především rychlého převlečení kabátu)... Milda Löwy Znal jsem Oldřicha Nového Jednou před necelými 25 léty se zmínil můj přítel Hugo Haas, že pozval příští den na oběd v "naši" Opern-kavárně ve Vídni Oldřicha Nového, který v tu dobu vyjednával s Raimundovým divadlem Theater pohostinskou režii hudební hry "Julie, ty jsi kouzelná". Je to zhudebněná komedie Sommerseta Maughama, hudbu k ní složil Jaromír Vomáčka, nejen výborný skladatel, ale i - jak jsem později osobně poznal - skvělý člověk. Ač nepozván dostavil jsem se tam též v době, kdy už museli být u kávy po dokončeném obědě, protože jsem Loužil osobně se setkat s Oldřichem Novým. Byla s ním i jeho manželka Alice Nová-Valentová. Pan Nový mne žádal, abych mu sehnal dvě adresy v Paříži. Poslal jsem mu je hned po svém návratu domů do Paříže, načež jsem dostal poděkování v tom smyslu, že to ani nečekal, považoval můj slib za něco, co se obyčejně dává při náhodných setkáních. Psal, že by se příští rok rád podíval s manželkou do Paříže. V doušce se však zmiňuje, že manželka vážně onemocněla a že má o ni obavy. Skutečně pak nedlouho potom zemřela a Oldřich Nový byl z toho zoufalý a zdálo se, že se nedovede s tou tragédií smířit. Asi po půldruhém roce přišlo k té režii v Raimundově divadle. Měl jsem v té době též engagement ve vídeňském Moulin Rouge jako téměř každým rokem. Když jsem přišel na zkoušku k Novému, vůbec mne nepoznal. Za to mne přivítala Zdenka Procházková, hostující v titulní roli, jako starého známého, ač jsme se viděli poprvé v životě. Během času - chodil jsem tam denně na zkoušky, - jsem se s ní však dobře spřátelil. Denně po každé zkoušce jsem pak sedával s O. Novým v kavárně nebo na večeři. Na několik dní přijel též hudební skladatel Jaromír Vomáčka do Vídně a sedávali jsme všichni tři spolu. Jednou měl Oldřich Nový neobyčejně sdílnou náladu a vyprávěl nám o svých divadelních začátcích. Jako úplný mladíček účinkoval v kabaretě 38 [pageend40]"U Labuti" (na to dával důraz, že u "Labuti" a ne "Labutě"). Velice se do něho zahleděla paní ředitelka mohutných tvarů, vždy jej tlačila do kouta a říkávala: "On kdyby nebyl blbej, mohl by mít krásný modrý smoking (touha to všech začátečníků)." Jednou se ho ptala: "A kde on bydlí?" Oldřich jen pípnul: "U maminky." A to byl konec tohoto dobrodružství. V tom kabaretě vystupoval pod jménem Artur Grecký, což převzal z nějakého románu, to jméno se mu líbilo. Po nějaké době potkal svého strýce, slavného herce Miloše Nového a ten mu'řekl: "Tak jsem slyšel, že vystupuješ "U Labuti" pod pseudonymem. To jsi tak špatný, že se stydíš za svoje jméno?" A pokračoval: "Tam nemůžeš zůstat. Zařídím ti audici pro pořádné divadlo. Skutečně tu audici zařídil, a to v karlínském Varieté divadle. Oldřich nevěděl, že je to jen formalita a že Miloš už vše předem zabezpečil, měl velkou trému a když ho vybídli, aby něco předvedl, nemohl si najednou na nic vzpomenout a tak dojatým hlasem zazpíval "Kde domov můj." Byl pak angažován do divadla Deklarace, kde ho však brzo potom vyhledal ředitel Drašar z Mor. Ostravy. Drašar byl jedním z nejlepších ředitelů vůbec, po Ostravě byl několik let v Olomouci a pak v Bratislavě. Pak přešel do Prahy do karlínské operety. Drašar nabídl Oldřichovi engagement do Ostravy a měsíční gáži 600 korun měsíčně. To byl pro Oldřicha tehdy velký plat, ale dostal odvahu a řekl: "To mi nestačí. Já musím podporovat maminku." Na to Drašar: "Víc vám nemohu dát, ale budete mít k dispozici celou garderóbu a dvě benefice za rok." Oldřich se ještě ujistil, že bude moci hrát dost zajímavých rolí a po pravdě pak hrál, že až už to téměř nemohl stačit. Drašar měl vilu v Luhačovicích a zval všechny své herce, kteří neměli kde trávit prázdniny, k sobě. Zde zdarma bydleli a jedli a za to hráli v tamějším divadle. Jednou, nevzpomínám si už ve kterém roce, byla velká krize a většina herců byla ooplašena, protože neměli prodloužené smlouvy ani nové engagementy. A Oldřich Nový byl mezi těmito herci, kteří nevěděli kam o prázdninách. Hráli v Luhačovicích právě Piskáčkovu operetu "Taneček panny Márinky" a Oldřich hrál venkovského regenschoriho, k němuž přinesly děvčata petici. Oldřich petici rozbalil a - byla to smlouva na příští sezónu do brněnského Zemského divadla. Oldřich se v tom okamžiku na jevišti rozbrečel. A tak se dostal Oldřich Nový do Brna a tam začala jeho velká kariéra. Stal se režisérem operety skutečně nepostradatelným v pravém smyslu slova, protože po jeho odchodu nemohla po dlouhá léta brněnská opereta najít vhodného nástupce. Hrával mimo operety též v činohrách. Byl společně s redaktorem Jeřábkem spoluzakladatelem populárního rozhlasového kabaretu, který - po mém soudu - nebyl dodnes po více jak půlstoletí překonán. Objevili mimo jiné Stréčka Křápala Valentina Šindlera, který byl v brněnském divadle operním tenorem (jeho bratr Václav s ním dělával Joséfka). Z Brna Nový odešel do Prahy, kde otevřel své vlastní divadlo ve Stýblově pasáži a věnoval se téměř výhradně hudební komorní veselohře. Jeho divadlo se stalo jedním z nejoblíbenějších divadel. Po válce režíroval hlavně v karlínském operetním divadle. Jeho "parádními" rolemi kromě předválečné Nitušky (Mam- zelle Nitouche) byl Harwey (americká veselohra o neviditelném příteli králíkovi), Kožíkův "Poslední pierot", Maughamova "Julie, ty jsi kouzelná" a naposled hrál v Landovského "Hodinovém hotelu". Karel Kryl ZAPŘENÍ PETROVO Země rudá od krve a mlčí stromy v Nazaretu Vždy naposled - i poprvé, jak v neskutečném kabaretu - - jsme příliš slábi ve víře, byt třebas Krista na kříž vlekou. A zabijí-li pastýře, jsme ovce, jež se rozutekou. Kříže se tyčí k měsíci a trny zdraví Mesiáše. V zahradě pějí slavíci. Je noc, jež čeká na Jidáše. Měsíc se třpytí perletí - - a třebas věrnost přísaháme, ted - podruhé - i potřetí Krista i sebe zapíráme. Zapřeme poprvé - ruce se dosud chvějí Zapřeme podruhé - chválíce beznaději potřetí zapíráme - už jen tak. Ze zvyku. A slzy polykáme. Pláč, místo výkřiku. Země je rudá od krve. Kokrhá kohout v Galileji. Vždy znovu - a vždy poprvé prosíme s Petrem o naději. Jsme příliš slábi ve víře - - a svátou pravdu na kříž vlekou'. Neb - zabijí-li pastýře, jsme ovce, jež se rozutekou... 39 [pageend41]Jevgenij Jevtušenko Karel Trinkewitz TANKY SE VÁLI PRAHOU ČERVNOVÁ HAIKU Tanky se valí Prahou a v krví rozbřesk raší: Tanky se valí Pravdou, nikoli však tou naší. Tanky jdou taky po snech o světě bez diktátu. Tanky jsou po tarikistech sedících uvnitř tanků. Ach bože, jaká hrůza! Nízkosti, hnusná tího! Jdou i na Jana Husa, Puškina, Peťófiho. Kdo prsty má v té smlouvě s motory nadosmrti? Naivní Manilové, už víš, jak Nozdrev škrtí? Strach - volá svinstvo na start a pochopy zve k bálu, strach - Nozdrevův je bastard s člověkem ve futrálu. Svědomí se ctí, s pravdou je v chřtánu sebejistém. Jde v rakvích tanků Prahou strach, obrněný svinstvem. Pod tanky jsou i hrobky, ti, co se nezrodili. Byrokratické svorky do pásů jim se vryly. Nepřítel Ruska což jsem? Jiné své tanky z dálek jsem hladil štastným nosem, tenkrát jen usmrkánek. Co zmůžu v příštím ději? Jak hoblíky, jak šráky jdou tanky po naději a jsou to - naše tanky. Já (ještě dřív než pojdu, naději v sobě zmarním) k potomkům svého rodu promluvím zbožným přáním... At nade mnou jen srdcem napíšou stroze, naze: "Byl ruský básník. Zdrcen ruskými tanky v Praze." Koktěbel 23.srpna 1968 Červne, svlékni mi ženy! Vplul v lekníny Pan obnažený ZEN odlétá mi teč v nic Hnul roletami první déšt letní Jednou verš o mně vypoví, jak v tmě voněl kvítek lipový Ječmínek skrýván po léta Básník skřivan nad Říp odlétá Slyš mé Múzy chvat, verši Jasmín usychá... I já jsem starší V květech zastudí krása chlubivá: času ti co den ubývá... Svit mi, družice, k básni Můj čas úží se O mládí zas sním Lac-O v noci čet jsem Plál v květech sehnoucích měsíc jak pecen Květ zarůstá oj ve dvře Našels TA O, vše, co nedořeks... Letní lom dýchá vřesem Dílo je pýcha - Sisyfa střet jsem Jak hudba teče Maggia, žhnou skály. svou peSet mi slunce vpól-í Titulní obrázek č. 4/90 Kdž jsem obdržel čtvrté číslo Zpravodaje a prohlédl si titulní stránku, tak jsem si nejdříve myslel že držím v ruce nějaký komunistický plátek. Pak jsem Zpravodaj otočil a na zadní straně si přečetl, že podepsané články nemusí vždy vyjadřovat názor redakce - ptám se, jak je to s titulní stránkou - ta vyjadřuje tyto názory? To totiž, co jste uveřejnili, prohlašují dnes v Československu se škodolibostí ti, co ten stát 40 let pustošili a dnes by chtěli, aby to nikdo nedělal lépe a tím se ospravedlnili. Podobné vtipy jsou jejich nejlepší volební propagandou. Sám jsem podobné slyšel, když jsem před velikonocemi byl v Československu a to dokonce nejednou. Místo abyste ty lidi doma morálně povzbudili a vhodným způsobem přispěli do volebního boje proti komunistům, vytisknete toto. Stydím se za Vás... Navrátil to [pageend42]K č. 4/90 "Kdo nejde s námi, jde proti nám?" Drazí čeští přátelé, neberte jméno Svatoplukovo nadarmo. Když přesvědčoval své syny o síle jednoty, jistě neměl na mysli jednotu dobrovolně nucenou, to by použil svých prutů jinak. V naší novější historii jsme měli dostatečnou možnost poznat, k čemu tento typ jednoty vede. Nezesměšňujte tedy volání obyvatelstva země Moravskoslezské (Moravskoslezské nebo Moravské a Slezské) po sebeurčení. Morava nejsou jen slovácké děvčice a Vizovická slivovice. Morava a Slezsko jsou průmyslové země a teoreticky vzato, měly by být bohaté. Neznám sice čísla, ale pravděpodobně je bruttoso- ciální produkt na obyvatele na Moravě a ve Slezsku vyšší než v Čechách. Nemají lidé právo vědět, kam přijdou hodnoty, které vytvářejí a spolurozhodovat o tom? Nemají snad dokonce právo na podíl na nich? A skrývají-li se (prokazatelně?) za separatistickými snahami komunisté, vezměte jim vítr s plachet. Provedte lidové hlasování a nezavírejte nikomu ústa ve jménu "demokratické jednoty" (pěkný nesmysl). A máte-li, drazí Pražáci, strach, že by zbytek republiky s vámi dobrovolně nešel, pak nemáte čisté svědomí. Zvláště mě překvapuje zamítavý postoj k emancipaci Moravy u rodáků žijících ve Švýcarsku, kde má každý kantón zvíci okresu svou samosprávu a státu to na stabilitě nijak neubírá. S.Hanáková A NÁŠ DODATEK SLOVY JANA PLACHETKY Z "MLADÉ FRONTY": ČSSR Ještě nedávno nám říkali Absurdistán. Ted už ne. Ted jsme pro cizinu "sametová revoluce"... Ted nám jde sice o život a životní úroveň, ale taky o znak. (Lev na kopečcích s orlím dvojocasem?) a taky propána, o název. Socialismus je prázdné slovo, tedy Československá republika. A republika není prázdné slovo? Což takhle federace? (Federace, jak ji známe, je víc než slovo?) Potom tu máme ještě Československo. Československo? Česko-Slovensko? Československo. Česko a Slovensko... (Anebo Československo. 0:0). Ale jaképak vlastně Českol Čechy a Morava. (Velká Morava) A Slezsko. Případně také Valašsko, Haná, Slovácko (Moravské Slovensko), Chodsko... A kromě toho jsou tu Poláci, Němci, Madaři, Ukrajinci... A Romovél Ti přece trpí tu i tam. (Evropský dům? Garsonky - náš ideál.) Říkali nám Absurdistán. Taky Biafra (Albánie) ducha... Jaké jméno si vysloužíme nyní? Žabomyšsko? (Promiňte - Žabo- Myšsko.) No schválně - kváknětel - A vy, vždy i vy nedokážete ani zapištět! - A já budu stávkovat! - At s tím stávkováním přestane, takhle se přece nedá nic vyřešiti Jestli nepřestane, tak budu taky stávkovat... - A já budu držet hladovku! - At té hladovky nechá, nebo... (A proč není čerstvý chleba? A proč není jedlý chleba? A proč není chleba? A proč?) Nacionalismus kvete, separatismus puší, šovinismus bobtná. A internacionalisté, kteří tak dlouho hlásali tzv. socialistické vlastenectví, si mohou mnout ruce: To je ta demokracie! (Separatisté všech zemí, spojte se!!!) ČSSR - čti "Česko-Slovensko-Sametová Revoluce". Čtrnáctiletá mark'eta kochtová DO REPREZENTACE SRN V závěru května prošla západoněmeckým sportovním tiskem zpráva, že trenér dámského reprezentačního dužstva Spolkové republiky Německo Klaus Hofsáss nominoval do svého týmu k utkáním Poháru tenisové federace (neoficiální mistrovství světa ženských reprezentačních družstev) v Atlantě v americkém státě Georgia i čtrnáctiletou Markétu Kochtovou, dceru bývalého čs. hokejového reprezentanta Jiřího Kochty. Chtěl jsem proto s ní udělat rozhovor, Marketka však byla jako jiné tenistky právě na cestách. V mnichovském bytě vzal telefon otec Jiří Kochta. "Jistě jste měl z nom wce dcerky do německé reprezentace velkou radost. Jak dlouho Markéta hraje.? Je jí 14 let. Kdy začala s tenisem?' byly mé prvé otázky. "První tenisové krůčky unělala v r. 1983, tedy před sedmi roky. Bylo jí tehdy něco přes sedm let. M.červtnce bude slavit patnácté narozeniny," odpověděl Kochta. "Kdo ji vlastně trénoval a nyní trénuje?" ífl [pageend43]"Od počátku jsem to vlastně ponejvíce já. Máme však podporu Bavorského svazu, kde jsou dobří trenéři. Profesionálové. Ty však musím platit sám. Celkem je však s nimi dobrá spolupráce." "Za který klub Markéta hraje?" "Zpočátku jsme byli členy mnichovského Iphitosu, po dvou letech jsme přestoupili do Mnichovského sportovního klubu, kde se hraje nejen tenis, ale i pozemní hokej." Neprakta —Svandrlik ..Copak o to. sekáš to pěkně. Mydlári! Ale co když přijdou na to. že bereš anabolika?" "Jak často vaše dcera trénuje?" "Tady ve Spolkové republice Německou jsou problémy se školou. Škola na nic neuvolňuje, jako to bylo u nás, v Československu. "První je škola - pak zábava," říkají učitelé. A tak Markétka trénuje přes zimu půldruhé hodiny denně, někdy dvě, a to pětkrát týdně. K tomu má dvakrát týdně kondiční trénink, který se provádí ve Výkonnostním středisku Bavorského tenisového svazu. V létě, kdy jsem měl pokoj od hokeje, jsem se o všechno staral sám. Jednou za 14 dnů však musí Markéta na jakousi kontrolu Bavorského svazu." "Jakých větších úspěchů už Markéta dosáhla ?" "Šlo to rychle. Už po roce se stala bavorskou mistryní své žákovské kategorie. Pak už byla nejlepší ve SRN, kdy vyhrála jak dvouhru, tak i čtyřhru. Stala se i vítězkou německého "mástru" a kolem vánoc vyhrála v USA neoficiální mistrovství světa tenistek do 14 let." "Jaké má další plány?" "Pochopitelně, že záleží v prvé řadě na ní. Letos si vede opravdu dobře. A tak jí mohl trenér Hofs'áss s klidným svědomím zařadit už do reprezentačního družstva SRN dospělých. Pojede zřejmě do Spojených států, kde se bude s celým reprezentačním týmem Německa připravovat na "Pohár tenisové federace". Jistě nebude hrát hned dvouhru, vždy i tu hraje Steffi Grafová a další vynikající tenistky, ale je možné, že spolu s dalším velkým talentem Německa Anke Hubrovou zasáhne do bojů čtyřher. A to by už byl nesmírný úspěch." "A co budete dělat Vy, Jirko?" "Já už jsem nyní přestal s hokejem. Časově mi to nevyhovovalo. Chci se nyní zcela věnovat Markétě a pochopitelně i druhé své dceři, která hraje rovněž tenis." P.Klíma v týmu vítěze Stanley Cupu Vyvrcholením sezóny profesionálního hokeje v Kanadě a v USA byly i tentokrát boje o slavný Stanleyův pohár, kterého se mohlo zúčastnit šestnáct nejlepších mužstev kanadsko-americké ligy NHL. Z dramatických zápolení vyšlo letos vítězně mužstvo Edmonton Oilers, které ve finálové sérii "best of-seven" porazilo hokejisty Boston Bruins 4:1 na zápasy. Od ledna letošního roku byli v mužstvu dva naši hokejisté: exulant Petr Klíma a čs. reprezentant Vladimír Růžička, v utkáních Stanleyova poháru si vsak zahrál pouze zkušenější Klíma. A ten měl bezpochyby velkou zásluhu na triumfu Edmontonu v této stále nejkvalitnější světové soutěži hokejových klubových celků. Především však byl iniciátorem prvního vítězství Edmontonu ve finálové sérii s Bostonem Bruins: zápas byl úplným hokejovým maratónem, nejdelším v historii Stanleyova poháru; trval 1:55:13 hod. V tu chvíli totiž - při třetím prodloužení - vstřelil Petr Klíma vítěznou branku svého týmu na 2:1 a ukončil tak konečně zápas. Změny hracího systému čs. hokejistů Přes odpor celé řady čs. funkcionářů i hráčů byla l.čs. hokejová liga rozšířena ze dvanácti na čtrnáct účastníků a tak ani nepřekvapilo, že se nyní změnil celý hrací systém. Dosavadní "Play-off", ve kterém se až dosud rozhodovalo o mistru republiky, byl odstraněn. 11.září začne hokejový maratón: mužstva budou spolu hrát každý s každým čtyřikrát, tedy absolvují 52 mistrovských zápasů. První čtyři týmy budou pak bojovat o přebornic- ký titul. Mužstva na 13. a 14.místě automaticky sestoupí a budou nahrazena vítězi 1. České národní hokejové ligy a 1.slovenské národní hokejové ligy. - Čs. hokejové národní mužstvé odletí už 22.července 42 [pageend44]na "Hry dobré vůle" do amerického Seatt- lu, počátkem listopadu se třikrát utkají se SSSR (na čs. kluzištích) a od 8. do 11. listopadu se čs. hokejisté zúčastní ve Stuttgartu Deutschland-Cupu", atd... Byla l.liga dobrou přípravou na světový šampionát? Takové a podobné otázky si novináři kladli před každým mistrovstvím světa. Tentokrát však jsou bezpředmětné, neoť nejlepších osm hráčů čs. národního mužstva (kteří působí v zahraničí) vůbec nebo alespoň v závěru sezóny do bojů o cenné body mistrovství republiky nezasáhlo. A z těch ostatních - doma - byli jako celek nejlepší Sparťané, kteří po většinu roku neměli v nejvyšší soutěži vážnější konkurenci a obhájili přebornický titul naprosto zaslouženě. Pod vedením trenéra ing. Jozefa Jarabínského předváděla Sparta nejvyrovnanější výkony (i když i ona měla několik extempore) a nakonec při tomto svém sedmnáctém prvenství v čs. kopané v dějinách klubu získala ze 30 zápasů 46 bodů a impozantní skóre 77:27, o 5 bodů více než druhý tým pořadí, Baník Ostrava. Třetí (se 37 body jskončil Inter ZŤS Bratislava. Sparta Praha bude tedy od podzimu opět zástupcem čs. kopané v "Poháru mistrů evropských zemí," Baník Ostrava a Inter ZŤS Bratislava v Poháru UEFA. V soutěži "vítězů národních pohárů" bude hrát pražská Dukla, která se stala vítězem "Československého poháru". Ve finále - na "neutrální půdě" v Prešově - porazila bratislavský Inter ZŤS 5:4 na penalty, které byly nutné, neboť i po prodloužení skončil zápas 1:1. Celkově možno říci, že úroveň l.čs. fotbalové ligy byla pouze průměrná. Branek padlo 638, o 97 méně než před rokem. Nejlepší útok měla Sparta (77 gólů), nejlepší obranu ostravský Baník (24 branek). Z ligy sestupují dvě slovenská mužstva: Spartak Trnava a Povážská Bystrica (nováček). Konečné pořadí: 1. Sparta Praha 46 bodů, 2. Baník Ostrava 41 b., 3. Inter ZŤS Bratislava 37b., 4. Bohemians Praha, 5. Slovan Bratislava (po 35 bodech), 6. Plastika Nitra 34 b., 7. Dukla Praha, 8. Sigma Olomouc (po 31 bodech), 9. TJ Vítkovice 29 b., 10. Slavia Praha 28 b., 11. RH Cheb, 12 Zbrojovka Brno (po 27 b.), 13. Dukla B.Bystrica 25 b., 14. Dunajská Streda 24 b., 15. Spartak Trnava 18 b., 16. Povážská Bystrica 12 bodů, skóre 22:70. Ze sportu heslovitě Čs. hokejové národní mužstvo obsadilo na světovém šmapionátu v Bernu třetí místo (za SSSR a Švédském, ale před Kanadou); další pořadí: 5. USA, 6. Finsko, 7. Spolková republika Německo, 8. Norsko (sestupuje do "světového Béčka"; na mistrovství světa r. 1991 ve Finsku nahradí Nory Švýcaři). — 43. ročník silničního cyklistického "závodu míru" vyhrál Čechoslovák Ján Svorada, který je tak po Veselém, Smolíkovi a Moravcovi čtvrtým čs. reprezentantem, který po skončení soutěže stál na nejvyšším stupni vítězů. Jeho zásluhou - a i přičiněním třetího muže v pořadí Pavla Padrnose - vyhrálo čs. družstvo i soutěž týmů. - Prezident republiky Václav Havel přijal na pražském Hradě osminásobnou wimbledonskou vítězku Martinu Navrátilovu (spolu s jejími rodiči), se kterou setrval v delším přátelském rozhovoru. Martina se - mimo jinými - setkala i s Věrou Čáslavskou. KD VII SLET ceskoslovenskeho sqkolstva v zahranicí 5.-9. července 1990 PAfilŽ. FRANCIE Program VILsletu byl uveden ve 4.čísle Zpravodaje. Nyní uvádíme podrobný program hlavního sletového dne v neděli 8.července na stadiónu "Stade Léon Lagra- ve" v blízkosti Chateau de Vincennes. - dopoledne od 9.00 h. generální zkouška - odpoledne od 14.00 hod. hlavní sletové vystoupení s tímto pořadem: - slavnostní nástup všech složek se sokolskými a státními prapory, vztyčení vlajky - projevy: br. starosta Ústředí a starosta města Paříže - slovenská beseda 43 [pageend45]- cvičení americké obce sokolské AOS - vystoupení skautů - cvičení žactva a dorostu - cvičení slovenského sokola USA - cvičení žen s obručemi - cvičení francouzských gymnastů - zvláštní cvičení mužů - vyhlášení vítězů nářaáových závodů - cvičení žen AOS - závod župních štafet - závěrečná prostná mužů a žen Večer ve 20.00 hod. sletová veselice na rozloučenou v paláci MUTUALITÉ. Program posletových sokolských slavností v Praze 13.-16.VII.1990 Pátek 13.7. 10.00 prohlídka Národního divadla 18.00 sokolské setkání s dechovými hudbami ve sportovní hale v Praze 7. Bude přenášet čs. televize. Sobota 14.7. 10.00 návštěva hrobu T.G. Masaryka v Lánech 10.00 a 19.00 představení v Laterna Magica Neděle 15.7. 8.00 zkouška na odpolední akademii 15.00 sokolská vystoupení ve sportovní hale, Praha 7. Cvičení ze VII.sletu v Paříži: - cvičení žen s obručemi - zvláštní cvičení mužů - společná prostná mužů a žen Cvičení ČOS: - prostná mužů - kužele - ženy - prostná dorostenek - moderní gymnastika - repres. družstvo ČSFR - gymnastické mládí, cvičení žactva 6-8 let - Simultánní cvičení na trampolínách - lidové tance z jižních Čech Celý pořad budou provázet sokolské pochody dechové Kmochovy hudby z Kolína a literární vložky. 20.00 sokolská veselice na Žofíně Pondělí 16.7. odpoledne sokolské besedování ve Vojanových sadech, během dne autobusové zájezdy podle přání. Zveme vás do Prahy, upozorněte na tyto slavnosti své známé v Československu. 12.května ožily 3 tělocvičny ve Windischi opět sokolským ruchem. Na poslední secvičnou před župním sletem, kterou vedli br. Mika, br. Grund a ses. Bergová se sešlo přes 100 žen, 50 mužů a 50 žáků, žaček, dorostenců a dorostenek. Od 14 do 18 hod. se velmi pilně cvičilo a zdokonalovala se všechny sletová cvičení. I tanečníci procvičovali slovenskou besedu. O blaho všech cvičících se postaraly sestry ze Sokola Baden vynikajícími dobrotami v buffetu. Výsledky své dlouholeté přípravy předvedli švýcarskému obecenstvu v neděli 10. čer\na ve windischském Amfiteátru. Nyní se už všichni těší na 8. červenec do Paříže a 15. červenec do Prahy. Sbírka na sletový fond výkaz č. 18 k IS.květnu 1990 Fr. 1.699,45 Sokolské jendoty Vídeň II, III - XI, XII- XV, XVIII, XX Fr. 350.- svaz čs.-švédských spolků Fr. 50.- M.Klepsa - Curych Fr. 43.30 J. Fryčer - Freiburg, NSR Fr. 30,- Dr. M.Buchberger Fr. 20,- M.Prachař, M.Hohl Fr. 10.- nejmenovaný - St.Gallen - sla - Stránka pro čs. spolky Československá beseda Svatopluk Čech a Husův sbor Čechů a Slováků Vás srdečně zvou na tradiční setkání v Kostnici, které se koná v neděli 1.července 1990 v 10.45 hodin u Husova a Jeronýmova kamene Promluví farář českobratrské církve evangelické Jan Šimsa. SDĚLENÍ ČS.KONZULÁTU V BERNU Od 15.3.90 platí nová pravidla, podle nichž nemusí provádět minimální povinnou směnu valut švýcarští občané, kteří jsou bývalými čs. občany. Čs. ZÚ zaznamená tuto skutečnost do víza, pokud mu s běžnými přílohami (platný pas, řádně vyplněný vízový dotazník s dvěmi fotografiemi) bude současně přiložena i fotokopie listiny o propuštění z čs. občanství a notářem ověřené pozvání od příbuzných z Československa. Pozvání je platné 6 měsíců ode dne vybavení a bude uznáno, pokud je od prarodičů, rodičů, dětí, bratra, [pageend46]sestry, tety a strýce. Osvobození od povinné směny valut se za splnění těchto podmínek týká i rodinných příslušníků dotyčného, tj. manžela, manželky. Osvobozeny od výměny jsou děti do 18 let. Úleva o 50% z povinné výměny se týká osob bez ohledu na státní občanství od 18 do 23 let věku a osob starších 65 let. Doporučujeme, aby v dalších případech byla tato problemtika konzultována s vízovým oddělením čs. ZÚ v Bernu. Nadále zůstávají v platnosti stávající předpisy, které se týkají této problematiky. SEMINÁŘ PRO ČESKOSLOVENSKÉ STUDENTY "SVOBODA A DEMOKRACIE" Účelem semináře je umožnit studentům čs. vysokých škol, aby se seznámili s životem v západních demokraciích, aby vyslechli přednášky kvalifikovaných odborníků a diskutovali o problémech obnovené demokracie u nás. Seminář se bude konat ve dnech 26.srpna až 2.září 1990 (případně až do 8.září) v domově (Ferienheim) St. Michael ve Schwarzsee (Lac Noir), kantón Fribourg. Účastníky vyberou čs. studentské organizace ze všech čs. vysokých škol různých oborů, především oborů humanitních a ekonomických. Počítá se s 50ti účastníky. Výdaje účastníků - ubytování, stravování, místní doprava, kapesné a další organizační výdaje budou hrazeny ze zvláštního fondu, zřízeného při švýcarské skupině Společnosti. Předpokládané náklady podle přiloženého rozpočtu budou činit 32.000.- sFr. Hlavní náplň konference budou tvořit přednášky vybraných odborníků ze západní Evropy i Československa. Budou spojeny s diskusemi. Přednáškový program bude samozřejmě doplněn rekreací, sportem a výlety. Organizaci semináře převezme švýcarská skupina Společnosti pro vědy a umění za spolupráce s československými krajanskými spolky. Adresa sekretariátu: 1723 Marly, Allée des chenes 1, tel. 037/464 569, přes den 037/311 414. Bankovní spojení: Schweizerischer Bankve- verein Fribourg, Kto. 66-863.923. Dne 5 .května 1990 byla u Neuchátelu založena "SPOLEČNOST NA PODPORU ČESKOSLOVENSKÉ ARCHITEKTURY" jako spolek architektů a stavebních odborníků ve Švýcarsku. Cílem společnosti je morální, odborná a hmotná podpora českých a slovenských architektů, kteří se podílejí na obnově demokratického Československa. Společnost hodlá podporovat výměnu informací v oboru architektury a pomáhat studentům a mladým architektům při studijních pobytech v zahraničí. Dále chce pořádat společné semináře a pracovní sympozia pro odbnorníky z Československa a ze západního světa, zaměřené k aktuálním československým problémům. Přednášky, vedení semestrových prací a dočasné docentúry na čs. vysokých školách budou také patřit k náplni její činnosti. Adresa společnosti: c/o Milan Hon, Tresor 2, 2000 Neuchátel 22.7. -11.8. ŠÍP, tábor odd. Vídeň v Rakousku, vede Blesk a spol. kap. 52 28.7. -19.8. Tábor odd. bratří Čapků v Rakousku, vede Šidlo, Květák, Svist, kapacita 40 4.8. -19.8. Vodácký putovní tábor odd. Plzeň, základna ve Vyšším Brodě. Přiberou 4 naše skauty 14-18 let. Cena Fr. 200.- 4.8. -25.8. Tabor odd. Seton (Německo-jih) v Písku. Vede Ivo 28.7. -10.8. VIENNA 90 mezinárodní tábor, Laxenburg u Vídně, £s. kontingent, vedou Máma, Vlaštovka. Cena 155. 6.-14.10 KAPŘI ZÁLIV podzimní tábor, v Massa Lubrense (NA) na výspě Sorrentského poloostrova v Itálii. Odjezd vlakem v pátek, 5.10. ve'er (lůžko), příjezd v neděli 14.10. Koupání, výlety na Capri, do Pompejí a do Smaragd vé jeskyně. Cena se vším všudy: Fr. 440.- do 12 let Fr. 470.- do 16 et FR. 520.- dospělí Vedeou Cooki + Old Kiwi. Přihlášky nejpozději do 31.srpna se zálohou Fr. 250.- na naši adresu: Verband der tschechosl. Pfadfinder, Postfach 295, 8021 Zurich. - Cookie - b5 Čs. skaut ve Švýcarsku Kalendář podniků [pageend47]VE VLASTNÍ VĚCI REDAKTOROVO DOCELA SOUKROMĚ SLOVO Dřív, než za sebou naposledy zavřu dveře redakce Zpravodaje, sluší se říci čtenářům pár slov na rozloučenou. Když jsem na sklonku dvaasemdesátého přebíral tento měsíčník Svazu čs. spolků ve Švýcarsku, považoval jsem ho za jeden z účinných nástrojů boje proti komunismu. Tak jsem ho vedl, tak jsem ho budoval. Zda se mi to podařilo, posoudí jiní. Pokud někdo dojde k názoru, že Zpravodaj tento úkol aspoň trochu splnil, necht, prosím, uváží, že toho dosáhl nadšenou a bezplatnou spoluprací mnoha přispěvatelů, kteří se neptali po mzdě, postavili se bez váhání slovem proti útlaku doma. Přátelé, kteří dobrovolně psali, kreslili, fotografovali, patří bezpochyby k té horní polovině české a slovenské novinářské obce. Namnoze působí jako spisovatelé, uznávaní na obou stranách někdejší Železné opony. Snad se Zpravodaji s jejich pomocí podařilo tuto absurdní relikvii studené války trochu podkopat. Jestliže tomu tak je, můžeme být s těmi 18 lety spokojeni. Sametová revoluce udělala ze mne-exu- lanta (jak hrdě jsem tento titul nosili) "pouhého" krajana. Bojovný a bojující měsíčník degradovala na časopis krajanů, který bude referovat o jejich životě za hranicemi, nabádat k mravnosti, slušnosti, k demokracii. To není funkce méněcenněj- ší. Řekl bych, že má své oprávnění, že je naopak natolik odpovědná, že bych na ni jako redaktor nestačil. Přeji svému nástupci, aby ji beze zbytku zvládl. To je hlavní důvod mého odchodu z redaktorského místa. Druhý důvod je ještě nižší, osobnější. Přicházím do let, kdy je nutno šetřit s časem. Chtěl bych napsat to i ono a k tomu je zapotřebí usebrání, které zase vyžaduje dny. Snad se to nezdá, ale i tak nepatrný časopis, jako je Zpravodaj, "ukrádá" bezostyšně čas. Vypadá to jako sobectví? Možná. S těžkým srdce tuto hanbu beru. Nedá-li se nic dělat, tedy sobec, přátelé. Loučím se. Děkuji všem, kdož mi pomáhali bojovat. Děkuji wem, kdož se zasloužili o slušnou úroveň Zpravodaje. Také sazečce a ostatnímu technickému týmu, který doslova na koleně dokázal mnohdy zázraky. A svému nástupci držím upřímně palce. Jaroslav Strnad Vážení čtenáři Zpravodaje Nastal čas loučení i pro nás, technický tým Zpravodaje, který po 16 let držel Zpravodaj "nad vodou". Po celou tuto dobu jsme byli anonymní z pochopitelných důvodů - nesčetné telefonáty, výhružky, varování z čs. rozhlasu apod. Dovolte nám tedy alespoň nyní malou rekapitulaci uplynulé doby. V roce 1974 jsem byl zvolen za předsedu Svazu čs. spolků a dostal do vínku záchranu konkursní Zpravodaj. Předání bylo jednoduché, 2 plastikové tašky nějakých dokladů a na kontě mnoho dluhů. Díky schopnostem a skromnosti pana redaktora dr. Strnada a s pomocí dr. Anděla jsme do půl roku zavedli určitý pořádek. Leč externí tiskárna nebyla ochotna čekat na zaplacení faktur a museli jsme hledat řešení levnější. Vytvořili jsme pracovní tým, vypůjčili jsme si od Svazu čs. spolků peníze na psací stroj, tiskací garnitury a začali ve vlastním bytě sázet, lámat, tisknout a expedovat. Odměny za práci byly stanoveny v roce 1975 podle možností Zpravodaje. Zpravodaj byl tedy zachráněn, odměny se vyplácely podle finanční situace, také s ročním zpožděním, ale byli jsme přesvědčeni, že děláme dobrou věc pro exil. Bohužel ne všichni čtenáři chápali takto naši práci. Ze čtenářů se stávali švýc. občané, přestávali mít zájem o politickou literaturu, čtenářů ubývalo a velký počet neplatil ani předplatné. Díky dobrovolným přispěvatelům na tiskový fond jsme mohli zasílat Zpravodaj i těm, kteří z finančních důvodů si předplatné nemohli dovolit. Problémů bylo více než dost, pomoc odnikud žádná, zato kritik houfně. Přes veškeré nesnáze jsme vydrželi jako jeden z nemnoha exilových časopisů až do "něžné revoluce". Nyní politická práce, jak jsme jí rozuměli my, končí. Bude-li Zpravodaj existovat dál, bude již "jen krajanský. Děkujeme všem, kdož naši práci uznávali, byla jich většina a jejich příznivé reakce nám dávaly sílu do další lopoty. O prominutí prosíme ty, jejichž přání jsme při nejlepší vůli nemohli splnit, omlouváme se za všechny ty různé nedostatky tisku, za tiskařského šotka, za svá selhání. Svým nástupcům přejeme více štěstí a méně útrap, než jsme měli my. Ing. J. Hájek - vedoucí techn. týmu Lada Valovičová-Hájková sazba a administrace Renata Hájková - tisk Hb [pageend48]ŠVÝCARSKO NENÍ ALŽÍRSKO Sametová revoluce uvolnila cestování do západních zemí bez ponižujícího žebro- nění o výjezdní doložku, o pas, namnoze i o vízum. Dnes smí i z ČSFR vycestovat každý, kdo na to sežene peníze (v cizích valutách ovšem, za čs. koruny vám na západ od Aše, na jih od Českých Velenie a na sever od Hřenska nikdo neprodá ani skleničku sodovky). Volnost pohybu je opojivá, tak opojivá, že se často zapomene na důležitou věc: na možnost onemocnění na dovolené. Kdo hradí nezbytný lékařský zákrok, pobyt v nemocnici, neodkladnou léčbu? Dobře se má ten, koho někdo na Západě pozval a zavázal se nejen, že mu poskytne nocleh a stravu, ale i uhradí účet lékaře, nemocnice (nebývají přísámbůh zrovna nejlevnější, často vyrovnává dobrodinec, který se uvázal v péči o zdraví návštěvníka takový dluh dlouhá léta a málokdo ze "zdravotních věřitelů" něco sleví). Dobře je na tom i ten, kdo zavítá na dovolenou do Alžírska, Bulharska, Jugoslávie, KLDR, na Kubu, do Maliarska, Mongolska, NDR (zatím do sloučení s SRN), Polska, Rumunska, Egypta, Súdánu, SSSR, Tuniska a Vietnamu. S těmito zeměmi uzavřela ČSSR úmluvu o bezplatném léčení v cizině. Taková úmluva neexistuje (doufejme zatím) s jinými zeměmi, zejména ne se Švýcarskem, s SRN, s Rakouskem s Itálií, i když do tří posledně jmenovaných států může čs. občan vjet bez víza. Ostav národního zdraví, příslušný podle trvalého bydliště, hradí nutnou léčbu do výše nákladů spojených s léčbou v tuzemsku, předlož í-li léčený doklad o léčebných nákladech. Trvá to ovšem byrokraticky dlouho, a náhrada se poskytne pouze v čs. korunách. Tedy naprosto nedostatečně. Vůbec nic nedostane doma cestovatel, který nedbal varování lékaře, že ve svém momentálním zdravotním stavu má zůstat doma. Zbývá tedy, aby hostitel (i když už ne pozývatel) dal návštěvníka z ČSFR pojistit. Ve Zpravodaji inzerují solidní pojištovny, které převezmou úhradu nutné léčby. Informujte se u našich inzerentů, poradí Vám spolehlivě, pomohou v případech, které by byíy možná nad Vaše síly. Pojistěte svého návštěvníka pro případ nemoci, úrazu, nemocniční léčby. Neprohloupíte l PŘIJEDE VÁM NÁVŠTĚVA Z ČESKOSLOVENSKA? Naše pojištovna zajistí vám i vaší návštěvě klidnou dovolenou HEILUNGSKOSTEN pojištovací částka na doktora, léky, nemocnici a převoz do nemocnice, v případě nemoci nebo úrazu - včetně chronických nemocí Pojistku můžete uzavřít do 80 let a je platná po celém světěl ELVIA ASSISTANCE Převoz do místa bydliště - v případě nemoci, úrazu nebo úmrtí. (Podle případu převoz do nemocnice za doprovodu lékaře). ELVIA ASSISTANCE INTERNATIONALE můžete volat o pomoc 24 hodin. Tel. 01/202 00 00. Maximální částka Fr.250.000.- Věk neomezeni Bližší informace vám podá Paní Lada VALOVIC-HAJEK v zastoupení cestovní pojištovny ELVIA Wingertlistrasse 29 8405 Winterthur Tel. 052/29 47 48 nebo 052/29 65 60 Můžete telefonovat i večer, v sobotu i v nedělil Pojistky uzavírám i telefonicky! Infolge Liquidierung einer herrschaftlich eingerichteten Musterwohnung gelangen folgende Möbelstücke/Ein- richtungsgegenstände zum Verkauf: Komplettes Esszimmer "Maria-Theresia" (sehr reiche Ausführung), div. Betten in Louis XV./XVI. Hallenmöbel u. Buffet Renaissance, Kredenz m. Aufsatz Louis XV., Spiegelschrank antik, div. Fauteuils, Lampen, Spiegel und vieles mehr zu sehr interessanten Preisen. Bitte tel. Voranmeldung Nr.01/211 97 38. 47 [pageend49]Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Puntstrasse 4, 8132 Egg/ZH Tel. 01/984 17 14 Zavolejte mne od 9-11 hod. a od 15-21 hod. kterýkoliv den Český rodinný dům OSTROV GRAN CANARIA pro vás za nejlevnější cenu na ostrově, se zahradou a stále rozkvetlými květy, na stejné ronoběžce jako Florida. Celoroční koupání v moři na zlatých plážích. Všechny sporty, laciné nákupy. Dvě ložnice s koberci, trouba na pečení, lednička, teplá voda, knihovna, rádio. Ložní prádlo a ručníky v domě. Auto k dispozici. Pošlu foto a informaci nezávažně. Týdně Fr.350.- za 2 osoby, + 25.- další osoby, auto 130.-. Volejte 021/801 44 07 nebo 801 65 00 (náš syn). MÁTE ZAPLACEN ZPRAVODAJ? Ubytování ve Vídni vám poskytne MIROSLAV SEĎA A-Wien 1070, Westbahnstr.18 Tel.222/938 81 12 nebo 645 74 15 cena od 25 DM na osobu ČEKÁTE NÁVŠTĚVU Z ČESKOSLOVENSKA? U naší pojištovny máte možnost uzavřít pojištění na nemoc či úraz od 5.000 do 40.000 Fr., které máte k disposici na převoz do nemocnice, doktora i medikamenty. Frau Lada VALOVIC-HAJEK Reiseversicherungen Wingertlistrasse 29 8405 Winterthur Telefon 052/29 47 87 nebo 29 65 60 PŘEKLADY českých listin do němčiny a naopak pečlivě a rychle provádí, ověřuje a opatří úřední superlegalizací soudní tlumočnice jazyka českého a německého lic.phil.I.Markéta KARASOVÁ Saumstr.54 8003 Zürich Tel.01/463 96 10 Pro krajany podstatná sléval ~musc ort HIHI eedíomcs music discount TV-HI-FI / HUDEBNÍ NÁSTROJE Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-HI-FI, zesilovače, videa, atd. "Technische Börse - Occasionen", Bruchstrasse 55,6003 Luzern. piano music discount Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/41 97 46 48 [pageend50]POZOR TENISTI Tenisové rakety s 25% slevou Výplet raket od Fr. 25.- /J||^ Babolat VS Fr. 69.- \1§|| Raketu možno zaslat poštouFsgtľ Roman VALOVIC ■V Tel. 052/29 47 87 malý OZNAMOVATEĽ Pro pohlednou 55-letou vdovu v Československu hledám partnera ze Švýcarska, do 65 let. Foto k dispozici. Informace na adrese: V.Svoboda, Gstaltenrainweg 71, 4125 Riehen. Dipl, zdravotní sestry (181et, z Čech) hledá práci na 6-12 měs. k dětem, jako výpomoc v domácnosti nebo k nemocnému. Zn.: "Učení němčiny" 58 letá hledá seznámení s krajankou pro dovolené a volný čas. Zn.: "Luzern i jinde" Pronajmu pokoj 1-2 lůžka v centru Prahy nebo 2 a 1 (á lůžka) na chalupě u Sázavy. Zn.: "Směr Brno na D-l" Restaurant Hirschen Ungarisches Spezialitäten-Restaurant Vlgh Joska Telefon 01/24143 71 Brauerstrasse 80,8004 Zürich OVĚŘENÝ PŘEKLAD Úřední překlady Vašich dokladů pro veškeré oficiální účely provádí do tří dnů výhodně ING. JIŘÍ KOMÁREK dipl. překladatel a soudní tlumočník Töstalstrasse 74 8636 WALD/ZH tel. 055/95 52 73 PENSION MILAN, Zellermoosstr.75 A-5700 Zell am See - Rakousko Vás zve k levnému pobytu vč. českých specialit z naší kuchyně. Výlety do blízkých velehor s celoroč. lyžováním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Cestopisný a literární večer se slovenským spisovatelem dr.Dušanem ŠIMKEM, který vypráví o Japonsku a čte ukázky ze své literární práce "Japonský díván" v sobotu 19.květná ve 20 hod. v kavárně ROXY v Luzernu, Mühlenplatz 4 PENSION MORAVIA BAD ZURZACH poskytne ubytování pro Vaše zotaveni, 150 m od termálních lázní. Pro krajany sleva! Familie Jarolimek Pension Moravia Schlüsselstrasse 59 8437 ZURZACH telefon 056-49 20 89 PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech .před švýc. úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Griindung) a jiných problémech a procesech ve švýcarském a čs. právu.' ARĚNT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 [pageend51]A.Z. 8411 Winterthur Postretouran an: Administration Zpravodaj, Postfach, CH-8411 Wlntsrthur Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine in der Schweiz Zeitschrift der Tschechen und Slowaken in der Schweiz Journal informatif des Tchéques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz čs. spolků ve Švýcarsku Aldi J. Strnad Adresa redakce: CH 8875 Obstalden, GL Adresa administrace (1 pro Inzeráty): Postfach, 8411 Winterthur ZH Číslo účtu pošt. šek. úřadu: 80 — 70357 Bankovní spojeni: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou piptit bud' mezinárodni poštovní poukázkou nebo bankovním příkazem. Redakce neručí za obsah inzerce. Podepsané články nemusí vždy vyjadřovat názor redakce. Nevyžádané rukopisy se nevracejí. Předplatné celý ročník ve Švýcarsku SFr. 38.- v ostatní Evropě SFr. 40.- v zámoří (letecky) SFr. 47.- půl ročníku SFr. 20.- SFr. 22.- SFr. 25.- Bitte frankieren Objednávám Zpravodaj na rok (půlroku*) Moje adresa: Příjmení....................................... Křestní jméno................................ Ulice a číslo.................................. Město (čís. kód).............................. Stát............................................. •Nehodící se škrtněte An die Administration Zpravodaj Postfach CH-8411 Winterthur Schweiz, Suisse, Switzerland zpravodaj Čechov a Slovákov vo Švajčiarsku Čechů a Slováků ve Švýcarsku [pageend52]