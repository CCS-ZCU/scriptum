ČESKOSLOVENSKÝ ROČNÍK XVI. ČÍSLO 7. ZÁŘÍ 1966 SOKOL V ZAHRANIČÍ Časopis Ústředí Československého Sokolstva v zahraničí JUBILEJNÍ SLET SLOVENSKÉHO SOKOLA Před sedmdesáti lety, roku 1896, byl již Sokol v českých zemích mohutnou národní organizací a chystal se k svému pátému sletu. Na Slovensku Sokola nebylo. Nechyběly sice poküsy založit sokolské jednoty, ale ty byly v zápětí nebo hned v zárodku zmařeny maďarskými úřady. Jen jednotlivci mohli tajně přicházet na pražské slety, aby z nich čerpali posilu ve svém těžkém zápasu za udržení slovenského jazyka. Tím záslužnějším činem bylo založení Slovenského Sokola v Americe. Američtí Slováci prokázali národní uvědomění a politickou vyspělost, když se za své bratry v porobené zemi přihlásili k myšlence, která se po letech měla stát nejsilnějším tmelem československé jednoty. Založení ústřední organizace, kterou nazvali Slovenská tělocvičná jednota Sokol, bylo nejen známkou, že hnutí bylo již silně zakořeněno, ale také zárukou jeho zdárného budoucího vývoje. Význam tohoto činu vystupuje tím zřejměji v současné době, kdy nová poroba zase vypudila sokolské hnutí ze Slovenska a zase tu stojí slovenský Sokol v Americe jako jediný, kdo uchovává sokolskou myšlenku příštím generacím svého jazyka. Proto byl letošní slet v New Yorku, uspořádaný na oslavu 70ti let organizace právě v městě, ve kterém se zrodila, událostí všech Čechů a Slováků věrných národním tradicím. Není pochyby, že bratřím a sestrám ve staré vlasti a zejména na Slovensku, pokud mohli sledovat jeho vysílání, byl zdrojem posily a víry v lepší budoucnost. Organizace sletu byla velmi dobře promyšlena. Ubytování všech účastníků, činovníků, závodníků i hostí, bylo soustředěno do velkého moderního hotelu Commodore v samém středu města a tam byly uspořádány ve velkém chlazeném sále i závody. Toto soustředění prospělo průběhu závodů a posledních příprav i četných schůzí, které se při sletu konaly, a bylo oceňováno zvláště, když teploměr vytrvale stoupal nad devadesát stupňů a činil pohyb v novo- yorských ulicích těžko snesitelným. M. Provazníková [pageend1]ZÁVODY členstva i dorostu ve dnech 1. a 2. července byly velmi četně obeslány v nižších oddílech, méně četně - zejména u žen a dorostenek - v oddílu středním a vyšším. Zřejmě tu působila velká náročnost závodních sestav, zvládnutelná v obou vyšších oddílech jen nejschopnějším. Na celkovém počtu 500 závodníků a závodnic se podíleli také příslušníci Americké sokolské obce, Kanadského okrsku Sokola v zahraničí a Dělnického Sokola. Závěrečný Večer vítězů spojený s rozdáváním cen, byl uspořádán v sobotu večer v téže místnosti, ve které byly ceny vybojovásy. HLAVNÍ SLETOVÝ DEN 3. července v rozsáhlé tělocvičně Queens College, ve Flushingu na ostrově Long Island, vyvrcholil oslavy. Starosta města New York a guvernér státu New Jersey, ve kterém sídlí ústřední úřady Slovenského Sokola, prohlásili 3. červenec za sokolský den. President Spojených států L. B. Johnson, zastoupený svým zvláštním poradcem p. Karlem A. Horským, který byl slavnostním řečníkem sletu, vzkázal Sokolstvu svůj pozdrav, dík za dosavadní jeho práci pro zvýšení zdatnosti amerického lidu a přání dalších úspěchů. Řada význačných osobností amerického veřejného života pozdravila slet přípisem, mezi nimi zvláště vřele vicepresident Hubert H. Humphrey. Na tribuně hostí bylo zastoupeno všechno Sokolstvo a české i slovenské demokratické organizace v Americe. Za Americkou obec sokolskou tu byli všichni hlavní činovníci, Ústředí čsl. Sokolstva v zahraničí zastupovali všichni členové předsednictva a výboru žijící v Americe, zastoupen byl Dělnicko-ame- rický Sokol, Slovenský katolický Sokol a Polský Sokol v USA. Z národních organizací vyslala zástupce Československá národní rada v Americe; Československé spolky v Americe, Národní slovenský spolek, Spoj ená slovenská luteránská jednota a řada místních spolků. Mezi hosty byl bývalý československý velvyslanec br. Juraj Slávik, bývalý hlavní delegát při Spojených národech dr. Ján Papánek, dr. Jozef Lettrich, inž. Pavel Blaho, dr. Martin Kvetko a mnohé jiné význačné osobnosti. Ostatního obecenstva bylo méně, než se očekávalo - jistě vinou velkého vedra, které v neděli odpoledne stouplo na 105° F - 41° Celsia. Pořad sletu byl zahájen slavnostním nástupem všech cvičenců, vedoucích představitelů Slovenského Sokola a hostí. Po americké hymně a slibu věrnosti americké vlajce přednesl starosta Slovenského Sokola br. Andrej Va- lúšek uvítací projev, ve kterém zdůraznil věrnost zásadám Tyršovým a Fiig- nerovým. Cvičební pořad zahájilo 250 žáků a žákyň z novoyorských a okolních jednot velmi dobrým provedením prostných cvičení složených bývalým hlavním náčelníkem br. Jozefem Škapíkem. Týž bratr společně s nynějším hlavním 98 [pageend2]náčelníkem br. Albertem Walkern složil rytmická prostná pro obojí dorost, nazvaná Pozdrav sokolskému hnutí. 572 hochů a děvčat ve střídavě bílých a modrých proudech zacvičilo bezvadně nepřetržitý sled plynulých pohybů. Diváky neuchvátila jen krása mladých těl a ladnost jejich rytmických pohybů. Zaujala nás všechny především síla, která tu krásu vytvářela a která ji prozařovala: dynamismus mládí spojený s ukázněnou spoluprací v celku a pro celek. Vystoupení dorostu bylo největším zadostiučiněním a povzbuzením do další práce. Společná prostná mužů a žen složil bývalý dlouholetý hlavní náčelník a nynější čestný náčelník Slovenského Sokola br. Karol Bednár a nazval je Pozdrav jubilejnímu sletu. Přes to, že je to cvičení pohybově i skladebně velmi náročné, bylo také provedeno k plnému uspokojení obecenstva i odborníků. Program doplnil Polský Sokol národními tanci v krojích a cvičením družstva žen s tyčemi, a ukázky cvičení na nářadí i indivi- duelních prostných předvedené nejúspějnějšími závodníky z předcházejících sletových závodů. Velmi vhodně na tyto ukázky navázal 68 letý br. Jim Salay své vystoupení na vysoké hrazdě jako ukázku, jak sokolské cvičení uchovává zdatnost a výkonnost do vysokého věku. Tělocvičný pořad byl uzavřen slovenskou besedou zatančenou šesti kolonami bratří a sester, zčásti v nádherných původních kroj ich. Celkem vystoupilo činně na hlavním sletovém dnu na půldruhého tisíce cvičenců, mezi nimi mimo příslušníky Slovenského Sokola také cvičenci Americké obce sokolské, Kanadského okrsku Sokola v zahraničí, Dělnicko-ame- rického Sokola a Polského Sokola v USA. Byl to tedy krásný příklad jednoty a spolupráce. V panujícím dusném vedru, které nemohly zvládnout ani 4 o- brovské ventilátory, zaslouží výkon cvičících ještě k tomu po dvoudenních vyčerpávajících závodech, plné úcty. Podali jím další důkaz sokolské zdatnosti. ZÁVĚR SLETU Na zakončení sletu Uspořádalo vedení banket v nové sokolovně novoyor- ského sokolského sboru v Astórii na Long Islandu. Zúčastnili se ho všechni současní a velmi mnozí bývalí činovníci Slovenského Sokola i delegáti ostatních organizací sokolských i národních. Po banketu byly vyměněny srdečné zdravice a konečně byla příležitost k přátelskému hovoru a zpěvu, kterým se uvolnila a projevila radost z dobře vykonaného díla. Vkusný Památník jubilejního sletu přinesl hodnotné články o dějinách Sokola ve Spojených Státech a Slovenského Sokola zvlášť i mnoho blahopřejných projevů. Je po sletu. Zůstalo nám z něho mnohem více než krásné vzpomínky; slet nám podal další důkaz životnosti sokolského hnutí ve svobodném světě a posílil, naši víru v jeho vítězný návrat do znovu a bohdá trvale osvobozené společné vlasti. 99 99 [pageend3]II. SLET SOKOLSTVA V ZAHRANIČÍ Le roi est mort - vive le roi. Slovenský slet skončil, ať žije slet v Montrealu. Tak rozumíme heslu “Věčný ruch”! Z práce do práce. Necelých 10 měsíců nás dělí od sletu a třeba napnout všechny síly. Hodně práce už bylo vykonáno, neboť zatím co cvičenci a ovičitelé ještě nacvičovali pro slet v New Yorku, sletový výbor již byl ponořen do práce pro příští rok. Schůze sletového výboru, která se sešla v New Yorku 2. července po schůzi výboru Ústředí, podala její přehled a projednala směrnice pro pokračování. Slet se bude konat v parkové části Světové výstavy na ostrově St. Helene a sletový kulturní večer v moderním hudebním pavilonu “Music Shell” rovněž na výstavišti. Toto umístění jistě přispěje k přitažlivosti sletu mezi neso- kolskými návštěvníky výstavy a rozšíří tak známost o Sokole. Skutečnost, že se podařilo získat pro slet tak vhodné a důstojné prostředí, jest povzbuzujícím úspěchem sletového výboru a zavazuje nás, Sokoly tak i každého Čechoslováka. Den sletu bude uveden v programech světové výstavy EXPO 67 v rámci Československého dne - “Czechoslovak Rendez-vous Day”. Účast na kulturním večeru přislíbil populární kanadský zpěvák p. Jan Rubeš, houslista p. Jožka Karas a jeho manželka, koncertní zpěvačka pí. Milada Karasová. Sletové plakáty podle návrhu akademického malíře p. J. Laudy jsou v tisku a brzy se rozletí do jednot. Zmenšená reprodukce plakátu bude použita na poštovní nálepky. Pro účastníky sletu bylo zajištěno ubytování za velmi výhodných podmínek v internátech nejlepších kolejí. Bude možno umístit 530 osob ve společných noclehárnách a 180 v jedno- a dvou-lůžkových pokojích. Vzhledem k očekávanému nedostatku ubytovacích možností v době světové výstavy bude téměř nemožné opatřit si noclehy v posledních dnech před sletem. Vstupenky na všechny sletové podniky budou prodávány v “balíčku” (package deal) za výhodnější cenu a budou zahrnovat volný vstup na výstaviště, sletový odznak a předplatné na Sletový Památník, který bude vydán po sletu, a zaslán každému účastníku poštou. Slet. výb. S radostí můžeme zaznamenat ochotu k pomoci příspěvky na sletový fond, který financuje předběžná sletová vydání. Od posledního výkazu uveřejněného v 6. čísle Sokola věnovali na sletovou daň bratři Jaroslav Hanuš a Leopold Slíva z New Yorku po $2.- a na sletový fond: Oldřich Blažka, Pelham, N. Y. $50.-, Ota Karásek, Vídeň $10.-, Jarmila Uhlířová, N. Y. $10.-, Oldřich Bartásek, N. Y. $5.-, Jaroslav Hanuš, N. Y. $3.- a Frant. Ambrož, N. Y. $1,-, Dárcům srdečně děkujeme. 100 [pageend4]so k o l o vé v zá pa dní a r má dě Karel Tichý Vzpomínka na bratra Františka Pavelku, z jednoty Brno I, prvního para- šutistu z Anglie vysazeného v Čechách v roce 1941 je zároveň připomenutím téměř docela zapomenuté složky našich branných sil na západě ve druhé světové válce. Vedle pozemních jednotek a letců byla tu “skupina zvláštních úkolů”. Celá skupina nebyla příliš veliká, ale malá byla jen počtem. Něco přes jedno sto odhodlaných z nichž víc jak polovina se nedožila zklamání vzniku nové diktatury ve vlasti, nového bezpráví a násilí, nového exilu. Kolik bylo Sokolů v této skupině odvážných vojáků už asi nikdo nezjistí. Bylo by chybou se domnívat, že komunisté v Praze po roce 1948 opatrovali tuto jim nepohodlnou část archivu Ministerstva Národní Obrany. Ale bylo jich dost. Několik jich vidíme na fotografii sokolského družstva když se 28.7.1940 čsl. armáda v Anglii prvně představila britské veřejnosti na akademii v Chesteru. Pokud končili ve vězeňských celách, umírali v představách lepší budoucnosti. Jiným nezbyl čas na rozjímání, když v situaci bez úniku mohli ukončit život vlastní zbraní jako bratr Oldřich Dvořák z Brna - N. Lískovec, který pro svou útlou postavu a zejména mládí byl nazýván mezi Sokoly “dorostencem”. Letos je tomu 25 let, kdy první parašutista - Sokol Fr. Pavelka seskočil na Chrudimsku a zahájil činnost výsadkářů na území ČSR. Nevíme jakou cestou do odboje přišel. Asi Přes Polsko do Francie. Poprvé setkáváme se s ním v létě 1940 v Anglii, nedaleko Liverpolu, kde se v zámeckém parku utábořila pod stany čsl. brigáda - ještě pod dojmem porážky Francie - a když tu sokolové začali cvičit. Londýnská jednota tenkrát půjčila nářadí a když na podnět bratra Prokeše, popraveného nedlouho po roce 1949 v Praze, vznikla myšlenka představit naši armádu Angličanům, nemohlo chybět ani sokolské cvičení. Setkáváme se tu s Pavelkou, mladým, štíhlým chlapcem v sokolském družstvu na armádní akademii v Chesteru. Akademie měla velký úspěch i ohlas. Reportáž o Čechoslovácích ve zbrani i po pádu Francie, bylo vysílána nejen britským ale i americkým a kanadským rozhlasem. Přišli členové britského parlamentu a plno vojenských osobností. Později počet těchto akademií (hudba, zpěv, Sokolové), pořádaných po celé Britanii dosáhl úctyhodného počtu. O rok později čsl. jednotky v nových posádkách hrabství Warwického připravily hromadné vystoupení na armádním dnu 12.7.1941 v městě Leaming- tonu. Byl to tenkrát malý sokolský slet. Několik set vojáků cvičilo prostná cvičení, dalších několik set cvičení s puškou, pak vystoupila sokolská osmnáctka nacvičená br. Koutným a vybrané družstvo na bradlech. O uspořádá101 [pageend5]ní tohoto podniku Patří zásluha bratru Karlu Šedovi, také z Brna I, který sestavil a nacvičil hromadná vystoupení. Když se později br. Šeda zabil při seskoku padákem, ležela kytice květů na jeho místě, kde sedával při schůzích předsednictva Sokolské Župy Zahraniční v Londýně. Na vystoupení v Leamingtonu byl v osmnáctce bratr Pavelka naposledy v sokolském cvičebním úboru. Události měly pro něho rychlý spád. Za tři dny byl již ve skupině zvláštních úkolů. To znamenalo intensivní výcvik sabotážni, parašutistický a spojovací. Odchod od jednotky i odlet z Anglie byl bez rozloučení, protože bezpečnost i povaha úkolu vyžadovaly utajení. Když pak na sklonku léta jednoho večera nastupoval do letadla rozhodl už osud, že z pečlivě vedené matriky členů sokolské jednoty v armádě, čítající v tu dobu 364 členůž bude jeho jméno brzo odepsáno. Úřední zápis o jeho akci říká: “Úkolem bylo dopravit do vlasti vysílačku, šifrovací klíč a měl se zapojit do domácí organisace a být jí k disposici. Pro stesk ok byla vybrána krajina 10km jižně od Chrudimi, přilehlá ke vsi Hradiště u Nasavrk. Pavelka byl hrdý, že právě on byl vybrán k tomuto úkolu. Byl ve výbornéj náladě. Dne 3.10. nastoupil do letounu typu Whitley a v 19.10 odstartoval. V sobotu dne 4.10.41 v 0.33 hod. bylo letadlo nad jižním okrajem Prahy a zde dostalo dělostřeleckou palbu. Nad Kolínem letoun zakroužil, aby si našel cíl, který měl na zpáteční cestě bombardovat. V 0.54 dán rozkaz k přípravě seskoku. U Pardubic nová dělostřelecká Palba. Pilot přelétává Chrudim a dává znamení červeným světlem. Pavelka s klidem si sedl do dveří, v sedě se j eště otočil a řekl: “Pak mě trochu postrčte”. V ,1.10 hod. zelené světlo a rozkaz “GO” a Pavelka bez váhání a vyžádaného postrčení skáče. Hned za ním se vyhazuje zavazadlo. Oba padáky se bezvadně otevřely. Střelec zadní věže ještě hlásil, že viděl Pavelku správně přistát (skákal s výše 100 až 120 metrů). O tom, kam potom šel a co dělal není nic známo. Kolem 10.10 přišel do Prahy, ubytoval se na Žižkově a druhý byt měl pravděpodobně' někde na Letné. Měl několik spolupracovníků. Asi třetí týden si stěžoval, že jeho spolupracovníci jsou postupně zatýkáni Gestapem.” Víc by nám tento úřední záznam neřekl, kdyby nebylo motáku poslaného rodičům z Pankráce dne 7. června 1942 z cely č. 270. “jsem a zůstávám vojákem čsl. armády v Anglii. Lituji, že jsem nemohl dokončit celý úkol. Krátce po příjezdu bylo pražské vedení zatčeno a 25. října ve 4 hod. ráno zákeřně 10 gestapáky i já ve svém tajném bytě. Jsa zrazen bojuji dál i zdej ve světě mříží. S čistým svědomím že jsem nezradil nikoho z domácích lidí a nikoho a nic důležitého z Anglie. Mé výslechy vedl komisař Klůnger a Jaksch. Je mi předloženo asi 200 fotografiíí příslušníků zahraniční armády. Dokončení příště 102 [pageend6]TĚLOCVIČNÁ HLÍDKA Jan Waldauf: ZÁVODNÍ SESTAVY ŽÁKŮ, DOROSTENCŮ A MUŽŮ V NÁŘAĎOVÉM TĚLOCVIKU 11. Kůň na šíř s madly Dohmatem na madla náskok do vzporu vpředu: přešvih únožmo levou vně - převili únožmo levou nazad ............. 1.0 přešvih únožmo pravou napřed .. -.5 výšvih odbočmo vlevo' ................ 1.5 přešvih únožmo pravou nazad do vzporu vpředu ........................ 1.0 přešvih únožmo levou napřed .... -.5 výšvih odbočmo vpravo ................. 1.5 přešvih únožmo levou nazad do zzporu vpředu ........................ 1.0 přešvih únožmo pravou napřed - přešvih únožmo levou napřed do vzporu vzadu na madlech .......... 1.0 přednožka vpravo nazad pravoruč přes sedilo do podřepu, upažit - zztyk, připažit .............................. 2.0 ÍM 12. Bradla po hlavu Ze stoje pokos před začátkem bradel, z rozběhu: náskok do podporu o pažíoh - podpor vznesmo - zákmih - předkmi- hem vzepření vzklcpmo do výsedu roznožmo před rukama ................ 2.0 sesed dovnitř - zákmihem stoj o ramenou - výdrž .......................... 2.0 kotoul napřed do podporu o pažích - zákmih ......................................... 1.0 předkmihem vzpor do výsedu roznožmo před rukama ................... 2.0 sesed pravou dovnitř, půlobratem vpravo a přehmatem levé na přední žerď přešvih únožmo pravou přes zadní žerď do, vzporu ležmo za rukama a -spojitě- přešvih ú- nožmo přes zadní žerď s půlobratem vpravo a přehmatem pravé na pravou žerď výsed roznožmo1 před rukama ............................................ 1-5 103 Pokračování 9. Kruhy doskočné Ze svisu vpředu: shýb - svis vznesmo - výdrž .... 1.5 zákmihem výkrut napřed do svisu vznesmo .......................................... 3.0 zákmih - předkmihem prohnutě svis střemhlav.................................. 2.5 svis vznesmo - zákmih ................ -.5 předkmihem svis vznesmo a vý- krutem nazad seskok do podřepu upažit - vztyk, připažit ................ 2.5 10.0 10 Prostná Ze stoje spatného, připažit: predpažením vzpažit - výskokem snožmo zapažit - výskokem skrčit prednožmo, paže obejmou kolena, doskok do stoje spatného - odrazem snožmo kotoul letmo napřed do stoje spatného................................. 2.0 skrčit zapažmo, pád prohnutě napřed do kliku ležmo za rukama -.5 vzpor ležmo za rukama - odrazem snožmo kotoul napřed do dřepu, předpažit ......................................... 1.0 vztyk, vzpažit zevnitř - stoj vý- kročný levou napřed, zanožit pravou, upažit (váha předklonmo1 na levé) _ výdrž .................................. 1.5 přinožit pravou, vzpažit - sedem o napjatých nohou kotoul nazad do stoje o rukou - naznačit ............. 1.5 vzpor stojmo na pravé, zanožit levou - celým obratem vlevo stoj na pravé, přednožit levou, vzpažit .. -.5 přemet vlevo stranou s půlobratem vlevo do stoje spatného, vzpažit 1.0 rozběh a přemet napřed do stoje spatného, vzpažit zevnitř - připažit 2.0 10.0 103 [pageend7]15. Cvičení prostná Ze stoje spatného, připažit: výpon, zapařit zevnitř _ rozběh - přemet vpravo stranou s půlobra- tem vpravo - výskok s celým obratem vpravo, čelnými kruhy zevnitř vzpažit .............................................. 1.0 kotoul letmo napřed do dřepu - vztyk do stoje spojného, skrčit za- pažmo .............................................. 1.0 skok letmo napřed do vzporu ležmo za rukama - odrazem snožmo vzpor klečmo .................... 1.0 klek, záklon, vzpažit zevnitř - pádem napřed prohnutě kotoul napřed do sedu snožmo vzpažit .... 1.5 hmit předklonmo tr uce se dotknou špiček napjatých nohou) - leh vznesmo, dohmat vedle hlavy - vzklopka do podřepu, vzpažit - vztyk do stoje spatného ................ 2.o stoj výkročný levou napřed, zanožit pravou povýš, předklon, upažit (váha předklonmo na levé) - výdrž 1.0 prednožením pravé a výskokem na levé celý obrat vlevo do vzporu dřepmo - výskokem snožmo čelné kruhy dovnitř - upažením vzpažit a sedem o napjatých nohou kotoul nazad do stoje o rukou - naznačit - odrazem rukou stoj spojný - výskokem celý obrat vlevo do stoje spatného, upažením vzpažit ..................................................... 1.0 rozběh a přemet napřed do stoje spatného, vzpažit zevnitř - připažit 1.5 10.0 17. Kůň na šíř s madly Dohmatem levou na madlo, pravou na hřbet, z náskoku: přešvih odbočmo vpravo a půlo- bratem vlevo levoruč kolo prednožmo levou do vzporu vpředu na madlech ........................................... 2.5 přešvih únožmo pravou napřed - střiž odbočmo vlevo .................... 1.0 sesed dovnitř - zákmihem zánožka vlevo do podřepu, upažit - vztyk, připažit ............................................ 1.5 10.0 13. Přeskok přes koně na šíř Výška 115 cm (44”) - pevný odrazový můstek. Z rozběhu odrazem snožmo, dohmatem do sedla: přeskok schylmo do podřepu, upažit - vztyk, připažit ................... 10.0 DOROSTENCI - STŘEDNÍ ODDÍL 14. Hrazda doskočná Z kmihu ve svisu nahmatem: předkmihem průvlek skrčmo nazad a kmih podmetmo nazad - předkmih ve svisu vzadu ............. 1.5 zákmihem průvlek skrčmo napřed do svisu vznesmo vpředu - vzepření vzklopmo do vzporu vpředu .. 2.0 odkrnih nazad - velvýmyk napřed do vzporu vpředu ....................... 2.0 podmetmo celý obrat vlevo levoruč do svisu dvojhmatem (levá pod- mat, pravá nadhmat) ................... 1.5 předkmih - zákmihem přehmat levou v nadhmat .......................... -.5 výmyk zadem vysazeně a seskok napřed do podřepu, upažit - vztyk, připažit ............................................ 2.0 10.0 15. Kruhy doskočné Ze svisu vpředu: shýb - svis vznesmo - zákmihem vzepření do vzporu ....................... 2.5 přednos - výdrž ........................... 1.5 toč napřed a spojitě sešin napřed do svisu střemhlav ....................... 2.5 zákmihem výkrut napřed do svisu vznesmo ........................................... 1.5 zákmih - předkmihem překot roznožmo nazad do podřepu, upažit - vztyk, připažit .............................. 2.0 10.0 104 [pageend8]Z rozběhu odrazem snožmo, dohmatem na krk: přeskok schylmo do podřepu, upažit - vztyk, připažit....................... 10.0 MUŽI - NIŽŠÍ ODDÍL 20. Hrazda doskočná Z náskoku do svisu vpředu nadhmatem: výmyk předem do vzporu vpředu 1.0 toč ve vzporu vpředu nazad......... 1.5 podmetmo kmih - zákrnih - před- kmihem celý obrat vlevo levoruč do svisu dvojhmatem (levá podhmat, pravá nadhmat) - předkmi- hem vzepření závěsem v podkolení levé uvnitř do vzporu jízdmo levou uvnitř se současným předhmatem pravé v podhmat ........................... 2.5 toč jízdmo levou uvnitř napřed do vzporu jízdmo levou uvnitř a spojitě přešvih únožmo pravou napřed s celým obratem vlevo levoruč do vzporu vpředu nadhmatem 3.0 - vztyk, připažit ........................... 2.0 podmet napřed do podřepu, upažit 10.0 21. Kruhy doskočné Ze svisu vpředu: shýb - svis vznesmo - zákrnih - předkmihem prohnutě vis střemhlav ................................................. 2.0 vis vznesmo - zákmihem výkrut napřed do svisu vznesmo ............. 2.5 zákrnih - předkmihem svis vznesmo a spojitě výkrut nazad do svisu vpředu......................................... 3.5 předkmih - výkrutem nazad seskok do podřepu, upažit - vztyk, připažit ............................................ 2.0 10.0 105 přešvih únožmo pravou napřed do vzporu vzadu na madlech - přešvih odbočmo vlevo nazad do vzporu vpředu na madlech ......... 1.0 přešvih únožmo pravou napřed - výšvih odbočmo vlevo - přešvih ú- nožmo pravou nazad do vzporu vpředu na madlech ....................... 1.0 kolo únožmo levou do vzporu vpředu na madlech ....................... 1.0 přešvih únožmo levou napřed - přešvih únožmo pravou napřed do vzporu vzadu na madlech a spojitě kolo zánožmo pravou do vzporu vzadu na madlech.......................... 1.5 přešvih únožmo levou nazad a spojitě přešvih zánožmo levou a půl- ohratem vlevo levoruč dohmatem pravé na hřbet přednožka vlevo přes hřbet do podřepu, upažit - vztyk, připažit .............................. 2.0 10.0 18. Bradla po hlavu Ze stoje pokos před začátkem bradel, z rozběhu: náskok do podporu o pažích, - předkmihem vzpor ....................... 1.5 zákmihem stoj o ramenou - naznačit - kotoul napřed do podporu o pažích .............................................. 1.5 zákmihem celý obrat vlevo do podporu o pažích .............................. 2.0 odkmih nazad do svisu - vzepření vzklopmo do podporu o pažích - zákrnih ............................................ 2.0 předkmihem vzpor vzklopmo do výsedu roznožmo před rukama .. 1.0 sesed dovnitř - zákmihem odbočka vlevo přes obě žerdi do podřepu, upažit - vztyk, připažit ................ 2.0 10.0 19. Přeskok přes koně na dél Výška 125 cm (48”) - pevný odrazový můstek. [pageend9]přešvih únožmo pravou napřed - stříž odbočmo vlevo ....................... 2.0 přešvih únožmo pravou napřed do vzporu vzadu na madlech - přešvih únožmo levou nazad - přešvih ú- nožmo pravou nazad doi vzporu vpředu na madlech ....................... 1.0 přešvih únožmo levou napřed - přešvih únožmo pravou napřed do vzporu vzadu na madlech ............ -.5 kolo únožmo levou nazad s celým obratem vlevo levoruč a dohmatem pravé na hřbet přednožka vlevo do podřepu, upažit - vztyk, připažit 3.0 10.0 24. Bradla po hlavu Z kmihu v podporu o pažích: předkmihem kotoul nazad rozpaž- mo do podporu o pažích................ 1.5 předkmihem vzpor vzklopmo .... 1.0 zákmih povýš - předkmihem klic- mo vzpor ......................................... 1.0 zákmihem stoj o ramenou - výdrž 1.0 zákmihem vzpor ........................... 1.5 předkmihem kolo prednožmo^ pravou nad levou žerdí s celým obratem vlevo střídnoruč ................... 1.0 zákmihem odsun nazad do podporu o pažích ........................................... 1.0 předkmihem vzpor ....................... 1.0 zákmihem zánožka povýš vpravo s celým obratem vlevo do podřepu, ipažit - vztyk, připažit ............... 1.0 10.0 25. Přeskok přes koně na dél Výška 125 cm (48”) - pevný odrazový můstek. Z rozběhu, odrazem snožmo, dohmatem na krk: přeskok skrčmo do podřepu, upažit - vztyk, připažit .................... 10.0 22, Cvičení prostná Ze stoje spatného, připažit: výpon, zapažit zevnitř _ výskok s čelným roznožením a vzpažením zevnitř do stoje spatného, připažit - rozběh vpravo stranou s následujícím půlobratem vpravo do stoje spatného, vzpažit ................ 1.5 odrazem snožmo kotoul letmo napřed do dřepu, předpažit - vztyk, vzpažit zevnitř .............................. 1.0 pád prohnutě napřed do 'kliku ležmo zánožmo levou za rukama .. -.5 vzpor ležmo za rukama - skrčit prednožmo levou a celým obratem vpravo levoruč vzpor před rukama prohnutě, přednožát povýš levou - přinošením levé sed snožmo o napjatých nohou, upažit .................... 1.0 hmit předklonmo, předpažit (dotek rukama špiček napjatých nohou) - kotoul nazad do vzporu klečmo' - klek, záklon, vzpažit zevnitř - odrazem snožmo vzpor dřepmo zá- nožmo pravou .................................. 1.5 dvě kola únožmo pravou s celým obratem vlevo do vzporu dřepmo zánožmo pravou - zanožením pravé vzpor ležmo za rukama ......... 1.0 odrazem snožmo kotoul napřed do dřepu, upažit - vztyk - rozběh - přemet vpravo stranou s následujícím půlobratem vpravo ............. 1.5 rozběh - přemet napřed do stoje spatného, vzpažit zevnitř - podřep, upažit - vztyk, připažit......... 2.0 10.0 23. Kůň na šíř s madly Dohmatem pravou malíkem napřed na přední madlo, levou na krk z náskoku: kolo zánožmo pravou s celým o- bratem vlevo pravoruč do vzporu vzadu na madlech ....................... 2.0 přešvih odbočmo vlevo nazad do vzporu vpředu na madlech ......... 15 106 [pageend10]ZE SOKOLSKÉHO SVĚTA ÚSTŘEDÍ ČS. SOKOLSTVA V ZAHRANIČÍ konalo schůzi výboru 2. července 1966 v New Yorku. Po ní bylo v jednání pokračováno ve schůzi sletového výboru. - Přítomní: bři.: Hřebík, Falta, Slávik, Kroutil, Waldauf, Jeřábek, Hanuš, Horvath, Chochol, Pavel, ses. Provazníkové, Uhlířová. - Hosté: bří.: Vidlák, Neumann, Čecha, ses. Faltová. Vzpomenuto zemřelého br. I. Bujný a jeho památka uctěna povstáním. Zápis minulé schůze schválen. Změněno jednohlasně usnesení poslední schůze ohledně zisku nebo ztráty ze sletu v Montrealu tak, že Ústředí i Sokol Montreal se podílejí na obou možnostech stejným dílem. Zápis rozeslán všem sokolským složkám. Není možno tisknout v časopise seznam cvičebních pomůcek pro nedostatek místa. Všecky jednoty Ústředí jsou povinny ohlásit adresy náčelníků a náčelnic. V Brisbane v Austrálii byla založena nová sokolská jednota. Ses. Sláva Cornová přijala funkci místoináčlenice Ústředí. Na slet do Montrealu byly pozvány všecky sokolské složky v USA i Kanadě. Schválena záštita sletu guvernérem Quebecu, ministrem školství téže provincie i sta-; rostou města Montrealu. Bylo započato s akcí “Sletová daň”. Doposud se vybralo 109,64 dol. a 5 kanadských dol. Br. starosta podal zprávu o penězích Ústředí v Londýně. Pověřen skončit celou akci. Usneseno, aby Londýn zaslal vkladní knížku Ústředí. Usneseno, aby bři. z Montrealu sledovali a vyřídili záležitost cvičení v Manoiru. Poměr Masarýkova domu v Torontě k Sokolu 2. tamtéž se podstatně změnil k dobrému a navázáno jednání o spolupráci. Ústředí se k tomu připojuje. Tyršova soustava v našem časopise byla ukončena. Bude vydána jako samostatný tisk po 1 dol.- Sokol v Zahraničí má na tiskovém kontě 292,24 dol. Příští schůze výboru bude v Montrealu počátkem listopadu 1966. Jarmila Uhlířová, jednatelka VŠEM JEDNOTÁM ÚSTŘEDÍ dříve. Dosud neodpověděly jednoty Brusel, Stockholm, Vasteras, Noran- da. Žádám funkcionáře těchto jednot, aby napsali adresy, na které mám nové formuláře zasiati. K. PAVEL, 23 Wells Hill Ave., Toronto 4, Ontario, Canada. Děkuji jednotám Curych, Casablanca, Londýn, Sydney, Villa Dominico, Montreal, Ottawa, Toronto 2, za zaslání členských seznamů, pro novou matriku členstva. Též jednotám Vídeňské župy a jednotě Paříž, za odpověď a za slib, že seznamy zašlou co nej- 107 [pageend11]představitelů české hudby a pozdějším vítězství Prodané nevěsty ve vlasti i za hranicemi) byl doplněn předehrou a 1. jednáním této ryze české opery, která svou prostotou a čistotou okouzluje českého člověka dnes stejně jako před sto lety. Bohužel přenos pro nepříznivé akustické podmínky místnosti, kde mívá Pařížský Sokol své schůze, nedopadl, jak by zasluhoval. 19.6. tr. Pařížský Sokol uspořádal na sokolské louce cvičební program, jako obvykle před prázdninami. PO nástupu všech složek žactvo za vedení br. Starého a br. Polanského ml. i s. Šeflové předvedlo cvičení na žíněnkách a hry o závod. Poté bylo na pořadu vystoupení žen - cvičení s obručemi, které se podařilo s. náčelní poměrně v krátké době nacvičiti s úspěchem a cvičení mužů - růzností na žíněnkách, sledované rovněž se zájmem. Zbytek odpoledne byl vyplněn volejbalovým zápasem. Zábavní výbor se s. Špouti- lovou v čele získal opět všeobecného uznání za výborné obstarání bufetu - tradičních českých lahůdek, kterým naši krajané stále holdují na vzdory světoznámé francouzské kuchyni. B. Vídeň - Rakousko Župa Vídeňská provedla opravu o- bytného domu ve Steinergasse nákladem Sh. 380.000.- opatřených půjčkou města Vídně. Za to tělocvična, ve které cvičí XVI. jednota, je ve velmi špatném stavu a není peněz na její opravu. Chata v Kierlingu je pěkně opravena pro letní a podzimní podniky. Lékárnička věnovaná bratrem Boudou byla přidělena Kierlingu. Župní závody žen se konaly 16. června a župní závody mužů 24. června, obojí v tělocvičně Sokola XVI. ve Steinergasse. V Kierlingu bylo utkání v kopané na Boží Tělo a v odbíjené 26. června. W-á AUSTRALIE Brisbane, Queensland Nové jméno _ nová jednota. Začátkem května t-r. byla založena jednota Brisbane, jejímž starostou je br. F. M. Vávra a ochranitelkou jednota Sydney. Vítáme novou jednotu v bratrský kruh a doufáme, že brzy hodně uslyšíme o její činnosti. Sydney - N.S.W. Podniky jednoty se letos utěšeně daří. Vepřové hody 15. května na pozemcích krásného motelu bratra Slavíka se zase vydařily. O čistý zisk $482.62 se zasloužili především bratři Sergejev, Honzátko a Siegel darem tří vykrmených vepřů. Stavební základ jednoty stoupl na $8.560.- To povzbudilo bratry k hledání vhodného pozemku na zakoupení a zařízení stálého sokolského tábora. Mimo pravidelné cvičení v tělocvičně, kde se také nacvičuje česká beseda, schází se členstvo v neděli za příznivého počasí v Cooper Parku k hraní odbíjené. Jednota se zúčastnila Týdne porobených národů. Těžkou ranou pro jednotu byla náhlá smrt milého bratra a cvičence bratra Františka BRATRÝHO, který nás opustil v mladém věku 42 let. Za bratrstvo i za krajanskou obec se s ním rozloučil br. D. B. Mikl a Dp. St. Mika. EVROPA Paříž - Francie Po výborové schůzi Pařížského Sokola 3.6. t.r. bylo členstvu připomenuto významné výročí v kulturním životě českého národa: sto let Prodané nevěsty, nej oblíbenější a nejpopulárnější české opery. Kratší proslov vzdělava- telky (o vzniku tohoto díla, o zklamání Smetanově po neúspěchu premiéry pro nepochopení a nepřízeň tehdejších 108 [pageend12]Žákovský piknik jednoty Montreal Na ukončení cvičebního období uspořádal sesterský odbor jednoty 13. června piknik pro žactvo. Zájezdu, školním autobusem se účastnilo na 40 dětí a téměř stejný počet dospělých v soukromých vozech. Po prohlídce zoologické zahrady v Granby, Qué. zájezd pokračoval dál na farmu sestry a bratra Kentových. Za nejkrásnějšího počasí se zde děti rozběhly po loukách a okolo rybníku, kde chytáním ryb, žab a pulců byly tak zaujaty, že je bylo těžko dostat k dalšímu programu. Závody v běhu a ve skoku vysokém vynesly každému nějakou odměnu ať už byl první nebo poslední a strhl i starší bratry k závodu ve vrhu koulí. Jídla a lahůdek bylo nadmíru, každý mohl jíst a pít do libosti. Zvláštní pozornosti se těšily ’‘Pražské špekáčky” od bratra Machaly, opekané na rožni. Krásná příroda, ideální počasí a bohatá kuchyně přispěly k tomu, že všichni účastníci budou nia tento zážitek dlouho vzpomínat. Ti, kteří přijdou mezi nás pouze při této příležitosti, nemohli zapřít svůj údiv: ’“Bože, jak rychle nám ta mládež roste”! Jednota na sletě v New Yorku Jubilejního sletu Slovenského Sokola v New Yorku se účastnilo osm členů jednoty. Čtyři muži nastoupili k společnému cvičení prostných, ačkoliv osm jich prošlo nácvikem. Při zahajovacím nástupu vzbudil bohatě vyšívaný prapor jednoty značnou pozornost. Pravidelné cvičení v tělocvičně bylo ukončeno 2. června a začne znovu v polovině září. Po dobu prázdnin se cvičí lehká atletika a hraje odbíjená v Kent Parku. Věst. XVI. jednota uspořádala 19. června velmi zdařilý dětský výlet. Ochota bratří, kteří se dali k disposici s auty, umožnila výlet za deště z Vídně a změnit cíl se Sofienalpe, kde také pršelo, na Tulbigerkogel, kde nepršelo. Odpoledne v Kierligu se počasí umoudřilo a děti se mohly radostně věnovat hrám a žertovným závodům. Nejpěknější na tom bylo, že na lahůdky, které tam dostaly, si děti samy našetřily sběrem obalů s mléka a starých novin. Z-a. KANADA Kanadský okrsek uspořádal jako každoročně závody v nářaďovém tělocviku, tentokrát v No- randě 21. května. Celkem závodilo 25 sokolských příslušníků a to 12 z jednoty Rouyn-No- randa, 11 z jednoty Toronto II a 2 z jednoty Montreal. Mimo to závodili 3 cvičenci z jednoty Toronto I, 26 z Pa- lestre National a 2 z klubu Čité des jeunes Vandreuil. Závody byly velmi dobře organizovány přes obtíže, které vznikly přesunutím svátku Victoria Day. Ovzduší bylo srdečné a bratrské a na pohoštění jednotou ÍNoranda budou všichni dlouho vzpomínat. Věst. Montreal - Quebec Bratr Ambrož BRIAR mrtev. Již po třetí v krátké době vzdávali bratří T. J. Sokol Masaryk v Montrealu poslední sokolskou pocitu jednomu ze svých bratrů. Br. Ambrož Briar, spoluzakladatel naší jednoty, bývalý její starosta a bývalý starosta Kanadského Sokola zemřel náhle na cestách v severním Quebecku. Sestry a bratří projevili svůj zármutek nad touto ztrátou čestnou stráží u rakve zesnulého, která byla zahalená praporem jednoty. Čest jeho památce! 109 [pageend13]získaný kapitál postavit jednu vskutku representační sokolovnu. Zatím se na spojení dohodly dvě největší jednoty, Tyrš a nová Vlast, které sdružují asi 500 členů. Doufá se, že další jednoty se ještě připojí. Před dvěma roky byla utvořena “Plánovací komise clevelandských Sokolů” která se letos v únoru dala registrovat jako Americká sokolská organizace, když jí schůze delegátů obou sdružených jednot dala signál' GO. Cd, který si dala nová jednota, není malý. Chtějí krajanům v Clevelandu vybudovat kulturní středisko, na které budou pyšni. Hledají pozemek o výměře asi 12: akrů v místech, kde se platí za akr až $30,000. V nové sokolovně chtějí mít velkou tělocvičnu, která by přilákala celonárodní podniky AAU a -dala se rozdělit na menší tělocvičny, plovárnu a representační českou restauraci. Ve foyer chtějí mít trvalou výstavku krojů a československých výrobků. Jejich vedoucím heslem je ‘INic než nejlepší”. Rozpočet je předběžně na 1 milion $. TISKOVÉMU FONDU časopisu Čsl. Sokol v zahraničí věnovali bratři a sestry: Jaroslav Hanuš, New York $10.-, Vojta Cajthaml, Chicago $4.50, Lad. Volše, Londýn $3.50, Karel Fink, Los Angeles $3.-, po $1.50: Jarmila Uhlířová, (New York, dr. B. Horák, Washington, J. Klauz, Los Angeles, J. Chadim, Cleveland, Jar. Žáčková, Chicago a Vladimír Kom, New York a 50<ř Josef Měchura, Houston, Tex. Za bratrskou pomoc srdečně děkujeme. S omluvou opravujeme tiskovou chybu ve výkazu darů na sletový fond uveřejněném v 6. čísle Sokola na str. 94. Poslední dvě položky (Karel Bauer a Slovenský Sokol) patří do výkazu darů na tiskový fond. Toronto II. - Ont. Jednota se zúčastnila okrskových závodů v Norandě 12 ti závodníky, sletu župy Nitra v Binghamtonu, N.Y. 5. června dvěma muži a jednou ženou a sletu Slovenského Sokola v New Yorku 1.-3. července v závodech 6 dorostenkami, 1 dorostencem a 1 mužem, sletového vystoupení 3. července 10ti muži a 6 dorostenkami. Průměrná účast ve cvičení byla v březnu 17 žáků, 6 dorostenců 16 mužů, 27 žákyň, 6 dorostenek a 12 žen, V dubnu 16 žáků, 8 dor., 15 mužů, 30 žákyň, 8 dor. 11 žen, v květnu 16 žáků, 6 dor., 12 mužů, 28 žákyň, 11 dor. a 9 žen. Na akademii 3. dubna cvičilo 16 žáků, 32 žákyně, po devíti obojího dorostu, 15 mužů a 12 žen. Na veřejném cvičení 26. června v letovisku Štefánik town cvičilo 24 žáků, 38 žákyň, 7 dorostenců, 6 dorostenek, 17mužů a 9 žen. J.W. U.S.A. Odvážný projekt clevelandských Sokolů Rozpad souvislých národnostních čtvrtí postihl v poslední době také jednotu Tyrš v Clevelandu. Obyvatelstvo v okolí sokolovny se změnilo, čtvrť zchátrala a v důsledku se jednak zmenšila účast na podnicích, jednak silně poklesl výnos pronájmu místností, který je jedním z pilířů hospodářství jednoty. Při úvahách, kde a jak postavit novou budovu ge zjistilo, že ani ostatní sokolovny v Clevelandu neodpovídají dnešnímu standardu amerického života, jsou zastaralé a namnoze zchátralé, nejsou dohrou visitkou sokolského “věčného ruchu”. Z těchto úvah vzešel návrh, který má společně řešit podobné problémy, čekající v brzku všechny jednoty: sP°jh všechny české jednoty v Clevelandu, prodat jejich nemovitosti a za takto 110 [pageend14]SOKOL U.S.A. Physical Fitness Membership Drive ENROLL ALL MEMBERS OF YOUR FAMILY INTO OUR SOKOL RANKS ZDAR XI. SLETU SOKOLSTVA V ZAHRANIČÍ 1 .-4. ČERVENCE 1967 V MONTREALU PRAJE SLOVAK GYMNASTIC UNION SOKOL A. J. Valusek, President John M. Babuska, Secretary Vaclav Klimek, Treasurer Betty M. Klimov, Trustee 111 [pageend15]Československý Sokol v zahraničí (Czechoslovak Sokol Abroad) — Issued monthly except July and August — Proprietor and Publisher: Central Committee of the Czechoslovak Sokol Abroad. Editor: Marie Provazníkova, 25-64 35th Street, Long Island City, N. Y. 11103. Business address: František Kroutil, 408 East 73rd Street, New York, N. Y. 10021. — Subscription: USA and Canada yearly $3.50, overseas $2.00. Printed by Orbis Printing Co.. Inc., New York, N. Y. Shoemakers to the world We make Bata shoes ^People make them popular B A T A [pageend16]