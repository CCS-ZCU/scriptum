VĚSTNÍK ČESKOSLOVENSKÉ NÁRODNÍ RADY AMERICKÉ Čís. 338 Leden 1984 15. výročí úmrtí Jana Palacha К 15. výročí úmrtí Jana Palacha vydal senátor Charles H. Percy toto prohlášení: “I join all Czechoslovak-Americans and friends of the Czechoslovak people everywhere in taking this opportunity to remember Jan Palach, the young man who gave his life as a symbol of freedom on January 19, 1969. Jan Palach saw the Soviet invasion of Czechoslovakia for what it was: a brutal aggression against a people and a nation. As the Soviet tanks tried to steal the life and the spirit of the Czechoslovak people, Jan Palach took his own life in protest. He was a Czechoslovak patriot who loved his nation and cherished its freedom. His sacrifice speaks clearly of the determination of the Czechoslovak people who shall never yield in their desire to be free of foreign occupation and repression. If he were alive today, Jan Palach would be a 36 year old man. He would feel deep sorrow and anger over the continuing presence of Soviet troops on Czechoslovak soil. Yet, he would be heartened by the spirit of the Czechoslovak people. Their spirit and hopes are undying. It is fitting to remember that spirit on this sad anniversary, and always . . .”. -afa- M eziná rod ní rozhlasové vysílání V Ženevě byla nedávno zahájena Světová konference pro administraci rozhlasových vln. Výsledky jednání delegátů z více jak sto zúčastněných zemí by se mohly dotknout všech posluchačů mezinárodního rozhlasového vysílání. Na konferenci se totiž bude jednat o přidělování krátkovlnných frekvencí a pásmo krátkých vln je již přeplněno, protože řada zemí zahájila v uplynulých letech mezinárodní vysílání. To je příčinou toho, že je to nyní mnohem těžší vyladit čistý zvuk rozhlasových stanic, které vysílají v pásmu krátkých vln. Jiným bodem jednání je rušení mezinárodního vysílání, kterým se některé státy snaží zablokovat příliv informací z jiného státu, přestože mezinárodní dohody umělé rušení výslovně zakazují. Také všichni signatáři Závěrečného Aktu z Helsinek za sebe vzali úvazek plnit všechna ustanovení této dohody, včetně práva získávat informace bez ohledu na státní hranice. Umělé rušení vysílání mezinárodních rozhlasových stanic je nyní skutečným problémem, který ztěžuje přidělování krátkých vln. Západní demokracie usilují o to, aby poslouchání rozhlasových stanic, které vysílají v pásmu krátkých vln, bylo zachráněno. -afa- Nové akce státní policie Deset let vězení za “ohrožení obranné schopnosti” “Americké listy“ v New Yorku přinesly 13. ledna zprávu o “první oběti” za účast na mírovém hnutí, což se považuje za zločin. Dělník Jiří Wolf, 31 let starý, člen Charty 77, byl odsouzen na 6 let žaláře za tzv. podvratnou činnost a vyzrazování tajemství. Jiří Wolf byl již jednou souzen v roce 1978 a odsouzen “ke třem letům nápravného”. Je to zločin stavět se proti rozmísťování sovětských balistických střel na území Československa. Moskva odpovídá Americe na její rozmísťování střel typu Pershing a křižujících střel s plochou dráhou letu v zemích západní Evropy. Státní policie vystupuje násilně proti účastníkům nezávislého mírového hnutí. A krutý trest - 6 let vězení - má odstrašit každého kdo by se snad chtěl zúčastnit. Komunistické úřady jsou vždy pohotový se statistikou, prý 7 z 15 miliónů obyvatel již projevilo souhlas s rozmístěním balistických střel SS-20 s atomovu náloží na československém území. Státní bezpečnost podnikla koncem roku tři velké akce, aby se nikdo neodvážil “ohrozit obrannou schopnost země”, je na to trest 10 let žaláře. Množí se však petice. Přihlásili se zaměstnanci národního podniku Geofyzika v Praze a někteří odmítají odvolat svůj podpis, přes nátlak policie. Dělníci z Kolbenky ČKD, podnik, kterým se komunisté vždy pyšnili, též podpisují petice proti sovětskému zásahu. Rozšířilo se to i na Moravu. Nejdůležitější ze všeho je otevřený dopis, rozbor přípravného výboru svobodných odborů na Kladně z 11. prosince, na Revoluční odborové hnutí ROH v Praze, který uveřejňujeme v plném znění: Ústřední Rada Odborů, Praha 3 Na Kladně 11. prosince 1983 STANOVISKO К umístění dalších sovětských raket na československém území. V odborovém deníku “Práce” jsme se dne 9. 12. t.r seznámili s usnesením šesté plenární schůze Ústřední rady odborů ze 6. a 7. prosince, v němž se, mimo jiné, praví: “Plenární schůze ÚRO ... v souladu se zájmy čs. lidu a bezpečnosti naší země, vyjadřuje plnou podporu ujednání mezi vládou ČSSR a radou ministrů SSSR o zahájení přípravných prací k rozvinutí raketových komplexů operačně taktického určení na území naší republiky. Ústřední rada odborů je pevně přesvědčena, že horečné zbrojení může být zastaveno jednotou mírových sil a jejich zvýšenou akceschopností, že i za současné vážné situace může být mír uchován a upevněn. Pro tento cíl vyvine Revoluční odborové hnutí maximální úsilí”. . . (Tolik usnesení). Chceme vás v této souvislosti upozornit, že vaše jednoznačné a bezvýhradné souhlasné prohlášení ani zdaleka neodpovídá skutečným postojům veliké části našich pracujících a ostatních občanů. Neuvědomujete si zřejmě, že mnozí občané, kteří byli zorganisováni k manifestacím proti rozmístění raket v západní Evropě, jsou ve skutečnosti proti jakýmkoliv zbraním hromadného ničení, ať již jsou to zbraně americké, západoevropské nebo sovětské. Nikdo jim přece nemůže namluvit, že jen americké znamenají smrt, kdežto sovětské jsou hodné, mírové, protože nás chrání. Skutečnost je taková, že území, kde budou [pageend1]VESTNÍK January 1984 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Leden 1984 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 umístěny kterékoliv rakety, se v případě útoku stane terčem z druhé strany. К tomu přičteme obrovské nebezpečí plynoucí ze skladování jaderných střel, jež pro toto území vyvstává v každém případě. Je tedy nesmyslné když chcete, aby lidé souhlasili s tímto obrovským risikem, jaké tu vyvstává pro životy miliónů dospělých a dětí, když je různými existenčními tlaky a uměle vytvářeným míněním nutíte, aby podepisovali souhlas s umístěním raket na jejich území a tím i souhlas s možností vlastního zničení. Na štěstí si mnozí naši lidé právě při těchto akcích uvědomují obrovské společenské nebezpečí takto masově organizovaného souhlasu. Stále větší počet československých občanů nachází způsoby, jak vyjádřit své skutečné mínění, ať již formou dovětků к podpisům či jejich zdůvodněným odmítnutím nebo v podobě osobního dopisu, skupinové podpisové akce či jinak. Stále více občanů začíná chápat, jak je nutné, aby každý zdravě myslící a vpravdě morálně vyspělý člověk projevil svůj osobní postoj, osobní občanskou odpovědnost v takových osudových otázkách, jako je otázka války a míru. Nemávají už všichni rukou, že v daných poměrech je to stejně jedno, že oni jako jednotlivci či skupinky to nezachrání, že hlas jednotlivých lidí nic nezmůže. Domníváme se, že také právě ROH by mělo vznést rozhodný protest proti rozmísťování raket na čs. území, a tak hájit nejzákladnější zájem pracujících, totiž zájem na zachování jejich života. Současně by ROH mělo a mohlo přijít s iniciativním návrhem jiné cesty při mírových jednáních vlád a mělo by hledat i nové vlastní cesty ve sjednocování spontánních mírových hnutí a počinů doma i v mezinárodním měřítku. Jednou takovou cestou, která se otevírá, je možnost lidového referenda v naší zemi a současně ve všech zemích, kde mají rakety být rozmístěny. O tak závažných otázkách by neměli rozhodovat jen skupiny politiků, ale široké, tajné hlasování pod mezinárodní kontrolou. Kromě obrovského životního risika, které pro českou kotlinu vyplývá z rozmísťování sovětských raketových komplexů, je tu také otázka ohromných finančních, materiálních a lidských nákladů, jež bude musit na tato vojenská zařízení vynaložit naše společnost, naši lidé. Mezi kritickými občany se hovoří o desítkách miliard korun, které musí naše země věnovat na výstavbu těchto komplexů, o ztrátách zemědělské a lesní půdy, o ohrožení vody, jež je už na velké části Čech tak osudově znečištěna těžbou uranu; mluví se také o tisících bytů, které máme poskytnout pro ubytování personálu raketových komplexů, atd. To všechno bude mít nesporně dalekosáhlé následky pro naší životní úrověň, povede ke zdražování životních nákladů, к omezování sociálního, kulturního a ekonomického rozvoje naší země. Souhlasit s tím vším a vyvolávat takový souhlas znamená zproněvěřovat se obhajobě základních zájmů pracujících, kterou má ROH ve svém programu. Za této situace nevidíme jinou cestu než vytváření neformál- Uveřejňujeme dopis datovaný v listopadu a zaslaný ze západní Evropy. Pisatel, muž ne už mladý, kolem padesátky, mluví к nám o poměrech v zemi, stěžuje si, a je-li jeho kritika národa příliš ostrá, je to kritika z lásky, miluje národ a přál by si, aby byl co nejlepší a žádá od něho snad nemožné. Je to sice mínění jednoho občana, ale poněvadž jsou to stížnosti častokrát opakované, třeba o nich uvažovat. Ze všeho vysvítá, jak je důležité, abychom byli stále ve spojení s lidem v Československu, abychom se snažili jim rozumět, a oni nám, abychom jim byli nápomocni svým pochopením. Jsou to mé osobní názory a postřehy člověka, který v daném prostředí žije, ale nepřebírá způsob života, ani názory a myšlení, která jsou u nás běžné. Není to z důvodu zatrpklosti, ani opozice pro opozici, ale je to prostě proto, že pokud se к něčemu přizpůsobím, tak to musí být něco lepšího, než znám nebo dělám. Z hlediska politického jsem stále větší a větší amerikanofil. Není to proto, že by mi Amerika po všech stránkách vyhovovala, ale proto, že Amerika si je nejvíce vědoma nebezpečí komunismu. Komunismus považuji za největší katastrofu dvacátého století. Není to jen z důvodu jeho hospodářské neschopnosti zajistit slušný a důstojný život pro své obyvatele, ale hlavně proto, že bere člověku jeho nejvlastnější právo, a to je svobodu v poznání a projevování názorů a myšlenek. Z důvodu své duchovní impotence a neschopnosti řešit ekonomické otázky moderní společnosti nedovolí ani kritiku z vlastních řad a bezohledně likviduje své oponenty. V našem národě zavinil hlavně morální úpadek, protože v člověku podporuje jeho nejnižší povahové vlastnosti. Neuznává skoro žádné morální hodnoty a materiální stránku lidského života příliš přeceňuje. Duchovní hodnoty prakticky neuznává. Mé největší zklamání, které mám к lidem mé národnosti, je to, že se velmi rychle přizpůsobili к daným podmínkám. Nedělám si iluze, že lidé dříve žili pro velké ideály, ale přece jen byli lidé, kteří tyto ideály hlásali a byli svědomím společnosti. Masaryk a skupina jeho mladších současníků je toho dokladem. Lidé si skutečně u nás velmi rychle zvykli na komunistický způsob života, i když v podstatě komunisty nejsou. Nehledí na svoji čest, ani běžné morální hodnoty. Snaží se vyniknout ve smečce vlků a kývají na všechno, jen aby si na naše poměry udrželi dobré postavení, a pokud možná bez velké námahy a vynaložení svých schopností (které většinou nemají) získali slušné peníze pro život. 2 - Věstník Za železnou oponou (Kladno, Plzeň, Ostrava) nich buněk pro obhajobu základních zájmů pracujících na půdě závodů, podniků, družstev, institucí, organizací a obcí i ve volných zájmových skupinách. Myslíme si, že tyto buňky by i při riziku své činnosti mohly zahrát významnou roli pro sjednocování kritických smýšlení občanů na podstatné otázky našeho života, mezi nimiž stojí dnes otázka odzbrojení na místě neipřednějším. Přípravný výbor svobodných odborů [pageend2]Jejich ideálem se stal dle československé normy slušně zařízený byt, auto, weekendová chata a cesta к moři v některém ze socialistických států. Někteří se dostanou i na Západ. Je к tomu potřeba dolarový příslib od banky, že ti prodá peníze. Dostane to jen málo lidí a mnohdy se to získá za úplatky, nebo protekci, která je v tomto státě samozřejmá. Poměr cen za potraviny u nás a v Německu je asi stejný. Dá se říci, že to, co si Němci vydělají v markách, tak my si vyděláme v korunách. Z našeho hlediska to je katastrofální situace. Jen pro ilustraci, masa je u nás málo. Musíš na něj čekat třeba půl až třičtvrtě hodiny. Cena průměrného masa je 50-60 Kčs. Kvalitní maso, pokud je, tak stojí přes 90 Kčs. Z hlediska ekonomického z nás udělali žebráky a blbce. Zahrada, kterou jsme si koupili, není také luxusem. Pěstujeme si tam různou zelenimu, ovoce a hlavně s ní počítám na dobu mého důchodu, která se pomalu blíží, pokud se toho ovšem dožiji. Mám tam spoustu práce, ale je to můj asyl od mého zaměstnání i společenského života, který u nás prakticky neexistuje. V zaměstnání jsem si vybudoval velmi slušné postavení, ovšem v ranku dělníka. Bez velkých problémů dávám do provozu složitá zařízení, mám v tomto směru dosti velký úspěch. Náš podnik prodává naše zařízení i do ciziny. Jsou to však pouze východní a nebo tak zvané státy třetího světa. Večer jsem většinou vyřízený a nemám čas ani, abych se oholil. Naše noviny prakticky nečtu, ty jejich kecy nemá cenu vůbec číst. Poslouchám Hlas Ameriky. Myslím si, že to dělají dobře! Informace považuji za objektivní! Velmi dobré jsou ekonomické, politické, vědecké, kulturní i sportovní komentáře. Také pořady o moderní hudbě u nás a pravidelný jazzový pořad považuji za velmi důležitý. Tomuto systému se nejméně podařilo podchytit mládež! Nemá jim co dát! Hudba je jejich světem! Nemají však žádné politické názory a jsou v tomto směru bez informací. Mnohdy až nekriticky obdivují Západ. Scházejí se na různých (potlachách) v přírodě. Dříve je rozháněli. Mají tam jistě mnoho svých informátorů, a pokud se tam protistátně neprojevují, tak je i nechávají raději na pokoji. Jediná tato věc se jim vymkla z ruky. Když se však ožení, tak se z nich stanou socialističtí měšťáci a přebírají běžné zvyklosti. Nemají politické ideály, které byly kdysi vlastní! Nás, pár bláznů tehdy vědělo, zač bojujeme. Oni to neví! Jsou prostě nespokojeni, otráveni životem a provádějí také narkomanii, kterou dělají primitivním způsobem. Přes všechno to ale věřím, že v našem národě je něco zdravého! Čím déle to ale bude trvat, tím strašnější budou následky! Pracovní morálka je strašná! Lidé se snaží nedělat a nebo dělají špatně. Není to ale pro sabotování práce, ale prostě z lenosti. Není se také čemu divit. Když děláš více, tak ti stejně více nedají. Komunisté dostávají systematizovaná místa a jsou prakticky beztrestní. Pokud je nějaký skandál, tak se buď ututlá a nebo jej odnesou ti nejmenší. Neexistuje ani spravedlnost, kterou sami uzákonili. Spravedlnost je prostě třídní - pouze pro někoho! Nevím, proč nedávají chartisty do vězení! Asi si je udržují, aby je mohli lépe kontrolovat a hlídat další eventuální stoupence. Lidé jsou u nás dezorientovaní. Tento systém nemají rádi a nevěří mu. Nevěří však ani Západu. Vůbec si nedovedou představit, že by mohl být konec tohoto systému, a co by mohlo přijít po něm. Nejsou komunisty, ale pomalu si osvojují komunistický způsob myšlení! Politické myšlení, až na malé výjimky, je na velmi nízkém stupni. Je vidět, že čtyřicet let žijí bez objektivních informací. U nás se nechá stavět jen na jedincích. Mimo lidí věřících, kterých je ale u nás málo, neexistuje žádné seskupení. Policie stejně všechno kontroluje. Náš průmysl je v katastrofální situaci. Je otřesná pracovní morálka. Lidé kašlou na všechno. Je minimální organizace práce. Chybí spousta věcí, potřebných pro výrobu. Alkohol se pije i v práci! Rum (“rozumně uložená měna”) se stal nápojem Cechů! Půl litru stojí 50 Kčs a pijí jej i ženy! Když T.G.M. umřel, tak se psalo - “budu se na vás dívat, jak to tady povedete”. Doufám, že se na nás nedívá. Asi by se zhrozil, jak národ Husa a Komenského klesnul. Moje cesta na Západ je pro mne velmi poučná. Vidím velký blahobyt, ale i obavu z nezaměstnanosti. Nejsem si jistý, jestli mírné zlepšení pracovní příležitosti bude trvalým vzestupným stavem. Divím se mládeži, která částečně podlehla falešným pacifistickým heslům. Je to předposlední trumf Rusů, se kterým mohou kalkulovat! Ten poslední je, který prezident přijde po Reaganovi, a jakou bude dělat politiku. Přeji vítězství Reaganovi, nebo tomu, který bude dělat stejnou politiku jako on. Jeho vnitřní politiku mohu ale těžko posoudit. Rusové to nemohou dlouhodobě vydržet. Doufají, že Západ povolí. Válka by byla katastrofa pro všechny. Pevně však věřím, že к tomu nedojde a že nakonec zvítězí zdravý rozum. Naděje umírá poslední! Úprava vztahu k režimu v Praze Stále stoupá počet uprchlíků z Československa. Problém jejich přijetí se zhoršuje nezaměstnaností v zemích Západu, např. Rakousko těžce doplácí na uprchlíky z Československa a Polska. Švýcarsko se též pozastavuje i z důvodů zásadních. Ve Švýcarech lze nabýt občanství až za dvanáct let a není to samozřejmostí, že občanství mu bude dáno. Švýcarská vláda je přísná a důsledná, její občané považují občanství za velký dar poskytnutý přistěhovalým. Proto s nelibostí sledují vývin u některých československých občanů, jejich poměr к československé vládě. Azyl byl jim poskytnut na základě toho, že uprchlíkům nebylo možno žít v nesvobodě, za komunistického útisku. Dnes však s oblibou navštěvují Československo, zvou si rodiče na návštěvu, plně využívají v každém ohledu všech výhod švýcarského občanství, aniž by se odpoutali od komunistické vlády. Američan by řekl, you can’t have it both ways. Myslí se tím jejich “úprava vztahu к režimu v Praze”. Jakou věrností splácí bývalý československý občan švýcarskou svobodu a občanství? Utekli před komunismem, ale nijak se nebrání proti komunismu a někteří jsou ochotni i tak trochu spolupracovat s režimem, když to vynese určité výhody. Prý se tomu nedá říkat spolupráce, je to “jenom tak”. Dojdou si na vyslanectví na slovíčko. Kanadské listy se věnovaly tomuto problému v článku “Divíte se?”, který zde uveřejňujeme: Divíte se? Dne 7. října 1983 byl ze Švýcarska deportován do Prahy čs. žadatel o politický azyl Lumír Polach. Mluvčí švýcarské vlády prohlásil, že to byla chyba. Třicetiletý elektrikář L. Polach trávil dovolenou v Jugoslávii a odtamtud se mu podařilo přejít ilegálně do Itálie a dále do Švýcarska. Při žádosti o politický azyl neuvedl ani jeden politický důvůd a původně prý bylo rozhodnuto, že bude vyvezen do Itálie nebo do Jugoslávie, kde je nyní možné žádat o azyl. Někdo to popletl a místo do Bělehradu ho posadili do letadla s cílem Praha. Tam si Polach - podle švýcarského tisku - vyřídil nutné formality a pracuje zas na svém místě jako elektrikář. Naši lidé žijící ve Švýcarsku vidí v celé záležitosti něco víc: 2.000 z nich stále čekají na vyřízení jejich žádosti o azyl a nyní mají obavy, že jejich žádosti nebudou kladně vyřízeny a že budou vystěhováni. Dostali jsme do redakce několik dopisů ze Švýcar, od našich čtenářů, kteří zásadně odsuzují všechny tzv. Věstník - 3 [pageend3]Novina V Clevelandu vyšlo zvláštní pamětní číslo “Novina” k 50. výročí úmrtí velkého českého státníka Antonína Švehly. Úvod napsal Martin Hrabík, nad jiné povolaný, aby upozornil na význam Švehlúv pro Československo a na jeho odkaz, nad kterým právě dnes je nutno se pozastavit. Závěrem ve svém úvodu poznamenává autor “Na okraj První republiky”: Antonín Švehla byl dynamickou osobností v domácím odboji, v přípravě a provedení převratu. Teprve později bylo oceněno jeho mistrovství v odvrácení bolševického rozvratu v době popřevratové. Z mužů Pětky byl nejsilnější, protože nejcílovější, v historickém líčení Peroutkově. Období jeho tří vlád je i jeho titulární řízení československé politiky, kterou vedl rozmachem evropského státníka. Za krátkou dobu deseti let jsme překonali potíže nového státu. Měli jsme v čele dva schopné vůdce. V tomto čísle “Noviny”, rádi bychom shrnuli, proč Švehla ve spolupráci s Masarykem tolik dokázal a proč uměl tak vůdcovsky vládnout? Velká vrozená inteligence, politické nadání, znalost dějin národa i světa, nesmírně pragmatické vážení problémů, situací a důvěrný vztah к charakteru národa, sokolský prožitek vlastenectví, Havlíčkovská znalost národního charakteru, povahového rozměru od plného vlastenectví к průměrnému maloměšťáctví, to byly tvořivé mocnosti jeho politického umu, který uplatnil ve vyčerpávající práci. Obětoval se v ní podle vlastního přiznání: “Česká politika je proto tak krásná, že je tak těžká”. Každý problém ho vzrušoval к řešení, neutíkal před ním. Uměl vládnout, demokraticky vládnout. Vytváření vládních koalic bylo samo o sobě dílem schopného politika v dobách neklidných . . . Žádná nepřízeň přítomného režimu zaujatých lidí, nemůže zničit Švehlovy zásluhy o československou demokracii - ani jeho památku”. Jsou tu kapitoly: Dr. Jaroslav Pecháček, “Masaryk, Beneš, Hrad”; František Koutník, “Švehla, Beneš”; Prof. Josef Korbel, “Jak vznikla rudozelená koalice”; Jiří Chmelař, “Historie německého agrárního hnutí v Čechách a na Moravě”; Prof. Dr. Karel Engliš, “Švehlovo státnictví”; Dr. Vávro Šrobár, “Pamati z vojny a vazenia”; Karel Čapek, “A Representative Czech”; Václav Černý, “Paměti”; František Udržal “Švehla - z rodu bojovníků”; Ferdinand Peroutka o Švehlovi a další. “Novina” dovršila svůj třicátý pátý ročník v exilu. Vydání bylo umožněno dary. Ve spolupráci s přáteli vydal Martin Hrabík, 3491 West 99th Street, Cleveland, Ohio 44102. Roční předplatné Věstníku - $5 ZPRÁVY OBLASTÍ A ODBOČEK Krajanský výbor v Clevelandu Po celý uplynulý rok Krajanský výbor v Clevelandu pracoval v duchu a tradicích svých zakladatelů a dovršil již 35 let záslužné činnosti od svého obnovení v únorové krisi 1948. - Úředníky Krajanského výboru v uplynulém roce byli: Dr. Miroslav Poseděl, předseda; místopředsedové: Martin Hrabík, Miloslava Hyvnarová, Josef Kobylák a Ralph Perk, tajemník Přemek Kocián, pokladní Milada Vorisová, zapisovatel Václav Hesoun. Členských schůzí jsme konali sedm a tři porady předsednictva. Dne 8. dubna 1983 jsme uspořádali v České národní síni přednášku historika dr. Miloše Vituly z Toronta, na téma “Idea středoevropské konfederace v dějinách českých zemí”. Spisovatel Vladimír Škutina při své cestě po Americe byl naším hostem 12. května a připravili jsme přátelský večírek v České Síni Karlín, hojně navštívený. V polovině června přijel do Clevelandu Msgr. dr. Jaroslav Škarvada z Ríma, biskup pro český exil a úředníci K.V. i velký počet členů se s ním sešli na přátelské besedě pořádané Distr. svazem českých katolíků v Lurdské škole. Hlavním našim podnikem byla oslava 65. výročí čs. samostatnosti, která byla konána ve velkém sále České národní síně na Broadway, v sobotu 29. října ve večerních hodinách. Prvou polovinu oslavy vyplnila svým zpěvem operní pěvkyně australské opery v Sydney, Miluška Šimková. Zpívala “Písně mé vlasti”. V druhé polovině oslavy vyhrávala 32-členná “Staročeská dechovka” za řízení Lubomíra Hromádky, jež hrála díla českých hudebních skladatelů. Prosincová schůze měla vánoční ráz. Zvláštní program připravil Přemek Kocián a spoluúčinkovali A. Hřídelová, Dáša Posedělová, Jarmila Vlková a Ludvík Rychtera. - Během roku Krajanský výbor pomáhal potřebným uprchlíkům, kteří se poslední dobou usadili v našem městě. Před vánoci jsme opět pamatovali štědrým darem na politické uprchlíky v Evropě, -un 4 - Věstník uprchlíky, kteří si na půdě Švýcarska u čs. zastupitelských úřadů požádali o tzv. úpravu vztahů к dnešnímu komunistickému režimu v Praze čili o povolení emigrace se zpětnou platností. Mimo poplatku se tito lidé zavázali к něčemu, co uvádíme níže a co se nemusí líbit švýcarské vládě, pokud si nechce pro případ válečného konfliktu vybudovat v zemi nepřátelskou pátou kolonu: Prohlašuji, že v době, kdy jsem se zdržoval v cizině bez povolení čs. úřadů, nezúčastňoval jsem se aktivně politické činnosti proti ČSSR nebo některému státu světové socialistické soustavy a nebyl jsem členem ani jsem nepodporoval nepřátelské politické organizace nebo akce emigrantů proti ČSSR. Prohlašuji, že při pobytu v cizině nebudu svým jednáním poškozovat dobré jméno a zájmy ČSSR a států světové socialistické soustavy. Z Kanadských Listů Oblast Michigan V prosince se konala valná hromada, na které byli zvoleni následující funkcionáři: předseda Jiří Žemlička, místopředsedové Tony Čech z Owosso a Jan Sklenář, tajemnice Marie Samšiňáková, zapisovatel Karel Pondělí, pokladník Peter Vičko, revisoři účtů Jan Šrámek a Věra Pondellová. Br. Šrámek nepřijal žádnou větší funkci pro letošní rok, ale věříme, že zůstane i nadále tak činný jako v letech minulých. Marie Samšiňáková, tajemnice Oprava: Odb. Gama a Gen. Štefánik Dodatečně к článku o mikulášské zábavě u Štefánika v Chicagu oznamujeme, že mikulášskou pořádaly odbočky Štefánik v Chicagu a Gama dohromady a o její zdar mají stejnou zásluhu členové Gama tak jako členové Štefánik. Sorry, Gama. Náš kalendář Svátek 7. března Chicagská oblast ČSNRA vzpomene 7. března v sobotu večer 10. března. Přijede dr. Karel Steinbach z New Yorku. Těšíme se na jeho proslov. Podrobnosti se dočtete v krajanském tisku. Laskavě poznamenejte si tento den na svém kalendáři. Upozornění odbočkám a oblastem: Rádný sjezd se bude konat na jaře, přesné datum bude včas oznámeno. Návrhy na změny stanov musí být odevzdány nejméně měsíc předem, aby mohly být rozmnoženy a připraveny. Texty jsou rozeslány sjezdovým delegátům к prostudování. Prosíme, připravujte se již dnes na sjezd. [pageend4]Některé náměty a názory, které budou vzneseny jsou následující: Smetana: jeho předchůdci, hudba a její vliv, prameny, edice, specifické stylistické problémy. Národní obrození a Smetana: umělecké, sociální a politické názory. Smetana a jeho současníci: patagonisté a antagonisté. Smetanovy perspektivy v 20. století: názory hudebních skladatelů, umělců, kritiků a historiků. Stolní zasedání: Souhrn a závěry konference. Konference potrvá po 3 dny, se zasedáním dopoledne i odpoledne, ve dnech 29.-30. března 1984. Po dobu konference a festivalu budou pořádány hudební večery jako část souběžného hudebního festivalu. Denně bude otevřena výstava unikátních knih, partitur, manuscriptů, dopisů a jiných dokumentů, jakožto i československé národní kroje a umělecké předměty. Průběhem konference bude též plenární zasedání, se souběžnou schůzí “American Musicological Society” pacifické jihozápadní odbočky. Následující je seznam účastníků, kteří byli pozváni anebo se zúčastní konference: dr. Michael Beckerman, St. Louis, Missouri; dr. Jan Clapham, Bristol, England; dr. Zdeňka Fischman, Corona, California; dr. Edith Vogl-Garrett, Brookline, Massachusetts, dr. Karel Husa, Ithaca, New York; dr. Nors S. Josephson, Fullerton, California, dr. Jaroslav Mráček, San Diego, California; dr. Zdenka Pilková, Prague, Czechoslovakia; dr. Barbara Hampton - Renton, Valley Stream, New York; Dr. Boris Schwarz, New York, New York; Dr. Richard Taruskin, New York, New York; Dr. John Tyrrell, Nottingham, England; dr. John H. Yoell, Los Angeles, California; and dr. Joseph F. Žáček, Albany, New York. Během hudebního festivalu od 29. března do 8. dubna 1984 bude San Diego symfonickým orchestrem, pod taktovkou dirigenta Paavo Berglunda uvedena celá Smetanova “Má vlast”, dále dvě sonety z “Michelagelo” od Karla Husy, dirigované samým skladatelem. Dodatečně bude uspořádána řada koncertů komorní hudby od Smetany, Dvořáka, Janáčka, Martinů a dalších českých hudebních skladatelů, které byly hrány na San Diego státní universitě (SDSU). Mimo jiné dr. Karel Husa byl pověřen komponováním slavnostních fanfár pro Smetanův festival. V rámci hudebního festivalu bude uspořádán v sobotu 7. dubna 1984 “Československý národopisný den” na San Diego státní universitě, na jehož pořadu budou předvedeny národní krojované tance; vyhrávat bude populární lidová dechová hudba; na “Výročním trhu” bude к dostání rozmanité československé pečivo a chutná jídla. V době trpkých zkušeností, ale i nadějí na nový život se dosud v každé generaci ozvaly hlasy vědců a umělců doma i v cizině, aby podaly svědectví o nezdolné síle a vysoké hodnotě našeho národa. Byla to vždy svědectví významná od doby Damiánovy až po dobu Patočkovu. V průběhu staletí jsme kladně a účinně zasahovali do všech oblastí lidské tvořivosti a úměrně к možnostem měla v tom podíl celá naše kultura, česká a slovenská. Současnost, zpřísněná našim pobytem v exilu, vyžaduje podle rozprav a rozhodnutí užšího výboru Společnosti pro vědy a umění v Clevelandu, bezprostřední pozornosti otázkám zachování českého a slovenského jazyka a kultury mezi krajany v USA. Tragicky (i oficiálními exilovými organizacemi) zanedbávaná řeč a hlavně kulturní výchova mladé generace našeho exilu (nezřídka také utopeného v konsumní soudobé společnosti jež jej obklopuje), vyžaduje vzkříšení a rozžehnutí ohňů zájmu, kde jsou ještě zbývající jiskry v popelu. Užší výbor SVU se na návrh svého předsedy rozhodl, aby se zahájila zvláštní akce na podporu výše uvedeného programu na záchranu české a slovenské řeči a kultury v oblasti severního Ohia. Tato akce SVU by se měla sestávat: a) z kulturních a vědeckých pořadů obecného významu a zájmu; b) s následnou jazykově-kulturní soutěží SVU o českou či slovenskou vyjadřovací schopnost a znalost z oboru dříve přednesených, nebo vystavených či jinak ve známost uvedených (pro osvěžení paměti starších nebo pro výuku mladých). К pořádání kulturně nebo vědecky skutečně hodnotných a profesionálně dokonalých programů je třeba peněz např. к minimální úhradě nákladů přednášejících; dále к nájmu sálů, nástrojů, hudebních a jiných potřeb a cen pro Kulturní soutěže SVU. Užší výbor SVU v Clevelandu se tudíž letos rozhodl požádat příznivce a podporovatele místního SVU, o laskavé poskytnutí (daňově odpočitatelných) příspěvků pro tento účel. Ceny v Kulturní soutěži SVU-Cleveland budou označovány podle dárců takto: Jednotlivé soutěže budou nazývány dle čestných dárců podílů nad $1,000.00. Jednotlivé ceny: I ($300.00) II ($200.00) budou nazývány jménem III ($100.00) podporovatelů SVU-Cleveland Jednotlivé příspěvky ($100.00 a méně) příznivců SVU budou uveřejňovány v tisku a za ně pořízené pořady budou jim připisovány. Vyzýváme uvědomělé krajany českého a slovenského původu к příspěvkům na Kulturní soutěž SVU-Cleveland. Příspěvky SVU jsou daňově odpočitatelné. Krajané, zvěčněte svá jména v historii Čechů a Slováků v Americe v souvislosti s ušlechtilou snahou zachovat svůj jazyk, umění a vědu do budoucnosti této krásné země! Za Výbor SVU-Cleveland: Prof. dr. Jan Opplt Nový rok, nové naděje! Získejte nové členy. Bedřich Smetana: Stoleté výročí úmrtí Mezinárodní konference a festival československé hudby v San Diego na státní universitě (Pokračování) Dary na činnost ČSNRA Odbočka Washington, D.C. $500.00 Dr. Angela Jira, CA 30.00 Smutná zprava z Washingtonu Před uzávěrkou listu došla nás zpráva o úmrtí dr. Vladimíra Fleischera, býv. předsedy washingtonské oblasti Československé národní rady americké. Byl vedoucím členem, nadšeným spolupracovníkem a budeme dlouho želet jeho odchodu. Bližší sdělíme příště. Kulturní soutěže SVU - Cleveland Festival bude zakončen v sobotu večer 7. dubna 1984 provedením Smetanovy opery “Prodaná nevěsta” na San Diego státní universitě. O podrobnější informaci o oslavě si napište na: Univ. prof. Dr. Jaroslav Mráček, Smetana Centennial, Department of Music, San Diego State University, San Diego, California - USA, 92182-0217. Telefon: (619) 265-6031. (Martin V. Zubatý) Věstník - 5 [pageend5]VĚSTNÍK CZECHOSLOVAK NATIONAL COUNCIL OF AMERICA 21 37 So. Lombard Ave. - Room 202 Cicero, Illinois 60650 ADDRESS CORRECTION REQUESTED 436 FIRST CLASS MAIL Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CSA FRATERNAL LIFE (Formerly Czechoslovak Society of America "Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWW, fL 60402 [pageend6]