český zahraniční časopis POLYGON 5 Amerika-Evropa-Austrálie říjen 2011 nový Do parku před Hlavním (dříve Wilsonovým) nádražím se letošního 5. října po 70 letech vrátila socha amerického prezidenta Wilsona. (Více uvnitř čísla, foto Milena Štráfeldová) PRIMUS [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. PRIMUS Vydává Petr Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Petr Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2011: Švýcarsko CHF 79, ostatní Evropa Eur 53 (nebo ekvivalent v jiné měně), zámoří US$ 79 (nebo ekvivalent v jiné měně). ČR: CZK 590 (Předplatné zahrnuje poštovné, do zámoří leteckou poštou.) Cena jednotlivého čisla ve volném prodeji Kč 99. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojeni: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, číslo účtu: 1943687359/0800, při platbě z ciziny uveďte IBAN: CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydávání Nového Polygonu je činností neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorář. Na přípravě tohoto čisla se podíleli např.: Jiří ABRAHAM, Milan HULÍK, Vlastimil PODRACKÝ, Jaroslav CABAL, Svatopluk KALUŽÍK, Jan SCHNEIDER, Jiří NEDOMA, Martin GEISLER, Jan KUBALČÍK a Milena ŠTRÁFELDOVÄ (CZ), Ota ULČ (USA), Josef KOLÁČEK (Vatikán), Peter ŽALOUDEK (A), Nathalie SWIN- KELS (B), Dana SEIDLOVÁ (CH), Jiří DIAMANT (NL) Luděk FRÝBORT (D), Stanislav MOC a Jaroslav KOVÁŘÍČEK (Austrálie), Miloš ŠUCHMA a Vladimír CÍCHA (Can). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVĚTĚ. K nahlédnutí a přečtení je ve veřejných knihovnách okresních měst v Čechách a na Moravě a v „Libri prohibiti“ na Se- novážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. ---------------------------------------------- ISSN 1801-7614 I Registrace MK ČR E 14234 --------------------------------------------- Číslo 6/2011 vyjde v polovině prosince 2011. Redakční uzávěrka 30. listopadu 2011. Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, léto (pro nás v Evropě) skončilo. Však ani za moc nestálo, snad jen v září a začátkem října (ale to už byl začátek podzimu), pak se zas prudce ochladilo. Že počasí má vliv na naši (nejen) náladu, je známé... A politika tu náladu nevylepší. Třeba „dluhová krize“, či stále nezodpovězené otázky kolem korupce. Je naše dnešní demokracie retardovaná? Důchodci na tom budou podle nové reformy zase hůře. Pokud penzi ovšem ještě vůbec dostanou, viz lidé žijící dlouhodobě v zahraničí. (Více se dozvíte v satirickém článku Penze z Česka.) Poslanci se dohodli na tomto znění: Od roku 2012 důchodcům bude povoleno přecházet na červenou. Od roku 2013 to budou mít povinné, (internet, autor neznámý) 28. října si připomínáme počátek naši svrchovanosti. Ta však byla porušena dvěma okupacemi a svým způsobem i (povinným) členstvím v RVHP a (nepovinným) členstvím v EU. Vzpomeňme si i na starší dobu, např. Ottu Habsburského nebo lži ze Stalinovy dílny. A „rozjímejme o lži a pravdě“: o paradoxně tragickém osudu statečného člověka, generála Kutlvašra, který byl „hlavním mužem Pražského povstání“. Na konci druhé světové války přinutil velitel Pražského povstání generál Karel Kutlvašr šéfa wehrmachtu v Praze generála Rudolfa Toussainta, aby 8. května 1945 podepsal kapitulaci. Za pomoc při vyjednávání v Praze byl „po zásluze“ potrestán. Na následky věznění zemřel 2. října 1961. 11. září uplynulo deset let od tragické události, zvané 9/11. Jak se za tu dobu změnil svět? Co si máme představit pod pojmem „víra“? Jak s ní zacházet? Není ateismus také určitým druhem víry? Víry v nic? V bloku o církvi najdete úvahy o papežovi a rakouské církvi „ve varu“. Hlavním tématem tohoto čísla jsou bratři Mašinové, především Ctirad, který 13. srpna tohoto roku zemřel v Clevelandu v USA. Čest jeho památce! Nezapomněli jsme ani na literaturu. Další kapitola z knihy Jana Schneidera Práce jako čest i trest pojednává o komunistickém kultu práce a pracovních táborech. Milena Štráfeldová vydala letos dalši citlivě napsanou knižku povídek Přepisovačka, tu nazvanou Vyšívačka najdete v tomto čísle. Thomas Jefferson před více než dvěma sty lety napsal, že demokracie může existovat jen tam, kde jsou slušní lidé. Ať se tedy každý náš kritik zamyslí především sám nad sebou. Ctirad Mašin Přejeme vám barevný podzim! Michaela Swinkels-Nováková editorial ■ editorial ■ editorial ■ editorial ■ editorial [pageend3]stalo se... ■ stalo se... ■ stalo se... ■ stalo se... ■ stalo se... 1. 8. Shořela památná Petrova bouda v Krkonoších. / Globální oteplování a tání ledovců nehrozí, podle vicekancléře prezidenta republiky Petra Hájka, který vychází z analýz renomovaných fyziků, přijde naopak globální ochlazování a během deseti let malá doba ledová. / Zemřela přední česká sopranistka, držitelka ceny Thálie, Milada Šubrtová (87). 2. 8. Zástupci odborné veřejnosti zaslali ministru kultury Besserovi dopis, aby změnil své rozhodnuti ohkledně demolice domu na rohu Opletalovy ul. a Václavského náměstí. Besser je odkázal na pražský magistrát, který o bouráni rozhodl. / Ministerstvo vnitra přišlo na to, že internet v knihovnách by mohly platit města a obce. Ušetřilo by tak na 100 mil. korun ročně. Obce ale prostředky nemají a knihovny se boji, že o internet přijdou. 3. 8. Proti Bátorovi na postu šéfa personálního odboru ministerstva školství protestují představitelé organizací na ochranu lidských práv: Bátora je spjatý s rasistickými a antisemitskými subjekty. / Humanitární spol. Člověk v tísni rozdělila přes 52 mil. korun ze sbírek SOS Povodně 2010. Více než polovina šla přímo k postiženým rodinám, zbytek dostaly obce. / Před 60 lety bylo v jihlavské věznici po zinscenovaném procesu popraveno sedm mužů zapletených do dosud neobjasněných vražd v babické škole. 4. 8. Ministr školství Dobeš shání 4 mid. na platy učitelů. Připravil plán škrtů, omezí investice a byrokracii, propustí 80 úředníků, o 1 mid. přijdou vysoké školy a o zbytku bude jednat s ministrem financí. / V sutinách Petrovy boudy nalezl služební pes chemikálie, podle hasičů byla stavba zapálena úmyslně. 5. 8. Ministr vnitra Kubice nechce odpojit knihovny od internetu, nýbrž ministerstvo od internetu v knihovnách. Záležitost převzalo od již neexistujícího ministerstva informatiky, ale nedostalo na ni prostředky. / Politické špičky řeší připravovaný festival gayů a lesbiček Prague Príde. Záštitu nad akci převzal pražský primátor Svoboda, za což byl ostře kritizován hradními politiky, arcibiskup Duka vyzval primátora ke zvážení jeho kroku, naopak podporu mu vyjádřilo 13 zahraničních ambasád, nad čímž se zase pozastavil ministr Schwarzenberg, jakápak podpora právům, která v ČR nikdo nepopirá ani neupírá. 6. 8. Senátoři vyzvali premiéra Nečase k odvolání Ladislava Bátory. / Dětský fond OSN UNICEF pořádá pravidelně každý měsíc v pasáži obchodního domu Myslbek sbírku na pomoc dětem z východní Afriky Pečeni pro děti. Výrobky pekařů prodávají oblíbené osobnosti společenského života. Významnou nejen finanční pomoc poskytují průběžně i humanitární organizace Člověk v tísni a ADRA, zatím vybraly přes 10 mil. korun. 7. 8. Pětice Romů s mačetami napadla v baru v Novém Boru návštěvníky a obsluhu, tři osoby skončily v nemocnici. / Karel Husa, hudební skladatel a dirigent žijící v USA, autor skladby Hudba pro Prahu 1968, oslavil devadesátiny. 8. 8. Bátora písemně vyzval primátora Svobodu a amerického velvyslance Eisena, aby odvolali svoji podporu Prague Príde, i X! pražské léčebně dlouhodobě nemocných zemřela divadelní a filmová herečka, komunistická politička Jiřina Švorcová (83). 9. 8. Americký astronaut Andrew Feustel navštívil na Hrádečku exprezidenta Havla, který při té příležitosti zavzpomínal na své setkání s astronautem čs. původu Eugenem Cernanem. / Památkáři usilují o nahrazení shořelé Petrovy boudy replikou původní stavby. Majitelé jsou připraveni o návrhu jednat. / Hrozí nebezpečí, že nepedagogickým pracovníkům ve školství klesnou platy o 5 %, přičemž ale od začátku roku již platy klesaly, podle školských odborářů o 20-30 %, podle ministerstva o 7 %. 10. 8. Začal pětidenní festival tolerance Prague Príde s mnoha doprovodnými kulturními akcemi. / V rámci úspor hodlá ministerstvo sloučit 14 zdravotních úřadů ve dva, v Praze a Ostravě. Odbory i kraje se obávají ohrožení prevence a veřejného zdraví. 2 / nový POLYGON 5/2011 [pageend4]11. 8. Církve přijaly vládní návrh majetkového vyrovnání. 56 % majetku (budovy, pozemky, lesy apod.) bude vráceno přímo, zbytek (59 mid. korun) bude stát splácet po dobu příštích 30 let. / Kárné žaloby proti exekutorům nebude už více projednávat Exekútorská komora, ale Nejvyšší správní soud. Exekútorská komora byla kritizována za to, že její postihy jsou příliš mírné. / Oblíbené farmářské trhy s čerstvými potravinami začínají stagnovat: na místa skutečných farmářů se derou překupníci s problematickou kvalitou nabízeného zboží. / Školské odbory nepochodily u ministra financí s požadavkem zvýšení platů u nepedagogických pracovníků, peníze se budou muset najít uvnitř resortu. 12. 8. V Praze skončila konference Světové rady pro nadané a talentované děti. Odbornici i rodiče si poprvé na takové úrovni mohli vyměnit zkušenosti. Česká společnost si neuvědomuje, že nadané děti potřebuje, zaostává v jejich podpoře za Evropou i za světem. / Spor NP Šumava a ekologických aktivistů vyřešila příroda: chladné a vlhké počasí zahubilo larvy kůrovce, nevylíhnutí parazité z napadených stromů zdravé stromy neohrozí. / Spisovatel a překladatel Jiří Stránský, „doktor vězeňských věd“ oslavil 80. narozeniny. / Před 130 lety shořelo při dokončovacích pracích na střeše Národní divadlo. 13. 8. Karnevalovým „průvodem hrdosti“ centrem města vyvrcholil festival Prague Pride, průvodu se zúčastnilo množství osobnosti společenského života. Organizátoři připustili, že reakce politiků před konáním akce jim zajistily reklamu, bez které by se ale i obešli. / Expremiér Zeman označil Ladislava Bátoru za polovičního fašistu. I Po dlouhé nemoci zemřel v americkém Ohiu Ctirad Mašin (81). Ministr zahraničí Schwarzenberg považuje za velkou chybu, že jeho hrdinství nebylo naší zemí dostatečně oceněno. 14. 8. V Holešově na Kroměřížsku začal Týden židovské kultury, byl věnován cyklu Život Žida od narozeni až po smrt. Součástí bohatého přednáškového programu byl kinematovlak, koncerty, filmy, výuka izraelských tanců a prohlídka židovských památek. 15. 8. Česká mincovna v Jablonci n/N. prodala za jediný týden investiční zlato za téměř 100 mil. korun. Důvodem je nejistota na akciových trzích. / Proti útoku Romů demonstrovaly v Novém Boru stovky lidi, zastupitele i policii vyzývaly k rychlému a účinnému jednání. 16. 8. Národní technické muzeum otevřelo výstavu Dosušenol, která dokumentuje záchranu archiválií zasažených povodní v r. 2002. Metoda zmraženi a následného rozmraženi, vysušení a rekonstrukce pomohla zachránit množství dokumentů, které se zdály nenávratně zničené. Zahájení výstavy bylo spojeno s rozbalením posledního zamrazeného balíčku. 17. 8. Ladislav Bátora se na facebooku urážlivě vyjádřil na adresu ministra zahraničí Schwar- zenberga. Ministři TOP 09 žádají jeho odchod a na protest opustili jednáni vlády. Ministr Dobeš se za výroky omluvil, ale s odchodem se neztotožnil. / Ústavní soud rozhodl o navrácení bývalé brněnské textilky Himmelreich a Zwicker do rukou původních majitelů. Za války ji zabavili nacisté, poté stát a v privatizaci ji získala soukromá firma. I Nejvyšší státní zastupitelství odhalilo závažná pochybení státních zástupců v již uzavřených kauzách katarského prince a Jiřího Čunka. 18. 8. Čeští rejdaři poděkuji a odejdou, pokud nebude zajištěna celoroční splavnost Labe nebo kompenzovány ztráty za období nízkého stavu vody, kdy nemohou plout. / Někteří politici nabízejí na serveru Jízdomat jako netradiční způsob propagace spolujízdu autem. Poprvé se svezli dva mladíci s Petrem Gazíkem (TOP 09) z Prahy do Uherského Brodu. 19. 8. České firmy se ucházejí o budoucí zakázky zpracování dat z navigačního systému Galileo, jehož centrála sídlí necelý rok v pražských Holešovicích. Provoz bude spuštěn v září 2012, systém začne fungovat od r. 2014. / Předsedkyně parlamentu Němcová připravuje novelu zákona, která umožní využívat konopí k léčebným účelům. Schválena by mohla být do konce roku, neb ani opozice není proti. 20. 8. Působnost Ladislava Bátory na postu vedoucího personálního odboru ministra školství přirovnal ministr Schwarzenberg k pedofilovi na místě ředitele dívčí školy. / Tým českých kuchařů se vydal na 3. ročník charitativní akce Cesta proti hladu, který se uskuteční v Jihoafrické republice, kde budou nejlepší kuchaři 40 zemí světa připravovat národní [pageend5]speciality zdarma pro děti z chudinských čtvrtí i a za peníze pro hosty luxusních restaurací. Výtěžek z prodeje v restauracích půjde opět na pomoc dětem. 21. 8. Před budovou pražského rozhlasu proběhl pietni akt k uctění památky oběti srpnové okupace. Podobně se na události před 43 roky vzpomínalo i na dalších místech republiky. 22. 8. ČR je poslední zemí EU, která nemá vybudované centrum kybernetické bezpečnosti. Nejsou finance, ale ani odbornici. 23. 8. Ministr práce a sociálních věcí Drábek představil projekt alternativní péče o děti předškolního věku, které se z důvodu nedostatku míst nedostanou do školky. Jednalo by se o tzv. dětské skupiny, nebyly by součástí předškolních zařízení, splňovat by musely hlavně hygienické a prostorové podmínky. Zřizovateli mohou být obce, firmy či soukromníci. 24. 8. Filozofa kněz Tomáš Halik ostře odsoudil podporu Hradu fašizujicímu Bátorovi. / V předvečer mezinárodního agrosalonu Země živitelka se v Českých Budějovicích sešli ministři Visegrádské čtyřky s kolegy ze Slovinska, Bulharska a Rumunska a jednali o společné zemědělské politice, využití biomasy a sladkovodní akvakultuře. 25. 8. Problémy s nepřizpůsobivými občany se na Šluknovsko vydali řešit ministr vnitra Kubice a policejní prezident Lessy. / Před 140 lety byla založena legendární Českomorav- ská-Kolben-Daněk (ČKD). Firma přežila obě světové války i éru budováni lepších zítřků, posametové dnešky ani rok 2000 ale přežit nedokázala, skončila v r. 1998. 26. 8. VV zveřejnily výsledky auditu svého účetnictví. Chyby byly, ale neprokázalo se cílené zkreslování výsledků ani praní špinavých peněz. / Vláda zpochybňuje právni závaznost memoranda Fischerovy vlády o finanční podpoře regionální dopravy po dobu 10 let. Hejtmani se hodlají obrátit na soud. / Na Chebsku zaznamenaly seizmografy otřesy až čtyři stupně Richterovy stupnice, může za to zemětřesný roj, který má mít pokračování. 27. 8. Policie zadržela na ruzyňském letišti lékaře Jaroslava Bartáka podezřelého z týrání svých asistentek. Barták na poč. 90. let založil českou pobočku Lions Clubu a pěstoval mj. čilé styky s politiky. 28. 8. V důsledku poklesu mezd se do konce roku očekává odchod cca 2 tis. policistů, což by ochromilo chod policie. / Vojenský historický ústav nechal zrestaurovat 2 motáky, které poslal Josef Mašin z pankráckého vězení rodině. V nich se se svými blízkými loučí a sděluje jim své poselství: „Pamatujte si, že hájit svobodu své vlasti a národa jest první povinností každého uvědomělého Čecha. I vy jednou musíte takto postupovat.“ Motáky dostal ústav v r. 1990 od dcery Josefa Mašina Zdeny. 29. 8. ČR uznala libyjskou přechodnou národní radu za legitimního představitele země. / V poslanecké sněmovně se konala mezinárodní konference o evropsko-ruských vztazích Střední Evropa, Evropská unie a nové Rusko. / Nadační fond REGI Base představil stavbu prvního centra péče o novodobé válečné veterány ČA. Duchovním otcem fondu je bývalý voják speciálních jednotek Jiří Schams (REGI), který byl v r. 2008 těžce raněn v Afghánistánu. 30. 8. Ladislav Bátora se stane resortním vicekancléřem a bude rozhodovat o výběrových řízeních, správě budov, ekonomice a informatice. / Děti z pražské ZŠ ve Stodůlkách společně přispěly na pořízení pohyblivé plošiny pro svého pohybově postiženého spolužáka, který tak má šanci studovat s nimi. / Služba v ČA by mohla být v blízké budoucnosti opět povinná, nikoli plošně, ale pro vybrané ročníky či podle určitých profesí. 31. 8. Prezident Klaus na setkání s českými velvyslanci zkritizoval schválenou vládní koncepci zahraniční politiky kvůli obsahu prázdných témat a neřešení skutečných problémů. / Před 75 lety v 10 hod. dopoledne začalo vysílat Rádio Praha, vysíláni do zahraničí. Vysílalo se v němčině, francouzštině a angličtině. Dnes se vysílá v 6 jazycích a od ledna t.r. z finančních důvodů pouze prostřednictvím internetu. / 4 / nový POLYGON 5/2011 [pageend6]1.9. Začal nový školní rok, kvůli snižujícímu se počtu dětí bylo sloučeno 109 škol do 52 samostatných subjektů. Střední školy mají o 23 tis. žáků méně. / Poblíž budovy ministerstva školství se konal happening na podporu Bátory organizovaný hnutím D.O.S.T., které Bátora vede. Současně se demonstrovalo proti Bátorovi v režii exministra školství Ondřeje Lišky. / Před 70 lety zemřel v pouhých 22 letech talentovaný básník Jiří Orten. 2. 9. Od Nového roku se zvýší dolní sazba DPH z 10 na 14 %, bude se spořit v sociální oblasti a omezí se státní podpora stavebního spoření. / Václav Havel a herečka Iva Janžurová byli jmenováni čestnými občany Prahy 6. Havlovi se nelíbí, co se v Praze děje, a tak chápe své jmenováni jako výzvu k otevření veřejných debat o budoucnosti Prahy. Janžurová by na Ořechovce ráda otevřela divadlo. / Prezident Klaus kladně zhodnotil přínos W do politiky. Josef Dobeš (VV) je podle prezidenta nejlepší polistopadový ministr školství. 3. 9. Věž pražského orloje potřetí ve své historii ožila tzv. videomappingem, tj. promítáním počítačových animací na zed. Zahájila tak sérii 7 projekcí, ve které se divák přenese do historie, prohlédne si útroby památky a připomene si slavné okamžiky českých dějin. 4. 9. Premiér Nečas odmítl možnost odvodů do armády. / V reakci na Klausovu kritiku zahraniční politiky soudí ministr Schwarzenberg, že prezident má být hlava státu, nikoli zábavný provokatér. / Na letišti v Hradci Králové proběhl 18. ročník letecké airshow CIAF 2011. Četní diváci obdivovali letecké umění civilních a armádních letců z 11 zemí. 5. 9. Hrad označil Schwarzenbergovo prohlášení za hrubý osobní útok na prezidenta. / Světoznámá putovní show bratří Formanů Obludárium se na skok vrátila do Prahy, představení jsou beznadějně vyprodaná, ale soubor musí pokračovat dle plánu do Dánska. / Zemřela předsedkyně svazu bojovníků za svobodu Anděla Dvořáková (84). 6. 9. Poslanci přehlasovali červencové veto prezidenta Klause k novele zákona o ochraně prostředí. Novela má mj. městům v době smogové situace umožnit zakázat vjezd neekologickým vozidlům či umožnit využívání zpoplatněných částí městských okruhů k běžné dopravě. / Policie obvinila poslance Víta Bártu z upláceni spolustranika Škárky, Škárku zase z přijetí úplatku. Oba trvají na své nevině. 7. 9. Ústavní soud potvrdil právo obcí regulovat na svém území hazard. / Bezpečnostní info- mační služba (BIS) ve své výroční zprávě kritizovala kvůli korupci a kontaktům s podsvětím českou justici. / Ministerská komise se bude zabývat žádostí odborníků o záchranu domu na rohu Václavského náměstí a Opletalovy ulice. / Přes 60 mil. korun shromáždil Nadační fond Českého rozhlasu v minulých osmi letech prostřednictvím charitativní sbírky Den, kdy září Světlušky. Fond pomáhá nevidomým a zrakově postiženým dětem. 8. 9. Na mnoha místech ČR uctili lidé památku hokejistů, kteří zahynuli při leteckém neštěstí v ruské Jaroslavli, mezi nimi tří českých - Karla Rachůnka, Jana Marka a Josefa Vašíčka. / Do parku před Hlavním nádražím se po 70 letech vrátila socha amerického prezidenta Thomase Woodrowa Wilsona. Pražský primátor se starostou Prahy 1 a zástupcem amerického velvyslance do bronzové sochy vysoké 3,5 m vložili dokumenty a předměty pro budoucí generace. Slavnostní odhalení proběhne 5. října. 9. 9. Sněmovna schválila vládní novelu zákona o zřízení tzv. Generální inspekce bezpečnostních sborů, bude dohlížet na policisty, celníky a příslušníky vězeňské služby. / Soudci proti kritické zprávě BIS protestují, ze zprávy nevyplývá, jakého procenta soudců a st. zástupců se kritika týká, ani zdali dala BIS podněty k zahájení trestních stíháni. / Práva se dají vystudovat i za 2,5 měsíce, a o prázdninách. To se povedlo Janu Harangozzovi, který mj. figuroval v kauze kolem podvodných konkurzů soudce Berky. O odebraný titul se bude soudit. 10.9. Armádní speciál dopravil do Prahy ostatky hokejistů. Veřejnost se s nimi bude moci rozloučit 11. 9. na Staroměstském nám. / Ve Varnsdorfu rozháněla policie vodním dělem pravicové extrémisty, kteří se pokusili proniknout k ubytovně tzv. nepřizpůsobivých obyvatel. 11.9. Česká republika si shromážděními, pietními akcemi, koncerty či výstavami připomněla 10. výročí útoků na Světové obchodní centrum v New Yorku. / Před 60 lety se povedl [pageend7]jeden z nejslavnějších masových útěků na Západ: vlak Českých drah na trase Cheb-Aš zastavil až v německém Seibu. Ze 110 cestujících se 77 vrátilo zpět do Československa, jednalo se převážně o žáky chebského gymnázia a pacienty z Františkových Lázní. 12. 9. Před 20 lety začala fungovat první mobilní síť v ČR, analogová EuroTei NMT. / Zástupci těžařů a zaměstnavatelských svazů jsou proti vypuštění pasáže o možném vyvlastňová- ní pozemků kvůli těžbě z návrhu novely horního zákona, došlo by tak k zásadnímu poškození těžebního odvětví, ztrátě pracovních míst a ohrožení energetické bezpečnosti státu. 13. 9. Ministr Dobeš uvolnil 11 mil. korun z evropských fondů na projekt o globálním oteplování, který v souladu s názory profesora Klause vyvrací řadu mýtů, např. že za skleníkový efekt může člověk. Projekt má množství odpůrců a objevily se i spekulace o ministrově odměně za prezidentovu pochvalu. 14. 9. Premiéři ČR a Polska otevřeli první vysokotlaký plynovod STORK, který má propojit severní a jižní část Evropy a zajistit stabilitu dodávek plynu. / Na základě zprávy BIS podá ministr Pospíšil žaloby na asi deset soudců a připraví novely, které negativní praktiky omezí. / Legislativní rada vlády připravila návrh novely zákona, který ztěžuje podmínky pro vyslovení nedůvěry vládě. Podle opozice je úprava amatérská a nadbytečná. / Před 80 lety se narodil spisovatel, dramatik a publicista Ivan Klima, laureát ceny Egona Hos- tovského, Ceny Franze Kafky či Magnesii Litery, kterou byl oceněn za vzpomínkovou knihu Moje šílené století. / Před 125 lety se narodil Jan Masaryk. 15. 9. Ministerstvo financí představilo zkušební emisi spořících státních dluhopisů, nabízí 3 druhy (roční s výnosem 2 % a dva pětileté, kupónový a reinvestiční s průměrným zhodnocením 3,09 %). Zkušební emise má zjistit míru zájmu střadatelů pro emisi hlavní, která má odstartovat na počátku r. 2012. / Premiér Nečas uctil při své návštěvě v Jeruzalémě památku obětí holocaustu. Na místě protestovala proti působení kontroverzního úředníka Bátory na ministerstvu školství skupina demonstrantů. / Ve věku 100 let zemřel legendární filmový režisér, scénárista a pedagog Otakar Vávra. „Můj život byl s chybami, nehrdinský, ale často dost odvážný.“ 16. 9. V Praze se sešli předsedové parlamentů Visegrádské čtyřky (V4), jednali o roli národních parlamentů v rámci EU a dopadech evropské ekonomické krize na země, které dosud nepřijaly euro. / V Brně bylo otevřeno Národní tkáňové centrum, které bude nemocnicím dodávat tkáňové transplantáty. V ČR je to první pracoviště, které pracuje s živou tkáni. 17. 9. Ve Varnsdorfu protestovalo přes pět stovek lidí proti problémovým občanům, k protestům se připojily desítky extrémistů, průvod zastavila až policie. Oblast navštívil předseda ČSSD Sobotka, navrhuje posílení počtu policistů a navýšení rozpočtu na veřejně prospěšné práce. Zároveň kritizoval liknavý postoj vlády. / Praha se zapojila do Evropského dne bez aut uzavírkou Smetanova nábřeží a jeho dočasnou přeměnou na pěší zónu. 18. 9. Německé a rakouské firmy hledají kvalifikované spolupracovníky, kteří hovoří plynně německy, proto odstartovaly kampaň Šprechtíme na podporu výuky němčiny. / Pražské Václavské náměstí svou celodenní uzavírkou navázalo nejen na den bez aut, ale zahajuje tak proces revitalizace a navrácení náměstí svému původnímu účelu setkávání a komunikace lidí. V budoucnu by celodenní uzavírky měly být častější. 19. 9. Výzva na obranu knih, kterou podepsalo na 162 tis. lidí, zamířila do Senátu. Pokud ani senátoři nebudou hlasovat pro výjimku ze zvyšování DPH pro knihy a tiskoviny, přestanou se knihy vydávat a na výběru daní nevydělá ani stát. / Premiér Nečas se kvůli nepokojům vydal do Šluknovského výběžku. 20. 9. Vlastníci zdevastovaných lázní Kyselka Karlovarské minerální vody a C.T.S. Duo představili studii na záchranu části památkově chráněných budov bývalých lázní, na revitali6 / nový POLYGON 5/2011 [pageend8]zaci území a využití místa k turistice. Na projekt plánují 400 mil korun. Zástupci Asociace sdružení pro ochranu a rozvoj kulturního dědictví ČR chtějí zachránit budovy všechny. 21. 9. Poslanci podpořili v prvním čtení přímou volbu prezidenta. / Novým gen. ředitelem ČT byl po Jiřím Janečkovi na příštích 6 let zvolen 12 hlasy z 15 bývalý ředitel TV Nova Petr Dvořák. Zvýší kvalitu a vrátí ČT respekt. / Vláda schválila strategii boje proti sociálnímu vyloučení, má pomoci především Romům. 22. 9. Vláda podpořila návrh zákonodárců na omezení poslanecké imunity na dobu trvání mandátu. / Sněmovna schválila přísnější pravidla pro soudní znalce. / Ve výcvikovém prostoru Boletice proběhlo cvičení leteckých návodčích, tj. vojáků, kteří zajišťují leteckou podporu vojenských operací. Přesuny vojenských konvojů v nebezpečných oblastech v Afghánistánu se např. bez leteckých návodčích neobejdou. 23. 9. Nový šéf České televize Dvořák byl členem KSČ, ale nevěděl o tom. / Do ČR přijel poprvé polský vlak postavený pro papeže a vysvěcený. Projíždí zeměmi V4, připomíná lidem papeže Jana Pavla II. a u nás sveze církevní představitele na Národní svatováclavskou pouť do Staré Boleslavi. 24. 9. Miroslav Kalousek byl prestižním časopisem Emerging Markets již podruhé oceněn jako nejlepší ministr financí pro oblast rozvíjejících se evropských ekonomik za rok 2011. / Bohatý program připravila železnice příznivcům železniční techniky v areálu děčínského nádraží v rámci konáni Národního dne železnice, který připomíná historickou jízdu legendární Locomotion No. 1 mezi britskými městy Stockton a Darlington. / Na Libeňském ostrově se rozsvítil první maják v Praze, bude se podílet na řízení lodní dopravy na Vltavě. 25. 9. Pražská Pařížská ulice ožila módou, čeští i zahraniční návrháři představili v rámci Prague Fashion Weekend své modely, i Na 1800 účastníků měřilo síly v silničním běhu na 10 km mezi Běchovicemi a Prahou. První ročník se uskutečnil v r. 1897 a je nejstarším nepřerušeným závodem svého druhu v Evropě. Běžec Luboš Otčenášek startoval již po čtyřiapadesáté. / Zemřel přední český dirigent a hudební pedagog Jiří Stárek (88). 26. 9. V Brně začal 1. ročník festivalu svobody proti totalitě Moje 20. století, který pořádají studenti Masarykovy univerzity. / Z havířovského nádraží vyjela žlutá souprava RegioJetu, prvního dopravce, který nebude dotován státem. Českým drahám chce konkurovat kvalitnějšími a levnějšími službami. / Podle zjištění Hospodářských novin prominuli ministři financí poledních pěti let vybraným firmám daně za 6,2 miliardy. 27. 9. Vláda schválila strategii konkurenceschopnosti ČR do r. 2020. Má vrátit zemi z 36. příčky mezi 20 nejvíce konkurenceschopných zemí světa. / Vláda projednala novelu trestního řádu o dohodě státního zástupce a obviněného na výši trestu. Novela také upravuje tzv. institut spolupracujícího obviněného. 28. 9. Význam tradičních hodnot a rodiny vyzdvihli na Národní svatováclavské pouti ve Staré Boleslavi arcibiskup Dominik Duka i prezident Václav Klaus, který také kritizoval ideu sociálního státu. / V žižkovském Divadle Járy Cimrmana proběhl 18. ročník charitativního koncertu pro Paraple (=paraplegiky), během večera se iniciátorovi a moderátorovi akce Zdeňku Svěrákoví podařilo vybrat 6,9 mil. korun. / Před 80 lety byla otevřena ZOO v pražské Tróji, jako třetí po Liberci a Plzni (Výbor pro ustavení zoo v Praze vznikl již v r. 1891). Na 60 ha bylo možno vidět na 670 druhů zvířat ve 4400 exemplářích. 29. 9. Speciální náramkové hodinky jednoho z otců dětí hrajících si na dětském hřišti v Pra- ze-Podolí signalizovaly zvýšenou radiaci. Hodnoty byly 5 x vyšší než povoluje norma. Hřiště byo uzavřeno a po příčině se pátrá. / RegioJet nabízí státu provozování dalších spojů, znamenalo by to stamilionové úspory. 30. 9. Katolický kněz a filozof Tomáš Halík ostře kritizoval projev prezidenta Klause ve Staré Boleslavi a varoval církev, aby se nenechala od Hradu ochočit. Česká biskupská konference se ale za prezidenta postavila. / U podzimních maturit neuspělo 48 % studentů, celkově maturitní zkouškou neprošlo na 11 tis. žáků. /Tři dny po nástupu konkurence České dráhy některé spoje zlevnily. -dk- [pageend9]polemiky ■ názory ■ polemiky ■ názory ■ polemiky ■ názory PROČ PŘIPOMÍNAT 28. ŘÍJEN 1918 JIŘÍ ABRAHAM Je dobré si připomínat 28. říjen 1918 již proto, že to byl začátek naší svrchovanosti. Česká politika neměla lidi, kteří by projevili jasně vůli po svobodě, aby žádali jako cíl suverénní svobodu. To také znamenalo zbavit se strachu. Strachu, který je živitelkou oportunismu. Oportunismu, toho bezzásadového přizpůsobování se okolnostem. Názorové prostituce. O Tomáši Masarykovi zpočátku málokdo věděl, že vede zahraniční odboj, spolu s Edvardem Benešem a Milanem Rastislavem Stefánikem. Mohl si přečíst jen hanobení, jak uvádí Ferdinand Peroutka, jako příklad, článek v Národních listech v lednu 1917: „...profesor Masaryk neúnavně pracuje, aby pokálel čest českého národa ... Český národ děkuje za takové zástupce, nepotřebuje jich. České zájmy jsou v rámci monarchie tak zajištěny, že mohou postrádati takové podpory. To ať si páni jednou provždy pamatují.“ Na české straně trvala lhostejnost až do května 1917, píše ve své knize Pavel Kosatík (České snění, TORST, 2010) : „Situaci neočekávaně změnil Manifest spisovatelů, jehož iniciátorem byl Jaroslav Kvapil a který podepsalo 222 literátů v čele s Aloisem Jiráskem. Klíčová v něm byla věta o tom, že český lid se svého národního programu nikdy nevzdal, ze srdcí československých nikdy nevymizela víra ve slavné příští jeho splnění. Požadavek společného soužití Čechů a Slováků se stal politickou skutečností.“ DOSÁHLI JSME SAMOSTATNOSTI díky našim předkům, kteří se přičinili a byli schopní, hospodářsky i sociálně. Naše zahraniční politika Masaryka a Beneše zdůrazňovala přirozenou prozápadní orientaci. Také máme v historii příklady Karla IV, Jana Amose Komenského a dalších. Připomínat 28. říjen 1918 je potřeba také proto, abychom se zastyděli, jak dnes žijeme. Současnost přetéká podvody a lhaním. Oficiální úřad bezpečnosti „BIS“ varuje před nebezpečím korupce, která je podle její zprávy všudypřítomná. Tato situace nevznikla nedávno, ale má již kořeny po listopadu 1989. Již to, že nebyla hned zrušena KSČ a privatizace probíhala „pod zhasnutým světlem“, bez adekvátní legislativy, přes aféry politiků počínaje Miroslavem Mackem, tehdy místopředsedou vlády, a Petrem Čermákem, federálním ministrem vnitra - oba členové nejsilnější strany ODS, až po Stanislava Grosse a řady gangů a mafiánských případů tunelování. Logicky pak skutky kolaborantů komunistického Husákova režimu, například zpěváka Karla Gotta či „ideologického oblbování“ komunistů, například sveřepé Jiřiny Svorcové či největšího bezskrupu- lózního kariéristy naší filmové historie Otakara Vávry, jsou některými pomalu vydávané za hrdinské. Zákeřnost, zločinnost totalitních režimů byla totiž, mimo jiné, v tom, že nedali šanci těm, kteří měli jiný názor. Kteří nebyli pro komunismus, pro nacismus. Nebyli pro zločinný režim. Buď jim znemožnili vývoj jejich profese, nechali je skomírat až k likvidaci profesní i často úplné. Zato zločinné režimy protěžovaly ty povolné a dychtivě snaživé, odměňovali je především umožněním a podporou další kariéry a jinými osvědčenými ziskuchtivými metodami. Ti, co jim režim znemožnil další profesní vývoj, by určitě ty protěžované, při svobodné konkurenci, nahradili. 8 / nový POLYGON 5/2011 [pageend10]Tak v současnosti můžeme jen konstatovat, že se spojili velkým uzlem ne gordickým, ale tunelářským uzlem názorové prostituce. A nepřekvapuje nás tedy úřední potvrzení „BIS“, že žijeme ve státě s všudy přítomnou korupcí. Na druhé straně nepodléhám pesimismu, protože jsem v životě potkal lidi dobré, kteří přebili příklady neblahé. I nyní poznávám jiné, které bych pozval ke svému stolu. POTĚŠILO mě poznání známého českého spisovatele Petra Šabacha (napsal dvanáct knih a podle jeho próz vznikly filmy Pelíšky, Šakalí léta, Občanský průkaz a jiné). Uvádí, že byl velmi naštvaný a ulevoval si: „Můžu se na to vykašlat a odstěhovat se třeba do Kanady“ a jde právě na poštu s nevyplněnou složenkou a čeká, že ho uvítá výbuch nevole, ale místo toho paní za přepážkou tu složenku vyplní za něj a přitom se ještě usmívá! Konstatuje, že taková příhoda mu dodá odvahu, protože jeden dobrý člověk na sto debilů mu to vyvažuje. Připomínat 28. říjen 1918 je tradice dobrá. Rok 1989 byl poslední, kdy komunisté vládli až do listopadu. Je s podivem, že se na den, 28. říjen 1989, jako by zapomnělo. Snad to není úmyslné, že jej překlenuly velké dny po 17. listopadu 1989. Ale jako účastník „sešlostí“ na Václavském náměstí jsem se toho dne 28. října dostavil. Na Václavském náměstí již bylo plno, ale policie nebyla skoro vidět !!! Cekal jsem projev, reprízu předchozích. Kdy, od ledna 1989, počínaje výročím smrti Palacha, policie začala „nově“. Stříkala na hloučky lidí kolem svátého Václava a honila je z jednoho konce chodníku na druhý. To se v tom roce 1989 opakovalo sporadicky, až do 28. října. Ale toho 28. října 1989 odpoledne vůbec nic !!! A začal průvod. Průvod od svátého Václava dolů nepokračoval až na Můstek, ale zahnul ulicí Palackého a směřoval k Národní třídě a k Národnímu divadlu. Jen ojediněle, aby se neřeklo, se vynořili dva až tři příslušníci. Jediný „anton“ stál uprostřed, napříč mezi Vodičkovou a Jindřišskou ulicí. Žádná vodní děla, žádní obměnci. Strážci pořádku pouze regulují průvod a stojí na rozích ulic! Tento dosud nevídaný úkaz se udál toho pozdního odpoledne. Dne 28. října 1989! Nebyl to obraz těch prvomájových průvodů, ale co do mohutnosti a šíře záběru byla pohybující se masa ulicemi Vodičkovou a Palackého srovnatelná. Nekřičelo se: Ať žije KSČ! Ale naopak: Pryč s KSČ! Pryč s vládou jedné strany! Nechceme kůl v plotě! Štěpáne, jsi na ráně. A další ... Hesla odpovídala přání lidí. Technická úroveň byla dokonalá, tak náhodný účastník podlehl dojmu, že už je to tady ! Směřovali k Národnímu divadlu. Že by měli den otevřených dveří nebo že naproti v kavárně občerstvení zdarma? Pročpak? Bylo odpoledne toho 28. října 1989. Generálka. Před 17. listopadem 1989! Generálku potřebovali „Lorenzovi lidé“, aby vyzkoušeli načisto přímo to místo střetu, kde bude „mlátička na studenty“. Zamýšlený prostor Národní třídy se dal nejlépe pro tento účel „uzamknout“. Dlouhodobé přípravy na den „D“, to je 17. listopad 1989, tím končily. (nP 5/08) I dnes platí, co bylo napsáno v informačním týdeníku v Paříži, vydávaném československou delegací na Mírové konferenci : Můžeme hrát velkou roli jen velkou prací, usilovným, spořádaným organizováním svých sil a snahou stát se v tomto směru evropským a světovým. Musí působit vnitřní kvalita duševní práce a morální síly. Připomenutí 28. října 1918 je správné již pro možnost zamyšlení všech. Dne 24. 9. 2011 nový POLYGON 5/2011 / 9 [pageend11]Dluhová krize je jen vršíčkem ledovce VLASTIMIL PODRACKÝ Stalo se toho v poslední době příliš mnoho, než aby se novináři nezeptali prezidenta Václava Klause na jeho názor. Jeho rozhovor pro deník Právo (27. 8. 2011) se stal zase základem diskuse. Myslím si, že V Klaus mediálně přitažlivé, avšak nepodstatné problémy stejně odbyl, ohledně ceny bratřím Mašínům se konkrétně nevyjádřil, ohledně událostí na Šluknovsku řekl, že se Romů spíše zastával, než aby je nechápal. Středobodem se tedy stala dluhová krize, která je podle V Klause zase jen příznakem něčeho hlubšího, podstatnějšího, a o tom se vyjádřil přednostně. To neznamená, že s ním musíme ve všem souhlasit V Klaus je především ekonom, přestože je konzistentní ve svých názorech, vývoj mu dává většinou zapravdu. Euro považoval za špatný projekt, netrvalo dlouho a projevilo se to. Konstruktivistické projekty, jako je EU, neuznává, protože je si vědom, že to tu nikdy nebylo a všechny dosavadní zkušenosti říkají, že bez jednotné evropské identity nelze vytvořit evropskou supervelmoc. To jsou dosavadní historické zkušenosti a zatím je nikdo průkazně nepopřel. Hayekův spontánní řád dnes V Klaus Jasně říká, že krize je hlubší, než se zdá. Řekl to už několikrát a naznačil, že jsou to sociální státy, které tuto krizi dělají, nemají dostatek peněz a snaží se o rozmařilé sociální projekty. Dostatek peněz nemají také proto, že dusí podnikání vysokými daněmi podnikatelům, úřadováním, omezováním aktivity apod. To jsou argumenty, které nelze snadno odepsat Jsou u Klause konzistentní, vychází z teorií Friedmana, von Hayeka a praxe M. Thatcherové. Vychází také z naší dvacetileté praxe? Nikoliv. U nás je to jinak. Jednak proto, že Thatcherová dělala svoji privatizační politiku ve státě, který byl konzervativní, státní podniky tam byly jaksi náhodou zavedeny předchozími labouristickými vládami. Jedna chyba tedy je, že anglické zkušenosti se u nás těžko uplatňují. Druhý argument je složitější. Von Ha- yekova teorie „spontánního řádu“, kterou V Klaus vyznává, nebyla praxí potvrzena jako zcela funkční. To ovšem nevadí v Anglii nebo vůbec na Západě, kde jsou staré konzervativní poměry zavedeny, kde když řemeslník řekne, že zítra přijde, tak přijde, kdežto u nás to znamená něco jako, že na to kašle a přijít nehodlá. Blížíme se spíše evropskému jihu, kde odpoledne znamená zítra, večer znamená tento týden a zítra znamená nikdy. Horší to máme ještě o to, že lidé se ještě nenaučili v novém systému žít, zrovna tak jako nevěřit nabídkám půjček, že jsou poctivé, a slev, že jsou pravdivé. Hlavní chybou Hayekovy teorie je, že spontánním řádem má být globální trh, který potom za sebou potáhne další politické změny, které se přizpůsobí hospodářským. Hospodářská svoboda má vytáhnout na světlo politickou svobodu jaksi automaticky, má nastavit správné právní poměry spontánně, prostě vše má spontánně proběhnout na základě ekonomické svobody. Klaus tomu stále věří. Opět v rozhovoru potvrdil, že v Číně nutně dojde k politickým svobodám, když už se otevřel volný trh. Je zřejmé, že ekonomická svoboda určitě potřebuje určitý díl politické. Nicméně to asi má svoje meze. Pinochetova diktatura v Chile nepotřebovala politickou svobodu, aby zemi hospodářsky pozvedla, přitom volný trh tam byl zaveden bez problémů. Japonské hospodářství se rozvinulo velmi silně v téměř feudálním prostředí starých tradic, samurajové dokonce byli prvními velkopod- 10 / nový POLYGON 5/2011 [pageend12]nikateli. Jugoslávie sice měla ekonomickou svobodu omezenou, nicméně oproti ostatním komunistickým zemím hned jinak vypadala i napohled, ačkoliv politický režim byl komunistický a tuhý nebyl jen v možnosti dojíždět za prací do zahraničí. Konečně příklad ČR je jasně přesvědčující. Ekonomická svoboda byla zavedena hned po Listopadu bez problémů, ale politické a mravní problémyjsou stále nevyřešené. Domnívám se, že se mýlil Hayek i Klaus. Politické poměry musí být vytvořeny paralelně s ekonomickými a vzájemně nezávisle. Pokud se zanedbá mravní stránka norem, nechá se ekonomická svoboda působit v normativním vakuu, vznikne mafiánský kapitalismus a etické poměry se už těžko přes odpor mafiánů vytvoří. V Rusku je to o to horší, že se nemusí přizpůsobovat evropským normám jako my. Pochybuji, že v Číně se to nějak samo vyřeší pouze trhem. Jedině snad silnou vládou císaře jako dříve, vyvrácením mafiánů a celé komunisticko - podnikatelské lobby. V zemích s konzervativními poměry jsou lépe nastaveny mravní normy tradičně a změny ekonomického řádu s tím nepohnou nikdy tak silně, aby je zrušily. Základnou ledovce není tedy prvořadě neochota k ještě větší ekonomické svobodě, ale především špatné morální normy vedoucí k nízké sociální soudržnosti. Rozpor - Hayek a Klaus V Klaus se sice na Hayeka odvolává a jeho teze stále sleduje (hlavně v Číně a Rusku), ale na druhé straně se už začíná této ideji bránit Je to především tím, že už vidí nedostatek sociální soudržnosti, nejvíce zřetelné v nedostatku vlastenectví. Protože Hayek vlastenectví odsuzuje zároveň se všemi instinkty a emocemi, už nelze se držet zcela tohoto myšlenkového systému. Někde se prostě musí vzít nezištná angažovanost Klaus tedy kolísá mezi globálním trhem a starým liberálním státem. Najednou už to není Hayek. Obrat se jeví pomalu od začátku století. Začíná kritizovat EU, začíná se stavět integračním tendencím. Je jasné, že starý liberální stát je vzorem, který je historicky odzkoušený a zatím nejlepší a nepřekonaný model. Stát má být silný, ale omezený. Stát má mít jen omezené hospodářské pravomoci, ekonomika se řeší nezávisle na státu, stát do ní nezasahuje. Ale to předpokládá silné instance státu. Silnou policii, právo, bezpečnost Je nutno se bránit proti silným ekonomickým subjektům, které by chtěly převzít politickou moc. Vůle lidu spočívá v tom jim to nedovolit Starý liberální stát to dělal, měl silné morální osobnosti, loajalitu obyvatelstva, silnou občanskou společnost byla silná regionální samospráva. Lze to vůbec obnovit? Už evropské instituce by se dnes proti tomu postavily. V Klaus vidí zcela zřetelně, že vlastenectví je nutné, že lidé musí hájit státní zájmy, potažmo národní zájmy. V celé záležitosti ovšem panují, a to nejen u Klause, některé rozpory. Někteří myslitelé by chtěli totiž od lidí více, než je v lidské přirozenosti: společnost by měla být multikulturní a tolerantní ke všem odlišným jevům, a přesto by měla mít sociální soudržnost, občanskou iniciativu a společnou identitu. Lidé by měli být flexibilní a přizpůsobiví, vstřebávat cizí podněty, stěhovat se za prací, cestovat světem a přitom se nestát kosmopolitními vykořeněn- ci (jak vidíme na některých emigrantech), měli by zakládat rodiny, vytvářet „sociální kapitál“, cítit identitu se svým národem a státem včetně zachovávání tradic. Nelze zastřít, že tímto vzniká jen eklektický soubor rozporných a vzájemně se účinnosti zbavujících opatření. Je to příklad konkretizace bez zdroje v obecné myšlence, bez nějaké komplexní systémové vize. Lze předpokládat, že ti, kteří budou ctít tradice a sociální soudržnost, se přirozeně postaví proti toleranci k cizímu kulturnímu vnucování a cizím etnikům přinášejícím jinou civilizaci. Ti, kteří dají nový POLYGON 5/2011 /II [pageend13]přednost toleranci a multikulturalismu, nutně musí abstrahovat od sociální soudržnosti a tradic. Protiklady nelze sloučit V Klaus už dnes tento rozpor nemá. Staví se jasně na stranu sociální soudržnosti na základě vlastenectví. Tím pádem musí odmítat cizí vměšování, multikul- turalistické postoje a dále vše, co sociální soudržnost narušuje a neodpovídá tradicím. Nevím, jaký význam mají hrátky s Bátorou, ale dávání přednosti jemu a jeho obrana je asi způsob jak demonstrovat tento svůj postoj, když to není možné zcela otevřeně tváří v tvář evropským institucím a organizacím, kterým je jedno, zda budeme mít sociální soudržnost, tím i morálku a étos, hlavně když budeme vyznávat nová náboženství rovnosti sexuálních orientací, nedotknutelnosti dítěte při výchově, rovnosti muže a ženy do všech důsledků, zavrhneme otcovství a mateřství, rozvrátíme rodinu a budeme se klanět na jedné straně kultu mamonu a na druhé ekologickým projektům. I když Hayek shora uvedené zhoubné ideje přímo nevyznával, levicoví liberálové je jaksi „přilepili“ na jeho „spontánní řád“, který svým volným pohybem pracovních sil podporuje multikulturalismus, vzniká rozpor, jak se od těchto zhoubných re- lativizačních idejí „odlepit“ a přitom zachovat Hayekovy ideje volného světového trhu. Jakého ledovce vršíčkem je tedy dluhová krize? Dluhová krize možná ani není vršíčkem. Je dočasným signálem, prostě zábleskem baterky, kterou vysílá průzkumná skupina. Zhasne nejspíše za velkých obětí, aby se vyvolal dojem, že se nic neděje. Signál může být opomenut, nebo brán vážně. Klaus si je vědom, že je to zapotřebí brát vážně. Nerozebírá ovšem nebezpečí. Záblesk baterky jen chabě upozorňuje na povahu nebezpečí. Analyzovat samotný záblesk je od věci, je nutno na to jít širokým rozborem krizových příznaků. A ten se nekoná dostatečně, spíše se jen povrchně vysvětluje. Prvně je nutno vidět celkový civilizační úpadek (nikoliv jen ekonomický), který je vůbec nejbytostnějším základem krize. Ubývá mladých a přibývá starých, každému musí být jasné, že se to musí projevit. Až bude více důchodců než pracujících, spousta lidí nic nedělajících ať už z důvodů neschopnosti nebo proto, že práci nemají, potom nemůžeme chtít nějaký rozvoj ekonomického statusu a také úpadek bude rychlejší než technologický pokrok. Biologická krize je součástí civilizační. Jestliže na lešeních staveb vidíme cizince, ale spousta našich mladých lidí nemá zaměstnání, potom je jasně něco v nepořádku s vitalitou. Mladí lidé dostali vzdělání a na lešení prostě nepůjdou, leda by měli hlad a to zatím nehrozí. Je otázka, kolik je jich vlastně dostatečně zdravých, aby takovou práci zvládli? Kolik jich vlastně sportuje a kolik tloustne u počítačů a zadělává si na civilizační choroby, které bude řešit vyspělé zdravotnictví? Většina výroby odešla do zaostalých států, lidé nemusí svoje výdělky odvozovat od manuální práce, biologická dekadence tím dostala jakési potvrzení - nemusíme manuálně nic dělat a máme se dobře. Zatímco naši lidé ještě v dnešní střední generaci se manuální práce neštíti, mnozí si postavili svýma rukama domy a dokázali si ještě opravovat auta a obdělávat zahrady, na Západě to tak není. Někdejší destrukční akce v Paříži, dnešní zapalování aut v Německu a povstání v Londýně připomínají, že se něco děje s mladými, ale také dokazují, že u nás to zatím nehrozí, protože kromě nepřizpůsobivých občanů většina nějak pracovat dovede. Nicméně Západ „je dál“ v civilizaci a hmotné úrovni, také ovšem dál v dekadenci. Nás ovšem nečeká přesné opakování, protože nemáme ty ekonomické zdroje jako oni. Potom je tu celkový globální ekonomický řád. Ten je v malém v eurozóně, a tak je možno snadno vidět jeho špatné 12 / nový POLYGON 5/2011 [pageend14]působení. Je to ekonomická nezodpovědnost, způsobená tím, že nad ekonomickými subjekty není žádná politická moc. Je to následek Hayekovy teorie „rozšířeného řádu“, která se stala ideologií. Ekonomika je nespoutaná, může si dělat, co chce, nejsou jí nastaveny morální mantinely. Morálku ovšem musí někdo vyžadovat To může dělat jen společnost, ať už státními institucemi nebo celou společenskou morální kulturou. To ve světě, ale ani v Evropě, nelze zajistit, není celosvětová, ale ani evropská společnost, která by měla morální instance, a stát evropský ani světový není. Unikání zodpovědnosti ze státu do státu umožňuje finančním subjektům se libovolně chovat Peníze se přelévají, státy nezachytí daně, nejsou schopny vybrat potřebné závazky ke státu. Jaký také stát ve světovém rybníku s otevřenými hranicemi? Na jedné straně stát má „na krku“ celou obrovskou zátěž sociálních problémů, ale peníze jsou světové a se státem už vůbec nesouvisí. Potom je jasné, že stát peníze na krytí sociálních výdajů nemá, a proto také vlády se snaží rušit především sociální výdaje, protože si nejsou vědomy jiného účinného opatření. Ty strany, které nechtějí sociální výdaje omezovat, obvykle mlží, lžou o skutečnostech a nezodpovědně slibují. Kdyby byly zvoleny, budou buď zodpovědnými lháři, kteří budou dělat totéž co ostatní - omezovat sociální výdaje, nebo budou nezodpovědní a za- dlužovat stát až do krachu. Dluhová krize je zábleskem baterky signalizující hlubší obtíže. Civilizační krize se projevovala už dávno, ale její drtivý nástup byl od začátku století. Nebyly peníze na výdaje státu, všichni to považovali za dočasnou krizi a nezaznamenali její fatální podstatu. Dluhy to měly spravit Postupně nebyla práce v těch oborech, které dříve vydělávaly. Byly obrovské nátlaky na to, aby lidi nějak zaměstnal stát a obce. Byl nátlak na přijímání státních a obecních zaměstnanců, zaměstnanců zdravotnictví. Tak máme více soudců než kterýkoliv stát světa, více lékařů než Německo a vyspělé státy. Vzpomínám na obrovské tlaky, aby firmy dostaly obecní zakázky na výstavbu „něčeho“, víceméně čehokoliv, třeba nepotřebného stadionu nebo budov městského úřadu. Těmto tlakům se těžko odolává, zvláště když je vykonávají známí a rodina. Protože peníze nebyly přímo závislé na příjmech (obce dostávají peníze od státu, nemusí si na ně vydělat nebo přímo odebrat od občanů), natažená ruka ke státu se stávala stále agresivnější: „státe, dej“. Odkud ovšem jinak než na dluh. Nemyslím si, že to bylo vjiných státech jinak, příklad Řecka dokazuje, že tam nezodpovědné výdaje byly ještě podstatnější. Dnes je ovšem problém jak dluhy alespoň nedělat Úspory se mohou dělat jen ve státních výdajích. Další řešení není, civilizační krize se prohlubuje, možnostijak okrádat stát a unikat do světa ještě všichni podvodníci dostatečně dobře neprozkoumali a určitě přijdou na další „Ůgle“ (typickým vyváděním peněz do zahraničí jsou různé „produkty“, které prodávají holdingy svým dceřiným společnostem v Česku; takovým produktem je samozřejmě mnohokrát předražené „nic“). Takže se zdá, že izolace od světového dění obnovením hranic (Klausovo rčení: „hranice znamenají svobodu“) je jakousi možností a dobré je si zachovat státní samostatnost co nejvyšší a vyčkat Metodou by mohlo být i nějaké vlastenectví. To je to, co zřejmě vidí i V Klaus. Nová strana V Klaus se zatím nevyjádřil ohledně toho, zda uvažuje o založení nové strany. Ze je zapotřebí něco nového na politické scéně, co by mělo opravdu vizi budoucnosti, je víc než jasné. Současné strany jsou všechny nihilistické, prostě vizi nemají; pokud bychom se snažili nějak pojmenovat jejich soubor idejí, kterými se řídí, je to samozřejmě na prvním místě vydělat a udržet se v sedle. To ovšem stát nezachrání. Ti nezodpovědní už víc nic nemají, slibují nový POLYGON 5/2011 / 13 [pageend15]třinácté důchody a jiné nesmysly uprostřed krize, což znamená v podstatě pomalou zhoubu. Ti zodpovědnější se snaží hasit požár pět minut po dvanácté, nikdy neměli nic, co by požáru zabránilo. Každému je ovšem jasné, že vize musí problémy řešit, už dost bylo populismu. U V Klause je pozorovatelný určitý rozpor ve zdroji myšlenek, jak jsem už naznačil. Neoliberální hayekovské a tradiční vlastenecké. Mám jen velké obavy, že vznikne nová synkretická myšlenka nemající jednotného základu. Hayekova teorie se ukázala jako zhoubná globali- zace, vlastenectví je dnes spíše obranná idea než akční. Neoliberalismus chce světový trh a otevřené hranice, vlastenectví vyžaduje hranice uzavírat a nevstupovat do dalších unifikačních projektů. Lavírování mezi oběma idejemi je sice velmi výhodné, když aktér stojí mimo a jen kritizuje. Může si momentálně vybrat, z jaké pozice vznášet protesty. Myslím si, že v operativní praxi se brzy projeví nevyjasněnost Jak se zachovat k zahraničnímu kapitálu? Neoliberální idea velí mu vycházet vstříc, vlastenecká jej omezovat a nasadit daně. Vlastenci nebudou chtít přistěhovalectví, neoliberální přesvědčení velí nechat hranice otevřené a nechat volný pohyb pracovních sil. Vlastenci budou chtít sociální smír a pěkné životní prostředí, Hayek tvrdil, že chudí lidé a životní prostředí mohou počítat s altruismem jen tenkrát, když si na něj hospodářství státu vydělá, jinak nic nedostanou. Vlastenci budou chtít podporovat rodinu, správný hayekovec to ovšem musí přenechat „spontánnímu vývoji“. Hledání politické vize je problémem pro všechny. V Klaus je populární svými vlasteneckými výroky, neoliberálními už méně. Pochybuji, že to bude stačit do budoucnosti. ■ Bylo - nebylo, mělo - nemělo SVATOPLUK KALUŽÍK Dovoluji si reagovat na článek (který vzhledem k jeho krátkosti kopíruji celý): Prezident Václav Klaus Anketa Mělo by se vedení ODS postavit proti podpoře průvodu homosexuálů? Ano 41,4 %. Ne 58,6 %. Celkem hlasovalo 3933 čtenářů. Klaus to napsal v dopise šéfovi ODS na Vysočině, europoslanci Ivu Strejčkovi. Právě zdejší regionální rada přijala prohlášení, v němž zkritizovala pražského primátora Bohuslava Svobodu (ODS), který nad festivalem Prague Pride převzal záštitu. „Jsem rád, že se také v tomto směru ozvala alespoň část ODS, zatímco vedení ODS - pro mě naprosto nepochopitelně - mlčí,“ napsal Klaus Strejčkovi v dopise zveřejněném na webu vysočinské ODS a dodal: „Jestli nebude Jisté konzervativní názory zastávat ODS, kdo jiný to už může dělat? Pak skutečně necháváme prostor pro jakousi krajní pravici, aby se toho chopila ona.“ Ačkoliv s článkem v podstatě souhlasím, zaujaly mne dvě pasáže, které nemohu a nechci ponechat bez komentáře. První se týká: „Jestli nebude jisté konzervativní názory zastávat ODS, kdo jiný to už může děláte Tady je mírná nepřesnost, a to hned dvojí. Kdo? No přece kdokoliv, kdo chce a cítí potřebu, a to asi 14 / nový POLYGON 5/2011 [pageend16]ani nemusí být konzervativní. Tedy spíše přesněji: kdo jiný by to měl udělat? Ale ani to přesné není, neboť například Konzervativní strana to již udělala. Takže snad něco jako: „I ODS je povinna konzervativní názory zastávat“ Jenže, jak vyplývá nejen z podnázvu, ale i z postojů ODS, ta je konzervativně-liberální. Přitom ono konzervativní a liberální není v nějaké harmonii, ale spíše v nesouladu a občas vítězí to konzervativní, častěji pak bohužel ono liberální. Druhý „přípodotek“ se pak týká výroku: „Pak skutečně necháváme prostor pro jakousi krajní pravici, aby se toho chopila ona.“ Pokud správně tuším, narážka je mířena na strany, hlásící se k národnímu socialismu. Nechápu, že se komunistická terminologie z doby nejhlubšího stalinismu stále udržuje. Jakoupak je národní socialismus krajní pravicí? Vždyť je to jen odnož socialismu, tedy krajní levicí. I když si, mimo jiné, pana prezidenta vážím pro jeho preciznost ve vyjadřování - zejména v usměrňování „globálních oteplovačů“, tento obrat nepovažuji za zdařilý. Závěrem poznámka k anketě. Pokud si účastníci ankety myslí, že ODS by stejně nereagovala, a proto volí Ne, nesvědčí to o valném mínění veřejnosti o ODS. Pokud si však myslí, že podpora průvodu je v pořádku, pak buď převážně hlasují nekonzervativně smýšlející lidé, nebo je jejich konzervatismus nevyzrálý. ■ Autor je předsedou MS Konzervativní strany Brno / www.konzervativnistrana.cz Také vám denně vaši e-mailovou schránku plní množství rozmanitých obrázků, rad, postřehů apod., o kterých si odesilatel myslí, že Vám je prostě musí poslat? Hodně jich rovnou mažeme, některé schováváme „na příště“, některé i otevřeme... Od našeho čtenáře přišel text s názvem Proč musí být podle vlády reformy? To lze vládě vysvětlit i bez agentur! Mail jsem otevřela. Po položkách, co nás to či ono stálo (sečteno 1 bilion, 675 miliard, 878 milionů a 83 tisíc), následovaly otázky typu Jak je možné, že nastalo to či ono... Takových mailů chodí po internetu hodně, ale zajímavější byla slova, která připojil sám odesilatel: Hezká inventura, bohužel jen s otazníky na konci, připomíná jen pivní posezení. Platí stále pravda z dob CK říše, že Češi si vládnout neumí? Což se nikdo nezamyslí nad řešením? Zatím máme jen manifestace a svobodné volby, proč tedy aspoň tyhle možnosti nevyužít, třeba jen volbou těch, co jsou slušní lidé, nezatížení minulostí, ať už dřívější nebo nedávnou, včetně těch nejvyšších? Tohle už přeci v minulých volbách fungovalo. Jen se slušnými lidmi se dá postavit slušný systém. Možná pak by i ti méně neslušní začali být slušnější a tak užitečnější. Dokud budou jen koryta na doživotí, není naděje na změnu k lepšímu. Co udělám já a ty? Požádali jsme autora řádků o svolení s publikací textu, který jsme dostali, a on připojil k původně zaslanému textu ještě pár postřehů, které připojujeme: ...zajisté nemám nic proti zveřejnění, neb mám zato, že by se zamyslet už mělo co nejvíc voličů. Tendence ke slušnosti je v populaci zjevná, to ukázaly minulé volby přesvědčivě, zejména volbou TOPky. Jenže stejně tak silná je i tendence nedělat nic s poukazem na to, že já přeci nic nezmůžu. Nic víc než výmluva, nejspíš zděděná z dřívějška, kdy bylo 99,8 % jasných v jakýchkoliv souřadnicích. Tohle všechno je přesně v zájmu komunistů, kteří se tak dostanou k moci legálně a pak s námi zatočí lépe než minule, poučili se. Navíc rudý bratr opět nabral na síle a podporu jistě poskytne. Čas je jeho přítel. S podivem, že si to neuvědomuji ani lidé s vysokoškolským vzděláním, kteří by měli být těmi prvními. Jak umí vládnout krejčí, truhláři a podobní, už jsme poznali, že to není ono, víme. Jedna citace za všechny, víceméně podobné: „Já se na to můžu vy..., už jsem v penzi a hlad nemám.“ Právě tyhle komunisti potřebujou. Ještě snad studenti nejsou touhle infekcí nakaženi a já si přeji a doufám, že imunní zůstanou - a nejen proto, že nejsou v penzi. Mějte nádherný den. Dr. Zuckerstein (red.) [pageend17]RETARDOVANÁ DEMOKRACIE /II. Češi, nekraďte miliardy, kraďte jen miliony. Nové znění Archimedova zákona: Politik ponořený do trestního vyšetřování je nadlehčován silou rovnající se váze trestního vyšetřováni, v němž jsou namočeni ostatní politici. Tato parafráze na známé nápisy v rakouských a německých obchodech po převratu v r. 1989 je dnes hlavním heslem bojovníků proti korupci, jako je např. jeden z nejbohatších lidí v ČR, král českého zemědělství, miliardář Andrej Babiš. Jak trefně na jeho adresu poznamenal v časopise Týden č. 39/2011 komentátor Martin Fendrych: „k miliardovým majetkům u nás nemohl přijít, aniž se sám korupce a klientelismu účastnil. Podobně na tom bude řada dalších úspěšných byznysmenů. Jenže ani to nic nemění na závažnosti jeho sdělení. Naopak, on ví, o čem mluví. Ostatně neříká nic jiného, než co se denně dočteme v novinách...Za výroky' o tom, aby se tu „zase kradlo jenom normálně“ každý Babiše odsoudí. Jenže on je byznysmen, tedy realista. Má de facto pravdu. Lidi nezměníte, krást se bude, ale nesmí to fungovat jako státní systém.“ Andrej Babiš je konkrétní. Nebojí se, upřímně se označuje za starou strukturu, komunistu - prospěcháře starého režimu, který vlezl do strany, aby jako pracovník zahraničního obchodu mohl cestovat na Západ. Ví, že ani jako dnešní bojovník proti korupci není a nebude historicky morální ideál. Ale říká jednu věc, kterou bych podepsal tisíckrát. „Když jste stará struktura, tak jste diskvalifikovaný, když kradete miliardy, tak je to pohoda a nejste až tak špatný.“ A nebojí se i jmenovat Dalíka, Topolánka, Řebíč- ka, Béma, Janouška. Babiš, jak jej cituje Martin Fendrych, říká, že „u nás byly překonány všechny hranice špíny, kritizuje prezidenta Klause za to, že bagatelizuje korupci. Odkdy se situace zhoršila? Kryje se to zhruba s nástupem Pavla Béma a jeho přítele pana Janouška na pražský magistrát. A s příchodem premiéra Topolánka do vlády s Markem Dalíkem a Alešem Rebíčkem.“ A tak lze ve zkratce a symbolicky charakterizovat posledních 22 let nové české demokracie. Protože korupce není nic jiného než krádež, pak se krádeže v řádu statisíců a milionů z devadesátých let stamilionů později, posunuly do dnešních krádeží miliard. Pokrokem v boji proti korupci tedy bude, když se budou krást jen miliony. Jen tak se zastaví vzestup ČR na korupčním řebříčku, kde už předstihla Botswanu a je na úrovni Seychelských ostrovů a Kostariky. A proto takový název tohoto druhého dílu retardované demokracie. Původně jsem chtěl tento druhý díl „Retardované demokracie“ věnovat Sokolům v Sydney, kteří v r. 1994 odřekli moji přednášku, o které dostali avízo, že bude kritická, dokonce kritická i k Václavu Havlovi. Nedivím se jim, návrat demokracie po 40 letech do vlasti, kterou stále nesli v srdci spolu se sokolským praporem, si nemohli dát zkazit nějakým Milanem Hulíkem, který upozorňoval na první vady na její kráse. Je možné, že i tato analýza opírající se o jiné zdroje bude pro ně nepřijatelná. Pak už zbývá jen si najít jiné vysvětlení pro rozkradené miliardy a nepostihování pachatelů, nebo uvěřit Václavu Klausovi, který v Kanadě na dotaz z řad exulantů odvětil, že o žádném tunelování nic neví. Ale svým způsobem 16/ nový POLYGON 5/2011 [pageend18]měl pravdu, tunelování je věcí minulosti, tehdy složitou ekonomicko-právní machinací devadesátých let - dnes je vše jednodušší, dnes si kamarád ministerského předsedy, účastnící se bez jakéhokoliv oficiálního pověření jednání s cizí zbrojařskou firmou, řekne o 18 milionů EURO. Za které to jeho kamarád premiér zařídí. Jestliže to není pravda, proč Marek Dalík nepodal na média žalobu a proč policie v Rakousku zahájila šetření a teprve pod jejím tlakem i policie v ČR Dodejme, jako v mnoha jiných případech, a dodejme podruhé, že u nás bez výsledku, aspoň zatím bez výsledku, pokud za něj nepovažujeme prozrazení klíčového svědka z rakouské strany českou policií a jeho útěk do ilegality. Samozřejmým naším hitem nakonec je, že český vyšetřovatel této věci ke konci vyšetřování odejde od policie. Zachránil si tím život, nebo dostal desítky milionů? Nikdo neví. Chtěl jsem druhý díl retardované demokracie věnovat vývoji po skončení „pontifikátu“ Václava Havla a období prezidentování Václava Klause. Musel bych ale začít ještě před ním - u opoziční smlouvy mezi ČSSD a ODS. A tím i u dějinné spravedlnosti - jak ukazují volební předpovědi, skončí kvůli jejím následkům možná obě tyto strany. Opoziční smlouva - vynález ODS a ČSSD. Jde tento pojem přeložit vůbec do angličtiny? Správný český překlad je - smlouva o pozicích. Co jsme si, to jsme si. Ten anglický bude asi lepší - caught together, hanged together. A největší tragikomédie retardované demokracie? Věšet je bude KSČM, rychle stoupající na řebříčku volebních preferencí. Události se však řítí tak rychle, že už nepomůže ani útěcha, že snad přece jen bude lépe, neboť jak již v odpovědi na dotaz, kdy bude lépe, odpovědělo rádio Jerevan - lépe už bylo a nyní jde o to, zda bude - demokracie i stát, vůbec. Je to neuvěřitelné, ale to, co dokázali čeští politici, kteří se dosud střídali u moci po listopadu 1989, nemá v části západního světa obdoby. Abych nemohl být obviněn z notorického škarohlídství a paranoického nihilismu, vezmu si na pomoc autoritu zleva a dokonce z pramene, jemuž ideově oponuji již přes dvacet let Takže magazín LISTY, za komunistického režimu list československé socialistické opozice vydá- vanýjiřím Pelikánem, nyní dvouměsíčník pro kulturu a dialog, uveřejnil v letošním č. 3 článek politoložky Dr. Vladimíry Dvořákové, známé jako předsedkyně akreditační komise, která vyšetřovala plzeňské lžidoktoráty, nazvaný „Rozkládání státu“. Hned v úvodu autorka uvádí: „Český stát přestává fungovat, místo konsolidování demokratického systému jsme svědky procesů spíše opačných. Nelze přitom hovořit o krizi; krize je něco, co má jistou dynamiku, systém je pak většinou obnoven ve stejné či obdobné podobě (pokud není zničen). Dávám přednost termínu „rozkládání“ státu. Nejen proto, že jsme svědky zcela opačných procesů, než je budování státu, ale i proto, že při biologickém rozkladu smyslově vnímáme i vedlejší produkty procesu, což minimálně metaforicky platí pro sledovaný rozklad našeho státu také.“ Autorka upozorňuje, že problémy vzrůstají i v době vlády silné vládní většiny, ve které koaliční partnery nedělí ideové rozdíly. Přitom jde o základní problémy správy země - „rozpojují se principy rozhodování a odpovědnosti, což vede k nuceným i dobrovolným (funguje pud sebezáchovy, nelze nést odpovědnost za rozhodnutí jiných) odchodům kvalifikovaných vyšších úředníků. To zase vede k prudkému zhoršení kvality výstupů ze státní správy, prohlubování nekoncepč- nosti politiky i nepředvídatelnosti rozhodování státu.“ Nelze citovat celý článek. Dr. Dvořáková píše o dalších příčinách rozkladu - o popírání principů právního státu, jak o tom mimo jiné svědčí i politické útoky proti Ústavnímu soudu a snahy o snížení jeho úlohy v politickém systému (vzpomeňme nový POLYGON 5/2011 / 17 [pageend19]Václava Klause pozn. autora), již dlouho trvající boje o kontrolu policie (ministerstva vnitra), boje o státní zastupitelství. Jako korunní důkaz uvádí skutečnost, že dosud žádná významná korupční kauza nebyla vyřešena. Nemůže být většího důkazu o rozkladu orgánů trestního řízení (policie a státního zastupitelství), to je již konstatování autora této úvahy), uvědomíme-li si, že již řadu let média informují o řadách korupčních kauz v řádu miliard a o neuvěřitelném zbohatnutí některých politiků, které nejde vysvětlit jejich legálními příjmy, když tito politici k tomu odmítají poskytnout jakékoli vysvětlení. To mě přivádí k dnes již ne absurdnímu nápadu - abychom nemuseli měnit ústavu, podle které jsme právním státem, je třeba jasně v trestním zákoně stanovit, že skutkovou podstatu trestného činu krádeže naplňuje pouze odcizení majetku do určité limitované výše. Krádeže ve výši stamilionů jsou, jak se ukazuje, nevyšetřitelné pro neexistenci buď kvalifikovaných vyšetřovatelů nebo pro jejich demise před skončením vyšetřování a pak podezřelá osoba (příčí se mi dehonestoval ministry a jiné výše postavené osoby označením „podezřelá z krádeže“, protože se to nehodí k jejich společenskému postavení) má finanční možnost koupit si nejen pouhého vyšetřovatele, ale i celé vedení protikorupčního či jiného odboru policie, státního zástupce a nakonec i soudce nebo rezortního ministra. A nevyšetrená a neodsouzená kauza pak vlastně neexistuje a lze důvodně očekávat, že pro nápad dalších stamilionových korupčních kauz se na tuto zapomene, tak jako potom zase na tyto nové. V souvislosti s tím bychom mohli definovat nový fyzikální zákon: „stará korupce mizí s novou korupcí.“ A pokud takto zmizí ze statistiky a z paměti veřejnosti všechny, nebudou vlastně existovat a právní stát se pro jejich nevyšetrení (neexistenci) nemusí zbavovat charakteristiky „právní“. Dojde k naplnění Orwelovy vize o kontrole minulosti, která umožňuje kontrolu přítomnosti a budoucnosti. O situaci v policii, státním zastupitelství a justici jsem v roce 1995 napsal analýzu „Knížky sedmerý“ se vzpomínkou na slavného českého humanistického právníka Viktora Kornela ze Všehrd, která tehdy vyvolala bouři odporu, dokonce i ze strany Otakara Motej- la, tehdy předsedy Nejvyššího soudu ČR a dalších politických a justičních činitelů. Dnes mohu opravdu s rádiem Jerevan jen konstatovat,lépe už v justici bylo, třeba zrovna v r. 1995! Jakou hlavní příčinu vidí Dr. Dvořáková? V procesu, který označuje privatizací státu! Hlavní úlohu v něm hrají nositelé dílčích skupinových zájmů či dokonce samotní jedinci, tzv. „bílí koně“, což jsou politici, kteří nejsou nositeli politických idejí soutěžících ve svobodných volbách a vycházejících z druhových zájmů podnikatelů, zaměstnanců, žen, mužů, věřících, ateistů atd., jak je tomu v klasické demokracii. Mezi subjekty ovládajícími tyto koně jsou lobbisté (lobbistické skupiny), kteří ale neplní svoji klasickou funkci, jak je tomu v demokratických státech (a ani nemohou, protože v ČR dosud není zákon o lobbingu), ale funkci výrazně menšinového charakteru (neposvěcenou principem transformace menšiny ve většinu ve svobodných volbách), kterou „světí“ politické a „podnikatelské“ podsvětí, přičemž slovo „podnikatelské“ neoznačuje klasické podnikání ve výrobním a obchodním smyslu, ale proces, ve kterém jedinci a skupiny nashromáždili miliardy bez obvyklého podnikatelského procesu, ale aktivitami za hranicí trestního zákona, a to jen díky své nepostižitelnosti trestním právem a orgány trestního řízení. Jak známo - všechno se dá koupit, i exkulpace (vyvinění) a svoboda. Dr. Dvořáková zmiňuje první takovou významnou akci, kterou byla těmito pseudolobbisty ovlivněná podoba zákona ušitého pro jejich velmi úzký cíl - aféru lehkých topných olejů. Byla první, která v čisté podobě, říkejme jí 18 / nový POLYGON 5/2011 [pageend20]pseudoklasická - ukázala propojení zločinu, legislativy, politiky a orgánů trestního řízení. Vynesla jejím autorům miliardy, i když byla postavena na jednoduchém triku - prodeji lehkého topného oleje za cenu motorového. Důkazem onoho výše uvedeného propojení byla několikaletá nečinnost ministerstva financí, které prostě ceny oleje neupravilo a neupravilo, ač se jednalo o mediální trvalku a všichni tento případ znali. Trestně právní institut „pokračování v trestné činnosti“ existuje v ČR nejen v trestním zákoně, ale je běžnou (uplacenou notorietou) nadstandardního pseudoklasického podnikání. Od té doby, zejména v obchodu se zbraněmi, se tato metoda výrazně zdokonalila. Dr. Dvořáková si všímá i jevu, který zvyšuje „poločas“ rozpadu státu. Jde o decentralizovanou korupci spojenou s růstem moci tzv. regionálních kmotrů. Jak uvádí: „decentralizace nemusí být synonymem demokratizace. Vše nasvědčuje, že způsob institucionálního nastavení vztahu státní správy a samosprávy (vlády) na všech stupních rozhodování vytvořil významný korupční prostor i na úrovni obcí a zejména krajů. Zároveň se podařilo dosáhnout prolínání: úzké propojení místních podnikatelů s místními politiky často přesahuje obecní, městskou, krajskou politiku do celostátní. Jsme svědky, že vedení stran ztrácí kontrolu nad regionálními politiky, naopak stává se na nich závislé. Regionální politici totiž často již nepotřebují výraznější finanční podporu z centra, mají své vlastní klientelistické vazby, které jim financují volební kampaně.“ Článek Dr. Dvořákové je obsažný, vysvětluje i rozhodování na ministerstvech nikoli na základě ideového principu podle příslušnosti k politické straně, ale jako výsledek boje nejen ministrů, ale četných poradců, expertů a náměstků, ale i podřízených, kteří musí rozhodnout na základě pouhého nezdokumentovaného příkazu či pouze „přání“, ovšem s převzetím plné odpovědnosti. To také pomáhá vysvětlit četné korupční aféry s nepostižením pachatelů - protože, kdo je vlastně pachatel? Tento systém je naprosto zřejmý z tzv. Bártova plánu (VV), který zveřejnil deník MF Dnes. Jak autorka uvedla - rozhořčení, které vyvolal, bylo vlastně zbytečné; nešlo o nic jiného než o ekonomickou analýzu českého podnikatelského, i „podnikatelského“ prostředí a jeho „vylepšení“. Korumpujete? My budeme korumpovat více, ale chytřeji, protože pod pláštíkem boje proti korupci. Česká republika umírá a polistopadová demokracie s ní. Jak daleko se vzdálily od vize jejího novodobého zakladatele, je patrno z následujícího srovnání. Václav Havel vydal v roce 1991 knížku „Letní přemítání“. Jak napsal v úvodu, knížka není žádným souborem esejů a tím méně politologickým dílem - jen sérií spontánně psaných poznámek o tom, „jak vidím tuto zemi a Její problémy dnes, jak vidím její budoucnost a za jaké věci se chci zasazovat“. Nechci se Václavu Havlovi posmívat, ale jeho vize, jak bude naše země vypadat za 10, 15 a více let, je z dnešního pohledu tragikomická: ... „budeme mít dvě velké strany, už s určitou tradicí, vlastním intelektuálním potenciálem, jasným programem, vlastním sociálním zázemím s generací nových, mladých a vzdělaných politiků v čele, politiků už nezdeformovaných érou totality... Bude dotvořen a vyzkoušen náš ústavní a politický systém, bude mít svá zavedená, gentlemanská (sic) a nepřekro- čitelná pravidla; zákonodárné sbory budou pracovat v klidu, s nadhledem, bez nervozity a spěchu; výkonná moc a vůbec celá státní správa bude nenápadná a odbyrokratizovaná. Soudy budou plně nezávislé a těšit se obecné důvěře (sic!)... respektu občanů se bude těšit i dobře fungující a zdvořilá policie (sic!!), díky které nebude už dávno u nás tak vysoká kriminalita. V čele státu bude nějaký šedovlasý moudrý profesor s šarmem Richarda von nový POLYGON 5/2011 / 19 [pageend21]Weizsäckera,“ napsal Václav Havel. K tomu jen tolik - základní vlastností politika by mělo být umění předvídat, „gouvemer c'est prevoir“ se tomu říká francouzský ve světě politiky. Václav Havel předvídat neuměl a obávám se, že pokud jde o vnitřní politiku, ani vládnout Mám tím na mysli pochopitelně první dva porevoluční roky, kdy jej ještě nesvazoval v té době neexistující stranický pluralitní systém. Nedokázal si představit co přinese nezrušení komunistické strany, nepostižení viníků z jejího režimu a ponechání všech ma- fiánsko-komunistických sítí a solidárních vazeb. Nyní to již víme, ale i tenkrát to mnozí dokázali odhadnout nebo aspoň vytušit Mnohem lepší vizi měl Ctirad Mašin. Jeho dopis Václavu Havlovi z roku 1996, který lze nalézt kliknutím ve vyhledavači, je přes svoji tvrdou rétoriku takřka jasnovidný. Je jen příznačné, že spor o ideu polistopadového státu ajeho směřování končí sporem Ctirada Mašina a Václava Havla. Spor jen zdánlivě ahistorický. Výše uvedený současný stav ohodnocený nikoliv tvrdým komunistobijcem Mašínem, ani antikomunistou Hulíkem, ale uznávanou politoložkou, bývalou členkou KSČ, je možno považovat za střízlivý a objektivní. (Ve skutečnosti bude mnohem horší, ale do politického podsvětí se dnes nikdo pro informace neodváží). Mohu to potvrdit z vlastní praxe, za komunismu (v sedmdesátých a osmdesátých letech) mi toho za obhajoby disidentů moc nehrozilo - jen vyhození z advokácie. Dnes, pokud bych se pustil do právního boje s nějakou mafiánskou společností s fiktivním sídlem v Irsku nebo na Marshallových ostrovech, mi jde o život A nemusí jít jen o takové cizokrajné lokality. JUDr. Ernest Válko, bývalý předseda federálního ústavního soudu, byl na Slovensku zavražděn jen pro spor s tuzemským protivníkem. Úděsný stav s falešnými tituly, se kterými se již chlubí kdejaký politik, je důkazem o proniknutí mafie až na akademickou půdu. Že za to nikdo nebyl potrestán, je pochopitelné, vždyť účelem jejich předávání bylo právě vytvoření solidárního bratrstva v justici, státním zastupitelství, policii, s exekutory - takže přes ztrátu jednoho chapadla to chobotnice může přežít, naroste jí přece nové. A právě dnes, kdy dokončuji tuto úvahu, oznamují média, že vedení právnické fakulty v Plzni (téměř původní) zastavuje všech 44 řízení o odebrání titulu tzv. turbostudentům, z nichž někteří „vystudovali“ a získali titul za pouhé dva měsíce v jinak pětiletém studiu práv. Milí přátelé v Sydney - za komunistů v rychlokurzech pro vybrané pracující v 50. letech trvala výroba jednoho „doktora práv“ až celý rok! Jak se to všechno mohlo stát? Proč jsme po uplynutí dvaceti dvou let zase mafiánským státem? Kdybych opakoval slova Ctirada Mašina, že díky kontinuitě s komunistickým režimem a nezrušení komunistické strany, byla by to jen část příčin, i když ta nejhlavnější. Nepotrestané zlo se vždy vrací - jenže ono se nevrátilo, ono tady přece zůstalo! Konec komunismu jsme prožili jako frašku a nyní se schyluje k druhé; bude jí konec demokracie v ČR? KSČM se blíží svými volebními preferencemi k vlajkové lodi pravice - ODS a nyní se připravuje najít v poslanecké sněmovně spojence pro svržení vlády. Ne, že bych ODS, té pyšné straně podporující vždy silné proti slabým , straně vyznávající klientelismus, nepo- tismus, korupci a zahleděné do Václava Klause a v poslední době své existence již ovládané mafiánskými kmotry a tuneláři, velrybáři1, to nepřál. Ale kdo ji na pravici nahradí? 1 Velrybáři - lidé ziskávajici za peníze nebo jiné výhody voličské hlasy nebo členy pro svoji stranu. Jak se to mohlo stát? Jednoduše. Na základě Mečiarova efektu! V roce 1991 jsem jako ředitel inspekce Úřadu na ochranu ústavy a demokracie (po rozpuštění StB nové kontrarozvědky, později přejmenované na BIS) ještě ve federálním státě vyšetřoval v Bratislavě vytržení tří strá- 20 / nový POLYGON 5/2011 [pageend22]nek registru svazků spolupracovníků StB. Zařídil to Mečiar, byl na jedné stránce veden jako spolupracovník, takže ještě než se stal ministrem vnitra, buď on nebo jím pověřená osoba, vytrhl ne jen tu jednu stránku, ale i stránku před ní a za ní. Mečiarův efekt je reakce Mečiara na moji otázku, co tom ví - prostě dělal, že není schopen vůbec pochopit, na co se ho ptám. Odpovídal sice brilantně, plynně, pohotově, ale absolutně ne k věci. Když se nedávno v TV ptali bývalého ministra stavebnictví Aleše Řebíčka, jak přišel k těm stamilionům, za které nakoupil nemovitosti v Arábii a v Toskánsku, tak obrátil oči v sloup, chvíli mlčel a pak prohlásil, že vůbec neví, o čem tazatel mluví. Mečiarův efekt je tedy směs absolutní drzosti (chucpe) a fantastické lživosti. A to jsou poslední dvě můří nohy, na kterých stojí český stát Jak dlouho to ještě ustojí? Paní Dvořáková ve své analýze píše: „Je nutné, aby došlo k očistě justice a policie, zejména státních zastupitelství a policie protikorupční.“ Kdybych si od Václava Klause vypůjčil jeho frazeologii, napsal bych, že se mi to zdá úsměvné. Přesně totéž jsme chtěli ve VONSu2, ale již před dvaceti lety! Byl jsem u toho nejen jako člen VONSu, ale i jako poradce generálního prokurátora. Po nezdaru pokusu VONSu zbavit justici soudců soudících v politických procesech (za nezájmu prezidenta Václava Havla a premiéra Václava Klause) se zdála očista státního zastupitelství (v té době ještě prokuratury) bezpředmětná. Taky byla, ale takový tvrdý odpor z jejích řad se neobjevil ani v justici. Prostě žádná čistka nebude - komunističtí prokurátoři řekli NE. A za chvíli byl generální prokurátor JUDr. Jiří Šetina obviněn z několika nesmyslných trestných činů, po deseti letech bylo pro tuto nesmyslnost trestní stíhání zastaveno, ale cíle bylo dosaženo - očista se nekonala a JUDr. Šetina musel odejít Pak se prokuratura změnila na státní zastupitelství a jejím hlavním úkolem, jak se dnes dozvídáme, bylo chránit pachatele velkých korupčních afér. Tam, kde se bezpečnostní sbory státu postaví na stranu zločinu, je konec státu. Věděl to již sv. Augustin, který takový stát označil za peleš lotrovskou. Takový stát může ve své netotalitní podobě ještě přežívat a dokonce může ještě zdánlivě plnit své funkce. V tomto stadiu se dnes nachází. Za stavu, ocitujme opět naší doktorku, kdy stále neexistuje zákon o státní službě, zákon o lobbingu, zákon o regulaci volebních kampaní, zákon o veřejných zakázkách. Ne , že by se na ně zapomnělo, ale kdo si z poslaneckých kapříků bude vypouštět svůj rybníček? Zákony ale nejsou všechno, zejména když mnoho zákonů vypadajících jako standardní získalo po masáži v parlamentě velmi nestandardní a tím neúčinnou podobu. Ještě dříve bylo možno tvrdit, že průchodu demokratických zákonů brání KSČM, ale dnes už jde o takovou tříšť protichůdných zájmů parciálního charakteru zleva i zprava, které znemožňují hledat příčiny na straně levice či pravice. Milí Sokolové, aby tím hlasatelem špatných zpráv nebyl jen JUDr.Hulík, ocituji jistě i vám známého Ondřeje Neffa, vydávajícího známé internetové noviny „Neviditelný pes“: „Necítím se bezpečný - moji zem není tento stát schopen ubránit ani proti nájezdu vyznavačů technoparty, natož pak proti armádě libovolně slabého současného státu. Zloděje můj stát toleruje, neubrání mě proti chytákům, lupičům, ani proti podvodníkům. Jakékoli útoky proti majetku si musím hájit sám a mimochodem i to je důvod proč vlastním osmatřicítku Smith and Wesson. Ochranitelské péči státu nedůvěřuji ani minimálně. Klid ve stáří mi nezaručí, i o to se musím postarat sám...“ Nechci psát o svých kauzách, o podnikatelích zničených falešnými konkurzy, o soudkyních takové konkurzy vyhlašující, zase by to bylo mínění jen Milana Hu- líka. Takže raději ocituji z výroční zprávy 2 VONS - Výbor na obranu nespravedlivě stíhaných nový POLYGON 5/2011 / 21 [pageend23]BIS, která mimo jiné hovoří o tom, že justice je zkorumpovaná a napojená na mafii. BIS, Bezpečnostní informační služba, kontrarozvědka demokratického (jak dlouho ještě) státu. Nejsem rád, že cítím takovou satisfak- ci, o které mohu referovat do Austrálie. Ještě jednou Martin Fendrych: „Stát se mění ve zločince, zlodějny kryjí soudci, žalobci a policajti, existují vazby mezi zadavateli veřejných zakázek a uchazeči, zakázky jsou nadhodnocovány, členové komisí ovlivňováni...“ Česká republika stojí na křižovatce, tři strany mají ukazatele do pekla, poslední míří k nejisté naději, k probuzení iniciativy zdola. ODS, ČSSD, Topka - k smíchu. Komunisté? V jejich pekle jsme již byli. Kompasem nám bude tolik omílaný ekotendr. Podle expertů činí skutečné náklady na odstranění ekologických škod 10-15 miliard korun. Nejnižší nabídka činí 56,8 miliardy. Korupce na dlani a pod lupou. Zruší vláda ekonabídku a ušetří státu 42 miliard, neboje daruje korupčníkům? Postaví hráz moru korupce nebo podlehne tlaku korupčních kmotrů? Jestliže cestu naděje na odstranění korupce vytvoří již krádeže jen milionů, stačí pozměnit Masarykovo heslo „Nebát se a nekrást“ na „Bát se krást jen miliardy, ne miliony.“ Bude to menší absurdita než rozkrádání veřejných (státních) financí politickými stranami, které ukradené stamiliony (miliardy) používají na volební kampaně propagující heslo boje proti korupci. ■ Otto von Habsburg - hledání elit VLASTIMIL PODRACKÝ Přes 10 000 lidí na náměstí před vídeňskou katedrálou sv. Štěpána při pohřbu Otto von Habsburga nás přesvědčuje, že se děje něco důležitého ve vědomí lidí. Ještě před dvaceti lety by podobný akt proběhl asi s daleko menším ohlasem. Je sice pravda, že Otto byl významným evropským politikem, ale to by nevysvětlovalo takovou popularitu. Byl sice předpokládaným následníkem hned několika trůnů, včetně českého, ale jaký to má význam v době republik? Přesto, jak vidíme, se tomuto symbolu přikládá daleko větší důležitost, než by měl jen obyčejný historický sentiment Žijeme v době, kdy scházejí elity, schází loajalita k čemukoliv, co má nějakou cenu, hodnoty byly deformovány a schází řád. Lidé vždy elity potřebovali, potřebovali vzor, potřebovali k něčemu se upřít Člověk se stal sice svobodným, ale o to více nejistým a zmateným. Neřízená svoboda znamená chaos, opravdová svoboda může existovat jen pod řízením řádu. Kdo ovšem bude ztělesňovat řád? Rozhádaní poslanci a politické strany, které neustále mění zákony a postoje, nemají jednotnou vizi, nevědí si rady a shodnou se jen na dalších a dalších dluzích, až do úplného zhroucení státních financí? Stát, který ztrácí autoritu, jehož moc je menší než moc globálních korporací? Je to snad nedostatek demokracie a republiky? Bylo to tak v demokratických státech vždy? Je zapotřebí se vracet k historickým režimům? Proč padly monarchie? Otázka vlastně nezní, proč padl monarchistický režim, ten byl dávno překonán vývojem, obvykle monarchové už nevládli a byli jen reprezentanty a strážci odumírající tradice. Již dávno předtím bylo prokázáno, že demokracie a republikánský režim mohou vládnout, aniž by se cokoliv stalo, že se stát bez dědičných vládců obejde. Toto důležité poznání učinilo monarchie nepotřebnými a potom už bylo 22 / nový POLYGON 5/2011 [pageend24]jen na okolnostech, zda se někomu více hodil ten nebo onen způsob vlády. Zdá se, že ani čeští politici ve starém Rakousku nebyli zásadně proti monarchii, první Čs. republika vznikla jako konstrukt vytvořený válkou, vůlí vítězů a výsledem odbojových snah, které se válkou a svými postoji už hodně vzdálily možnosti se vrátit zpět k císaři. Čs. republika ani nemohla být královstvím, neopírala se o historické hranice, Slovensko bylo vyňato z Uherského království, hranice s Polskem nebyly historické. Habsburkové nevyhovovali spíše politicky, nikoliv ideově, spíše účelově se to vysvědovalo jejich zločiny na českém národu v době pobělohorské a dalšími selháními. Rakušané vyhnali Habsburky, protože chtěli svůj stát připojit k Německu, pouze Maďaři se domnívali, že by jim dopomohli zase k velkému Uhersku. Prostě tradice už nebyla zapotřebí, pokud nepodporovala nějaký účel. Proč se dnes mluví o monarchii, proč vznikají resenti- menty, není to snad zbytečné? Republikánské elity Republika nepotřebovala šlechtu ani krále. Měla svoje elity, které netvořili jen zvolení zástupci. Byli to lidé, kteří se o stát zasloužili, hrdinové odboje a jiní, kteří odvedli práci na společném díle. Byli to ti, kteří se dostali do čela státu vlastním přičiněním, poctivou prací pro národ. Byli to ti, kteří zbohatli vlastními schopnostmi, podnikatelé jako Baťa. Stali se elitou vlastní prací, nikoliv dědictvím po předcích. Dávala se do rozporu elita vzniklá vlastní snahou s elitou dědičnou, která byla prezentována jako degenerovaná, líná, neschopná, protože prostě všechno zdědila, o nic se sama nezasloužila. Zdědit něco nebyla zásluha, nic to neříkalo o kvalitě člověka, proč úcta k takovým elitám? Americký sen pronikl i do českých poměrů nesen Masarykovskými idejemi práce a zodpovědnosti. Podle toho měl každý dostat příležitost se uplatnit, každý se mohl stát roven šlechtici. Tyto republikánské ctnosti samozřejmě nebyly ojedinělé, ale napodobením republikánských režimů na Západě, hlavně ve Francii a USA. Jako každá idea, i tato měla svoje mýty, svoje zjednodušení. Nicméně v českých poměrech se rychle zabydlela, jak můžeme vidět na tom, že jsme byli v demokratických poměrech téměř totožní s demokratickými státy Západu, ačkoliv okolní státy demokracii neudržely. Určitě jsme nepotřebovali ani krále ani šlechtu. Je současná krize demokracie jen následkem totalitních režimů, které následovaly? Úpadek republik král nevyřeší Úpadek republikánského režimu souvisí s úpadkem hodnot přinášejících sociální soudržnost, úpadkem republikánských ctností vztahujících se ke státu. Navíc působí rozkladně globální ekonomika a internacionální myšlenky spojené s překonáváním národních států. Jestliže lidé necítí sounáležitost, jsou spíše kosmopo- lity, mají kulturní vzory za mořem nebo prostě někde ve světě, potom demokracie není založena na základě identity, ale jen prospěchově, a nemůže fungovat, zatímco jakémukoliv typu despocie tento stav nevadí. Demokratické režimy tedy spějí k zániku nesoudržností obyvatelstva a kosmopolitními vlivy, naopak se to zdá být výhodné pro diktatury, oligarchie a vůbec nedemokratické režimy, včetně nedemokratického vládnutí úředníků EU. Možná zde je zdroj pocitů, že feudalismus by mohl fungovat a nějak zachránit stát V podstatě to není špatná myšlenka. V symbolických monarchiích je úpadek totožný, režim ve Španělsku a Anglii nevytváří rozdílné paradigma od republikánských sousedů. Úpadek republik je tedy shodný s úpadkem symbolických monarchií. Nástup symbolického monarchy tedy nic nevyřeší, snad kromě nějakého dalšího kulturního prvku v životě společnosti (sňatky princezen a princů jako mediální show). Touha plebejského lidu po velkém protektorovi se tím nenaplní. Lid a král nový POLYGON 5/2011 / 23 [pageend25]budou stát vedle sebe neschopni něco dělat proti vůli naftových velmocí, proti zahraničnímu kapitálu z neprůhledných zdrojů majícímu větší prostředky než celé státy a všichni monarchové světa k tomu. Co udělá monarcha proti čínskému kapitálu, který jediný je ochoten převzít dluhy? Dá svoji korunu do zástavy? Co udělá monarcha proti nízké porodnosti, neschopnosti mladých uživit staré a ještě zaplatit rozbujelé zdravotnictví? Vidíme snad na monarších v Evropě, že by něco takového řešili? Monarchie jako součást změny paradigmatu Má-li posloužit monarchie k nějaké revoluci hodnot a poměrů, potom musí mít jasný cíl těchto změn. Dnes se hodně mluví o změně paradigmatu, souvisí to s ekonomickou krizí, která je jen vrcholkem ledovce civilizační krize. Někdo vidí řešení v prohloubení demokracie až k nějaké „vládě internetových účastníků v referendech“. Podle toho by měl lid nějak převzít (snad pomocí elektronických médií) většinu rozhodování místo poslanců. Protože každý v podstatě ví, že je to jen takový mýtus, že to nemůže přinést zásadní změnu, v hloubi duše doufá v nějakého velkého protektora, v někoho, na koho by se mohl spolehnout, předat mu moc s vírou, že udělá vše pro lid. Nastává doba velkých vůdců, v podobné situaci převzal moc i Hitler. Je schopen diktátor vyřešit problémy? Řekněme rovnou, že není. Tedy ani snad nějaký tradiční diktátor, nějaký monarcha se suitou své šlechty. To by totiž muselo být naprosto jinak. Muselo by se alespoň do nějaké míry vrátit dřívější paradigma. Dnes se zařadí monarcha i šlechta do proudu bohatých soukromníků, kteří si začnou vytvářet konta v zahraničí, stanou se světovými kosmopolity jako všichni ostatní na jejich místě. Budou se vyhýbat daním převodem peněz do daňových rájů. To ne proto, že by snad nutně museli být stejně nemravní, ale proto, že kdyby to nedělali, neuspěli by v konkurenci s těmi nemravnými, přišli by o majetky, nakonec by je o poslední okradli exekútorské hyeny. Globální ekonomika nastavuje vzory, které nelze obejít Aby se opravdu něco změnilo, musela by se udělat feudální revoluce. Muselo by se vrátit paradigma feudalismu. Tenkrát byli feudálové spjati s půdou a svojí zemí. Měli zodpovědnost za svoji zemi, snažili se o její dobro, které sice mohlo být trochu jiné, než si představovali poddaní, nicméně zodpovědnost takovému snažení nelze upřít Samozřejmě, že to byli zase jen nedokonalí lidé, žádnou modrou krev neměli ajejich rozhodování bylo zatíženo běžnými lidskými selháními. Dnes někteří pracně opravují svoje zámky, mnozí se cítí se zemí svázaní, ale nemůžeme to samozřejmě brát jako axiom. Jsou to zase jen běžní a většinou kosmopolitně zaměření, více nebo méně bohatí lidé. Obecně pro středoevropské poměry nevěřím, že by jejich vláda byla lepší než jakákoliv autoritativní diktatura (vyjma ovšem některých obzvláště odporných). V českých poměrech je situace jiná než v Rakousku, Polsku a Maďarsku, český národ není zakotven ve feudalismu. Česká monarchie? Česko je spíše země s republikánskými tradicemi a je tím bližší USA než Polsku nebo Maďarsku. České plebejství je stejné jako americké. Pokud se v Americe musel každý probít sám divočinou a vlastními schopnostmi si zajistit obživu i bohatství, potom u nás to bylo obdobně (viz Baťa). Zatímco v Polsku a Maďarsku šlechta vedla národ, byla v čele národních hnutí, v českých zemích to bylo jen na začátku 19. století a zcela neúspěšně. V pozdější době se vedení jasně ujala střední třída a inteligence. Na druhé straně šlechta české národní hnutí podporovala, ale v čele prostě nestála. Vždy se tvrdilo, že český národ si musel svoji vyšší třídu vybudovat 24 / nový POLYGON 5/2011 [pageend26]vlastním úsilím, bohatí ze starších dob se spíše hlásili k Němcům nebo k nějakému zemskému vlastenectví, které už bylo překonáno. Nebyla důvěra ke šlechtě ani k panovníkovi, většinou byli považování spíše za cizince nebo kosmopolity (i když jsou výjimky). Koncem 19. století to už nebyla „vina“ jedné nebo druhé strany, ale výsledek vývoje, ve kterém se zobrazily především poměry po bitvě na Bílé hoře, vyhnání české nekatolické šlechty a germanizace v 18. století. Tím vznikl jakýsi vzor českého úspěšného člověka původem z nižší třídy. Tento komplex vyúsťuje automaticky v republiku a nedává monarchii mnoho místa ve vědomí lidí. Monarchie v Česku by byla konstrukt daleko větší než kdekoliv jinde (z úvahy vyjímám Francii nebo USA). Proč vlastně svěřovat vládu šlechtě, která stála v národním hnutí stranou, jen částečně se hlásila k češství, a panovníkovi (pokud by to měl být Habsburk), který se Čechem nikdy necítil, nemluvě o všech možných historických selháních jeho předků? To by snad sjednotilo národ? To by snad přineslo kýženou sociální soudržnost? Nestalo by se snad něco zcela opačného? ■ Lež ze Stalinovy dílny JAN KUBALČÍK Opět jsem zaznamenal, jako již tolikrát, účelově zavádějící označení nacismu, resp. fašismu, coby pravicového či dokonce konzervativního hnutí. Tentokrát se k manipulativnímu šíření tohoto nesmyslu snížil pan Lukáš Jelínek v článku Kde je konec české radikální pravici? „Kdykoli se proto budeme uklidňovat tím, že u nás silnou krajní, nacionalistickou nebo fa- šizující pravici nemáme, vzpomeňme si, že k hnědnutí společnosti i politiky zpravidla dochází pozvolna a k následnému požáru nevídaných rozměrů stačí jen přeskočení nepatrné jiskry“ Připomeňme při této příležitosti jiné podobné výroky: Reagan se pokouší nahradit „... Listinu práv fašistickými poučkami převzatými doslovně z Mein Kampfu.“ (Demokratický kongresman William Clay) „Zde máme obyčejné, prosté muže (ano, ba i ženy) kteří konečně přišli vzít do svých rukou vládu nad tímto stoletím ...Jsou úzkoprsí, jsou to paliči knih a cenzoři pravdy,Jsou záludní, lakotní, závistiví, netolerantní, bojácní, malicherní, majíná- silnické sklony, jejich morálka je triviální, jejich patriotismus je falešný ke svým nízkým cílům zneužívají rodinu, hvězdnatý prapor i Boha; jsou tuctoví, mělcí, malí, licoměrní ... jsou to přesně ti lidé, kteří tvořili hlavní sílu německého nacismu, kteří kolaborovali s nacismem ve Francii a podporovali vládu ve Víchy“ (Henry Fairlie, „Mencken’s Booboisie“, Washington Post 27.7.1980, komentář ke shromáždění delegátů celostátního předvolebního sjezdu Republikánské strany) „Spojené státy se vydaly cestou tak hluboce reakční, tak negativní a nízkou, tak šovinistickou a sebeklamnou, že naše doba může brzy soutěžit s érou McCarthy- ho.“ (Alan Wolfe po zvolení R. Reagana, The Nation.) Nacisté byli, popř. jsou zcela samozřejmě a v první řadě socialisty. Pregnantně to shrnul nacistický ideolog Gregor Strasser: „Jsme nepřátelé, úhlavní nepřátelé dnešního kapitalistického hospodářského systému sjeho vykořisťováním ekonomicky slabých, sjeho nespravedlivým platovým systémem, s jeho nemorálním způsobem posuzování hodnoty lidských bytostí podnový POLYGON 5/2011 / 25 [pageend27]le jejich bohatství, jejich peněz.“ Projev, který jako první přitáhl mladého Adolfa Hitlera k nacismu, nesl název Jak a jakými prostředky by měl být zlikvidován kapitalismus?“ Nacistická strana ve svém programu požadovala jistotu pracovních míst, zrušení bezpracných příjmů, znárodnění všech velkých obchodních společností a koncernů, podíl na zisku v průmyslových podnicích, zvýšení starobních důchodů, převzetí velkých obchodních domů vládou a mnoho dalších „pokrokových“ reforem. Nacisté se snažili vymýtit ze společnosti autoritu církve a tradice, nahradit je nadvládou státu a diktátem politické správnosti - to vše ve jménu pokroku. Nacisté zčásti vyrostli z prvních „zelených“, zdravých mládežnických hnutí na Západě, a kooptovali je. Proto nacistický filosof (a vášnivý antisemita) Ludwig Klages sepsal jeden ze zakládajících textů dnešního environmentalismu „Člověk a Země“, ve kterém poprvé zaznívá většina obžalob, jež jsme slýchali a slyšíme z úst Ala Gorea a dalších lidí na environmentální levici. Němečtí Zelení v roce 1980 Klagesův manifest znovu vydali při příležitosti oslav založení své strany. Ikona feministek Charlotte Perkins Holmanová pranýřovala „nekontrolovanou domácí tyranii“ a zdůrazňovala, jak důležité je uznat „děti... za občany s právy, jež má garantovat pouze stáť. Myšlenka „zmocnit se“ dětí pro sociálně-inženýr- ské účely fascinuje politiky a intelektuály již od dob Platónovy Ústavy. To je důvod, proč Robespierre hájil názor, že děti má vychovávat stát, a proč Hitler - který věděl, jak důležité je získat si srdce a mysl mládeže - jednou řekl: „Když protivník prohlásí Já na vaši stranu nepřejdď, řeknu jen klidně ,Vaše děti už k nám patří... Nebude trvat dlouho a nebudou znát nic jiného než toto nové společenství.“ Fašismus a nacismus nejsou samozřejmě identická hnutí. Jsou sice často zaměňována, zejména slouží-li levici jako nadávka pro pravici či konzervativce, ale fašismus je přece jen o něco méně socialistický než nacismus. Mnohé však pochopitelně nacismus s fašismem spojuje. Co tedy patří k charakteristickým znakům fašismu? Mezi jiným kult akce, glorifika- ce násilí, velebení mládí, vědomá potřeba stvořit „nového člověka“, nenávist ke konvenční morálce a tradiční autoritě, klanění se „ulici“ a „moci lidu“, ospravedlňování zločinu jako politické vzpoury a očerňování vlády zákona jako formy útlaku. To vše jsou zřetelné rysy „hnutí mládeže“ šedesátých let. (Během krize na univerzitě v Comellu, kam si mladí radikálové přinesli zbraně, zaskočil tehdejší profesor Walter Bems studenty předčítáním výňatků z Mussoliniho projevů. Studenti jásali - dokud se nedozvěděli jméno autora.) Jistá část našich „elit“ však stále vidí hnědě právě při pojmu „konzervatismus“. Nikdo jim prostě nevymluví, že co konzervativec, to v hloubi duše „fašoun a nácek“ (a dost možná, že co „fašoun a nácek“, to konzervativec), přičemž některým konzervativcům se to daří skrývat lépe, jiným hůře - ale nakonec budou odhaleni všichni! Toto přesvědčení je v zásadě velkým Stalinovým vítězstvím: to on se potřeboval „odstřihnout“ od svých nacistických spojenců, s nimiž ruku v ruce rozpoutal 2. světovou válku, poté co jej zradili a napadli... A sovětská propaganda začala hlásat, že zatímco komunismus (internacionální socialismus) je levice, nacismus (nacionálni socialismus) je pravice. K dovršení celé lži pak sověti zahájili oblíbené zaměňování nacismu s fašismem, neboť v nacismu je pořád socialismus nepříjemně přítomen a připomíná pravý původ hnutí - proto čistá sovětská verze většinou hovoří o nacistech jako o „ger- manskich fašistach“, aby bylo snazší tvrdit, že se jedná o pravicové hnutí. Stokrát opakovaná lež se sice nestala pravdou, ale dodnes sovětskou verzi mnozí papouškují v přesvědčení, že jinak to ani být nemůže. 26 / nový POLYGON 5/2011 [pageend28]Komunismus a nacismus jsou přitom přirozená totalitaristická dvojčata - je prakticky nemožné říct, které z nich bylo čije horší. Obě tyto zrůdy mají stejné kořeny v představě, že lze lidskými prostředky vybudovat „ráj na zemi“, že spása čeká člověka tady, za jeho pozemského života, z jeho vlastních rukou, že nového nadčlověka lze vyšlechtit (árijce, stachanovce) a takové, kteří se pro zářnou budoucnost nehodí, je možné bez uzardění vyvraždit (Židy, kulaky). Konkrétní aplikace „trojitého schématu“ německé říše (první říše, která zanikla v roce 1806, druhé, Bismarc- kovy, která zanikla v roce 1918, a třetí nacionálně socialistického hnutí) vypadá ve srovnání s celosvětovými historickými spekulacemi německých idealistů, Com- teho či Marxe. Její nacionalistický, nepodstatný rys je důsledkem toho, že symbol Dritte Reich nevznikl spekulativním úsilím opravdového filosofa, ale pocházel z pochybných literárních výpůjček od autora, který neměl žádné nacionálně socialistické záměry, avšak zjistil v průběhu práce na svém díle o německých vydáních Dostojevského děl, že mu příslušný symbol plně vyhovuje z jiného důvodu: ruskou ideu o Třetím Římu lze totiž charakterizovat jako stejnou směs eschatologie duchovního království a jeho uskutečnění politickými prostředky. Mesiášská vize v sekularizované podobě inspirovala ruskou diktaturu proletariátu k domněnce, že po dobytí světa ten rozkvete v marxistickou společnost - království svobody. Moskva jako Třetí Řím a Hitlerova Třetí říše jsou dvěma plody téhož jedovatého gnostického stromu. Totalitarismus, definovaný jako existenciálni vláda gnostických aktivistů, je konečnou formou po- krokářské civilizace. K fašismu i nacismu tedy mají mnohem blíže socialisté všeho druhu, stoupenci feminismu nebo zelení aktivisté - a to tím více, čím silněji chtějí prosazovat svoje ideje státní mocí. Komunisté stojí na levici společně s nacisty, méně již s fašisty, liší se od obou jen univerzalistickým pojetím svých idejí a rozlišují „třídy“, nikoli národy, zatímco ti druzí jsou nacionalisty, tedy jsou principiálně naladěni spíše nepřátelsky vůči jiným národům. Celkově, antitotalitní konzervatismus vyznávající svobodu a respektující nekonečnou důstojnost každého člověka je opakovaně osočován reprezentanty kolektivistických utopií, jejichž teoretici nabízejí „řešení“ v duchu „když se kácí les, lítají třísky“. Je to pomluva, která má primárně odvrátit pozornost od skutečnosti, že to jejich vlastní ideologie jsou s nacismem v blízkém příbuzenském vztahu. A závěrem související otázka. Téměř celý text se zabývá stranou Suverenita; no vážně, pane Jelínku, co je na té Suverenitě pravicového? ■ www.konzervativnistrana.cz Text zpracován s využitím těchto zdrojů: 1. Johan Goldberg: Půl století očerňování - Nejsou to konzervativci, kdo se musí zodpovídat z fašismu, National Review, January 28, 2008, s. 35-39 (česky bulletin Občanského institutu č. 203 z července 2008) 2. Steven F. Hayward: Reagan patří konzervativcům, National Review, February 7, 2011, s. 34 - 36 (česky bulletin Občanského institutu č. 233 z ledna 2011) 3. Michael Novak: Duch demokratického kapitalismu, Občanský institut, Praha 1992 4. Eric Voegelin: Gnosticismus - podstata modernosti, 1952 5. R. Aron: Demokracie a totalitarismus, Atlantis, Brno 1993 nový POLYGON 5/2011 / 27 [pageend29]ROZJÍMÁNÍ O PRAVDĚ A LŽI JAROSLAV KOVAŘÍČEK Rozpoznat a definovat lež je snadné, s pravdou je to jiné. Lež je vědomé a záměrné klamání, zpravidla z důvodu osobního prospěchu. Lež však nemusí být vždy darebnou záležitostí. Jsou takzvané „bílé lži“, kterými chceme někoho potěšit Například těžce nemocnému příteli neřek- neme: „Ty máš, kamaráde, jazyk na vestě, vypadáš, že tě za pár dnů položí na máry.“ Nemusíme lhát očividně, stačí, když naznačíme, že ten člověk vypadá trochu lépe od poslední návštěvy a je tu tedy jakási naděje. Lépe nevypadá, to je pravda, ale naděje umírá poslední, takže tato lež není zlomyslná. Jsou i lháři obdivovaní a vysoce uznávaní, například spisovatelé. Napíší román, který jest zcela vymyšlený, ale napíší to tak, jako by to byla pravda pravdoucí. To ale čtenář ví a takovou nepravdu přijímá, obzvláště je-li psána mis- tmě.Přiznám po pravdě, že psát o pravdě není vůbec snadné. To slovo ozývá se z kdejakého rohu, k pravdě rád se každý hlásí, kdo však nám může spolehlivě vysvětlit co pravda vlastně je? Na prezidentské vlajce stojí pyšný nápis „Pravda vítězí“, já však mám dojem, že blíže pravdě by to heslo bylo s krátkým i. Jan Hus byl velkým zastáncem pravdy, ve svých spisech se o ní mnohokráte rozepisoval: „Protož, věrný křesťane, hledej pravdy, slyš pravdu, uč se pravdě, miluj pravdu, prav pravdu, drž pravdu, braň pravdy až do smrti“ (Výklad viery, 1412) Jinde zase píše „Nemůže-li pravda býti projevena bez pohoršení, lépe přijmouti pohoršení, nežli pustit pravdu.“ Poněkud významově nejasný je výrok „Pravda je jen to, co jest dobrem všech.“ To zní ušlechtile, je to však pravda? Pochyby o tom vzbuzuje další Husův výrok „Kdo mluví pravdu, hlavu si rozbíjí.“ Nemáme pochyb o Husově čestnosti a mravnosti, jeho nabádání o pravdě byla mravní inspirací. Žel, jak víme z historie, v Husově případě pravda nezvítězila, zvítězil kosmický koncil, svolaný papežem Janem XXIII. (Dovolím si malou odbočku: Zdalipak se nám již Vatikán omluvil za tuto justiční vraždu?) Jak patrno i v situaci tak vznosného milovníka pravdy, jakým byl Jan Hus, všechny ty „pravdy“ vytvořily situaci velmi výbušnou. Otázkami pravdy zabývají se filosofové po staletí a jejich názory se často podstatně liší, to je pravda. Někteří učenci tvrdí, že pravda je skutečnost Je to pravda? Inu skutečnost je skutečnost a kde máme jistotu, že ji vnímáme pravdivě? Někdyje pravda spojována s vírou. Kdo věří v Boha, tak Bůh pro něho skutečně existuje a nevymluvíte mu to. Pravdou však je, že nikdo neví, zdali Bůh existuje, jinak by nebylo zapotřebí v něj věřit Jiná definice praví „Pravda je shoda tvrzení se skutečností.“ To zní sice pěkně, kdo ale může zaručit, že tomu tak vskutku je? Na svých seminářích ukazuji lidem kartu a ptám se, jaké je barvy. „Je žlutá,“ shodují se všichni. Ale kdepák, mýlíte se, je modrá,“reaguji na jejich vnímání skutečnosti a potom položím kartu před sebe. Podívám se na ni, opět ji zvednu před zraky účastníků a v úžasu sděluji: „Omlouvám se velice, máte pravdu, ta karta je opravdu žlutá.“ Jejich reakce: Ale vždyť je modrá, teď to jasně vidíme.“ Pravda je prostá, ta karta má jednu stranu modrou a druhou žlutou. Ani jeden z nás tedy nemluvil pravdu. Správně bychom měli prohlásit: A mého pohledu jeví se ta karta býti žlutou.“ Jenže v podmínkách běžného života takto neuvažujeme, za pravdu považujeme jen to, co na vlastní oči vidíme. Stojí však za takové pravdy pokládat život? 28 / nový POLYGON 5/2011 [pageend30]V Japonsku existují buddhistické meditační zahrady. Vypadají jako hezky upravené pískoviště, v kterém je zasazeno devět kamenů. Když se člověk podívá na tu pískovou zahrádku vestoje, vidí jasně devět kamenů. Jakmile ale usedne do meditační pozice kdekoliv kolem toho pískového obdélníku, vidí kamenů pouze osm, jsou totiž tak rozestavěny, že jeden kámen je vždy skryt jinými kameny. Meditující tedy ví, že kamenů je tam devět, ale vidí jich pouze osm. Říká se tomu meditace o devátém kameni. Takovýto druh meditace měl by být vyučován ve školách po celém světě, abychom si již od mládí uvědomovali složitost pravdy a nehrnuli se hned ve svátém nadšení do boje za tu naši pravdu. Za pozornost stojí, že ani filosofové nemohou se shodnout na tom, co pravda jest, a vytvářejí všelijaké teorie. Zmíním se zde jen o několika. Zájemce o tyto otázky si může vyhledat informace v učených knihách-Korespondenční teorie pravdy sahá až k Aristotelovi, který prohlásil „Pravdivé jest říci o něčem, co je, že to je, a o něčem, co není, že to není.“ Takhle promluvil věhlasný filosof, ale na takovouhle moudrost by přišel i můj pes Koherenční teorie pravdy nám vnuká ideu, že pravda jest řada výroků, které nejlépe vysvětlují nebo popisují svět O takovéhle moudrosti dumali mezi jinými filosofové Spinoza, Leibnitz a Hegel. Snad by bylo lepší, kdyby se věnovali něčemu užitečnějšímu anebo nedělali nic. Konsenzuální teorie pravdy zase považuje za pravdu to, na čem se shodne většina lidí, případně většina vyhraněné skupiny lidí. Tak tohle dobře známe - Ústřední výbor strany se jednohlasně usnesl na tom, že... Nu a byla tu jasná pravda, o které nebylo třeba, ba ani dovoleno, diskutovat V demokracii platí ten princip, kdy o výsledku voleb rozhodne většina hlasů, s pravdou to však nemá co společného. Často již po několika měsících voliči vidí, že zase naletěli slibům a udělali pěknou blbost Těch teorií je mnohem více, ale za zmínku ještě stojí tzv. paradoxy pravdy. Asi nejznámějším už od starověku je toto tvrzení Kréťana Epimenida: „Všichni Kréťa- né jsou lháři.“ V tom případě nemluvil ani pravdu ani lež, však si nad tím zadumejte. Jak tedy patrno, s pravdou jsou jen svízele. Problém je složitější v tom, že neexistují pravda a lež jako dva zřetelné protipóly. Vedle pravdy máme ještě polopravdy a nepravdy. Nepravdy jsou tvrzení, která vznikají na základě přesvědčení či nesprávných informací, a nikoliv z motivací běžných u lží. Velmi často se objevují ve vědě. Tak třeba již více jak sto let bylo bráno za pravdu Einsteinovo tvrzení, že nic se ve vesmíru nemůže pohybovat rychleji než světlo. Nedávno se však objevila zpráva, že vědci z Evropské organizace pro jaderný výzkum (CERN) ve Švýcarsku objevili částice menší než atom, které se pohybují rychleji než svědo. Jistě tu nejde o lež, ovšem jedno z těch tvrzení jest nepravdou. Kolik už vědeckých tvrzení padlo následkem nových zkoumání! Takže ani za vědecké „pravdy“ bych ruku do ohně nedal. Ve většině případů nejedná se o záměrnou lež, jde jen o omyl anebo nepřesné informace. Ovšem když sleduji vývoj náhledu na tzv. teorii globálního oteplování, nacházím dosti případů, kde vědci za peníze lžou, jak když tiskne. A to platí i v jiných oborech. Dále jsou tu ještě polopravdy, a ty jsou velmi nebezpečené, neboť nás snadno manipulují svou věrohodností. Používají se dnes hojně především v oblasti komerční. Veškeré přednosti nějakého výrobku jsou sice uvedeny po pravdě, pravda však není povězena celá, a tak jsou zatajeny negativní vlastnosti produktu. Na ty přijdeme, až když si nabízený tovar zakoupíme, tedy když už je pozdě. Polopravdy se používají všude kolem nás. Reklamní letáček pravdivě uvede, že tento lék nám umírní nový POLYGON 5/2011 / 29 [pageend31]bolesti hlavy, neřekne nám ale, že také bude mit neblahý vliv na stav našich ledvin. S touto informační manipulací setkávám se nyní čím dál tím častěji. Poslední dobou se také množí formulace, které nelze považovat za lživé, ale aniž by jejich případná pravdivost dávala nějaký smysl, tedy tvrzení nesmyslná. Ta se na nás rovněž valí z reklamy a sdělovacích prostředků. Nejkřiklavější příklady nám nabízí firma Coca Cola. Co znamená slogan „Coke. Its the real think.“ Koka. To je skutečná věc.*) Nad takovou banalitou by se jeden s chutí zasmál, ovšem podobné triviality pomohly k tomu, že se Coca Cola stala komerčně nejúspěšnějším produktem v historii. Rozhodně to nemohlo být kvalitou tohoto spíše nechutného nápoje, kterýje navíc zdraví škodlivý a měl by být ze zdravotních důvodů zakázan. Metody otupování lidského myšlení používají se nyní i v politickém světě, narušujíc tak samu podstatu demokracie. Jeden příklad za všechny - v předvolební kampani použil Obamův tým slogan „Yes, we can.“ Kandidát Obama na pódiu vykřikl „Yes, we can!“ (Ano, my můžeme!) a davy šílely a řvaly v transu „Yes, we can!“ Scházelo tu ovšem to podstatné, totiž CO můžeme? To už si zřejmě mohl doplnit každý podle své nálady. Tak třeba nějakého piškuntál- ka napadlo „Můžeme si políbit..“ Nechám na laskavém čtenáři, ať si doplní slovo dle svého naturelu. Inu, žijeme ve světě virtuální reality, tedy skutečnost jest taková, jaká se nám zdá. Podle toho vypadá i pravda. Snad se ani netřeba resepisovat o hlásné troubě sovětského režimu, deníku Pravda, který chrlil především lži. A podobně je tomu i se sesterskou tiskovinou Komsomolskaja pravda. Jak tedy shledáváme - není pravda jako pravda. Před několika lety vedl jsem diskuzi o pravdě s jednou českou političkou, které jsem si velice vážil. Přesvědčovala mne o nutnosti žití v pravdě. „Hloupost,“ oponoval jsem, „to jest jen póza intelektuálů, hovících si v pohodlí své věže ze slonoviny.“ Abych svůj náhled objasnil, uvedl jsem takovýto příklad. Za války se z transportů židů do koncentráku podaří jednomu člověku utéct Proběhne kolem a za chvíli se objeví ozbrojené stráže, které pátrají, kam jim uprchlík zmizel. Zeptají se v ulici stojícího svědka. Bude-li to člověk, který vede život v pravdě, tak zajisté pravdivě odpoví: „Zahnul tady do leva a sedí schován támhle v keřích.“ Kdybych tam byl já, tak bez zaváhání zalžu: „Běžel vpravo, tam mezi ty nízké domky,“ a rychle se ze scény z dobrých důvodů vytratím. Takže se závěrem přiznám, že netoužím soužití s lidmi, kteří „žijí v pravdě“. Jednou bych tím pronásledovaným mohl být právě já. Mně by úplně stačilo, kdyby lidé kolem mne byli laskaví, šlechetní, nepodváděli a zbytečně nehrdlouhali. ■ (Pozn. red.: „It’s the real thing. Koka. To je skutečná věc.“ Idiom: Iťthe real thing. To je to pravé.) Woodrow Wilson I 28. 12. 1856 - 26. 2. 1924 28. prezident Spojených států se narodil ve Virginii v rodině presbyteriánského pastora (který se aktivně zúčastnil války Severu proti Jihu). Studoval politologii, dějiny Spojených států a právo. Napsal knihu Vláda Kongresu (o pravomoci prezidenta koordinovat práci Kongresu). Učil politickou ekonomii a právo. Byl zvolen rektorem na Princetonské univerzitě, později guvernérem státu New Jersey. Kritizoval korupci a prosazoval reformy, např. sociálního zákonodárství. Byl zvolen prezidentem Spojených států (1913-1917, 1917-1921). V době I. světové války zpočátku účast Spojených států nepodporoval, ale když Němci v roce 1917 potopili loď Lusitania, názor změnil a požádal Kongres, aby Německu vyhlásil válku. V roce 1920 mu byla udělena Nobelova cena míru. Prezident W. Wilson a prezident T. G. Masaryk se zasloužili o vznik samostatného Československa: ve Washingtonu stojí pomník Masarykův a v Praze Wilsonův. (red.) [pageend32]očima ■ jinýma očima ■ jinýma očima ■ jinýma očima ■ POMOC V NOUZI NATHALIE SWINKELS V Belgii stále ještě není jmenována nová vláda (začátek října). Letos se bude možná také rozhodovat, zda Evropská unie má ještě nějakou budoucnost. Největším problémem je nyní Řecko. Ještě v červnu tohoto roku prohlásil H.van Rompuy, prezident EU, že pro Řecko neexistuje jiná cesta než šetřit a reformovat a že rozhodně nebude ani řeči o řeckém bankrotu nebo že by Řecko opustilo euro měnu. Je prý ale jen třeba dát mu čas, aby se z dluhů opět dostalo. Problémy s Řeckem nastaly v říjnu 2009, když oznámilo, že má extrémní rozpočtový deficit a enormní státní dluh. Ukázalo se však, že čisla, která byla publikována minulými (!) vládami, neodpovídala pravdě. Řešení jsou v takových případech nesnadná. Tak bylo například konstatováno, že finanční pomoc poskytovaná Řecku je v protikladu s Maastrichtskou smlouvou. Právě tak jsou mnozí obyvatelé EU proti tomu, že Řecko získává půjčky, protože si dělají starosti, jestli budou ty peníze vůbec někdy splaceny. Řecko pro sebe během doby získalo mnoho výhod, ale záběry Řeků stávkujících proti reformám jsou v živé paměti a určitě tuto nedůvěru neumenšují. Nyní se opět vede diskuse o tom, zdali by nebylo možné nechat Řecko bankrotovat „pod dozorem EU“. Avšak Řecko není jediná země EU, která má dluhy, má je i Španělsko, Portugalsko, Itálie a Irsko a můžeme si klást otázku, jak by se po Řecku mělo finančně pomoci výše zmíněným zemím. Samozřejmě se obhajuje stanovisko, aby byl nad nimi lépe udržován finanční dozor, který by zabránil opakování podobné situace. Jiným problémem EU je volný pohyb osob. V květnu 2011 zavedlo Dánsko kontroly na hranicích s Německem, aby zamezilo kriminálním osobám z Východní Evropy ve vstupu do země, což je však porušením Schen- genské smlouvy <1). Tuto smlouvu je třeba chápat jako dohodu mezi evropskými zeměmi (a nemusí to být jen členské země EU, ale i země, které členy nejsou, jako Švýcarsko a Island). Smlouva zaručuje volný pohyb osob. Dánsko však prohlásilo, že smlouvu nijak neporušilo, protože kontroly na hranicích jsou prováděny jen celníky a ne policií. V červenci 2011 bylo v EU rozhodnuto poslat na dánské hranice inspektory EU a přesvědčit se, zda Dánsko dohodu dodržuje. A skutečně, na hranicích žádné policejní kontroly nebyly. Je však možné očekávat, že inspektoři nečekaně provedou kontroly i jindy. Pozitivní zpráva. EU se v současné době zabývá zajímavým a užitečným projektem: zasazuje se o to, aby obyvatelé jejích členských zemí měli rychlejší a bezpečnější internetové spojení, což bude stát asi 270 milard euro. nový POLYGON 5/2011 / 31 [pageend33]Doufejme, že nám EU vydrží do té doby, až projekt bude uskutečněn. Farmář Jaroslav Prchal se velmi divil, když před pár dny zjistil, že své dvě krávy dojí ilegálně. Nepořídil si totiž mléčné kvóty, které uděluje Evropská unie, a tak nemůže mléko zpracovávat. Farmář si za to však může sám. Kdyby vloni svým kravám naplánoval, kolik mají letos nadojit, mohl v noci v klidu spát a přes den vyrábět sýr a prodávat na farmářských trzích. Takhle se musí spolehnout jen na kozy, které mohou dávat mléka, kolik chtějí, a žádné povolení k tomu nepotřebuji. (Radiožurnál) 1. http://cs.wikipedia.org/wiki/Schengensk%C3%A1_smlouva LUĎKA FRÝBORTA Krize byla, krize je, krize bude, říkal Poláčkův pan Načeradec. Možná ano, je-li krize to, zač je člověk ochoten pokládat momentální stav své peněženky. Vypadá to ale, že se v dějinách peněžnictví vyskytuje cyklicky se opakující megakrize. Srovnejme: koncem let dvacátých devatenáctého století došlo k celosvětovému krachu cenných papírů. Příčinou bylo lehkomyslné poskytování půjček chaotickým jihoamerickým režimům, které je pak pochopitelně nebyly schopny ani ochotny splácet. Poválečná konjunktura téměř přesně o sto let později vedla k lehkomyslnému zacházení s cennými papíry v domnění, že mohou jen dál a dál stoupat v ceně, až všechno skončilo ve všeobecné krizi. No, a krize současná, v níž se renomované bankovní domy kácejí a stamiliardy vládních subvencí jen tak lítají, byla započata nátlakem prezidentů Cartera a Clintona na banky, aby poskytovaly hypotéky nemajetným klientům, jejichž jediným krytím byla naděje; i dopadlo to, jak dopadnout muselo. Trojí je na celé té věci pozoruhodné: krizový megacyklus, zdá se, obnáší plus minus sto let. Krize sama vypuká deset až dvacet let po skončeni rozsáhlejší války: napoleonské, první světové, studené. A za celé to dvoustoletí se banky ze svých chyb nepoučily, obchodujíce s vysoce riskantními až bezcennými papíry vesele dál. Asi by se mělo světové peněžnictví odebrat bankám a svěřit hvězdopravcům; ti by snad dovedli odhalit tajemství stoletých cyklů. Kdo se domnívá být vlastníkem pravdy, volá po jednotě. Kdo volá po jednotě, dočká se rozkolu. Pravda je jedna, ale mnoho je vykladačů; a jeden vedle sebe nesnese druhého. Někdy se může prosadit systém - jedna pravda, jeden vykladač. Nefunguje však věčně, a na konci teče krev. ♦ Je krásné, že ženy mají naprosto stejná práva jako muži, ba i některá navíc. Jenom... nepoděla se nám někam bytost zvaná kavalír? Obráceně řečeno, lze vyžadovat rovná práva a navíc ještě kavalírství? ♦ Vyjednávání o míru v Palestině připomíná snahy alchymistů o výrobu zlata: děje-li se v nekonečné řadě pokus za pokusem a výsledek pořád nikde, lze mít za to, že jde o věc ze samotné podstaty nemožnou. ♦ Zdravý rozum je to, co se domnívá mít každý. Kolik lidí, tolik zdravých rozumů. Zdravý rozum je laciné zboží. Až výsledek ukáže, byl-li zdravý a jestli vůbec rozum. z nápadníku [pageend34]Suverenita je dvojsečný meč, který by se neměl dostat do ruky kdekomu. Dát samostatnost zemi, rozvrácené desetiletími života pod komandem totalitní ideologie, je jako zavést v blázinci samosprávu. ♦ K nedávnému úmrtí Otty Habsburského jsem napsal komentář, přiznávám, až příliš ohleduplný k jeho památce, a reakce, jak lze očekávat v zemích Koruny české, byly z většího dílu záporné. Mluvily o ztroskotanci dějin, s nímž není třeba se zanášet... s tím se mi nechce souhlasit. Přinejmenším poslední dvě staletí urodila ztroskotanců dějin celé houfy: pošetilců a domýšlivečků, bláznů a mesiášů, hodlajících spasit lidstvo svou zbrusu novou revoluční teorií; a štěstí pro svět, když se jim nedostalo příležitosti ji uplatnit. Pak-li ano, následovala bez výjimky hrůzná neštěstí, vraždění, úpadek, bída, beznaděj, místo ohlašovaných nových, spravedlivějších zítřků jen staré poddanství v novějším rouše. To byli a jsou skuteční ztroskotanci dějin, po nichž nezůstalo nic než rozpaky s nádechem směšnosti. Otto, hlava domu habsburského, byl rozhodnutím mocnějších zbaven možnosti pokračovat v dile svých předků; zanechal však po sobě úctu a pověst muže moudrého. To není ztroskotáni, nýbrž potvrzení, jejž nedopřávají dějiny hned tak každému. ■ O víře jménem ateismus LUDĚK DFRÝBORT Není pravda, že ateista ničemu nevěří. Ateista věří všemu. (Gilbert Keith Chesterton) Je mi dost trapné pouštět se do diskuze s autorem, který mi nemůže oponovat, jelikož krátce po uveřejnění své úvahy zemřel. Ale snad by mi pan Jiří Ješ, pán moudrý a tolerantní, tu nevychovanost odpustil. Oč tedy jde: přihlásil se jmenovaný autor v srpnovém čísle tohoto časopisu hrdě k svému ateismu, zaodporovav představě, že by náboženská víra měla být cosi vznešenějšího a snad dokonce pravdivějšího než přízemní ateismus. K tomu bych si dovolil pár poznámek. O Bohu a zásvětí jest obtížno se hádati, jelikož je to věc víry. Člověk zbožný (teis- ta) má za to, že takové jevy existují, ateista zase že neexistují, ten ani onen však nemá pro svůj náhled konkrétního důkazu, jen že prostě věří, či nevěří. Velmi správně praví pan Ješ, že věc sporu je třeba definovat; a už spěchám, abych s tím začal. Co si máme představit pod pojmem „víra“? Jak s ním zacházet? Co by se mě týkalo, přiznám se po bedlivém zamyšlení, že do důsledků vzato nevěřím ničemu. Věřiti rovná se nedokázané za skutečné mí ti. Některé věci vím, jako například že sousedův kocour je černý a voda v rybníce, kam se chodívám koupat, je mokrá a většinou i studená, i když, jak vědou dokázáno, černost, mokrost ani studenost neexistují, jsouce ve skutečnosti kmitáním jakýchsi elementárních částic. Než dosti šprťouchlat Na opačném konci se nacházejí jevy, o nichž vím starého kozla, buď že jsem se o ně dosud nezajímal, buď že přesahují kapacitu mého ubohého mozku a smyslů - věc to, mající v celé diskuzi o teismu a ateismu kardinální význam, jak si o tom ještě povíme. Mezi oběma těmito póly leží celá škála jevů, jež některé pokládám za méně, jiné tak napůl, více či krajně pravděpodobné. Jsoucnost Boha nový POLYGON 5/2011 / 33 [pageend35]napríklad, již se vší rozhodností odmítají ateisté, pokládám spíš za pravděpodobnou až velmi pravděpodobnou; divil bych se velice, kdyby se celé na vteřinku a na milimetr vyměřené kolotání vesmíru obešlo bez Nejvyššího geometra, jsouc dílem pouze jakýchsi nahodilostí. Vícero studií pak dovozuje, že kdyby měl být život na Zemi výsledkem náhodného výběru metodou hodí se - nehodí se, nedospěl by do tohoto dne dál než k chomáčům bílkovin, poplavávajících v prahomím moři. To Bůh jakožto Nejvyšší plánovač je mnohem přijatelnějším vysvětlením těch záhad, i když, to se ví, za šos chytit a do vědátorských krabiček nacpat se nedá. Ostatně komu při vyslovení jména „Bůh“ naskakují pupínky na pokožce, může si posloužit pojmy jako Příroda, Nejvyšší inteligence, Neosobní řídící síla a tak všelijak podobně, význam je týž. Ateisté ovšem sahají do sfér nepochopitelná neradi, ujišťujíce nás místo toho se vší vehemencí, že nemůže existovat takový ten dědeček s fousama a se zlatým kroužkem nad hlavou, co má rád, když jsme se před spaním pěkně pomodlili a tresce nás za naše poklesky, i pravím, že ani mně nečiní potíží pokládat takovou figuru za značně nepravděpodobnou, nechci-li být sám sobě za troubu. Je snadno být ateistou na tak nízké, ať nedím primitivní úrovni; ale o tom se snad, probůh, nemusíme bavit Pokročme tedy dál. Jelikož jsem chodil do školy ještě za Nejedlého, byl jsem poučen, že není jevů nepoznatelných, nýbrž pouze prozatím nepoznaných; že však poznány budou, jen co to sovětská věda v čele s akademikem Lysenkem a vědkyní Lepešinskou vezmou za ten správný konec. Vědkyně Lepešin- skaja už dávno zmizela v hlubinách směšnosti, otázka však zůstává: kam až může dosáhnout lidský mozek? Kde je konec smyslové poznatelnosti? Někteří mají za to, že u knedlíků s uzeným. Jiní - a potkal jsem jich dost na své životní dráze, renomovaných vědců nevyjímaje - jej vidí na poslední stránce učebnice fyziky; co je či mohlo by být nad to, o tom je nevhodno, ba zapovězeno přemýšlet A ještě jiní... ne, nevědí nic, ta věc se vědět nedá, jen tušit a z prchavých náznaků odvozovat že jsou prostory za hranicí lidského chápání. Stephen W. Hawking, ano, ten pán s hlavou nakřivo, jakýmsi mně nepochopitelným způsobem odvodil, že vesmír, aby vůbec mohl fungovat musí mít jedenáct rozměrů, prosím vás, já nevím, jak k tomu numeru dospěl. Ale kdyby těch rozměrů mělo být jenom pět ještě pořád jejich o dva víc, než kolika disponuje naše vnímání prostoru, nepokládáme-li za čtvrtý rozměr čas, který ostatně také začal poslední dobou dělat rozličné skopi- činy, ohýbaje se všelijak a mize v černých dírách. Co je v těch zbývajících? Jakému účelu slouží? Udržování ve funkci jakéhosi nekonečně složitého řádu - ostýchám se napsat že Božího - jímž kdyby se o mi- limetřík pohnulo, zhroutilo by se všechno v jednom příšerném karambolu a uprázdněný vesmír by mohl čekat na příští velký třesk? Nevíme a vědět nebudeme, a asi je dobře, že nevíme, jelikož bychom se z toho zbláznili. Blázníme i takhle až dost Přiznám se, že právě tenhle vesmírný aspekt mi brání v přijetí existence Boha, jak je obvykle podávána. Dovedl bych se srovnat s představou ředitele této naší vesmírné kuličky, jenž dbá o její správnou rotaci a v poměru k nám hříšným rozlišuje mezi konáním dobrým a zlým, podporuje jedno a postihuje druhé trestem. Neporadím si však se silou univerzální, vládnoucí miliardami a snad nekonečným počtem sluncí, stálic, galaxií, mlhovin, k tomu teď ještě tyhlety antihmoty, tmavá energie... co jí může být do nás? Jak se jí můžeme dovolávat o zdar prosit? Má zájem o náš zdar? A co je vůbec zdar? Není sám protiklad dobra a zla, z nějž vycházejí naše morální a náboženské zásady, také jen 34 / nový POLYGON 5/2011 [pageend36]nálezek lidský - co je libé nám dočasným obyvatelům této mrňavé planety, dobrem jest, kdežto co nám škodí, je zlo? Není spíš obojí součástí nedohledného plánu, dvěma paprsky téhož světla, sbíhajícími se v nekonečnu? Hrůza a vesmírný mráz vane z té představy. Je zde ještě místo pro nějaké náboženství? A není-li, je hodno člověka myslícího mávnout nade vším rukou, vidíte, co jsem říkal, není Boha, služebníka lidských přání, a my ateisté máme tudíž přece pravdu? Jenže to bychom zase byli u knedlíků s uzeným. Snad abychom zůstali přece jen nohama na Zemi. Abychom si hleděli naší pozemské morálky a pozemské teologie. Mrazivé závěry předchozího odstavce je nikterak nepopírají; morálka a náboženství, ať jakkoli lidské, nejsou kategorie ani zbytečné, ani protismyslné, nýbrž jako všechno ostatní součást vyššího, chceme- -li Božího plánu, na nějž jsme se svým rozoumkem krátcí. Hledejme naše lidské dobro, odporujme pozemskému zlu, a dobře se nám povede na Zemi. Jen nezapomínejme na sílu, v jejíchž rukou se oba paprsky sbíhají, jedno jsouce. Buďme si vědomi ohraničenosti našeho vnímání a zůstávejme zdrženliví ve svých úsudcích; jsouť prostory a dimenze, pro jejichž signály nám nenarosila mezi ušima anténa. Nezavrhujme Zvěstování, jak nám je zprostředkuje Nový zákon, jen proto, že se nám v něm leccos zdá být překonané; i ono bylo, kdoví, formulováno tak, aby je mohla pochopit nedokonalá člověčí mysl, již by signály z nepoznatelna jen mátly a sváděly k mylným interpretacím. I když... doznávám se, že jsem až potud něco mně dobře známého zamlčoval, asi abych nevypadal před váženým čtenářem jako blázen. Jsou, jsou signály ze sfér nadsmyslna, ne že ne, a mnohý z nás má pro jejich příjem dokonce i anténu; jenom, my lidé moderní, tu schopnost v sobě utloukáme, abychom si nepřipadali jako blázni sami. Chci předeslat, než se na toto ožehavé pole pustím, že lze řečené signály beze škod na duši registrovat, bavit se o nich, vyvozovat z nich potvrzení existence člověku nepochopitelných zákonitostí, ne však na nich stavět další a další patra vlastních konstrukcí nebo z nich dočista odvozovat věroučné či ideologické systémy. Kdo se o to kdy pokusil, nasadil si bláznovskou čepici už neodvolatelně, i s rolničkami. Nuže: Jsem nadmíru opatrný co se týče tzv. paranormálních úkazů. Pokládám za potvrzené, jen čeho jsem byl sám svědkem, ne co jsem kde četl či slyšel. Ani nepro- pukám v nadšený souhlas, jen co se dočtu o tajemstvích tibetských klášterů a jiných divech Východní Moudrosti, jak se stalo módou tohoto času, jenž zřeknuv se víry, tím ochotněji přijímá pověru. Ale byl bych pokrytec, kdybych popíral, čeho jsem byl aktivně účasten a co funguje mně samotnému. Stalo se v časech mládí mého, že mi jistý muž, doktor věd geologických, a aby byl paradox dokonalý, komunista k tomu, ukázal, jak pracuje proutkařské nářadíč- ko. Po nějakém zdráhání začalo fungovat i mně. Prosím, nejsem žádný čaroděj. Neodvážil bych se doporučit - tady kopejte, pane, vodu máte v šesti metrech, přítok půldruhá litru za minutu, dostanu tisíc kaček, poroučím se. Sám pro sebe ale rád obcházím s vidlicovitým proutkem, sleduji, jak se mi ohýbá a kroutí - ne v hrs- tích, zdůrazňuji, nýbrž před nimi, což by nedokázal ani nejdovednější podvodník a tuplovaný Herkules - ukazuje mi zvod- něné i nezvodněné pukliny ve skalním podloží, zasuté sklepy a chodby nebo také jen kabely a zapomenuté roury. Což všechno by ještě... ale on se proutek neodolatelnou silou kroutí, houžví a láme i v místech dávného lidského utrpení a tisíciletých obřadů, jako by se hrůza a tajemství vtiskly do země a zůstaly tam. Vysvětli to po materialistickú, kdo umíš. Byly nový POLYGON 5/2011 / 35 [pageend37]i duchařské sedánky, jichž jsem byl nejen přítomen, nýbrž je pro sebe a své přátele pořádal; kdyby mělo jít o švindl, musel bych být podvodník já sám a o tom bych přece musel vědět Ne, jakási síla pohybuje skleničkou po papíře s abecedou a její poselství nejsou odrazem našeho vlastního vědomí, jak zní nejčastější vysvědení; naše vlastní vědomí by nedokázalo podat zprávu - později potvrzenou - o tom, co se v přítomném okamžiku děje na místě sto kilometrů vzdáleném, ani vybreptat na někoho, co ví jen on sám a zač se třeba i stydí. A stalo se mi vícekrát - naposledy docela nedávno v síni jednoho švédského zámku - že mě pojala divná tíseň, dech se zúžil a prsa sevřela; o poschodí níž jsem zvěděl z informační tabule, že se v oné místnosti údajně zjevuje přízrak jakéhosi šlechtice, umrlého ve století sedmnáctém. Přízraky, duchové, tajemné zvuky a pocity náhlé úzkosti... Pověra? Švindl? Autosu- gesce? V mnoha případech jistě ano. Jsou však i signály z prostorů, v nichž sídlí skutečnost skutečnější než ona našimi smysly vnímatelná, a my bychom byli tupci omezení, mudrlanti knedlíkoví, kdybychom odmítli je pojmout do našeho vědomí jen proto, že si s nimi nedokážeme poradit Jistá osoba duchovní mě varovala, abych si s takovými věcmi nehrál; mohou prý být dílem nečistých sil a kdovíkam mě zavést Nuže, hraji si a nic zlého se mi neděje. Dělo by se ale, kdybych chtěl útržky nevysvětlitelných poselství spojit do logické stavby, vyrobit z nich životní návod nebo, pámbu nás ochraniž ode všeho zlého a od vlastní hlouposti obzvláště, do nového náboženství v náhradu za staré, dle náhledu mnohých nevyhovující požadavkům moderní doby. Ač křesťan nevalný a kdoví jesdi vůbec nějaký, pokládám tradiční náboženství vcelku za vrchol toho, k čemu může lidské poznání i tušení transcendentna dospět Nového k němu nepřidá nikdo nic, leda nějakou módní pitominku. Na závěr se ještě chci se vší ohleduplností k památce pana Ješe vrátit k jeho článku. Je mi jaksi neúplný; zdá se z něj vyplývat, že náboženství rovná se církev a ateista je ten, kdo není či odmítá být zařazen do církevní organizace. S tím si dovoluji nesouhlasit; nemusím být katolík ani dejme tomu taoista, a přesto mít svůj názor na věci nadzemské, stejně jako nemusím být údem žádné z partají, a přesto mít svůj názor politický. Ateismus je něco víc a horšího: pyšná představa o dokonalosti smyslového poznání, o člověku jakožto futrálu vší vesmírné moudrosti, o schopnostech vědkyně Lepešinské proniknout do nejzazších tajemství hmoty a - ne, ducha ne, ten přece v myslích pokrokových vědkyň neexistuje - o ukonče- nosti vší skutečnosti na poslední stránce učebnice fýziky pro vyšší třídy škol středních, když už nechci zase začínat o těch knedlících. Nicméně se ateismu, postoji prostičkému, podařilo v pozoruhodné míře zatlačit do defenzívy náboženství, učinit z něj názor vnímavější menšiny; něco zbourat je ostatně vždy snadnější než něco použitelného vytvořit Nastolit však, jak plánováno, jásavý věk čistého rozumu, se mu nepodařilo; máť duše lidská svou potřebu nadsmyslna, jež nenalézá-li ukojení v náboženské víře, obrací se k její neskonale ubožejší náhražce, totiž k pověře. Jakž i vidíme: není pomalu toho, kdo by neobjímal stromy, nenosil po kapsách kouzelné kamínky, sedě na zkřížených nohou nepřivolával Osvícení, neobracel se k zázračným léčitelům, nebádal v horoskopech či v mayském kalendáři, nemumlal mantry, jadrněji řečeno nebyl pověrčivý jak stará cikánka. Ateizovaná společnost ne že nevěří ničemu; ona je náchylná uvěřit každé blbině, jen když se tváří dost ezotericky. Jakýs to byl prorok, ó Chestertone! A to ses ještě domníval, že je tvůj věk věkem úpadku. Měl's sto let počkat, to bys teprve koukal. Hannover, 6. září 2011 36 / nový POLYGON 5/2011 [pageend38]terna ■ téma ■ téma ■ téma ■ téma ■ téma ■ téma PŘÍBĚHY ČESKÉ JUSTICE MILAN HULÍK Příběh padesátý pátý: CTIRAD MAŠÍN A VÁCLAV HAVEL I toto je příběh české justice, budeme-li zkoumat tentokráte nikoliv jednu nespravedlivou kauzu, ale zázemí, ve kterém se tyto kauzy soudí, a justici, která je její nejdůležitější součástí. Pak pochopíme i výrok Ondřeje Neffa: „...pokud se bavím nebo mejlíkuji s lidmi o právu, tak z těchto rozhovorů nebo psaní to vypadá, že řadový občan už ani moc nedoufá, že někdo probudí tu mytologickou bytost zvanou rovná právní spravedlnost“, který už tolik let opakujeme a kterým vyjádřil před více než deseti lety skepsi ze stavu práva a justice v ČR. I to je kontinuita, kontinuita negace ! Setrvalý stav, „panta rei“, plynulý přechod od jednoho k druhému, v tomto případě od negace k negaci. Vede se o ní spor již přes dvacet let, aby se nakonec stala výzvou, kterou zde zanechal Ctirad Mašin Václavu Havlovi. Nemusel ji přibíjet na vrata hradu jako Martin Luther, stačilo, aby ji obklopující nás ze všech stran, zhmotnil ve svém dopise Václavu Havlovi z r. 1996. Tak tedy Ctirad Mašin: Chybou, ba zločinem Václava Havla bylo, že připustil kontinuitu s komunistickým režimem a že se nezasadil o zákaz komunistické strany. Stanovisko Václava Havla je známé - „Pravda a láska zvítězí“... a „Nejsme jako oni“. Nepochybmi o tom, že jednou v daleké budoucnosti tomu tak bude a že s pravdou a láskou přijde jednou i Boží království. Než se tak ale stane, prožijí své životy stovky generací. Ti všichni budou mít před sebou spor Ctirada Mašina a Václava Havla. I. Kontinuita je ale široký pojem. V politickém smyslu jde o převzetí formy státu, způsobu vlády, fungování státního aparátu a jeho personálního složení. V právním smyslu jde o převzetí komunistického právního řádu novým demokratickým režimem, jako se to stalo po listopadu 1989 v Československu, a jeho používání, jako tomu bylo aje v dalších formách státu, dnes tedy v České republice. Viz ústavní nález č.j. US 19/93 zařazený ve Sbírce nálezů a usnesení Ústavního soudu ČR pod číslem 1. V tomto nálezu se musel ústavní soud vyrovnat se skutečností, že - ne- právně řečeno - nový demokratický stát Čechů a Slováků pokračuje v kolejích starého totalitního režimu. Učinil tak touto formulací: „Ústava akceptuje a respektuje princip legality jako součást celkové koncepce právního státu a použití právních norem podřizuje jejich obsahově materiálnímu smyslu, podmiňuje právo respektováním základních konstitutivních hodnot demokratické společnosti a těmito hodnotami také užití právních hodnot měří. To znamená i při kontinuitě se „starým právem“ hodnotovou diskontinuitu se „stalým režimem“. Toto pojetí ústavního státu odmítá formálně-racionální legitimitu režimu a formální právní stát Ať jsou zákony státu jakékoliv, ve státě, který nový POLYGON 5/2011 / 37 [pageend39]se označuje za demokratický a proklamuje princip svrchovanosti lidu, nemůže být žádný jiný režim legitimní než režim demokratický.“ Je to poněkud krkolomná formulace a laikovi musí znít nesrozumitelně. V uvedené formulaci je zahrnuta i historicko- -právní proměna brutálního a krvavého komunistického režimu padesátých let do režimu normalizačního let sedmdesátých a osmdesátých a jeho finále v gorbačovské perestrojce a jakešovské grotesce koncem těchto let Jinak by citovaný nález nemohl mluvit o „starém“ právu a „starém“ režimu - musel by mluvit o právu totalitním a totalitním komunistickém režimu. Tyto pojmy by se už hůře srovnávaly, byť pomocí jiné hodnotové kategorie s režimem demokratickým. Abychom to lépe pochopili, vezměme si definici socialistického práva, jak ji definoval jeho teoretik 50. let profesor Zdeněk Jičínský, dodnes aktivní v politice, ve své knize „Otázky socialistického práva a zákonnosti (Praha 1964): „Socialistické právo je právem dělnické třídy, jež vytvořila diktatura proletariátu (sbohem právo dvoutisíciletého vývoje od práva římského), aby přeměnila společenský řád podle socialistických a komunistických zásad. Vyjadřuje její vůli, pomáhá prosazovat její zájmy.“ A podle této vůle a těchto zájmů se věšelo, mučilo, střílelo a zavíralo na doživotí. Je jasné, že toto právo, jakož ijeho aplikace, muselo projít diskontinuitou již před shora uvedeným nálezem, jinak by Ústavní soud nemohl prohlašovat kontinuitu se „starým“ právem ajeho pouhou hodnotovou diskontinuitu. Takového přemetu by nemohl být schopen ani nový demokratický ústavní soud. Kdybychom měli shora uvedené „staré“ právo definovat, museli bychom mluvit o právu „nejstarším“, „starším“ a „starým“. Historicky by je bylo možno zařadit do let padesátých, šedesátých a let normalizačních. Ctirad Mašin však odešel z Československa v první polovině let padesátých, tedy v době „nejstaršího“ práva, dokonce najeho počátku. Není divu, že nerozlišuje mezi jednotlivými fázemi „starého“ práva, ostatně to nečiní ani shora uvedený nález. Metamorfózy starého socialistického práva umožňují mnohé pochopit, ani ony nemohou však popřít jeho totalitní základnu a především jeho účelový výklad pomocí právní politiky, o které bez ohledu na právní principy rozhodoval vždyjen a jen ÚV KSČ. A ten samozřejmě podle pokynů a direktiv z Moskvy, ze země, kde vlastně nikdy civilizovaný právní řád západního (křesťansko-římského typu) neexistoval. Ctirad Mašin měl na mysli jak politickou, tak i právní kontinuitu komunistického systému, která de facto i de iure v polistopadové společnosti zavládla. Nikdo nepochybuje o tom, že v polistopadovém Československu demokracie vystřídala totalitu. Vznikl pluralitní politický systém, moc se obnovuje ve svobodných volbách a nový stát začal po dvou letech fungovat jako klasická parlamentní demokracie. V tomto smyslu jde o kontinuitu s předmnichovskou republikou a kontinuitu politického systému západní Evropy. Jakou kontinuitu hodnou zatracení měl na mysli Ctirad Mašin ? Nepochybně onu starou, starší a nejstarší, kdy, počínaje komunistickým chameleonem Mariánem Čalfou, zůstali ve státním aparátu, na vedoucích místech hospodářského života, v justici, prokuratuře (státním zastupitelství), bezpečnostních sborech a v dalších orgánech a organizacích lidé bývalého režimu, téměř stoprocentně členové komunistické strany. Je jedno, zda ještě současní nebo už bývalí. Byla rozpuštěna pouze Státní bezpečnost, ostatní bezpečnostní složky nějakými prověrkami prošly - justice a prokuratura nikoliv. Pokud za prověrku soudců nepovažujeme frašku, která se odehrála s potvrzováním soudců v České národní radě. Co se stalo s propuštěnými příslušníky StB ? Proměnili se v policajty, advokáty a podnikatele. Je legrační číst v rozhovoru s miliardářem Andrejem Babišem, jak se nemohl do- 38 / nový POLYGON 5/2011 [pageend40]čkat pádu komunistického režimu. A je paradoxní, že dnes je to právě on, kdo se stává praporečníkem boje proti korupci, následku oné kontinuity tvrzené bratry Mašinovými. A dá se pochopit, že to myslí i upřímně. V době, kdy již nejde o krizi, ale o rozklad státu a jeho demokratických hodnot, musí se každý podnikatel, ať již majetek nabyl jakýmkoli způsobem, obávat o své další podnikání. Historie jak u nás, tak i v jiných zemích (nejčítankovějším případem je Francie) zažila období pádu starých režimů, z jejichž reprezentantů vznikly opory nových režimů. Bylo tomu tak i v totalitním Československu. Ve svých dosavadních pozicích měly nejvyšší nomenklaturní kádry (pro získání později zúročitelných výhod stačilo být v KSČ a využívat cest do ciziny k získávání kontaktů a znalostí jazyků, např. v podnicích zahraničního obchodu) v socialistické ekonomice omezené možnosti. Pokud si ukládali na tajných kontech na Západě, nemohli v žádném případě využít nashromážděné majetky a vytvořené predispozice k podnikání, jako tomu bylo po pádu jejich režimu, který už jak svojí výkonností, tak i ideologickým zenitem nemohl dostačovat jejich ambicím. Kdyby ovšem nepadl, tak by jej podporovali a profitovali z něj dál. Jak v jiné souvislosti filosof Václav Bělehradský cituje Étien- na de la Boétie z jeho „Rozpravy o dobrovolném otroctví“ : „Nechci po vás, abyste na tyrana zaútočili a pokoušeli se jej svrhnout Jednoduše jej přestaňte podpírat a uvidíte, že se nakonec zhroutí...“ Oni však podporovali a čekali, až se zhroutí sám nebo bude zhroucen jinými. Tato personální a kádrová základna se ve svých představitelích stala základem nového politického a společensko-hospodářského systému a základem oné kontinuity, která se zjednodušeně charakterizuje jako „domluva Havla s bolševiky“. n. Opakem kontinuity je diskontinuita, tedy rozchod personální (viz lustrační zákon), politický (respektování základních demokratických hodnot) a právní (postupný, pokud možno nejrychlejší rozchod s dosavadním právním řádem). Samozřejmě, ten je možný v řádu měsíců a let, nikoli přes noc, s výjimkou nejtotalitnějších paragrafu, zejména v oblasti trestního práva, které přes tu noc jdou skutečně zrušit Nechci se pouštět do historicko-právních úvah o vydávání prezidentských dekretů namísto řádné legislativy vytvářené novými zákony, o právně technickém způsobu vytváření nového právního řádu, přebírání a úpravě zákonů z jiného právního řádu, tzv. recepci, jsem již mnohokráte psal. Jak jednoduché a dokonalé to mohlo být si můžeme uvést na příkladě. III. Starší advokáti jako cennost ve svých knihovnách žárlivě střeží „Komentář k československému obecnému zákoníku občanskému (a občanskému právu platnému na Slovensku a v Podkarpatské Rusi), zkráceně nazývaný podle jeho autorů „Rouček a Sedláček“. Málokterý má všech 6 dílů, již vlastnictví jednoho dílu je mezi advokáty předmětem závisti. I za platnosti pozdějšího - „středního“ a nynějšího zákoníku, hledají advokáti a právníci v tomto komentáři příklady precizní právnické argumentace a právnického myšlení. Jeho právní formulace jsou nepřekonatelné. Výše uvedený zákoník byl prvorepublikovým právním řádem převzatý rakouský občanský zákoník (ABGB), vydaný za císaře Františka I. r. 1811 a vytvořený čtyřmi generacemi rakouských právníků, nejdokonalejší občanský zákoník v kontinentálním právu, s nímž se mohl měřit jen francouzský Code civil, vydaný Napoleonem r. 1804. ABGB platil v českých zemích (neplatil na Slovensku) prakticky až do roku 1964, i když jeho rozsáhlé části nahradily nové kodexy z let 1950 a 1964. Mezi právníky je nazýván „prvním“ občanským zákoníkem. Návrat k tomuto nový POLYGON 5/2011 / 39 [pageend41]občanskému zákoníku byl po r. 1989 poměrně jednoduchý, tím spíše, že pro něj existovala jak judikatura, tak i shora zmíněný komentář. Aby náš příklad následo- váníhodné diskontinuity se socialistickým právem a kontinuity s občanským zákoníkem respektujícím dvoutisíciletý vývoj právní kultury byl čtivý, najděme si třeba jen ustanovení o manželském právu. Podle § 58 tohoto prvního občanského zákona: „Shledá-li manžel po sňatku, že jeho manželka je již těhotná s jiným, může mimo případ uvedený v § 121 žádati, aby manželství bylo prohlášeno za neplatné.“ Jak praktické a šikovné a také často v úvahu přicházející ustanovení. Po novelizaci v r. 1950 již neexistovalo. Manžel se pak mohl jen bránit žalobou na popření otcovství, popřípadě se domáhat normálního rozvodu. Nebo jiné praktické „manželské“ ustanovení. Podle § 60 zákoníku: „Trvalá nemohoucnost konati manželskou povinnost Je překážkou manželství, byla-li již v době uzavření manželské smlouvy. Nemohoucnost pouze dočasná anebo teprve za manželství nastalá, třebas nevyléčitelná, nemůže zrušit svazek manželský.“ Socialistické občanské právo dodnes platné se nebylo a není schopno vypořádat např. s takovou životní notorietou, jako je třeba otázka, zda rozvedený manžel za existence soužití s bývalou manželkou nebo opačně, může v bytě přijímat nového partnera(ku). Jeho pouhých 600 paragrafů se není schopno vypořádat s jinými běžnými životními situacemi. Obsáhlejší rakouský (a československý) zákoník měl 1500 paragrafů a stačil na všechno. Současně předložený návrh nového občanského zákoníku má přes 3000 paragrafu, je to tedy přechod z extrému do extrému, nehledě na to, že o právní vybroušenosti se nedá mluvit a mnohému (včetně autora tohoto článku) vadí, že jeho autorem je, jak jinak, zase bývalý člen KSČ. Ale to je nejmenší námitka. Diskontinuita se socialistickým právním řádem tedy ano, kontinuita se starým právním řádem ano. Toho všeho mohlo být dávno dosaženo. 1 v jiných právních oborech. Bohužel ani první, ani druhý prezident polistopadové demokratické republiky pro to neměl pochopení, důležitost tohojsem měl možnost Václavu Havlovi vysvětlit v r. 1992 osobně; Václav Klaus svůj odmítavý postoj vůči recepci „cizího“ práva vyjádřil několikrát Tak jako římský politik Cato starší úporně na konci každého svého projevu přednášel svoji slavnou větu „Ceterum censeo carthaginem esse delendam“ (Kartágo musí být zničeno), tak i autor této úvahy tvrdošíjně od převratu tvrdí, že mělo dojít k diskontinuitě práva, a to nejen z důvodů politických, ale i z důvodů his- toricko-právních a především z důvodu kvality právního řádu. Je na každém, aby podle svého soudu a zkušeností posoudil, kdo je ve sporu Ctirada Mašina a Václava Havla blíže pravdě. Největší omyl, kterého by se arbitr tohoto sporu dopustil, by byl, kdyby posuzoval spor „vraha“ s filosofem. Ctirad Mašin není vrahem. Ctirad Mašin se stými druhy PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend42]zaútočil na tyrana dříve, než jej ostatní přestali podpírat, a že se tyran pod tímto izolovaným útokem nezhroutil, nebyla vina Ctirada, jen svědectví o jeho bezmezné odvaze a jejím nedostatku u těch, kdo jej dále podpírali. A když přestali, tak byl tyran stejně již v klinické smrti. Když už byl tyran nadobro mrtev, byl nejvyšší čas začít měnit personální, politickou i právní kontinuitu. To nebylo dílo na noc, ale také ne na další generaci. Už dávno mohlo být hotovo, kdyby se ovšem chtělo. Ajá jsem osobně přesvědčen, že je mnoho těch, kteří nechtějí. Ale to již není vina Ctirada Mašina, ale spíš otázka nejen pro Václava Havla i dalšího prezidenta a vlastně pro většinu polistopadových politiků. Ctirad Mašin se jen těsně nedožil vydání zprávy BIS o zkorumpované české justici a jejího spojení s mafií - upřesněme - některých soudců a po ohrazení se předsedy Městského soudu v Praze a předsedy Soudcovské unie, po seznámení se s neveřejnou částí zprávy - i jejich počínajícího postihu. Je to však jen ona pověstná špička ledovce. Je to jen náhoda, že při dopisování tohoto článku jsem za svými zády zaslechl ze zpráv TV že organizovaný zločin u nás ovlivňuje i tvorbu zákonů ? Již jen Bůh může ochránit českou justici. Praha 1. 10. 2011 Nazdar Milane, čtu Tvoji historickou práci o Češích a Němcích v českých zemích. Nesmírně zajímavá a záslužná práce. To bude asi poslední věc, kterou přečtu před odchodem do věčných lovišť. Tak to je, že člověk umře, když je nejchytřejší. Tvůj R. Mašin 21. 7. 2011 To byl poslední e-mail od Radka Mašina. Četl moji práci o historii jazykového práva v českých zemích - práci o tisíciletém vztahu Čechů - a Němců a těch 300 stránek již asi nedočetl. Milý Radku, nevadí, že jsi moji práci nedočetl, jednou Ti ji dočtu sám. Jestli jsi odešel ze světa , když jsi byl nejchytřejší, pak věz, že tehdy, když jsi odešel z vlasti, jsi byl nejstatečnější. Jestliže na vrcholu druhého odboje stáli králové - Balabán, Mašin a Morávek, pak stejní králové dominovali v řetím odboji - Ctirad Mašin, Josef Mašin a Milan Paumer. Tvůj odchod přinese zase vlnu psaní o Mašínech. Tyto vlny se zde přelévají od sametové revoluce, kvůli jejímž následkům jsi odmítal přijet do již svobodné vlasti, ale plné vlivných, bohatých a na moci se podílejících komunistů , kteří z ni jen profitovali. Nebylo to gesto, bylo to jen logické dovršení Tvého nesmiřitelného postoje vůči zlu a zločincům, kteří jej reprezentovali. Nemohl ses podívat na místa svého dětství a dospíváni, poklonit se na hřbitově v Ďáblicích rodičům, projít se po Lošanech, Kolíně, Poděbradech a Praze a mluvit s tolika lidmi, kteří Tě obdivují a mají rádi. Nebylo to lehké, ale ty jsi to považoval za nutné a nesetkal jsem se s nikým, kdo by s tím nesouhlasil. Svoji statečnost jsi prokázal i svým postojem k nemoci a posledními řádky, které jsi mi poslal. Byla nás zde hrstka, kteří o Tvé nemoci věděli a kteří se modlili, abys do těch věčných lovišť ještě neodcházel. Jak ale napsal náš předposlední císař, v radě Prozřetelnosti bylo jinak rozhodnuto. Těmito slovy ve svém manifestu zahájil velkou nespravedlivou válku. Ale Tvoje spravedlivá válka již skončila, a i když nepotrestaní zločinci žijí stále mezi námi a někteří se nám smějí a jiní nás poučují o svobodě jako o poznané nutnosti, která i je dovedla k dnešním výšinám, zůstaneš se svým bratrem a kamarádem Milanem Paumerem příkladem hodným následonový POLYGON 5/2011 / 41 [pageend43]vání. Ve státě plném mučedníků a mučednictví, lidí adorujících pasivní odpor a odpírajících zločinnému násilí jen skloněním hlav a nanejvýše nějakými písemnými protesty, jste dokázali prorazit cestu zákonům dovolujícím odporovat zločincům se zbraní v ruce. Vy jste však zákony nepotřebovali, vám stačilo svědomí, statečnost a odkaz vašeho otce. Při psaní těchto řádků mám před sebou prázdnou láhev od sladké whisky „Yukon Jack“ s Tvým podpisem na etiketě, kterou jsme u Tebe vypili, a vzpomínku na ten obrovský steak, který jsme přitom snědli. Vzpomínám na celou noc plnou vyprávění o akcích vaší skupiny, vzpomínám i na skleník Tvého zákazníka v Ohiu plný květin a vytápěný Tvými hořáky na vyjetý olej, vzpomínám na tu svíčkovou v clevelandské restauraci a na Tvoji poslední aktivitu ve sporu, ve kterém jsi hájil nekompromisní boj svého otce generála Mašina za protektorátu proti německým okupantům, v němž jsem Ti snad pomohl svojí historickou prací. Milý Radku, když jsem jako malý kluk jezdil s kamarády na kole z Kolína do Lošan prohlížet si vaši rodinnou usedlost a slyšel poprvé Tvé jméno skrz vrčení rušiček Svobodné Evropy a jeho proklínání z komunistického rozhlasu , byli jste daleko za oceánem pro mě v bájné Americe. Netušil jsem, že za Tebou jednou přijedu z Kanady do Spojených států. Netušil jsem také, že jednou bude konec komunismu v naší vlasti tak výhodný pro komunisty a tak smutný pro nás. Nyní nám zbylo tušení jejich stínů všude, ale také tušení souvislostí. A vědomi, že příklad bratrů Mašinových je hodný následování. Jednou se zase všichni sejdeme a ten „Yukon Jack“ spolu zase popijeme. Tvůj Milan Pořádek začíná od maličkostí SVATOPLUK KALUŽÍK Co všechno jsme si nechali postupně vnutit a jak mnoho je toho špatného! O čem to píši? No, skoro o všem okolo nás. Za- čnu-li od věcí principiálních: nechali jsme si vnutit - a někteří z nás tomu snad i věří, že máme právo na bydlení, právo na práci, právo na zdravotní péči zdarma, právo na život v míru, právo na blahobyt a já nevím ještě jaká práva. V salonech žvanilů se o tom může krásně diskutovat, téma je líbivé - v tomto směru „nosné“. Co ale realita? My starší si dobře pamatujeme, jak nám toto „právo na bydlení“ soudruzi zajišťovali (nekonečnými pořadníky na byt), právo na život v míru bylo stále ohrožováno prohnilými kapitalisty - imperialisty, právo na zdravotnictví zdarma bylo lemováno institucionalizo- vaným uplácením a sanatorii pro vyvolené a konečně stran bohatství jsme byli všichni stejně „bohatí“ - všichni jsme si byli rovni, i když platilo, že někteří z nás si byli rovnější... Ale nejen v zásadních věcech, bohužel i ve všedním životě jsme dlouhodobě „prošpikováváni“ moudry srovnatelnými s předešlým. Jedni si dovolují vše a ti slušnější si musí vše nechat líbit - protože jsou slušní. Vězení má být přepychové, aby se tam vězni cítili co nejlépe (a asi se tam také rádi vraceli - což se pohříchu dobře daří). Ve škole se musí učitelé přizpůsobit žákům, nechat se urážet a zesměšňovat, drzí nevychovaní žáci si mohou dovolit téměř vše. Tělesný trest je něco navýsost špatného. Kdyby jakýsi mladíček dostal zavčas pár facek už ve škole, nemusel jich pár dostat dvakrát těsně za sebou. Podle mého hlubokého přesvědčení pan Kalousek učinil to nejsprávnější, co udělat mohl (a měl). K panu Kalouskovi mám řadu, pevně věřím oprávněných a vážných, výhrad, určitě nejsem příznivcem argumentace fackou a hrubnutí společnosti, kterého jsme svědky, se mi z duše příčí. Ale drzí řvouni musí vědět, že si nemohou dovolit, co se jim zlíbí, že urážka či jiná podobná sprostota s sebou nese jakési velmi reálné a citelné riziko. 42 / nový POLYGON 5/2011 [pageend44]Mimochodem, stejný osud měl potkat komunistického spratka, který si v Poslanecké sněmovně dovolil vzít do své nevymáchané sprosté huby - a pochopitelně tedy urážet - bratry Mašiny. Jsem přesvědčen, že je to zbabělec a jim (dnes už tedy pouze Josefovi) do očí by to neřekl. Pokud se v tomto bodě náhodou mýlím a on by si troufnul, dopadl by, jak by si zasloužil Brno, 22. září 2011 Mašínové a podobnost nikoli čistě náhodná mar t in g eis l er Blíží se polovina roku 1942. Uprostřed Evropy už třetím rokem přežívá torzo původní Československé republiky. Má sice vlastního zvoleného prezidenta, vlastní vládu, ale to je jen kamufláž. Ve skutečnosti v něm vládne brutální nacistická diktatura, která se pouze obtěžuje předstírat zdání jakési legálnosti. Stačí hrubý nádak na starého nemocného prezidenta a výhrůžky bombardováním Prahy. Ve světě zuří nemilosrdná válka. Armády všech demokratických států na starém kontinentu jsou rozdrceny. Wehrmacht pochoduje na Kavkaz a k Volze. Afřika- korps obsazuje Tobruk a cestu do Egypta má otevřenou. Německé ponorky prakticky ovládají Adantik. Britská koloniální říše v Asii se hroutí, námořnictvo USA je v Tichomoří zahnáno do defenzívy. Síly zla jsou zjevně nezadržitelné! To všechno se ale odehrává kdesi daleko ve světě, obyvatel Protektorátu jako by se to nijak zvlášť netýká. Dělníci zde pilně pracují pro blaho Říše, učitelé si hbitě osvojují novou ideologii, novináři a básníci oslavují geniálního Vůdce. Pokud se snad vyskytnou nepřátelské a neloajální elementy, jsou tvrdě, avšak po právu trestány, třeba i smrtí. Právě tehdy byl popraven jeden z vlastenců, kteří se před bestií nesklonili. Věřil, že ji lze porazit, pokud se najde dostatek slušných lidí ochotných chopit se zbraně. A podplukovník Josef Mašin ji skutečně neváhal použít Padl do zajetí teprve po tuhém boji, ve kterém utrpěl několik zranění, více než rok byl vyslýchán a mučen gestapem na Pankráci. 1 zde však fyzicky bojoval s dozorci a mučiteli. Nezradil. Ve vězení napsal odkaz adresovaný synům Ctiradovi a Josefovi, nalezený až po válce: „Nechtěl jsem připustit, abyste jednou i vy byli porobenými otroky, nýbrž abyste zůstali svobodnými a volnými občany. Pamatujte si, že hájit svobodu své vlasti a národa Jest povinností každého uvědomělého Čecha. 1 vy jednou takto musíte postupovat“ Tyto věty se hluboce vryly do jejich mladých duší a celý život se jimi snažili řídit Zatčena a asi sedm měsíců byla vězněna i Mašínova manželka Zdena. Hlavním důvodem nebyla msta nebo trest, ale nátlak na zatvrzelého manžela. Po jejím propuštění byl veškerý majetek včetně statku v Lošanech u Kolína rodině ponechán. Rodina zjevně nebyla ani pod zvláštním dohledem, jinak by se těžko mohli bratři zapojit do odbojové činností, během níž prokázali tolik osobní statečnosti, že byli prezidentem Benešem vyznamenáni jako vůbec nejmladší nositelé medailí „Za chrabrost“. Mezitím ale musely uplynout téměř tři roky. Tři roky, během nichž došlo k zázraku, kterému by v roce 1942 nejspíš nikdo neuvěřil. Síly osy zla byly totálně zničeny a jejich vůdci se smažili v pekle. Jenomže on to tak úplně zázrak nebyl. Byla to hlavně zásluha milionů lidí, kteří se dokázali chopit zbraní a hájit vše, co jim bylo drahé. A uběhly další tři roky. Uprostřed Evropy přežívá torzo původní Československé republiky. Má sice vlastního zvoleného prezidenta, vlastní vládu, ale to je jen kamufláž. Ve skutečnosti v ní vládne brutální bolševická diktatura, která se pouze nový POLYGON 5/2011 / 43 [pageend45]obtěžuje předstírat zdání jakési legálnosti. Stačí hrubý nátlak na starého nemocného prezidenta a výhrůžky občanskou válkou. V Evropě spadla „železná opona“. Propukla studená válka a zdálo se jen otázkou času, kdy přeroste v horkou. V roce 1950 k ní skutečně dochází. Komunistická Severní Korea, tiše podporovaná Sovětským Svazem, zaútočila na jižního demokratického souseda. Vojska OSN, tvořená především jednotkami US Army, jsou zatlačena na samotný jižní cíp poloostrova. V následujícím roce se konflikt rozrůstá, když do války vstupuje i rudá Čína. Opravdu se střetnutí dvou nesmiřitelných táborů omezí pouze na jihovýchodní Asii, nebo se ve skutečnosti jedná o manévr odvádějící pozornost a pravým cílem je Stalinova invaze do západní Evropy? Nikdo si tím nemohl být jistý. Američané zvažovali užití jaderných zbraní, třetí světová válka se zdála neodvratnou. To všechno se ale odehrává kdesi daleko ve světě, obyvatel Československa jako by se to nijak zvlášť netýkalo. Dělníci zde pilně pracují pro blaho zase jiné říše, učitelé si hbitě osvojují teď už konečně tu jedinou správnou ideologii, novináři a básníci oslavují geniálního vůdce. Pokud se snad vyskytnou nepřátelské a neloajální elementy, jsou tvrdě, leč jak jinak než po právu trestány, třeba i smrtí. Historie jako by se opakovala a bratři Mašinové se musí stejně jako jejich otec rozhodnout. A stejně jako on se rozhodují pro boj, s nadějí, že se jim podaří rozpoutat protikomunistické povstání. K tomu ale nezbytně potřebují zbraně a ty si mohou opatřit jedině na stanicích SNB. V září 1951 proto přepadli policejní stanice v Chlumci nad Cidlinou a v Čelákovicích. O život přitom připravili strážmistry Kašíka a Honzátka. Nikdy později se nijak netajili odhodláním zabíjet představitele komunistického režimu a uniforma represivního sboru pro ně byla dostatečným důvodem. Ostatně partyzáni považovali české četníky, kteří za Protektorátu také „pouze dělali svou práci“, rovněž za legitimní cíle. Roli při rozhodování patrně hrála i obava z pozdější možné identifikace. Osočování z nedodržení Ženevské konvence přitom působí zcela absurdně a pokrytecky. Usmrcení bylo jediným způsobem, jak mohli protivníka eliminovat; zajateckými tábory, na rozdíl od svého nepřítele, nedisponovali. Civilní posádku sanitního vozu, který členové odbojové skupiny použili k čelákovické akci, přesto pouze jen spoutali. O smrti Josefa Košického, převážejícího v srpnu 1952 výplaty, existují dvě protichůdně verze a pravdu znali pouze přímí účastníci. Nesporné je pouze to, že došlo k potyčce, během níž byl pokladník zastřelen vlastní pistolí. I tehdejší Rudé právo ovšem přiznává, že ukořistěné peníze byly určeny k nákupu zbraní, trhavin a motocyklů, které měly sloužit při dalších záškodnických akcích. Část peněz byla určena k podplacení dozorců a osvobození Ctirada z jáchymovského pracovního tábora. Byl od října 1951 vězněn na základě falešného obvinění z přípravy ilegálního opuštění republiky. Tehdy to ale ještě v úmyslu neměl. Po propuštění na amnestii v červnu 1953 se opět ihned zapojil do diverzní činnosti. Jenomže to už bylo jasné, že k očekávanému povstání nedojde, korejská válka byla ukončena příměřím, třetí z vůdců následoval své předchůdce do pekel a napětí v Evropě polevilo. Snaha o ozbrojený boj proti komunismu na půdě Československa ztrácela smysl. Zázrak se neopakoval. Jedinou možnost, jak v boji pokračovat, viděli Mašinové ve vstupu do americké armády. V říjnu 1953 s dalšími přáteli překročili hranice a jejich proslulá anabáze končí v Západním Berlíně a 82. výsadkové divizi Fort Bragg. Nejednoznačné hodnocení činů bratrů Mašínů současnou českou společností os44 / nový POLYGON 5/2011 [pageend46]ciluje mezi naprostým odsouzením a požadavkem udělení státního vyznamenání. Vychází zřejmě z individuálního pohledu na legitimitu režimu, s nímž bojovali, a právo každého občana vzdorovat tyranii všemi prostředky. Ovšem připisovat jejich činnosti kriminální motivaci je v každém případě nestoudná lež. Chtěli se zachovat stejně statečně jako jejich otec a nezradit odkaz, který jim zanechal. To, že neodhadli správně situaci, na věci nic nemění. Možná mohli svůj odboj vhodným způsobem deklarovat jako „Tři králové“, kteří každý výtisk svého ilegálního časopisu „V boj“ rovnou zasílali gestapu. Možná. Osobní statečnost, hrdinství a celoživotní zásadový postoj jim ale upřít nelze. A ještě dovětek pro ty, kteří se nám i sobě snaží namluvit, že komunistický režim, na rozdíl od nacistického, zdaleka nebyl tak ukrutný, aby to kohokoliv opravňovalo k ozbrojenému odporu. Paní Zdeně byl za počínání jejích synů navržen trest smrti, humánní komunistickou justicí zmírněný na pouhých pětadvacet let vězení. V táboře nucených prací více než rok nepřežila. Sestru Zdenu šikanoval režim až do svého konce, veškerý majetek rodiny byl zabaven. ■ Pohřeb Ctirada Mašína (11. 8. 1930 -13. 8. 2011) MILOŠ ŠUCHMA „Zlo triumfuje tehdy, když dobří lidé nic nedělají.“ Citát je ze smutečního oznámení k pohřbu Ctirada Mašina, který zemřel v sobotu 13. srpna 2011 a vzpomínka k oslavě jeho života spolu s vojenskými poctami se konala ve středu 24. srpna 2011 v 16 hod. v pohřebním domě A. Ripepi & Sons v Middleburg Heights, čtvrti Clevelandu ve státě Ohio. Účelem tohoto článku není hodnotit činy a statečnost Ctirada Mašina a celé jeho skupiny v jedné z nejhorších dob komunistické diktatury, protože o tom byly již napsány stovky stránek a několik knih. K věci jsem se několikrát vyjádřil, např. v elektronickém časopise CzechFolks. com Plus a australském časopise Australan v článku „Prezidentské zastavení, anebo zbabělost?“ jako repliku na článek Josefa Čermáka, který byl uveřejněn v kanadských novinách Satellite pod názvem „Prezidentské zastavení u pátého přikázání.“, a také v časopisech ČzechFolks.com Plus a Australan. Článek vzbudil pozornost 12 komentářů, což je v CzechFolks. com Plus hodně, než byla diskuse ukončena. Bohužel článek neuverejnil Satellite, údajně, že byl poslán pozdě, jak sdělil redaktor, bývalý chartista Aleš Březina, který byl v Kanadě sponzorován organizací, která vyznamenala skupinu bratří Mašínů Masarykovou cenou v roce 2005 na kongresu Českého a slovenského sdružení v Kanadě v Halifaxu (Nové Skotsko), a kdy jsem byl jedním z hlavních navrhovatelů ceny na předchozím kongresu v roce 2004 ve Whistleru (Britská Kolumbie) jako předseda této organizace. Se Ctiradem Mašínem, jakož i jeho bratrem Josefem a minulý rok zemřelým Milanem Paumerem, jsem udržoval přátelské, dá se říci kamarádské vztahy. Naposledy jsem se s Ctiradem Mašínem setkal v červnu 2010 v Clevelandu, kdy jsme se tam zastavili na zpáteční cestě z kongresu ve Winnipegu, Manitoba. Ctirad byl těsně po operaci nádoru na krku, možná jako předzvěst leukémie, na kterou zemřel, což mohlo být způsobeno následkem věz- nový POLYGON 5/2011 / 45 [pageend47]není vjáchyrnovských dolech a zaměstnání v jeho firmě s prací s oleji. Naposledy jsem s ním telefonoval 26. července, kdy mně naprosto věcně řekl, že umírá a celou záležitost bral jako skutečnost Protože ale podstupoval transfuze krve, cítil se dlouhou dobu docela dobře. Říkal mně, že řekl doktorce, aby se nesnažila ho zachránit, že se dožil nadprůměrného věku a že v životě byl v mnohem těžších situacích. Odpověděl jsem mu, že bych do Clevelandu přijel v září. Oba jsme se na setkání těšili. Nevěděl jsem, že místo na osobní setkání přijedu na pohřeb. Když jsem se v sobotu 13. srpna dozvěděl, že ten den Ctirad zemřel, bylo to pro mne překvapení, ale ne zcela, vzhledem k jeho zdravotní situaci. Přítel z Clevelandu mně řekl, že ještě v pátek 5. srpna u nich seděl na zahradě a vypadal normálně. Druhý den se mu ale přitížilo, musel být odvezen do nemocnice, kde týden na to zemřel. Den předtím jsme přijeli z dovolené z Lake George, což je 6 hodin cesty, a nyní mě čekalo 9 hodin cesty do Clevelandu, kdy manželka se necítila nejlépe. Zajistil jsem velkou kytici bílých lilií k pohřbu za naší organizaci a několik členů mně řeklo, že bych měl jet Konec konců, co je 10 hodin jízdy proti 28 dnům, kdy skupina Mašínů prošla celé Východní Německo za drastických podmínek, kdy je honilo 24.000 německých policistů a východoněmeckých i sovětských vojáků... Neskutečné se podařilo, dostali se do Západního Berlína, i když Milan Paumer s prostřeleným břichem. Ctirad mně říkal, že svítících kulek lítalo kolem tolik, že to bylo jako ohňostroj. A tak jsme v úterý 23. srpna vyjeli, přespali u známých a ve středu v 15:55 jsme byli v pohřebním domě. Věděl jsem, že přijede ministr obrany Alexander Vondra a český velvyslanec Petr Gandalovič, ale nečekal jsem, že Alexander Vondra vzal do vojenského speciálu „na otočku“ dalších asi 30 lidí nejen z jeho ministerstva, senátory T. Grulicha, J. Štětinu a bývalého místopředsedu Senátu J. Lišku, ale historiky z Ústavu pro studium totalitních režimů, Vojenského historického ústavu a řadu novinářů z televize a českých deníků. Byl tam také známý nezávislý televizní režisér Martin Vadas, nezávislý novinářjan Šinágl a další. Nevím, zda Martin Vadas byl vzat to letadla, ale podle svědectví Jana Šinág- la, mu byla cesta odmítnuta, údajně pro nedostatek místa v letadle. Že pan Šinágl si musel platit cestu soukromě za 45.000 Kč a nebyl vzat do letadla, považuji za neochotu ministerstva obrany, protože Jan Šinágl zdokumentoval velmi pěkné video a audio zpravodajství z pohřbu, rozsáhlejší než zprávy vyslaných a placených novinářů. Čtenáři, kteří chtějí přispět Janu Šináglovi na cestu do Clevelandu i na jeho informační činnost, mohou tak učinit převodem na SODALES SOLONIS o.s., na číslo účtu: Raiffeisen Bank - 68689/5500, IBAN CZ 6555 0000000000000 68689. Vedle rakve potažené americkou vlajkou stála čestná vojenská stráž, současné fotografie Ctirada Mašina i fotografie z mladších vojenských let v americké armádě. Rakev byla obklopena věnci předsedy vlády, ministra zahraničních věcí, ministra obrany a mnoha dalších z rodiny a přátel, včetně kytice ČSSK. Vlastní obřad začal v 17 hod. písní „Amazing Grace“, následované modlitbou a projevem amerického kněze Neala Kookotheho. V zastoupení faráře Farního sboru Českobratrské církve evangelické v Boskovicích pak přednesl projevjan Zeno Dus, farář této církve. Ve svém projevu mimo jiné řekl: „Jak často v naší zemi lidé jednali pod pohnutkou budování dobra a míru a jejich úsilí jen napomohlo k ještě většímu znevolně- ní společnosti a rozšlapání základních lidských práv a svobod... Nic z pozemských statků, nic z opravdu cenného, jako například svoboda, není zadarmo. Víme dobře, 46 / nový POLYGON 5/2011 [pageend48]že země může být osvobozena, leč opravdovou svobodu to zdaleka nemusí znamenat, pokud pro ni nic neuděláme, něco neobětujeme. K tomuto poznání jsme se díky takovým lidem jako Radek dopracovali po mnoha desetiletích, přitom nemalá část společnosti to dosud nedokáže přijmout Je nám bližší ujišťování, že totalitní režim podkopala svou pasivitou mlčící většina. Konkrétní zkušenost i biblická moudrost ovšem hovoří jinak. Boží slovo je přímé: Člověče, nestačí jen sledovat, odkud fouká, nestačí se spokojit s tím, co je zrovna pro tebe dobré, je nutné pro dobro horlit, jít za ním, vzdát se i vlastního zabezpečení, pokud se jiným děje křivda. Radek Mašin takto přímý byl. Rovný chlap, který pro dobro české společnosti zakusil gestapácké metody StB, uranové doly, ztrátu osobní svobody, pohrdání ze strany těch, kteří se ex post pohoršují nad ztracenými životy příslušníků komunistické policie či milice. A tak je na místě, aby i v této chvíli zazněly otázky, které mnozí opakují na adresu odbojářů: Proč to dělali, když neměli šanci něco zásadního změnit? Proč riskovali životy své i svých blízkých? Museli sáhnout i ke zbraním? Jistěže nemuseli. Ovšem poznali, že na každé vyklizení pozic dobra znamená, že na uprázdněné místo se prodere zlo. A zlo se tehdy činilo - v podobě poprav a věznění nevinných, krádeže majetku, devastace životního prostředí i duší. Ti, kteří se tomu postavili, jakkoliv v té chvíli bez šance, nám pomohli komunistické běsnění nazvat pravým jménem. Bránit se i se zbraní v ruce, je-li v ohrožení celá společnost Spojené státy americké, nová vlast bratří Mašínů a Milana Paume- ra má tuto zkušenost zakódovanou přímo v genech. V Prohlášení nezávislosti amerických kolonií je zapsáno : «Jestliže dlouhý sled zlořádu a uchvacování...se rozvíjí do podoby podřízenosti naprosté despo- cii,je právem občanů, je jejich povinností svrhnout takovou vládu a obstarat nové strážce své budoucí bezpečnosti.» Díky, Josefe Mašině, díky Vladimíre Hradče, díky Zbyňku Janato, Václave Švédo, Ctibore Nováku, Milane Paumere, díky Radku Mašině - díky vám máme důvod vzpomínat na hrůzy komunistického běsnění i s hrdostí. Jsou to konkrétní lidé, tváře, z nichž září tak vzácná nepodro- benost, hrdost a vnitřní krása. Lidé, kteří nám i dalším generacím pomáhají tlumočit a rozumět biblickému zaslíbení: I kdybyste pro spravedlnost měli trpět, jste blahoslavení. Amen.“ V dalším projevu vystoupil Bob Obdržálek, blízký přítel Ctirada Mašina, který vzpomněl jejich přátelství. Bob Obdržálek byl take účastníkem kongresu ČSSK v Halifaxu, kde bratří Mašinové a Milan Paumer převzali ocenění ČSSK. Během posledních dnů Ctirada Mašina Bob Obdržálek neváhal 4 x přijet až ze státu Maine, 14 hodin cesty. Potom se ujala projevu Martina Pavelková, která vyučuje etiku na univerzitě v Českých Budějovicích a s kolegyní z univerzity asi měsíc strávily se Ctiradem Mašínem. Důvodem byl jejich obdiv k Ctiradovi, protože se s jeho životem seznámily ještě v Čechách z mnoha článků a literatury. Projev Pavlíny Pavelkové byl velmi osobní, protože zažila poslední chvíle Ctiradova života, kdy obdivovala jeho statečnost a humor, s kterým překvapoval nejen ji, ale i personál vojenské nemocnice. Na dotaz přátel, kteří ho navštěvovali a ptali se, jak se mu daří, odpovídal: „Mám TMB.“ (Too Many Birthdays - příliškrát narozeniny). Ctirad byl připraven na smrt a byl nad věcí. Myslím, že její projev byl jedním z nejdojemnějších a je potěšitelné, že takto mladé ženy, vysokoškolské učitelky etiky, správně pochopily činy Ctirada Mašina a celé jejich skupiny. Pokud bude více Martin Pavelkových, nemám obavy z názorů a budoucnosti jejich generace. nový POLYGON 5/2011 / 47 [pageend49]Dalším řečníkem byl dr. Petr Blažek, mladý historik z Ústavu studia totalitních režimů, který se zabývá třetím odbojem. Dobře si ho pamatuji z Bratislavy z listopadu 2005, kde byl řečníkem na konferenci slovenského Ústavu paměti národa ještě za života jeho ředitele Jána Langoše a kde byli přítomni take Josef Mašin a Milan Paumer. Petr Blažek pronesl historickou retrospektivu činů skupiny bratří Mašínů. Rovněž následující řečník byl historik, pplk. dr. Eduard Stehlík z Vojenského historického ústavu, který je dobře znám nejen v prostředí historiků, ale i veřejnosti. Z jeho projevu bylo významné a citlivé přečtení posledního dopisu Josefa Mašina dětem, otce Ctirada, Josefa a Zdeny Mašinových, který spolu s Balabánem a Moráv- kem tvořili za války skupinu „Tří králů“, která byla jednou z nejúčinnějších odbojových skupin na území okupovaného Protektorátu. Dlouho je gestapo nemohlo dopadnout, až Josef Mašin byl v přestřelce zraněn a zajat 13. května 1941, mučen, nic neprozradil a byl 30. 6. 1942 popraven, aniž by to jeho rodina věděla. Shodou okolností se po válce, v červenci 1946, dostal do rukou Zdeny Mašinové kus složeného toaletního papíru, což byl poslední dopis od jejího manžela, který ukryl do škvíry ve stěně své cely. Zde je z dopisu: Drahé moje děti! Posílám Vám poslední svůj pozdrav před svým odchodem na věčnost. Poslední má myšlenka platíjen Vám, a to mne nejvíce tíží, neboťjste dosud ještě malé a potřebovaly byste mé největší péče. Bohužel Vás musím opustit Dnes ještě nechápete vše, ale až budete starší, jistě pochopíte. Bojoval jsem za naši drahou vlast a národ proti odvěkým našim nepřátelům — Němcům, kteří naši vlast a národ chtějí porobit a zničit Nechtěl jsem připustit abyste jednou i Vy byli podrobenými otroky, nýbrž abyste zůstali svobodnými a volnými občany. Pamatujte, že hájit svobodu své vlasti a národa jest první povinností každého uvědomělého Čecha. I vy jednou tak musíte postupovat V tomto boji jsem podlehl. Věřím však pevně, že naše svátá věc zvítězí. Zůstanete zde nyní jen se svou mamičkou. Musíte ji poslouchat abyste jí ulehčili její těžký úkol a starost o Vás. Ty, Radko, jsi nejstarší, vím, že jsi rozumný a vážný chlapec. Buď oporou a rádcem Pepovi a Nenušce! Ty musíš zastupovat! mne. Spoléhám na Tebe. Ty, Pepíčku, musíš pomáhat mamičce a Radkovi. Starejte se o Nenušu a nikdyji neopusťte! Jest nešťastný chudáček, jenž bude potřebovat Vaší péče. Mějte se vzájemně rádi a nikdy se neopouštějte, pomáhejte si vždy a ve všem s láskou a porozuměním! Učte se pilně, abyste byli vzdělanými a prospěšnými lidmi. Buďte vždy svědomití a čestní! A nyní Ty, moje drahá Nenušo — moje sladká holčičko. Buď šťastná a nezapomínej na svého tatíčka, který Tě měl tolik rád. Tím končím, moje nejdražší děti! Líbám Vás v duchu všechny i s Vaší mamičkou. Buďte šťastni! Váš milující otec Jejich otec obětoval svůj život v boji za svobodu. Byl přesvědčen, že člověk je určen svou povahou. Až do hořkého konce odmítal slevit ze svých zásad. Svým synům odkázal své vlastenectví a smysl pro povinnost a čest Ministr obrany Alexander Vondra pak po projevu, ve kterém zdůraznil význam statečnosti skupiny bratří Mašínů a jejich odhodlání bojovat proti komunistickému režimu, vyznamenal Ctirada Mašina In memoriam vyznamenáním „Zlaté lípy“, což je nejvyšší vyznamenání rezortu obrany. Josef Mašin poděkoval jménem celé rodiny ministrovi obrany za vyznamenání pro bratra Ctirada a všem přítomným za vyjádření soustrasti a účasti na pohřbu. Kněz Neal Kookothe na závěr obřadu 48 / nový POLYGON 5/2011 [pageend50]v pohřební místnosti pak provedl u rakve benedikci. Byly zahrány hymny Spojených států amerických a České republiky. Za zvuků písně amerických Zelených baretů (Green Barets), u nichž Ctirad Mašin spolu s bratrem Josefem a Milanem Paumerem sloužil, byla rakev přemístěna před budovu, kde se konalo čestné vojenské zakončení, předání vyznamenání Ctirada Mašina bratrovi Josefovi a složení americké vlajky (vlajka bude uložena ve Vojenském historickém muzeu v Praze). Vojenský trumpetista zahrál poslední pozdrav a čestná jednotka vypálila 3 salvy na počest Rakev pak byla naložena do auta a Ctirad Mašin bude pochován na vojenském hřbitově v Riverside, Kalifornie v pátek 2. září 2011. Po tomto čestném vojenském zakončení byli všichni hosté pozváni do přilehlé budovy k občerstvení. Ministr tam osobně pak vyznamenal Josefa Mašina stejným vyznamenáním, které bude take dáno In memoriam všem dalším členům odbojové skupiny. Připojil jsem se za České a slovenské sdružení v Kanadě gratulací, zmíněním našeho vyznamenání celé skupiny v roce 2005 a poděkováním za jejich přátelství. Josef Mašin poděkoval a zdůraznil, že ČSSK vlastně byla první organizace, která jejich skupinu vyznamenala. Předseda vlády omluvil svoji nepřítomnost a v kondolenčním dopise Josefovi a Zdeně Mašinovým napsal, že ho smrt Ctirada Mašina hluboce zasáhla. Jeho odchodem ztrácí ČR muže, jenž prokázaným hrdinstvím i pevnými mravními postoji může být příkladem naší současné společnosti,“ uvedl Nečas. Podle něho vyznamenání Zlatou lípou, které dostal Josef a In memoriam Ctirad Mašín ve středu při pohřbu v americkém Clevelandu od ministra obrany Alexandra Vondry, je „výraz úcty ke statečnosti", se kterou se Mašíni postavili komunistickému režimu. „Lidé se rodí a na svět přicházejí jako svobodní lidé. A právě jako svobodní lidé mají právo proti zotročo- vání svému i své vlasti bojovat. Vy jste to dokázali a z boje proti komunistické totalitě jste vyšli vítězně. I proto Vám patří čestné místo v novodobých dějinách naší země,“ napsal Nečas. Dlouhý dopis take napsal bývalý předseda vlády Mirek Topolánek a předsedkyně Poslanecké sněmovny Miroslava Němcová. Do kondolenční knihy jsem za ČSSK napsal: „Vše, co je třeba pro porážku zla udělat, je, aby dobří lidé nebyli lhostejní. Radek Mašin byl jedním z nich. Byl statečný, nekompromisní za všech okolností. Když lidé v České republice, Spojených státech amerických a všude na světě budou jako on, pak bude lepší svět. České a slovenské sdruženi v Kanadě vyznamenalo Radka Mašina, jeho bratra Josefa a jejich kolegy Masarykovou cenou během kongresu v Halifaxu, Nové Skotsko v červnu 2005. Jsme na to hrdi. Radek Mašin nikdy nebude zapomenut!“ ■ Ctirad Mašín, RIP Konzervativní strana přijala s hlubokým zármutkem zprávu, že v sobotu 13. srpna 2011 zemřel v Clevelandu, USA, pan Ctirad Mašin, vlastenec a hrdina III. odboje. Ctirad Mašin, spolu s dalšími členy odbojové skupiny bratří Mašínů, byl vzorem aktivního odporu proti komunistickému zlu, zlu, které stále nebylo úplně poraženo; to nás zavazuje pokračovat v odkazu Ctirada a jeho druhů. Nedávno schválený zákon o III. odboji i úcta a obdiv většiny našich vládních představitelů, včetně předsedy vlády Petra Nečase, projevovaná protikomunistickým odbojářům, nový POLYGON 5/20II / 49 [pageend51]dává naději, že se hrdinové III. odboje konečně dočkají uznání a ocenění, které jim právem náleží. Truchlíme s rodinou Ctirada Mašina, s jeho přáteli a s tou částí naší veřejnosti, která si váží těch, kteří se nesklonili před zločinným režimem a pozvedli proti němu zbraň. Věříme, že se pohřbu Ctirada Mašina, který proběhne s vojenskými poctami, které armáda Spojených států prokazuje válečným veteránům, zúčastní ministr obrany České republiky pan Alexandr Vondra nebo náčelník Generálního štábu Armády České republiky armádní generál Vlastimil Pícek, aby československého vlastence, vojáka československé i americké armády a aktivního účastníka protinacistického a protikomunistického odboje doprovodili na jeho poslední cestě. Konzervativní strana, Praha 15. srpna 2011 Vážený pan Prof. Ing. Václav Klaus DrSc. Prezident České republiky Pražský hrad 110 00 Praha 1 - Hradčany Věc: otevřený dopis k uděleni nejvyšších státních vyznamenání skupině bratří Mašínů, skupině kpt. K. Sabely a mjr. M. Jebavého, P. Reichlovi a O. Rambouskovi Praha, 31. srpna 2011 Vážený pane prezidente, z médií někdy v únoru jsem se dozvěděl, že přestože Vám někteří občané posílají návrhy na vyznamenání skupiny bratří Mašínů, Vy jim nevyhovíte. Přesto, podobně jako každý rok od roku 2004, Vám předkládám návrh na udělení nejvyšších státních vyznamenání skupině bratří Mašínů a v letošním roce i skupině důstojníků čs. armády v Žatci pod vedením kpt. Karla Sabela a mjr. Miloslava Jebavého, dále pak nejvýznamnějšímu útěkáři z Leopoldova a účastníkovi bojů na východní frontě Pravoslavu Reichlovi a za agenty chodce Otovi Rambouskovi s příslušným zdůvodněním. Ve státě Ohio ve Spojených státech v sobotu 13. srpna 2011 po delší nemoci zemřel pan Ctirad Mašin, jeden z odbojářů, kteří měli v 50. letech v komunistickém Československu odvahu se postavit se zbraní v ruce komunistické moci, stejně jako jejich otec gen. Josef Mašin za druhé světové války proti předchozí německé totalitě. Ve svém posledním dopise „Drahé moje děti!“ jim otec zanechal vzkaz, cituji:.....Nechtěl jsem připustit, abyste jednou i Vy byli podrobenými otroky, nýbrž abyste zůstali svobodnými a volnými občany. Pamatujte, že hájit svobodu své vlasti a národa jest první povinností každého uvědomělého Čecha. I Vy jednou tak musíte postupovat...." Oba synové jeho odkaz plnili již jako chlapci za války. Prezident Eduard Beneš jim udělil medaili Za chrabrost. Jeho synové Ctirad a Josef i jeho dcera Zdena odkaz otce zodpovědně plnili celých 40 let komunistické vlády v Československu, plní jej i po roce 1989, neboť dekomunizace dodnes nenastala. S příchodem komunistického puče v únoru roku 1948 přátelé gen. Mašina, důstojníci čsl. armády, byli zatýkáni, v hradčanském domečku vyslýcháni a mučeni. Popraveni byli gen. Heliodor Píka i organizátoři nezdařeného povstání v Žatci, popravena byla i matčina přítelkyně a spoluvězeňkyně z nacistických koncentráků paní JUDr. Milada Horáková, mrtev byl již i národem milovaný Jan Masaryk, pravděpodobně zavražděn komunisty. Bratři Mašinové začínají se svojí odbojovou činností až v r. 1951, v době, kdy vrcholí represe komunistického režimu za Slánského vedení. 50 / nový POLYGON 5/2011 [pageend52]Pane prezidente, dovolím si Vám připomenout zločiny komunistů doby předcházející počátkům jejich činnosti z mého dopisu Vám ze dne 27. 8. 2004, dopis, který byl čten v Halifaxu, kde skupina bratří Mašínů byla oceněna cenou T. G. Masaryka, a který byl publikován v Kanadě v Novém domově a který byl zajímavý i pro prezidenta Spojených států, jak mě informoval dopisem Bílý dům. Pro prezidenta Spojených států informace obsažené v tomto dopise byly zajímavé, pokládal za slušné mě prostřednictvím svých úředníků o tom informovat. To jsem bohužel ve své zemi od Vaší kanceláře ještě nezažil, u našich vrcholných politiků se závažné problémy vzkazují pouze přes média. Pro Vaši informaci tedy znovu připomínám zločiny komunistů, cituji:.... V této době k 1. 4. 1949 bylo vězněno 6788 politických vězňů, k 1. 4. 1950 bylo vězněno 9162 politických vězňů, k 15. 5. 1950 již 11026 politických vězňů a k 1. 3. 1951 15125 politických vězňů. V této době bylo uloženo v roce 1949 57 trestů smrti, 111 doživotí, úhrnný počet let trestů 22395,5 roků, 30 330 mil. Kčs peněžitých trestů, 1255 konfiskací, 2909 ztrát občanských práv, v roce 1950 59 trestů smrti (58 mužů a 1 žena - paní Dr. Milada Horáková), 191 doživotí, úhrnný počet let trestů 49455 roků 10 měsíců, peněžitých trestů ve výši 78335600 Kčs, 3816 konfiskací, v roce 1951 57 trestů smrti, 45 doživotí, úhrnný počet let trestů 32261 roků 3 měsíce, výše uložených peněžitých trestů 43352500 Kč, počet konfiskací 2807, v roce 1952 68 trestů smrti, 74 doživotí, úhrnný počet let trestů 9877 roků 4 měsíce, výše uložených peněžitých trestů 5102500 Kčs. Uvedená data převzata z materiálů ÚDV ZK (Čs. Justice v letech 1948-1953 v dokumentech, 2003) a ze Sborníku Mezinárodní konference o zločinech komunismu 1991, tedy oficiální data Státního soudu z výše uvedených let. Celkově se odhaduje „jen“ něco přes 10000 popravených, zastřelených na útěku, ubitých při výslechu, ubitých ve vězení a umučených ve věznicích převážně v letech 1948-1952 a několik set tisíc vězněných ve věznicích a v PTP táborech. Jen v roce 1949 bylo z vysokých škol vyloučeno na 10 tis. studentů a na 600 profesorů (mezi jinými Prof. Dr. Karel Engliš, poslední demokraticky zvolený rektor Karlovy Univerzity, prof. Otto Wichterle a další), docentů a učitelů vysokých a středních škol a kolik dalších desítek tisíc studentů bylo vyloučeno ze studií nebo se na střední nebo vysokou školu nedostali během dalších 40 let. Tyto akce spoluorganizovali někteří z tzv. reformních komunistů, např. předseda Ústředního akčního výboru vysokých škol Jiří Pelikán, Prof. Vilibald Bezdíček, předseda ŮAV NF, a další.“ Tyto zločiny komunistů je třeba si uvědomit, chceme-li hodnotit protikomunistický odboj bratří Mašínů i ostatních navrhovaných, proto i nyní tato čísla je nutno Vám uvést. Není tedy pravda, co se nám snaží reformní komunisté dnes namluvit, že komunistická totalita začala až s procesy se Slánským a jeho spolupracovníky. Naopak největší represe na skutečné elitě národa byly za vedení v čele s Rudolfem Slánským, na této represi se podíleli i rodiny dnešních jejich kritiků nebo i oni sami jako agenti StB. I rodina pplk. Josefa Mašina byla v té době komunisty perzekvována. Společně s několika přáteli a se svým strýcem Ctiborem Novákem zakládají odbojovou skupinu, kterou vedou v duchu otcova protinacistického odboje, v duchu hodně vojenském, prostě klasický válečný odboj. Když připravovaný vojenský státní převrat byl prozrazen a organizátoři popraveni (Miloslav Jebavý, Karel Sabela, Vilém Sok-Sieger, Josef Gonic a Bohuslav Hubálek), pro skupinu bratří Mašínů přestává býti bezpečno, rozhodnou se v roce 1953 odejít přes NDR do Západního Berlína a vstoupit do americké armády, a tak bojovat proti komunismu. Boj jejich otce gen. Josefa Mašina, stejně jako jejich, byl také beznadějný, přesto se svými spolupracovníky vedli beznadějný boj s gestapem, a jeho synové se svými spolupracovníky svůj beznadějný boj s komunistickou totalitou. Podobně beznadějný boj vedli agenti chodci, kteří za to platili svými životy. Přesto jejich boj nebyl marný. nový POLYGON 5/2011 / 51 [pageend53]Margaret Thatcherová ve své knize „Uměni vládnout“ nás varuje, že jsme přestali být ostražití. Strategie levice, včetně sociálně demokratických stran v postkomunistických zemích (včetně naší republiky) i v řadě západních zemí, je najít únik před veškerou odpovědností za zločiny komunismu a následně „získávat uznání za to, že se bude pragmatičtěji, hlouběji a novým způsobem zabývat světem, který je dílem těch, kdo komunismus porazili“ (citováno z knihy M. Thatcherové). Svým dílem k tomu přispěli i bratři Mašinové a jejich spolupracovníci i další navrhovaní. I oni nás stále varují před touto komunistickou strategií. Sledujeme-íi dnes reakce levicových politiků v souvislosti s úmrtím Ctirada Mašina, včetně Vašeho, pak jejich oponenti většinou působili jako agenti StB, resp. byli členy KSČ. Jejich reakce, včetně Vaší, dávají za pravdu Margaret Thatcherové i činům skupiny bratří Mašínů a všem ostatním, kteří pozvedli zbraň proti komunistům. Považuji za něco naprosto mylného a chybného, ve srovnání s činností skupiny bratří Mašínů a dalších mnou navrhovaných, vyznamenat Zlatou plaketou prezidenta ČR bývalého ředitele Prognostického ústavu ČSAV Prof. Ing. Valtra Komárka DrSc., ředitele podivuhodné „školy revoluce“, jak o tom mluví v LN v článku „Škola revoluce a vysvědčení pro prognostiky“, za příspěvek k ekonomické transformaci a k společenské diskusi o směrování českého hospodářství a politiky (11. srpna 2010). Nechápu, k jaké ekonomické transformaci přispěl, vždyť šlo o rozkrádáni státního majetku, který byl v 50. letech ukraden právoplatným majitelům, k dolaru za 6 a marce za 2 koruny, jak tvrdil V. Komárek po listopadu 1989, také nedošlo, směřování naší ekonomiky se pod vedením jeho specialistů z Prognostického ústavu ČSAV dostalo k dnešnímu státnímu dluhu 1.5 bilionu korun. Za jaké směřování české politiky mohl být vyznamenán? Za to, že byl přítelem Lubomíra Štrougala (pro jehož potřebu vytvořil specializované pracoviště Prognostického ústavu ČSAV, kde zaměstnával i superšpiona Karla Koechera, oceňovaného i šéfem KGB Andropovem) či přítelem masového vraha lékaře Che Guevary, který se angažoval v masových popravách v havanské pevnosti, kde řídil první kubánské popravčí čety a zakládal na Kubě koncentrační tábory, nechal postřílet zajatce zajaté větší vojenské jednotky, jako ministr průmyslu žádal na bohatých Kubáncích, aby buď zemřeli a vzdali se svého majetku, nebo uvidí své potomky umírat (výpověď syna průmyslníka Gustavo Villoldo), nebo matce, která ho přišla požádat o milost pro svého patnáctiletého syna, pak aby nemusela čekat, nechal jejího syna bez milosti okamžitě popravit (rozhovor Felixe I. Rodrigueze pro iDnes. cz v době jeho návštěvy Ústavu pro studium totalitních režimů). Sám Prof. Valtr Komárek se chlubil (Pátek LN, 17.9.2010), že když Che Guevara odjížděl na konferenci OSN, tak mu přečetl celý svůj projev, což pro Valtra Komárka, cituji: „byly zcela ojedinělé okamžiky, které kdybych měl nahrané, tak na tom dnes založím podnik. Měli jsme diskuse dvakrát nebo třikrát týdně, někdy i celou noc. ... Vysvětloval jsem mu i mechanismus moci, jak funguje KGB a StB,.... Valtr Komárek o jeho zločinech tedy věděl a je schvaloval a dále jej instruoval, bylo však jeho morální povinnosti to veřejně oznámit a od něj se distancovat. Ve svém rozhovoru v Pátku LN se chlubí, že mu Che Guevara přečetl celý svůj projev v OSN v New Yorku, kde Che Guevara uvedl, cituji: „Ano, popravovali jsme, popravujeme a budeme popravovať'. Je vidět, že to byl a je člověk znalý, hodný vysokého ocenění. Bylo jeho ocenění i za ztráty státního zlatého pokladu (při dělení ČSR ČR získala 63.289 tun, Slovensko 39.137 tun, v současnosti Česká republika má jen 13,7 tun, Slovensko 34,1 tun, srovnatelné Nizozemsko 873,6 tun) nebo za činnost člena triumvirátu - Čalfa, Komárek, Čarnogurský - na ministerstvu vnitra, kdy umožnili StB ještě pod vedením Aloise Lorenze skartovat nejdůležitějši dokumenty? Pro skutečné konzervativní politiky a pro občany se skutečným konzervativním smýšlením Vaše ocenění Prof. Komárka vyvolává obavy a potvrzuje výše citovaná slova Margaret Thatcherové. 52 / nový POLYGON 5/2011 [pageend54]Úmrtí pana Ctirada Mašina opět vyvolává nutnost zveřejnění všech bývalých agentů StB na nejvyšších místech ve vedení našeho státu, prezidentem počínaje, v současné vládě, Senátu a Poslanecké sněmovně Parlamentu ČR, vládách, senátech a parlamentech minulých, ale i v oblasti vrcholové ekonomiky, tedy především zveřejnění a zpřístupnění veřejnosti Z-svazků a ocenění těch, kteří se skutečně zasloužili o svobodu našeho národa. Proto navrhuji a žádám: 1. Otevření všech Z-svazků, aby občan měl informace o chování všech současných i minulých nejvyšších představitelů státu, soudní moci, bank a politických stran během totality jak nacistické, tak i komunistické. 2. Zajistit veřejnou dostupnost všech relevantních informaci o minulosti soudců všech stupňů, včetně Ústavního soudu. 3. Zajistit vymahatelnost práva s tím, že nezákonnost je trestná a po zločinu následuje přísný, ale spravedlivý trest každému pachateli nezávisle od jeho společenského postavení, udělený čestným soudcem. 4. Udělit vysoká státní vyznamenání skupině bratří Mašínů a jejich spolupracovníkům, kpt. Karlu Sabelovi a mjr. Miloslavu Jebavému a jejich skupině důstojníků čs. armády v Žatci, nejvýznamnějšímu útěkáři z Leopoldova a účastníkovi bojů na východní frontě Pravoslavu Reichlovi a za agenty chodce Otovi Rambouskovi, jako symbolu boje za svobodu všech generací postižených totalitou komunistické moci. 5. Přijmout usnesení, že vítězná politická strana a strany, které sestavují vládu, se zavazují obsazovat pouze místa ministrů a prvních náměstků ministrů, další náměstci ministrů, ředitelé odborů a další vedoucí pracovníci budou obsazováni pouze odborníky na základě kariérniho odborného postupu. S pozdravem, Na vědomi: PČR, vláda, veřejnost Doc. Ing. Jiří Nedoma, CSc. Frýdlantská 1313/17 182 00 Praha 8 MUSEUM III. ODBOJE v Příbrami Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram I., Tyršova 106, tel., fax (zázn.): 318 628 606 [pageend55]Reformy v církvi Jak spolu následující dva texty souvisí? Text o rakouských kněžích je můj, text o návštěvě papeže v Německu je můj překlad originálu z němčiny. Zdánlivě odlišná témata, ale v podstatě jde o jedno a totéž: povolení diskuse o reformách v církvi. Celý svět je dnes zmítán krizemi: ten tzv. západní svět ekonomickou a finanční, mnozí mluví o krizi morálky, zbytek světa hladem, suchem, povodněmi, zemětřeseními, hurikány či tajfuny, hrozbou jaderné exploze. Všude hledají lidé východiska ze situací, ve kterých se nacházejí. Jen vedení katolické církve, zdá se, si není vědomo toho, že by se mělo něco v církvi měnit či napravit. O rakouských kněžích informuje dosti podrobně západní, jak oficiální, tak i křesťanský, tisk. V Česku a na Slovensku jsou zprávy tohoto typu tabu. Jedinou výjimkou byl český Katolický týdeník, který dvakrát přinesl stručné a žel i neobjektivní informace. Jelikož žiji v Rakousku již skoro 30 let, vystudoval jsem teologii a o zdejším církevním dění něco opravdu vím, poslal jsem tento text i do redakce. Cestu papeže v Německu sledovaly tisíce lidí, na mši ve Freiburgu jich bylo prý až 90.000. O tom velice obšírně informovala všechna katolická média. Že tam ale taky protestovali klidným a mírumilovným způsobem tisíce jiných katolíků proti struktuře vedení Vatikánu, jsem již v katolickém tisku nepostřehl. Co tedy zbývá „církvi zdola“, jak se někdy reformnímu hnutí v církvi říká, než hledat jiné způsoby, jakými by se dostaly jejich myšlenky dál do světa, jako je v tomto případě Nový Polygon. V Rakousku velice známý a uznávaný teolog, autor mnoha knih, bývalý děkan vídeňské teologické fakulty Paul Zulehner nedávno řekl pro rakouská média tyto myšlenky: „Zkoumajíce, jak se v dějinách lidství, ale i v církvi vyvíjely organizace, je evidentní, že organizace, která se tvrdě brání reformám, zatvrdne a zkostnatí. Již není déle funkční. Toto se církvi nesmi přihodit. Kromě toho se taková blokáda ze strany církve dopouští přestupku vůči principu Ecclesia semper reformanda - principu neustálé reformy církví... Posuďte prosím sami, zejména vy, ctění čtenáři, kteří jste věřícími katolíky, zda jsou tyto hlasy volající po reformě v církvi důležité a stojí za to je propagovat dál. Vídeň, 27. 9.2011 RAKOUSKÁ CÍRKEV VE VARU a NAPĚTÍ V RAKOUSKU NEPOLEVUJE Pod těmito tituly vyšly v číslech 37 (autor Martin T. Zikmund) a 38 (autor Jaroslav Šebek) dva články o nynější situaci v rakouské církvi. V Rakousku žiji již pomalu 30 let, vystudoval jsem teologii a několik let zde působil jako kněz. Přestože jsem z kněžské služby později odešel, protože jsem se rozhodl oženit, teologie a církevní život zůstaly navždy objektem mých největších zájmů. Při veškeré skromnosti si dovolím tvrdit, že znám dosti dobře situaci ve zdejší církvi. Důvody, proč Vám teď píši, jsou dva: Nejdříve chci vyjádřit svůj vděk českému KT za to, že o tomto tématu psal. Nezaregistroval jsem totiž žádné jiné české či slovenské oficiální katolické médium, které by se té události, která od konce června hýbe nejen rakouskou církví, ale i celou společností, něco napsalo. Druhý důvod je kritický. Oba Vaše články jsou podány velice stručně a málo 54 / nový po l y g o n 5/2011 [pageend56]objektivně. Postrádám v nich dva elementární body vycházející z podstaty vyhlášení k neposlušnosti: 1. Pan Šebek píše: „S trochou nadsázky lze říci, že do alpské republiky dorazila se zpožděním devadesáti let reformní vlna, jaká u nás v roce 1920 vedla ke vzniku Československé církve.“ Souhlasím: Rakouská církev je zatížená skoro šest set let trvající „diktaturou“ všudykatolické habsburské monarchie a i když po jejím rozpadu v roce 1918 uplynulo již těch zmíněných 90 let, pořád se s tím nánosem toho, co všechno takový propagovaný katolicismus shora způsobil, církev dnes stále ještě vyrovnává. Rakouská církev však byla pořád svobodná, nikdo ji nepronásledoval, tak jako tomu bylo za komunismu v Československu. A vždy měla kontakty se světem. Problém, se kterým se již několik desetiletí potýká nejvíc, je na jedné straně radikální úpadek řeholních a kněžských povolání a taky úbytek věřících. Již mnoho let se snaží rakouští biskupové řešit situaci tím, že povolávají do svých diecéz polské kněze nebo kněze z Indie. Jen ve vídeňské arci- diecézi jich pracuje kolem 300. Rakušané však mají s těmito cizími knězi problém: ne proto, že nedobře ovládají jejich jazyk, to by jim snadno prominuli. Ale proto, že tito, v drtivé většině Poláci, přinášejí s sebou polské způsoby religiozity, polskou mentalitu. Kdysi se říkávalo, že nejdůležitějším prvkem misionářské činnosti je tzv. inkulturizace - schopnost vnořit se do cizí kultury a pak do ní vnést poselství Evangelia. Kdyby se někdejší misionáři chovali tak, jak se chová mnoho polských kněží dnes v Rakousku, tak by se do mnoha krajin světa zřejmě dodnes křesťanství neimplantovalo. Ve Vídni znám jeden domov důchodců, který patří řeholním sestrám Boromejkám. Sestry nabízejí starým lidem taky bohoslužby. Jenomže kde vzít kněze? A tak přišli s geniálním nápadem: Udělali smlouvu s jedním biskupem z Polska, který posílá své kněze do Vídně, aby v neděli či ve všední dny odsloužili pro staré lidi mši. Sestry těmto kněžím zaplatí benzín, poskytnou jim ubytování, jídlo a dají ještě peníze. V tomto domově důchodců pravidelně navštěvuji jednu paní, a když jsem s ní na nedělní mši, na které kněz neumí ani pořádně německy odrecitovat slova a namísto kázaní přečte jen jednu větu - často se té paní ptám, jesdi něco rozuměla: „Ne“ - říká mi a směje se u toho - „ale hlavně že jsme byli na mši“. 2. Znám málo takových zemí, kde je tolik univerzitních absolventů teologie jako právě v Rakousku. Je to dáno tradicí. Studium teologie je zde něco, „co se nosí“, co je chápáno společností velice vstřícně. Většinou mají studenti teologii jako druhý obor a ve svém povolání se pak věnují něčemu jinému. Jedna známá rakouská tevizní hlasatelka Isabella Krasnitzer taky vystudovala teologii a v nedávném rozhovoru odpověděla novináři na otázku: „K čemu ji ta teologie byla, když se jí vlastně vůbec nevěnuje“ takto: „Teologie proteplila můj život, otevřela mi jiný horizont, věci chápu v komplexnějším úhlu, život bez duchovní dimenze je mnohem prázdnější.“ Kněží z PI - Pfarrer Initiative - Farář- ské iniciativy - nechtějí nic víc a nic míň, co je teologicky, biblicky a církevně historicky doloženo: aby společenství věřících vedli zapálení a schopní lidé, klidně i laici, tak jak to celá staletí fungovalo. „Nechceme to nedělní divadlo, jaké nám zde předvádějí někteří cizí kněží a lidé jim nic nerozumí.“ Toť vše. V Rakousku existují 4 reformní hnutí: Wir sind Kirche - I my jsme církev, Laien Intiative - Iniciativa laiků, Pfarrer Initiative - Farářská iniciativa a Priester ohne Amt - Kněží bez úřadu. Tato poslední organizace, které členem jsem i já, sdru- nový POLYGON 5/2011 / 55 [pageend57]žuje kolem 700 katolických knězi, kteří byli suspendování za to, že se oženili. Kdyby alespoň některým z těchto kněží bylo povoleno sloužit ve farnostech věřícím - a v mnoha případech jsou to vysoce vzdělaní muži nejen v oblasti teologie, ale i medicíny, psychologie-psychoterapie, pedagogiky, žurnalistiky - byla by situace podstatně jiná. Tato hnutí již mnoho let poukazují na potřebu reforem, píšou petice, svolávají referenda, tak jako tomu bylo v roce 1995, když referendum za reformy v církvi podepsalo 600.000 rakouských věřících - všechno marné. Hierarchie, jak místní, tak i římská, mlčí. (Dnes již nikdo nepochybuje o tom, že za tím mlčením se skrývá obyčejná, vypočítavá taktika). Toto byl však rozhodující důvod, proč PI zvolilo tak silný jazykový prostředek: Výzvu k neposlušnosti, aby přinutili hierarchii konečně zareagovat Hierarchie se ozvala. Jak ale celá tato smutná situace skončí, ví jen Pán Bůh. Já osobně si těchto kněží, kteří iniciativu podepsali, velice vážím a velice jim fandím. Vídeň, 25. 9. 2011 MY NEJSME PAPEŽ! Kritické otázky církevních reformních skupin ohledně návštěvy Benedikta XVI. v Německu Berlín-Bonn-Oberursel-Mnichov, 21. září 2011 Papežova návštěva Německa vede ke kontroverzním diskusím v církevních i politických kruzích ještě dříve, než k ní vůbec došlo. Dramatická situace uvnitř církve se nebere na vědomí, ekumenická očekávání jsou odsunována stranou, podmínky nábožensky neutrálního státu zůstávají nevyjasněné a organizační náročnost překračuje v době sociálních, ekumenických a ekologických krizí míru únosnosti. Po svém zvolení papežem vystoupil Benedikt XVI. jako „prostý dělník na vinici Páně“. Nynější plánovaná inscenace působí jako show, která ztratila jakýkoli prvek křesťanské skromnosti a přátelského humanismu. Jako křesťanské reformní skupiny, které cítí zodpovědnost vůči Ježíšovu poselství, klademe kritické otázky ohledně této oficiální návštěvy papeže v Německu. Reformy uvnitř církve Považujeme za sporné, aby už nyní byla návštěva papeže oslavovaná jako „šance pro novou obnovu“ římskokatolické církve, jako kdyby tato návštěva sama o sobě chtěla či mohla vyřešit horké problémy současné celosvětové krize církve. Proto se ptáme: - Proč nedochází k nápravě strukturálních důvodů a rozpoznání pozadí katastrofální ztráty důvěry transparentním způsobem a za použití biblicko- -teologických principů? Proč stále přetrvává blokáda diskusních rozhovorů? Proč není ochota vyslechnout církevní společenství a farnosti, jaké jsou jejich konkrétní, každodenní spirituální zkušenosti? - Proč za krásnými slovy a nákladně inscenovanými masovými akcemi nenásledují přátelské skutky lidskosti? Proč nejsou obnoveny církevní struktury podle vzoru evangelia? - Jak může být papež vtažen do „procesu dialogu“, když biskupové i ty nejmen- ší požadavky na reformu církve, která měla už dávno začít, brzdí označením „nediskutovatelné“, tj. synodální struktury, zdobrovolnění celibátu, svěcení žen, křesťanské zacházení se znovuvda- nými a znovuoženěnými? - Má snad vtíravá image-kampaň, do níž by mnozí rádi návštěvu papeže instru- mentalizovali, odpoutat pozornost od řešení naléhavých reforem? Chce snad 56 / nový POLYGON 5/20H [pageend58]někdo úmyslně zamlčet současnou církevní krizi, podobně jako doposud stále ještě nedokonale zpracované, ututlané sexuální skandály? - Má snad mediálně přehnaná aktivita okrašlující osobu papeže odpoutat pozornost od naléhavých otázek situace uvnitř církve, marginalizování úlohy ženy a sexuální morálky? Povzbuzujeme všechny katolické křesťanky a křesťany, jako lidi pokřtěné a biřmované, aby rozpoznali svoje prorocké povolání a s vážností vzali do svých rukou zodpovědnost za budoucnost církve. Ekumenické sblížení Považujeme za víc než pochybné a neupřímné, má-li krátké setkání papeže se zástupkyněmi a zástupci evangelického církevního vedení vyvolat dojem „šance pro ekumenismus“. Je velkým zklamáním, když papež už předem oznámí, aby „se neočekávaly od Erfurtu senzace“. Mnoho angažovaných křesťanek a křesťanů považuje za absurdní, že vedení římské kurie stále ještě odepírá evangelickým církvím „právo na církev“ a za ekumenický pokrok považuje návrat evangelíků do „domu římského otce“. Proto se ptáme: - Proč je teologicky dávno odůvodněná vzájemná pohostinnost při slavení Eucharistie a Poslední večeře nadále z katolické strany zakázaná? Zvláště pro smíšená manželství obou vyznání je tato ohraničenost neúnosná. - Proč biskupové neuznají a neakceptují, že nesčetná římskokatolická, starokatolická a evangelická společenství si jsou navzájem bližší, než by si to Řím a biskupové přáli? Proč navzdory tomu nutí k vleklé „nečinnosti ekumenismu“? Společenství se již nadále nenechají chlácholit a utěšovat slovy o duchovní zralosti. Vyzýváme všechny křesťany, aby bez váhání následovali hlas svého svědomí a Kristovo pozvání „ke stolu Páně“ ve všech církvích. Už i to samo o sobě posilní mnohá existující, ale i nová společenství k hlubšímu kontaktu a zároveň je to ochrání od přehnaných aktivit. Vztah mezi církví a státem Považujeme za diskutabilní, zda je správné, aby navzdory tomu, že v nábožensky neutrálním státě by mělo být umožněno slyšet všechny hlasy, promluvil papež v německém parlamentu (Bundes- tagu). Jsme oprávněni k těmto otázkám: - Proč umožňují demokraticky zvolené zástupkyně a zástupci německého lidu reprezentantovi Svatého stolce toto veřejné vystoupení, přestože on sám odmítl svůj podpis na Deklaraci lidských práv OSN a Evropské konvenci lidských práv? - Proč není umožněna žádná debata o papežově řeči, která byla už předem označená za „hvězdný okamžik v parlamentu“, a proč jsou masivně kritizováni ti poslanci, kteří z výše uvedených důvodů účast na papežově vystoupení odmítli? Nekarikuje parlament (Bundestag) pozváním papeže ty křesťanky a křesťany, kteří již celé roky bojují za alternativní kroky v ekonomice a v politice a přitom se jim nedostává žádného uznání? V žádném případě by se nemělo dopustit, aby kdokoliv označil toto papežovo vystoupení za jakési potvrzení církevně-nábo- ženské legitimace určitých politických směrů. Chceme vyjádřit svou solidaritu s těmi křesťanskými skupinami, společenstvími a organizacemi, které - často v konfliktu s vládnoucí politikou a vedením úřední církve - se zasazují nový POLYGON 5/2011 / 57 [pageend59]o spravedlnost, pokoj, ochranu stvoření a lidská práva. Papežský mocenský nárok Jsme pohoršení nad nepřiměřeně velkými opatřeními, která státní orgány v dohodě s římskými a německými církevními aparáty konají pro zabezpečení papežovy ochrany, srovnatelnými jen s extrémně rozsáhlými opatřeními při návštěvách prezidentů USA, Ruska, Izraele či Afghánistánu. Politicky bdící křesťanky a křesťané to musí vnímat jako nepřiměřené mocenské demonstrace, jako známky strachu a zároveň i nedostatku důvěry. Proto se ptáme: - Jak je možné ospravedlnit tuto hru církevní a státní moci v kontextu naší víry, že Ježíš z Nazareta se stal bratrem chudobných a bezprávných? - Proč má být v papežových masových vystoupeních zdůrazněna pompéz- nost, která bude při opakovaných papežových výzvách za celosvětovou spravedlnost, za život ve skromnosti a za respekt ke Kristovu kříži stát vlastně v přímém rozporu k tomu, co hlásá? - Proč se papež vydává na byrokraticky superorganizovanou cestu, během níž bude převládat masivní odstup od lidí, když právě on tak tvrdě kritizuje chorobného mocenského ducha dnešní doby? Vyzýváme nedat se touto mocenskou demonstrací zaslepit, ale zaměřit se ještě více na proměňující sílu křesťanského poselství. Naděje existuje jen ve vykročení vpřed, novém začátku a radikálním upnutí na Ježíše z Nazareta, který realizoval svoje slovo o milujícím a milosrdném Bohu následně vlastním životem. To nabízí šanci nové svobody, která může solidárně a v naději spojit lidi všech konfesí, náboženství a filozofických směrů. Ökumenisches Netzwerk Initiative Kirche von unten (Ikvu) Ekumenická síť Iniciativa církve zdola Oscar-Romero-Haus, Heerstraße 205, 53111 Bonn HYPERLINK „http://www.ikvu.de/“www.ikvu.de Kirchen VolksBewegung Wir sind Kirche Církevní lidové hnutí „I my jsme církev“ Postfach 65 01 15, 81215 München HYPERLINK „http://www.wir-sind-kirche.de/“www.wir-sind-kirche.de Leserinitiative Publik e. V (LIP) Iniciativa čtenářů Postfach 2010, 61410 Oberursel HYPERLINK „http://www.publik-forum.de/“www.publik-forum.de Evangelische Kirchengemeinde Prenzlauer Berg Nord Evangelické církevní shromáždění Gethsemanestr. 9, 10437 Berlin HYPERLINK „http://www.ekpn.de/“www.ekpn.de 21. září 2011, předvečer návštěvy papeže Benedikta XVI. v Německu, překlad Peter Žaloudek, Vídeň 58 / nový POLYGON 5/2011 [pageend60]Politicky korektní sebevražedné uvažovaní a počínaní OTA ULČ V pátek po Thanksgiving 1962, kubánští agenti pod komandem Che Guevary, šéfa Odboru zahraničního osvobozování (Foreign Liberation Department), mínili odpálit pět metráků TNT na Manhattanu ve třech největších obchodech (Macy, Gimbel, Bloomingdale), jakož i na nádraží Grand Central Terminal. Jenže Nikita S. Chruščov, v poslední chvíli informovaný, akci zakázal a na Sovětech příliš závislí revolucionáři, jakkoliv horkokrevní, museli uposlechnout Tolik a ještě víc se dozvídám z textu „Che Guevara‘s Bungled 9 až 11“ (Townhall, 13. 9. 2011) výtečně informovaného publicisty Humberta Fontovy. Do oněch veleobchodů denně přicházel odhadovaný počet 50.000 zájemců - čili zhruba tolik, jako byl počet zaměstnanců a návštěvníků ve dvojčatech mrakodrapů World Trade Center dne 11. září 2001, v době již hodně jinačí, kdy islámští fanatici neměli důvod v Kremlu u nevěřících psů škemrat o povolení k mohutnému zásahu s pořádným celoglobálním dopadem. V neděli k 10. výročí tak třeskuté události se u kompjútru probírám záběry z onoho nezapomenutelného dne - z výše k okamžité smrti se blížící těla. Ještě ale bolestivější je záběr na nashromážděné zoufalce u oken na poschodích, z nichž nebylo úniku. Právě mezi nimi bylo i několik bývalých studentů z naší univerzity. V předchozích letech jsem se zúčastnil vzpomínkových ceremoniálů, prohlížel si tam jejich portréty. Nevím, k jakému obřadu tentokrát došlo, pokud vůbec mohlo dojít Postihla nás totiž meteorologická nepřízeň, přírodní živly se důkladně rozběsnily. V dostatečné vzdálenosti (200 mil, čili víc než 300 kilometrů) severním směrem od New York City, nás během necelých tří týdnů postihly tři nepříjemnosti: napřed zemětřesení či spíš jen téměř zanedbatelné zemětřeseníčko, poté již bytelnější hurikán s dívčím jménem Irene, a nakonec, právě k tomuto výročí 11. 9. 2001, tropický liják, obrovitá smršť jménem Lee. Došlo k povinné evakuaci třiceti tisíc obyvatel našeho města Binghamtonu, mezi nimiž jsem naštěstí nebyl. V některých místech řeka Susquehanna, jméno to indiánské, zmohutnila až do výše sedmi metrů a cokoliv blízkého dosažitelného pohltila. V mém baráčku zmokl jen suterén, kde ale mám pracovnu, knihy, papíry, korespondenci, archiv. Koberce od zdi ke zdi, důkladně promáčené, čímž odsouzené k vyrvání a odhození, spolu s ledajakou ještě použitelnou elektronikou. Následovaly galeje s transportem ven na ulici, kde i před usedlostmi sousedů vzrůstaly podobné hromady harampádí. Na naší univerzitu připadla kvóta tří tisíc vyplavených bezprizorních spoluobčanů. Při pomyšlení na chaos a násilnosti v souvislosti s hurikánem Katrinou a jeho zničujícím dopadem na populární, turisty hojně navštěvovaný New Orleans, šel jsem se podívat, jak my takový úkol zvládneme. A byl jsem mile překvapen. Žádný křik, tlačenice, verbální či dokonce pěstní utkání. V největší ze tří tělocvičen, s lakonickým označením EVENT CENTER, neboli „Středisko událostí“, převládala harmonická atmosféra, v prostorách pro atletická a basketbalová utkání bylo rozprostřeno několik set lůžek. Obhlížím poklidné vystávání ve frontě na jídlo a jiné potřebnosti. Kdokoliv mohl bez zastavení vejít, zeptal jsem se sdílného policisty a dozvěděl se, že k žádným komplikacím prozatím nedošlo. ♦ Doma pak sedím u televize: jednak sledovat závěrečná tenisová utkání z US OPEN, jednak záběry z míst zásahu tenový POLYGON 5/2011 / 59 [pageend61]roristů - mrakodrapy. Pentagon, pennsylvánska pole, kde končilo čtvrté letadlo zásluhou několika statečných pasažérů, jimž, s vědomím své nevyhnutelné smrti, se podařilo zhatit záměr džihádistů doletět do Washingtonu a strefit se do Bílého domu. Čtení jmen všech obětí. Četly i desetileté děti, polosirotci, co znaly své otce a případně matky jen z vyprávění. Rovněž jsem si znovu promítl drastický dokumentární záznam, pořízený našimi nepřáteli. Jednak o jejich počínání, jak s příslušnou citací z Koránu, svaté knihy, polévají hořlavinou tři zajatce, přiloží sirku, dotyční vzplanou a usmaží se k pozvolné kruté smrti. Následoval detailní záznam o jiném, zřejmě ještě populárnějším mohamedánském řešení - nikoliv žehem, ale nožem. Uřezávání hlav, jedné za druhou. Vracím se k televizním záběrům z probíhajících vzpomínkových obřadů mezi námi nemohamedány... Pietni, důstojné, dojemné a stoprocentně nenáboženské. Nikde náznak, že Amerika je dosud převážně křesťanskou civilizací. Tak totiž v New Yorku nařídil primátor Michael R Bloomberg, se zdůvodněním, jež jsem pochopil jako snahu, notné úsilí odvrátit nebezpečí, že stoupenci Alláha by se mohli urazit Přece islám, jak každý pokrokový člověk ví, je náboženstvím míru, nemá vůbec nic společného s mezinárodním terorismem , a kdo o této politicky korektní premise zapochybuje, závažného provinění islámofobie se dopouští. O takovém ujišťování jsem psal už před třemi roky („Hledání umírněných moha- medánů“, NP, 30. 9. 2008.) Už tehdejší prezident George W. Bush ujišťoval, že nepřítelem není islám, ale fanatici, kteří si tuto veskrze mírumilovnou náboženskou víru přisvojují, usurpují, a že tedy je nutno podporovat síly, odporující tak zká- zonosným snahám. Po třeskutých událostech v Londýně, Madridu, na ostrově Báli (mnoho mrtvol), v Dánsku (několik karikatur), takové nám předkládané přesvědčení neutuchá. Kde ale hledat onu umírněnost v monotematickém dogmatu, že výlučným zdrojem vší pravdy je Alláh a jeho posel Mohamed a že je nutno všemi silami a prostředky prosazovat tuto jedinou pravdu? Přibývá příznivců bažících po obnově, vzkříšení kalifátu, onoho univerzálního muslimského kolosu, který existoval po dobu téměř 1300 roků v oblasti táhnoucí se přes tři kontinenty, od Portugalska až do současného Pákistánu. Během jednoho století se kalifát rozmohl víc než římské impérium v době své největší slávy. Evropa je nyní dost k nepoznání - však postačí se vydat na turistickou procházku. Pár kroků od vyhledávaných historických památek se vstoupí do jiného, jakéhosi paralelního světa, kde žena si netroufne vyjít na ulici s nezabalenou hlavou. Muslimská ghetta , ovládaná náboženskými fanatiky. Ekonomické aktivity k nespatření, stejně jako snaha o asimilaci do (prozatím) většinové společnosti. Průzkumem veřejného mínění se zjistilo, že ve Francii polovina muslimů se netají svou primární loajalitou vůči islámu a nikoliv k nové adoptivní vlasti. Tam pod onou trikolorou třetina respondentů vyjádřila své sympatie se sebevražedně si počínajícími teroristy. Ve Velké Británii rovněž třetina se hlásí k ideálu jednotné vlády kalifátu nad celičkým světem. Přibývá rekordní počet jak mešit, tak i věřících zásluhou mohutné rozmnožovací výkonnosti islamistů. Ve Francii se učitelům doporučuje, aby se žactvu nezmiňovali o autorech, na něž senzitivní muslimové jsou alergičtí (Voltaire, Diderot například). Z těchže důvodů, nejen ve Francii, radno je se vyhýbat jakékoliv zmínce o holocaustu. ♦ Agresivní sebevědomí početně mohutnící menšiny v kontrastu s pateticky ochablou ochotou většiny původních Evropanů se vůbec ozvat Dopad dědictví 60 / nový POLYGON 5/2011 [pageend62]Chamberlainova druhu uvažování je už ke spatření v obrovských obludných dimenzích. Nejen usmiřovačky, jednostranné ústupky, racionalizace, směšně nerealistické presumpce neškodných úmyslů parazitujících vetřelců, kteří se netají svou dychtivostí naivnímu dekadentnímu Západu podříznout krk. Evropu nejen využít, zneužít, její demokracií pohrdat, její pohřbívání uspíšit Liberální média poskytují značně prostoru imámům, fanatickým duchovním, se spoustou potomků, rodinných příslušníků, žijících, tyjících z finančních podpor státu, který ve jménu demokratické ultratolerance je na svém území trpí, místo aby je bez velkých cirátů vykopl, k od- klopýtání jejich původním směrem. Demokratické státy ovšem respektují demokratická práva svých tuze nedemokratických nepřátel. Jsme svědky dobrovolného si nasazování chomoutu, navlékání svěrací kazajky, s předstíráním, že nic takového se přece neděje..Morbus cham- berlaini již v pokročilém stadiu - další dosažený pokrok směrem k sebedestruk- ci, zposlušnění dosavadní většiny původního obyvatelstva, jež s stává sebecenzo- rem, vlastním drábem. Islám, což doslova znamená „podřízení“ (submission) přece nelze pokládat za náboženství - natož „náboženství míru“, jak tuze bývá zdůrazňováno, ale jako kult, politickou totalitní ideologii, s detailními pravidly veškerého počínání, diktujícími každý aspekt života. Čili něco zásadně neslučitelného se svobodou, s demokracií. Však Winston Churchill charakterizoval islám jako nejvíc zpátečnický - the most retrograde one in the world. (A Korán přirovnal k Hitlerově Mein Kampíu.) Prognóza Bemharda Lewise, profesora na univerzitě v Princetonu, považovaného za znamenitého znalce muslimského světa, jeho mentality, kapacity, ambicí, mi připadá být ta nejpravděpodobnější: koncem tohoto století většina Evropy bude muslimská a původní křesťanská hodnotná civilizace pohřbena bude. ♦ V amerických intelektuálních kruzích, zejména v univerzitním prostředí, jako by přibývalo na snaze ony evropské sebede- struktivní tendence dohnat a třeba i předehnat Charlotte Allen, publicistka, redaktorka internetového zdroje (Manhattan Institute), poskytuje až mrazivé množství příkladů v podrobném článku s názvem „The Universities“ 9/11“ (The Weekly Standard, 12. 9. 2011) o připravovaných a probíhajících akcích v souvislosti s tak ponurým výročím - témata přednášek, seminářů, diskusí, všelijakých těch teach-in. Na univerzitě v Denveru, stát Colorado (kde děkanem býval Josef Korbel, otec Madeleine Albrightové) uspořádali sérii přednášek a zvláštní kurz (non-cre- dit) s tématy jako „Islám a muslimové v amerických médiích“, „Poučení mírem a tolerancí“, se soustředěním na osobnosti s jménem Gándhí, King, Mandela, Dalajláma, bez ale zmínky rozsahu, dopadu, mohutnosti hororu onoho dne. Harvard, učiliště nejproslulejší, přispělo s programem, na němž se podílel i Charlie Clemens, aktivista, bojovník za lidská práva v řadách antiamerických gueril v El Salvadoru, a Jocelyne Cesari, ředitelka projektu usilujícího o větší porozumění, pochopení islámu a muslimů v západním světě. „Návštěvník z Marsu,“ poznamenává autorka Allenová, by získal dojem, že muslimové jsou hlavní oběti a nikoliv výluční pachatelé“ k potvrzení jednoznačné, nevyvratitelné, mnou již nejednou opakované skutečnosti, že ne všichni muslimové jsou teroristé, ale naprostá většina teroristů muslimy jsou. V den připomínaného desátého výročí způsobili smrt 2977 životů (včetně tehdy o pomoc se pokoušejících 403 požárníků a policistů), čili víc než celkové ztráty (2402) v Pearl Harboru, jež roznítily druhou světovou válku v Pacifiku... Harvard oznámil své bádání o kořenový POLYGON 5/2011 / 61 [pageend63]nech islamofobie. Neměl by to být příliš obtížný problém. Doporučil bych seznámit se s uvedenými ciframi, jakož i se skutečností, že od 9.11. 2001 do současné doby došlo na americkém území k celkem 67 teroristickým akcím či aspoň pokusům, o nichž vědci ohleduplně politicky korektní dávají přednost se nezmiňovat Citovaná studie v The Weekly Standard jmenuje podobně, ne-li zcela totožně ideologicky zaměřené, zpotvořené aktivity k této památce desátého výročí: New York University - Duke - Marquette - American - California-Davis. Druh výuky ve formě „a propaganda effort aimed at whitewashing terrorists and their symphati- zers by demonizing the United States.“ Našly se ale i výjimky: Manhattan College v Bronxu, jejíchž dvacet absolventů zahynulo, též kalifornská univerzita Pep- perdine s náramným kampusem v Malibu, zdobeným 2977 americkými vlajkami, ač pouze jeden její graduant - Thomas E. Bumett na letu číslo 93 - byl obětí. Jak asi bude vypadat dvacáté výročí, s jakými racionalizacemi, pokud někdo z nás nevěřících psů bude ještě zbývat, bude mít důvod smysluplně existovat? ■ VYHÝBAT SE NEVHODNÝM VZORŮM o t a u l č Při pravidelných návštěvách rodné země slýchávám neméně pravidelné lamenta- ce o skandálech, znamenitých výkonech podvodníků, všelijakých tunelářů českou justicí nepotrestaných. Přikyvuji a konejším porovnáváním k situaci v evropském zahraničí a zejména v americkém zámoří. Čím dál tím znamenitější podtrhy. Posloužím pro českého člověka značně podstatným tématem: bydlení, sehnat nájem za snesitelnou cenu či dokonce si pořídit vlastní střechu nad hlavou. K takovému výkonu je nutno mít furu peněz, které zajímající se budovatel zpravidla nemá, takže aby si je vypůjčil, je-li od koho. Začnu od podlahy, čili od doby příjezdu ke zdejším břehům. Nejedna tamější novinka mě nemile překvapila a případně i poděsila - tlusté ženské s mohutnou zadnicí, napasovanou do kraťasů pokud možno růžové barvy, slaboučké pivo, kromo- byčejně idiotské televizní reldamy... a tak hodně dlouze truchlivě dál. Rovněž jsem kroutil hlavou nad způsobem života - žít na dluh, utrácet velké sumy dřív, než je vydělám. Pokud by to nebyly peníze kradené, tak tedy vypůjčené. „V týdle zemi se nedá zbohatnout vlastníma penězama, ale akorát vypučenejma,“ poučovali mě dříve se tam dostavivší čeští svědci se zkušenostmi s americkou realitou. MORTGAGE neboli zástava, hypotéka, půjčka k nákupu nemovitosti, za předpokladu, že to je ona tzv. win - win situation, na níž se nedá prodělat Lidí přibývá, prostoru však nikoliv. Banky donedávna značně vábily, předháněly se s nabídkami. Zájemce o „bydlení ve svém“ tedy po- depsal a banka-věřitelka si hypotéku ponechala nebo neponechala... Dlužní úpis se stane zbožím, s nímž se dá obchodovat jako s čímkoliv jinačím, od kyselých okurek po olomoucké syrečky. Může se pustit na tuze nepřehlednou pouť od makléře k makléřovi, od spekulanta ke spekulantovi, až skončí třeba v Albánii či Zanzibaru. Banky-věřitelky se natolik předháněly údajnou náramností svých služeb, nabídkami tak štědrými, že ani nepožadovaly onen downpayment - platbu, poskytnutí vlastních peněz, ke stvrzení smlouvy o zapůjčení velikánského obnosu. S rostoucí saturací, přesycením bytového trhu, se ovšem přibližovalo nebezpečí, že bublina by mohla prasknout a onen tak dlouho trvající, téměř jakoby železobetonový předpoklad o neustálém pravidelném růstu hodnot nemovitostí, porov- 62 / nový POLYGON 5/2011 [pageend64]natelný svou spolehlivostí k zákonu o přitažlivosti zemské, najednou přestal platit. Co tedy dál? I kdyby dlužník pokračoval s placením a jednoho dne by dům skutečně vlastnil, třeba i pak bude mít menší hodnotu, než měl při podpisu transakce, původního kroku. Udělá tedy krok jiným směrem a od nepovedené investice odejde. Přestane splácet, vzdor opakovaným upomínkám. A na jeho nesplaceném sídle se objeví nápis se zlověstným slovem FORECLOSURE. Takových nápisů přibývají tisíce, desetitisíce, zejména v oblastech, kde se zvlášť bezhlavě přebudovalo - slunné oblasti jako Florida, Arizona, Kalifornie, ba i nerestná Nevada, kde přibylo neprodejných domů jako hub, tam v poušti, kde přece houby nerostou. Co si teď mají banky počít s prázdnými domy bez splácejících klientů rezidentů, jimž poskytly úvěry v celkově závratné výši? Věřiteli přibývají výdaje s údržbou, majetky spěšně chátrají zejména v horkém, vlhkém klimatu. Banka půjčila, její investice splaskla, finanční instituce se začínají kácet, lavina se valí, zlověstný mrak globalizačního dopadu začíná houstnout ♦ Kořeny nynější krize abychom začali hledat v dávném již roce 1938, tehdy zřízením instituce s podivným jménem FANNIE MAE (odvozeno z Federal National Mortgage Association), následované zrodem bratrance FREDDIE MAC se stejně podivným právním určením, tzv. GSE - Government Sponsored Enterprise. Sice ne národní podnik, ale s příjemnou zárukou vládní ochrany v případě hospodářské nepřízně a naopak s výhodou plně si užít zisku, pokud se dostaví. Jejich posláním bylo ordinary („obyčejným, běžným, normálním, řádným“) Americans umožnit financování k získání vlastního domu. S vládním pověřením podporovat, prosazovat soukromé vlastnictví bydlení. Fannie Mae půjčky přímo neposkytovala, ale v podstatě fungovala jako jakási pojišťovna, která hypotéky od bank a ostatních věřitelů kupovala: některé si podržela, většinou je se ziskem dál prodávala zajímajícím se investorům, se zárukou splacení pohledávky, že v případě onoho default (nesplnění závazku platby) ji uhradí z vlastních zdrojů - čili rapidně vysychajících fondů federální pokladny, ovšem ke škodě daňových poplatníků. Rovněž s báječnou příležitostí k ovlivňování vlivných osobností a k vlastnímu obohacování manažerů tohoto prapodivného státně-pri- vátního podnikání. Neuspěly ojedinělé snahy zabránit nehoráznostem poskytování obrovských půjček ekonomicky naprosto neperspektivním klientům poskytnuvším downpayment pouhých tří procent požadované sumy. Zatímco od nepaměti si věřitel ověřoval pravdivost tvrzení žadatele o půjčku, situace se tentokrát radikálně změnila: „an applicant^ lack of credit history should not be seen as a negative factor in obtaining mortgage.“ Čili k mému předchozímu neúspěšnému a třeba i hodně nesolid- nímu počínání, dluhů nesplácení, z nichž se lze vyvléknout vyhlášením bankrotuje neradno až nedovoleno přihlížet Nejrazantněji si v těchto záležitostech počínali černošští členové Kongresu - tzv. Black Caucus (42 Demokratů, 1 Republikán v nynějším 2011 složení). Jakékoliv snahy o nápravu nehorázností ukřičeli obviněním z rasismu. Takto tuze vyniká kalifornská zákonodárkyně Maxine Waters, například si vynutivší obnos víc než deseti milionu dolarů ve prospěch banky, v jejímž provozu se její manžel značně angažoval. Obviněním z rasismu se reagovalo na zmínku o nepříjemnosti černošského kongresmana Williamajeffersona, v jehož kanceláři v ledničce došlo k nálezu 90.000 USD bankovek prapodivného původu. (Nepotlačitelná je pak vzpomínka na podobnou až totožnou ošidnost potřísnivší Jana Kavana, bývalého ČSSD ministra zahraničí, též šampióna v demolition derby na parkovišti před parlamentem.) nový POLYGON 5/2011 / 63 [pageend65]Skandál s počínáním Fannie Mae je ten nejzávažnější od doby Watergate, jež pohřbila prezidentství Richarda M. Nixona. Škoda se prozatím odhaduje v obrovské výši 153 miliard dolarů, ke škodě ovšem federální pokladny, největší to debakl od doby hospodářské krize z konce roku 1929. Nedostatečná mediální pozornost této gigantické aféře se přisuzuje přílišnému vlivu v ní namočených osobností. Senátor Christopher Dodd, předseda výboru s největší odpovědností (Senate Banking Committee), se vzdal dalších politických ambicí a znovu již nekandidoval. Jinak tomu ale v případě kongresmana Bar- nie Franka, jenž předsedal výboru s touž agendou ve Sněmovně reprezentantů, kde úspěšně zabraňoval občasným snahám o nápravu nehorázností: v roce 2010 byl znovu zvolen - však jako velmi aktivní homosexuál, jehož porážka by byla důkazem homofobie, neprominutelného zločinu. Ještě větším by mohl být jen rasismus. K němu však nedošlo, všichni dosavadní zájemci, vítězní členové Black Caucus, v Kongresu nadále vysedávají. Již zmíněná „Karosene“ Maxine Waters se nedávno (srpen 2011) zviditelnila zatracením všech příznivců Tea Party jako rasistů, bez jediné výjimky. Překvapivě otevřeně troufly se ozvat The New York Times, liberální a loajální podpora nynějšího washingtonského es- tablishmentu. Gretchen Morgenson, pracovnice NYT, spolu s Joshuou Rosnerem napsala knihu Reckless Endangerment („Bezohledné ohrožení“) s podtitulem „Jak přehnaná ambice, lakota a korupce vedly k největší hospodářské katastrofě“. Hlavní postavou v této důkladně dokumentované knize je James A. Johnson, ročník 1943, syn bývalého kongresmana v Minnesotě. Angažoval se v řadě prezidentských kampaní se stoprocentním neúspěchem: Eugene McCarthy, 1968, George McGovern, 1972, Walter Mondale, 1984, John Kerry, 2004. V roce 1991 se stal předsedou, nejvyš- ším činitelem ve Fannie Mae, kde energicky prosazoval záměr zmnožovat počet vlastníků nemovitostí. Slovy autorky Mor- gensonové, byl zakladatelem manipulace s předpisy („corporate America's founding father of regulation manipulation“) a jeden z hlavních viníků odpovědných za finanční krizi v roce 2008. Ve funkci vydržel do roku 1998, po ní nenásledoval kriminál, ale další kariéry. V roce 2001 se stal viceprezidentem privátní banky (Perseus LLC.) V roce 2004 dohlížecí úřad Office of Federal Housing Enterprise Oversight (OFHEO) vydal zprávu, že Fannie Mae pod Johnsonovým vedením improperly deferred („nepatřičně odložila“ - podivný to eufemismus) 200 milionů dolarů na výdajích. Ohromně obohacoval nejen sebe, ale mnoho jemu vděčných a různě vlivných osobností. Angažoval se v kampani na podporu kandidáta Baracka Husseina Obamy, byl členem vrcholných výborů významných institucí kalibru Goldman Sachs, předsedou Kennedy Center of the Arts (1996-2004) Brookings Institution (1994-2003), též oceňován čestnými doktoráty. Dozorčí orgán OFHEO vydal zprávu (340 stran) se závěrem, že skandální účetní praktiky, jež vedly ke ztrátě mnohamiliardových částek, měly své kořeny v převažující atmosféře („rooted in a corporate culture“) posledních dvaceti let Johnson projevil jiný názor: „Nevím o společnosti, která by měla lepší pověst než Fannie Mae.“ (The Washington Post, 24. 5. 2000). Johnsonovým nástupcem ve vedení Fannie Mae se stal Franklin Raines, bývalý ředitel rozpočtu v Clintonově administrativě, posléze Obamův finanční poradce. Během svého počínání, které přivedlo Fannie Mae k bankrotu, na prémiích za své zásluhy inkasoval 90 milionů dolarů. Došlo k jakémusi soudnímu postihu, 64 I nový POLYGON 5/2011 [pageend66]s mírumilovným však vyřešením: ani den vězení, pouze náhrada ve výši 24,7 milionů dolarů. S onou většinou mu zbylých dolarů se přesunul na Floridu k bezpečné bezstarostné existenci. Navíc je nedotknutelný zásluhou svého čemošství. Jakýkoliv podiv by přece byl důkazem rasismu. Velká země, velké nehoráznosti. Aspoň nějaká to útěcha pro občasné škarohlídy v české kotlině. ■ Strach /k 11. září 2001 / Jiří Diamant Pouštím televizor jedenáctého září, dívám se s úžasem se zarudlou tváří, jak letadlo v New Yorku znenadání doprostřed mrakodrapu míří. Letadlo s lidmi se stalo zbraní, jež zkázu kolem sebe šíří. Vyšlehly plameny, letoun zmizel v nich. Je to snad sen či horor, jež budí cynický smích? Minuty plynou, na obzoru letoun druhý dělá nebezpečné kruhy a než se mohu vzpamatovat, pokouší se zavrtat do druhého mrakodrapu. Marně po pokoji tápu: Je to sen, či skutečnost? Což nebylo už zloby dost? Zanedlouho pilot třetí do Washingtonu letí. Od obrazu se nelze hnout: jak mohl svůj cíl zasáhnout? V tom rychlém událostí shonu zavrtal se do Pentagonu. Za několik trapných chvil ten útok všechny překvapil. Ze světové velmoci se stala hora bezmoci, jež rostla každou vteřinou. Mrakodrapy výheň kroutí, lidé z oken skákají. Bezmocnost nás všechny rmoutí, o pomstu mnozí volají. Nastala nová lidstva éra, nepřítel zůstal skryt, zachvěla se země celá - těžko je se strachem žít. Lidský život ztrácí cenu, mizí vztahy, hodnoty. Proč čekat na novou měnu? Nastává věk holoty. Svatá válka Západ drtí, islám zaplavuje svět, sebevrazi chtějí smrtí neznabohy odklízet. Život pokračuje dále, je třeba oň se začít bít, naděje se držet stále. Strach nesmí nikdy zvítězit! (27. 9. 2001) Stížnost na nic / SVATOPLUK KALUŽÍK Ano, mýlit se je lidské. Ale tentokrát, když jsem dostal (mailem) pozvánku na pietni shromáždění k uctění památky obětí 11. září, byl jsem velmi vděčen kolegovi Rejmanovi (a samozřejmě řadě dalších lidí) za organizaci celé akce. Když jsem si potom přečetl: „Pietni shromáždění se uskuteční v neděli 11. září v 17:00 na Jungmannově náměstí v Praze. Na shromáždění promluví ministr obrany Alexandr Vondra, poradce premiéra a ředitel Občanského institutu Roman Joch, poslanec Marek Benda a další hosté, zpěvem doprovodí Pavel Bobek, modlitbu za oběti terorismu přednese Dan Drápal...“ řekl jsem si: tak zvučná jména, zazpívá i Pavel Bobek, „no špica“ (abych použil kus „hantecu“), škoda, že nový POLYGON 5/2011 / 65 [pageend67]mám takové pilno, rád bych do Prahy zajel, no ale tentokrát se o akci alespoň dozvím z televize a kousinek atmosféry snad z malé ukázky zažiji. Že to nebude dlouhé, jsem tušil, že se ale budu tak mýlit, to mne skutečně nenapadlo. Pravda, mohla mne varovat „omluvenka“ pana primátora. Jeho sekretářka napsala velmi kusým způsobem: „Dovolte mi touto cestou omluvit účast pana primátora Bohuslava Svobody na Pietním shromáždění občanů k 10. výročí teroristického útoku na USA, které se bude konat v neděli 11. září na Jungmannově náměstí.“ Sice jsem se podivil, že si pan primátor najde čas na dokonce záštitu pochodu homosexuálů a nenajde čas na dle mého hlubokého přesvědčení daleko významnější akci, ale říkal jsem si, nu což, je tam i tak dost slovutných lidí. Ale asi to mělo jen silně uhasit můj optimismus. A v čem že spočíval můj omyl? Nejlépe se to dá osvětlit příměrem - vtipem: Povídá brněnský hudebník pražskému: „Víš, co se o Tobě povídá v Brně?“ Pražský muzikant na to: „Nevím.“ Tak brněnský pokračuje: „No, že máš špatný smysl pro rytmus, občas ti ujede tón a máš mastné vlasy!“ Pražský se oplátkou ptá brněnského: „A víš, co se o Tobě povídá v Praze?“ „No, nevim, co???“....NIC!“ A přesně stejný je můj omyl. Z veřejnoprávních zpráv jsem se dozvěděl o tom, že pražští hasiči vzpomněli památku svých kolegů hasičů z New Yorku, že byl koncert The Plastic People a dál... NIC! Je to tím, že pořadatelem byla Konzervativní strana, nemají v ČT rádi pana Vondru nebo pana Bendu? Nebo je to tim, že komunisté (i když bývalí) nemají rádi žádné akce, kde se nepálí americká vlajka? Zkuste ještě nějaký jiný důvod, třeba tomu společně přijdeme na kloub - moc rád se poučím, jak to ve skutečnosti v námi placené televizi funguje... ■ Autor je předseda Městského sdružení Konzervativní strany Brno / www.konzervativnistrana.cz Nabízíme Vám již sedmnáctý ročník oblíbené publikace pro radost i poučení. 176 černobílých stran s barevnou obálkou obsahuje jako obvykle články o osobnostech z historie a kultury, povídky, obrázky z naší přírody, poezii, recepty, křížovky, fotografie, zajímavé informace aj. Český kalendář je vhodným dárkem pro Vaše blízké, například k Vánocům či k jmeninám apod. Těšíme se na Vaše objednávky na známé adrese: Český dialog, Sokolovská 179, 190 00 Praha 9, CZ, tel.: 739 091 057, e-mail: strizovska@seznam.cz Cena je v ČR 139 Kč + evenl. poštovné 18 Kč, V Evropě 10 Eur a v zámoří 15 US i s poštovným. Platit je možno v ČR na účet 110 103 4001/5500 nebo složenkou, v zahraničí prostřednictvím našich zástupců. Kontakty na ně najdete v tiráži časopisu Český dialog nebo na webu www.cesky-dialog.net/predplatne.php 2012 Český kalendář [pageend68]Jan Schneider NEpohodové NÁhledy NEdočecha o iluzích jako příčinách mnohých českých šlamastyk „Hlavním nepřítelem svobody je iluze, iluze o významu velikosti a množství, iluze o naší technické převaze. Je to iluze, která je příbuzná se všemi těmito iluzemi, je to iluze o pokroku.“ ROBERT NI. HUTCHINS, americký pedagog (1899-1977) Komunistický kult práce a pracovní tábory aneb PRÁCE JAKO ČEST I TREST Už v prvních měsících po květnu 1945 začali komunisté bojovat proti špatné pracovní morálce a bojovali proti ní až do sametové revoluce v listopadu 1989. V poválečné době rozvrácenou pracovní morálku ovšem nemohli ještě svádět jako po svém únorovém vítězství v roce 1948 na maloměšťácké přežitky z dob kapitalismu, protože vzpomínka na kvalitní a usilovnou práci v první republice byla ještě neobyčejně živá a šest let nenáviděné okupace, kdy se práce pouze předstírala, ji jenom posílilo. O špatné pracovní morálce nepadla v Československé republice nikdy ani zmínka (ostatně to není tématem ani v dnešní České republice), poprvé se na toto téma začalo hovořit až za německého protektorátu, v totalitním režimu, který k práci nutil a prací trestal. Odpovědí na toto donucování byla všeobecná nechuť k práci, ulejváctví a lajdáctví, které porobený český národ nepovažoval za nějakou nectnost, nýbrž za naprosto pozitivní, ba přímo hrdinské projevy pasivního odporu proti okupantům. Po válce komunisté rozvrácenou pracovní morálku označili jednoduše za neblahé dědictví okupace a nacistického názoru na práci, přičemž vytyčili vlastní ideály radostné a dělné práce. Už 18. července 1945 vystoupil Antonín Zápotocký v odborářském vysílání pražského rozhlasu s projevem, kterému dal název Práci čest. Podařilo se mu v něm velmi výstižně popsat vztah totalitního režimu k práci a jeho důsledky. Hovořil ovšem o fašismu, nikoliv komunismu, když prohlásil: „Fašistický nacismus, který ve své podvodné propagandě velkohubě mluvil o důležitosti práce, o její vznešenosti a podobně, ve skutečnosti práci snižoval, k práci hloupě surově nutil, prací trestal, prací lidi ponižoval, otrockou prací nepohodlné i ničil a odpravoval. Za fašistického režimu se tak stávala práce, zvláště manuální, fyzická práce postrachem, trestem a kletbou. To nutně vedlo k rozvrácení každé pracovní morálky.“ Potud výstižná slova bývalého vězně nacistického koncentračního tábora. Dále však v projevu pokračoval jenom komunistický agitátor, který musel krkolomně vysvětlovat, proč v osvobozené republice vznikly pracovní tábory, a to nejen pro Němce, kolaboranty a zrádce národa, ale také pro takzvané příživníky, občany bez řádného pracovního poměru. Zápotocký tenkrát řekl: „Dovolím-li trestanci pracovat, pak mu trest ulehčuji, neboť s dovolením k práci musím mu dávat i lepší životní podmínky, které práce s sebou přináší- nechci prací trestat, chci prací povznést...“ Uvědomil si tenkrát bývalý vězeň nacistického koncentráku, že říká totéž, co nový POLYGON 5/2011 / 67 [pageend69]lapidárně a cynicky hlásalo heslo na jeho bráně „Arbeit macht Brei“, že práce osvobozuje? Jako komunistický agitátor se snažil dokázat, že když dva dělají totéž, není to totéž. A odvážil se zaprorokovat: „A kdyby ulejváctví od práce ohrožovalo znovuvybudování našeho národního hospodářství a kdybychom někoho k práci nutili, musíme si uvědomit, že to nečiníme proto, abychom někoho prací trestali, ale abychom v něm probudili nový kladný poměr k práci. Máme-li toho dosáhnout, musíme pro tuto práci sjednat náležité podmínky, nesmíme práci zošk- livovat, spojovat ji s karabáčnictvím, s týráním anebo snad s ničením a ubíjením lidských životů. Fašismus to dělal, statisíce našich lidí to na svých bedrech pocítily, desetitisíce mladých lidí nám fašismus zkazil a my je budeme muset dlouho a trpělivě učit kladnému poměru k práci, pracovní morálce a disciplíně a zbavovat je lajdáctví, ulejváctví, které jim fašismus naočkoval.“ Od těchto slov uplynulo v červenci 1989 čtyřiačtyřicet let, a přesto se téměř v ničem nelišila od toho, co tehdy prohlašovala husákovská propaganda tři měsíce před sametovou revolucí. Mladý dělník, který tenkrát poslouchal Zápotockého, byl za Husáka už dávno v důchodu, ve výrobě se mezitím vystřídaly už tři generace. Pracovní morálka se však nezlepšila, ba naopak, do definitivního pádu komunismu se neustále zhoršovala. Žádný komunistický recept na její povznesení se neosvědčil, ani ten nejrabiátštější ne. Už 25. října 1948, tedy krátce po komunistickém puči, došlo na Zápotockého prorocká slova: „...kdybychom někoho k práci nutili, musíme si uvědomit, že tak nečiníme proto, abychom někoho prací trestali, ale abychom v něm probudili nový kladný poměr k práci.“ Kladný poměr k práci měl probudit zákon číslo 247 Sbírky, z 25. října 1948, v němž se pravilo: „Aby osoby uvedené v paragrafu dvě mohly být vychovány k práci jakožto občanské povinnosti a aby mohlo být využito jejich pracovních schopností k prospěchu celku, zřizují se tábory nucené práce.“ A podle § 2 tohoto zákona byly k nucené práci odsouzeny: „Za A) osoby, které jsou starší osmnácti let, nepřekročily šedesátý rok věku, ale práci se vyhýbají nebo ohrožují výstavbu lidově demokratického zřízení nebo hospodářský život, zvláště veřejné zásobování, a osoby, které jim to umožňují. Za B) osoby právoplatně odsouzené pro některý z činů uvedených v zákoně na ochranu republiky z 6. října 1948, v zákoně o stíhání černého obchodu a podobných pletich z 13. února 1947 a v zákoně o trestní ochraně národních podniků a podniků pod národní správou z 18. července 1946.“ Čtenáři zákona číslo 247 zajisté neunikne, že v tomto paragrafu dvě se hovoří o dvou zákonech z doby před komunistickým pučem. To tedy jenom dokazuje, že pracovní tábory existovaly už v prvních poválečných letech. Úplně nové v novém zákoně o nucené práci bylo ustanovení §1, v němž se pravilo: „O zařazení do tábora nucené práce rozhodují tříčlenné komise, zřízené při krajských národních výborech...“ Tři lidé v kraji tedy rozhodovali o tom, v kom bude probuzen kladný poměr k práci za ostnatými dráty. Pouze třem lidem v kraji byla propůjčena tato ohromná a nekontrolovatelná moc! „Do tábora je možno zařadit osoby mužské i ženské na dobu od tří do dvou let Pracovních sil zařazených do táborů bude použito pro výkon prací podnikaných státem, národními podniky a svazky lidové správy ke splnění jednotného hospodářského plánu.“ Tak bylo 25. října 1948 v komunistickém Československu uzákoněno státní otrokářství. Jakže to řekl Antonín Zápotocký 18. července 1945 v pražském rozhlasu? „Dovolím-li trestanci pracovat, pak mu 68 / nový POLYGON 5/2011 [pageend70]trest ulehčuji, neboť s dovolením k práci musím mu nutně dávat i lepší životní podmínky, které práce s sebou přináší...“ Toto výchovné, morálně povznášející působení manuální práce se stalo hlavním jádrem kultu, který kolem ní komunisté začali uměle vytvářet Zneužili přitom spontánního nadšení občanů, které se tehdy projevilo v celé poválečné Evropě při odklízení trosek a jiných důsledků válečné katastrofy, a to jak na Východě, tak i na Západě. Zatímco v rozbitém Západním Německu se například říkalo ženám pracujícím na odstraňování sutin výstižně „Trümmerfrauen“ tedy ženy pracující na rumištích rozbombardovaných měst, razili českoslovenští komunisté pro všechny dobrovolníky odklízející z ulic barikády a trosky domů sovětský pojem brigádníci. Pracovní brigády se pak staly součástí komunistického kultu fyzické práce i v pozdějších poválečných letech, kdy k obnově a budování hospodářského a sociálního života nebylo zapotřebí už jenom rukou, ale především přemýšlivých hlav. Z té doby se také datuje první kritika formálnosti pracovních brigád, při nichž se hodnotí pouhá účast a nikoliv jejich smysluplnost a efektivnost V dubnu 1947 přinesly takovou kritiku Svobodné noviny, jejichž šéfredaktorem byl Ferdinand Peroutka, která pak vyprovokovala předsedu Ústřední rady odborů Antonína Zápotockého k tomu, aby se 23. dubna ve svém pravidelném rozhlasovém projevu otázkou dobrovolných pracovních brigád zabýval podrobněji. Vznik brigád vysvětlil těmito slovy: „Jsou mnozí lidé u nás, kteří si stále ještě neuvědomují, že po válce procházíme mimořádnými poměry a že tyto mimořádné poměry vynucují si také mimořádná opatření. Všestranné zlepšení, které již nyní nastalo, přijímají jako věc samozřejmou. Je však důsledkem velkého pracovního nadšení a důsledkem dobrovolné práce dobrovolnických brigád, které obětavě šly na nejohroženější pracovní úseky. Dobrovolnické brigády, mnohými vysmívané, podceňované a kaceřované, zachránily nám naši úrodu v letech 1945 i 1946, zvedly naši těžbu uhlí, zdolaly obtíže dopravy a podobně. Jej ich potřeba však ještě nezmizela. Jeví se v roce 1947 naléhavější než loni. Především potřebuje výpomoc naše zemědělství. Nezapomínejte, že letos Již úplně postrádáme (!!) německé pracovní síly, které jsme ještě loni měli,“ posteskl si Zápotocký na to, co způsobil odsun Němců z pohraničí. V další části projevu vyzval všechny továrny, úřady, obchody, školy, ba i domácnosti, aby se zapojily do brigádnické práce. Načež pokračoval: „Podiv vzbuzuje, když ve chvíli, kdy je potřebí vyvolávat všeobecné nadšení pro dobrovolnou práci a výpomoc na těch úsecích naší činnosti, kde je to zapotřebí, uznává list, který je podle označení mluvčím našich kulturních pracovníků - Svobodné noviny, za nutné vytýkat nám, že u nás...“ a Zápotocký cituje z Peroutkova listu: „...pracovali v dolech lékaři a jejich ženy, na pole byla přiváděna školní mládež, zatímco se ve velkých závodech sta mladých a zdravých dělníků oddávalo té nečinnosti, jež je spojena s členstvím v závodní stráži.“ „Tb je naprosté nepochopení potřeb dnešní naší doby“ rozčiloval se Zápotocký, „když ne přímo sabotážnictví!“ Povšimněme si argumentů Perout- kových Svobodných novin. Dovolily si pochybovat o smyslu a efektivnosti brigádnické práce lékaře, který sfáral do uhelného dolu s krumpáčem nebo školáků na poli. Pokud jde o studentské brigády, Zápotocký se k tomuto tématu vrátil v jiném rozhlasovém projevu, vysílaném 13. července 1947: „Vím, že vyvolám opět protesty a diskuse. Nepovažujú za demokratické hledat cesty, jak omezit a znemožnit naší mládeži přístup ke studiu (!) a jak omezit počet posluchačů, zvláště na vysokých školách. nový POLYGON 5/2011 / 69 [pageend71]Podle mého názoru nebylo by však nedemokratické zavedení pracovní povinnosti pro studující mládež a stanovit například, že nárok na zaměstnání ve státní a veřejné službě i ve službě v národních podnicích má jenom ten, kdo určitý čas, to jest jeden nebo dva roky strávil při práci ve výrobě. To by byla značná výpomoc našemu hornictví, stavebnictví a podobně. Naši studující mládež by to nepoškodilo, naopak - ohromně by ji to pro příští život vyzbrojilo a zocelilo.“ Po dlouhých zkušenostech s brigádami až do pádu komunismu každý pamětník ví, že národnímu hospodářství přinesly víc škod než užitku. Ale nad jejich smyslem se tenkrát Zápotocký nezamýšlel. Brigády byly pro něho jenom součástí umělého kultu manuální práce, která měla podle komunistického přesvědčení vést k odstraňování společenských předsudků a přehrad mezi lidmi. Ale ani tento morální efekt se za 44 let po válce nedostavil. Spíše se naplnila slova z dopisu jednoho posluchače, s nímž Zápotocký polemizoval v onom rozhlasovém projevu z roku 1947. Mladý pisatel mu tehdy napsal: „Pane předsedo, pokud se týká tělesné práce, myslím si, že ten, kdo čichl k lehčí práci, ten již nikdy nebude dobrým dělníkem. Myslím - dělníkem v tom nejpůvod- nějším smyslu - nádeníkem. Neopomeňte se zeptat svých spolupracovníků, byli-li by ochotni vzhledem k tíživé situaci v průmyslu a zemědělství zříci se pera, psacího stroje v teplé kanceláři a zaměnit je za lopatu, krumpáč a místo u stroje!“ A co se stalo později? Ačkoliv kritický nedostatek manuálních pracovníků trval, změnilo se v letech 1949 až 1952 zásadně personálně složení mocenského a řídícího aparátu v komunistickém Československu. Na všech jeho stupních nastoupilo do funkcí 200 až 250 tisíc dělníků, hlavně komunistů. Jejich příliv znamenal nejen ztrátu pracovních sil ve výrobě, ale výměnu kolem 50% funkcionářů řídícího aparátu a také ovšem poklesjeho odborné úrovně. Dělníci, kteří postoupili do funkcí v řídícím aparátu (dnes bychom řekli „menedžmentu“), přestali být dělníky (přičichli k lehčí práci), vydělili se ze svého původního sociálního prostředí a stala se z nich samostatná společenská skupina, jedna z hlavních opor komunistického režimu, a v dnešní době, kdy se její část dožila důchodového věku - nezanedbatelná část skalních voličů KSČM. Ale vraťme se ještě jednou k argumentům Peroutkových Svobodných novin z roku 1947. Upozorňovaly, že zatímco lékaři pracují v dolech a školní mládež na polích, sta mladých a zdravých dělníků ve velkých závodech se oddává nečinnosti, jež je spojena s členstvím v závodní stráži. O otázce závodních stráží čili závodních milic se v poválečném Československu diskutovalo hlavně v souvislosti s otázkou produktivních a neproduktivních sil ve výrobě. Ale v diskusi se také objevily obavy, aby se ze závodních milic za určitých okolností nestal nástroj komunistického puče. Pozdější vývoj ukázal, že to nebyly zbytečné obavy. Antonín Zápotocký pomáhal komunistický kult práce vytvářet, byl však také jedním z prvních, kteří proti němu začali bojovat, když čeští dělníci poprvé vystoupili proti komunistickému režimu. To nebylo až po sovětské okupaci, které se Zápotocký ani nedožil, nýbrž už po kruté měnové re- forměv červnu roku 1953. Tehdy totiž řekl: „Samozřejmě opíráme se o dělnickou třídu, bez níž bychom své cíle a ideály neuskutečnili. Nesmíme se však domnívat, že dělníkům je vše dovoleno, vytvářet kult dělníka a manuální práce!“ Po tomto myšlenkovém saltu nejznámějšího komunistického odboráře, vraťme se ještě jednou k problému nedostatku pracovních sil ve druhém roce po válce, který způsobil hlavně organizovaný odsun dvou miliónů Němců z českého pohraničí. Už 9. května 1947 byl přijat zákon o mobilizaci pracovních sil, který umožňoval přechod osob, které mohly být 70 / nový POLYGON 5/2011 [pageend72]postrádány na dosavadních pracovních místech, do oborů, kde je jich naléhavě třeba. O tom, kteří pracovníci a v jakém počtu odejdou posílit ohrožené hospodářské úseky, podávala návrh jednotná odborová organizace. A tak bylo například vytyčeno heslo, že každý průmyslový závod je povinen vyslat 1 % svých zaměstnanců na tří až čtyřměsíční brigádu do dolů, jinak nemůže reflektovat na dodržení přídělů uhlí. Vládní nařízení z 2. září 1947 zase stanovilo, že v zemědělství a lesnictví, průmyslu kamene a zemin, ve stavebnictví, hornictví a hutnictví mají být umístěny další pracovní síly z jiných odvětví v počtu až 176 000. Není tedy divu, že se tehdy v Československu vášnivě diskutovalo o produktivních a neproduktivních pracovních silách. Jaké bylo tehdejší rozložení pracovních sil? Vezmeme-li za základ stav ke konci první republiky v roce 1937, pak bylo na počátku roku 1947 v Československu o 7 % méně dělníků, o 37 % více úředníků a o 46% více státních a veřejných zaměstnanců. Byrokracie narostla především ve znárodněné výrobě, kde byly také platy a mzdy vyšší než v soukromém sektoru. A jaká byla produktivita práce v obou sektorech? Rok po znárodnění, ke konci roku 1946, činila hodinová produktivita dělníka ve znárodněné výrobě 38 Kčs, kdežto v soukromé 70 Kčs! Tento nepoměr se sice v roce 1947 trochu vyrovnal, ale přesto byla práce dělníka v soukromém sektoru výkonnější než ve znárodněné výrobě. A tak už se v sedmačtyřicátém roce objevily hlasy, volající po reprivati- zaci některých neefektivních národních podniků. A objevily se právě v rámci diskuse o produktivních a neproduktivních pracovních silách. Nesmírně zajímavé jsou z té doby otázky, které položili pracovníci československého reklamního klubu, takzvaného REKLUBU, Antonínu Zápotockému po cyklu přednášek, které měl v klubu v listopadu 1946. Jsou zajímavé proto, že silně připomínají problémy, o nichž se začalo diskutovat znovu až v Sovětském svazu v době gorbačovské politiky glasnosti. Tak například už v roce 1946 byla položena otázka: Proč nejsou vedoucí místa v našem znárodněném průmyslu obsazována na základě veřejné soutěže? A Zápotocký tehdy odpověděl: „Nebyl bych proti tomu, aby vedoucí místa v našem znárodněném průmyslu byla takto obsazována.“ Jiná otázka zněla: Kdo nahradí škody, které na těchto místech způsobili neodborníci? „Škody v hospodářství,“ řekl Zápotocký, „se musí nahradit, když je způsobí neodborníci, právě tak, jako když je způsobí odborníci.“ To ovšem nebyla žádná odpověď. Komunistický vůdce odborů nemohl říci to, co se pak stalo v praxi: škody způsobené neodborníky na vedoucích místech musel soustavně nahrazovat dělník nesmyslně vysokým výkonem a tempem, pracovním hrdinstvím, odměňovaným často jen levnou standardkou či medailí vzorného pracovníka. Ale pracovníci Reklubu položili Zápotockému také tyto otázky: Počítá se při opatřeních, kterými mají být získány pracovní síly, se zkrácením vojenské služby? Vojenská služba byla stanovena na dva roky v době, kdy byla velká nezaměstnanost. A dnes se držíme tohoto zákona, ačkoliv jsou úplně jiné předpoklady. Ministerstvo národní obrany samo potvrzuje, že dvouletý vojenský výcvik není bezpodmínečně nutný, když ochotně a kdykoliv uvolňuje své vojáky k práci na všech brigádách bez obav, že by utrpěl jejich vojenský výcvik? Zápotocký mohl ještě tehdy, kdy naše armáda nebyla pod velením Moskvy a Československo nepatřilo k žádnému vojenskému bloku, klidně odpovědět: „Nejsem vojenský odborník, ale domnívám se, že dvouroční prezenční služba byla zavedena s ohledem na nezaměstnanost“ nový POLYGON 5/2011 / 71 [pageend73]Proč není ozbrojený dozor nad závody v rukou SNB (tehdejší Sbor národní bezpečnosti po válce nahradil policii a četnictvo první republiky) nebo vojska namísto závodních milic? zněla další otázka Reklubu. A Zápotocký odpověděl: „Hlídání závodů bylo svěřeno závodním milicím proto, že se na tom usnesla Ústřední rada odborů jako na způsobu účelnějším a správnějším.“ A tečka, má dnes čtenář této odpovědi chuť dodat k tomu ironicky. Ale tak jednoduché to nebylo. Jak vlastně vznikly závodní milice? V květnové revoluci proti nacistům v roce 1945 se zrodily takzvané revoluční gardy, kterým lid posměšně říkal rabovací gardy nebo také partyzáni za pět minut dvanáct. Později byly zčásti rozpuštěny, zčásti přešly do SNB, zčásti pod hlavičkou závodní milice do znárodněných podniků, kde měly střežit znárodněný majetek. Výnosem ministerstva vnitra byly legalizovány a nazvány „závodní stráže“. Dlužno říci, že Zápotocký byl zprvu proti jejich zřízení, protože se důvodně domníval, že výrobě odebírají mladé dělníky. Později ho soudruzi přesvědčili, protože už tehdy viděli v závodních strážích zárodek lidových milic, jež se pak skutečně zrodily v únorovém komunistickém puči roku 1948. Později Zápotocký závodní milice či stráže hájil. A tak na otázku pracovníků Reklubu: Pane předsedo, řekl jste, že máme v některých oborech nadbytek pracovních sil. Můžete nám říci, které obory to jsou? Nejsou to třeba závodní milice nebo SNB? Zápotocký odpověděl nikoliv jako odborář, nýbrž disciplinovaný člen strany: „Nikoliv. Nejsou to závodní milice a SNB, ale máme přebytek pracovních sil v obchodu!“ O závodních milicích pak komunisté odmítali diskutovat Nediskutovali ani o přebujelém Sboru národní bezpečnosti. Viděli v nich důležité nástroje násilného převzetí moci a brzy se jim podařilo, aby nad nimi měli naprostou kontrolu. A tak se v diskusi o produktivních a neproduktivních pracovních silách omezovali na laciné útoky proti úředníkům, státním a veřejným zaměstnancům, které jim často u dělníků vynášely souhlasný potiesk. Byly v naprostém souladu s umělým kultem dělníka a manuální práce, který po válce vytvořili. Tato politika však vedla v padesátých letech k takovým katastrofálním ekonomickým důsledkům, že ti, kteří tento kult vytvořili, začali proti němu nelítostně útočit Mnoho otázek pracovníků Reklubu, které položili Antonínu Zápotockému na závěr cyklu jeho přednášek pod názvem Startujeme do dvouletky (rozuměj: do dvouletého plánu výstavby), se týkala nového způsobu řízení trhu práce tak, jak jej obsahoval návrh zákona o mobilizaci pracovních sil, který byl pak také přijat 9. května 1947. Například tento jejich dotaz: Bude mít řízený trh práce - přesuny pracovních sil z jednoho odvětví do druhého či převádění úředníků do výroby - očekávaný výsledek vzhledem k mentalitě prožitých let okupace proto, že jde o systém používaný výhradně totalitními režimy? Bude nepochopení našeho člověka s velikým stupněm inteligence namístě, když každý žije přece jenom jednou a chce své poslání využít tam, kde lze nejlépe rozvinout schopnosti a tím i výkon práce? Nebude podvázána inici- ativnost a vynalézavost a tím konečný výsledek hodnoty práce, když bude řízena lidmi, o kterých jste byl sám nucen říci, že jejich výkon je podprůměrný i když jsou schováni pod parapletem komunistické strany? Na tato kritická slova Zápotocký tenkrát odpověděl: „Neřekl jsem nic takového. Přemísťování pracovních sil samo se má dít dobrovolně, a teprve tam, kde by se dobrovolnost neuplatnila, má být použito zákonných ustanovení pro mobilizaci pracovních sil.“ Řídit pracovní trh na základě dobrovolnosti se nepodařilo, protože je to skutečně 72 I nový POLYGON 5/2011 [pageend74]systém typický pro totalitní režim. V totalitě, na rozdíl od demokracie, jde ovšem všechno naráz. A tak se už v roce 1951 (tři roky po únoru 1948) objevila magická číslice „77 500“, v níž se skrývá tragika toho, co komunisté vydávají za třídní boj. V revolučních dnech roku 1945 byl více než zdvojnásoben počet zaměstnanců ve veřejné správě, která nyní zahrnovala také národní výbory, kam se nahrnuli komunisté bez příslušné kvalifikace a vzdělání. Tito lidé pochopitelně chyběli výrobě, která se beztak musela nějak vyrovnat s nuceným odsunem dvou miliónů Němců z pohraničí, který znamenal citelnou ztrátu kvalifikovaných pracovních sil. Naproti tomu státní aparát byl překrven a v znárodněném průmyslu narůstala byrokracie. A tak se po komunistickém puči vláda usnesla, na zasedání 29. června 1951, že do konce roku sníží počet administrativních sil o 77 500. Tento úkol byl splněn na 103,6 %, takže k 20. únoru 1952 přešlo do výroby celkem 80 302 úředníků. V roce 1946 musel Zápotocký odpovídat na další nepříjemnou otázku: Jestliže jsme s dosavadní stachanovštinou učinili špatné zkušenosti, neměli bychom vjejím organizování ihned přestat a probudit u pracujícího lidu tu starou, ale věčně povzbuzující lásku k práci a naději, že hodnotné výsledky práce zůstanou trvalým vlastnictvím pracujících? „Neudělali jsme se soutěžením jenom špatné zkušenosti,“ řekl Zápotocký a dodal: „Ty byly výjimkou. Ve většině máme v tom zkušenosti dobré.“ Jak naložit se zaměstnanci, kteří v pracovní době věnují 75% pracovního času politickým otázkám a agitaci? zněl další dotaz. A Zápotocký odpověděl lakonicky: „Vystupovat proti nim.“ Hodlá Ústřední rada odborů jít příkladem vstříc při přemísťování pracovních sil a restringovat svůj úřednický aparát, když se teď její úkoly zmenšily například tím, že už nemá na starosti provoz divadel? „Také ÚRO bude restringovat,“ slíbil jeho předseda. „To, že ustoupilo od provozu divadel, neznamená, že se v budoucnosti nebude starat o divadlo. Poučilijsme se ze svých chyb a vrátíme se k tomuto úkolu, až bude příhodná doba!“ Další otázka Reklubu: Proč si dělníci tolik stěžují na špatnou funkci a plnění povinností Ústřední rady odborů? Proč říkají: platíme a platíme a nic z toho nemáme, snad Jenom někteří straníci? „Mohou být i také jsou nespokojení,“ prohlásil nejvyšší odborář rozšafně. „Většina však smýšlí jinak. Jinak by nebyla v dobrovolné odborové organizaci.“ Jak dosáhnouti, aby zaměstnanci, i s členy závodní rady, chodili včas do práce? „Příkladem, kontrolou a třeba i pokutami,“ mírně přitvrdil Zápotocký. Pane Zápotocký, častokráte jste řekl, že vlastně nemáme nedostatek pracovních sil. Jak to, že právě znárodněné podniky se na něj odvolávají při špatném plnění objednávek? Není to tím, že na vedoucích místech jsou dosazeni lidé spíše podle politické legitimace než podle odborných schopností? „Netvrdil jsem, že není nedostatek pracovních sil,“ bránil se předseda ÚRO, „tvrdil jsem, že celkově nejde ani tak o nedostatek pracovních sil Jako spíše o nesprávné rozložení pracovních sil, takže v některých oborech je přebytek a v jiných právě nedostatek. Jde o to vyrovnat tento vzájemný nepoměr.“ Kdo zavinil nesprávné rozložení pracovních sil, jak možno tomuto nesprávnému rozložení čelit, respektive je napravit? „Nesprávné rozložení pracovních sil je v podstatě dědictvím kapitalismu. Napravitje lze jen hospodářským plánováním.“ Je třeba odstranit hromadu překážek, aby byla možná lepší pracovní morálka. Kdy a jak se k tomu konečně odhodláme? „Jak vidíte, odhodláváme se k tomu. Je však třeba si uvědomit, že pokles pracovní morálky není jen zjev místní, československý že každá válka jej přináší s sebou.“ nový POLYGON 5/2011 / 73 [pageend75]To bylo jenom několik ze sledu 68 otázek, na které v listopadu 1946 pracovníkům Reklubu odpovídal Antonín Zápotocký. Přesto dostatečně ilustrují atmosféru české společnosti těsně před startem do dvouletky, tedy před zavedením plánovaného hospodářství. A už tehdy se ozvaly hlasitě pochybnosti, které později praxe pak stonásobně potvrdila. Odpovědi komunisty Zápotockého zní dnes hodně naivně a někdy přímo směšně. Nesmělé i smělejší pokusy o reprivatizaci těsně před pádem světového komunismu, jakož i věčné diskuse o špatné pracovní morálce a nedostatku odborníků v řídící práci, které se ozývaly permanentně po celou dobu jeho trvání, to všechno jenom dokazuje, čeho mohlo být tehdejší Československo ušetřeno, kdyby jeho přirozený demokratický vývoj neukončil násilný komunistický puč v únoru 1948. Mnozí, hlavně mladí lidé v dnešní České republice mohou mít dojem, že závodní rady jsou produktem komunistické politiky, jednou ze sociálních jistot totalitního režimu. Ve skutečnosti jsou však výsledkem úsilí svobodného odborového hnutí, které už 25. února 1920, tedy před vznikem KSČ, prosadilo přijetí zákonů o účasti zaměstnanců v hornictví na správě dolů a jejich podílu na čistém zisku a o zřízení závodních a revírních rad. Tyto zákony stanovovaly, že u každého hornického podniku, který trvale zaměstnává víc než sto osob, bude zřízena podniková rada a u každého hornického závodu, který zaměstnává nejméně dvacet havířů, musí být ustavena závodní rada. Zároveň vznilďy v sídle revírní čili podnikové rady hornické rozhodčí soudy, které byly složeny ze tří zástupců podnikatelů, tří zástupců horníků a tří zástupců zřízenců a úředníků. Příslušné odborové organizace navrhovaly své zástupce jako přísedící soudu, který rozhodoval o všech pracovních sporech. Podíl horníků na čistém zisku byl stanoven ve výši 10 %. O rok později, 12. srpna 1921, byl přijat zákon o závodních výborech. Šlo o podobnou instituci, jako byly závodní a podnikové (čili revírní) rady v hornictví. Závodní výbor byl zřízen pro každý samostatný závod, výdělečně činný, v němž bylo trvale zaměstnáno třicet zaměstnanců. Závodní výbory byly ustaveny k tomu, aby hájily a prosazovaly hospodářské, sociální a kulturní zájmy zaměstnanců v závodě. Podle § 3 tohoto zákona jim příslušelo zejména to, aby dohlížely na zachovávání mzdových a pracovních smluv a řádů, pokud nebyly stanoveny kolektivní smlouvou, sjednanou mezi odborovými organizacemi a za součinnosti odborových organizací dojednávaly dodatky ke kolektivním smlouvám. Závodní či podnikové rady nebo výbory už tedy existovaly v první republice. Ihned po skončení druhé světové války přenesli komunisté těžiště veškeré své politické práce přímo do továren a závodů, aby na sebe strhli vedení dělnictva. A postarali se také o to, aby členové strany měli rozhodující slovo v poválečných závodních radách, které si v revolučním zmatku osvojovaly mnohem větší práva, než jaká měly před válkou. Zasahovaly přímo do vedení podniků, rozhodovaly o tom, kdo se stane národním správcem nebo ředitelem znárodněného podniku, a lidi, kteří jim v těchto funkcích nevyhovovali, z těchto vedoucích míst prostě vyštvaly. Těmito chaotickými poměry se musel častokrát velmi kriticky zabývat samotný předseda Ústřední rady odborů Antonín Zápotocký. Například prohlásil: „Některé naše závodní rady a funkcionáři odborů se opravdu domnívají, že nejlepší cesta k dosažení nápravy ve výrobě je vyhazování ředitelů. Domnívají se, že stálými změnami dosáhnou nejlepšího výběru a najdou nakonec toho pravého... Mnozí se domnívají, že dnešní doba vyžaduje na ředitelských místech jen nerozhodné, nesamostatné lidi, kteří se dovedou přizpůsobit poměrům bez ohledu na prospěch výroby... Chybou našich závod- 74 / nový POLYGON 5/2011 [pageend76]nich rad i závodních odborových organizací zaseje, že se dost o prosperitu výroby nestarají. Udělaly by mnohem lépe, kdyby svou pozornost odpoutaly od otázky jmenování ředitelů a spíše se zajímaly o prosperitu závodů. Dnes je namnoze jejich největší starostí, kdo je ředitelem znárodněného podniku a kdo by jím měl být Proto jejich láska k ředitelům kolísá jako barometr. Na ředitele, kterého před čtrnácti dny do nebes chválily, by dnes nastrčily psí hlavu. A nezastírejme si, že zde dochází i ke korupčním zjevům ...Podnikový ředitel pak prohlašuje: nemám za závady ve výrobě odpovědnost, jsem tu páté kolo u vozu. A skutečně, soudruzi, některé naše závodní rady se domnívají, že jejich úkolem je udělat z ředitele páté kolo u vozu.“ Tato kritická slova Zápotockého zazněla až v polovině roku 1947. Ale těsně po válce komunisté politiku závodních rad příliš nekritizovali, naopak holedbali se tím, že jim dopomohli dosáhnout v továrně moci, o níž odboráři za první republiky ani nesnili. Dekret prezidenta republiky z 24. října 1945 o závodních a podnikových radách vydávali za výsledek své prodělnickc politiky a hlavně poukazovali na to, že v něm prosadili ustanovení, že správa závodu je povinna odvádět závodní radě 10 % z čistého zisku ve prospěch pracujících. Ale brzy se ukázalo, že toto ustanovení způsobuje značné potíže v souvislosti s novou funkcí závodních rad ve znárodněném průmyslu - s funkcí organizátorů výroby a strážců její prosperity. A opět to byl Zápotocký, který jako první na tento problém upozornil: „Odborová organizace při hodnocení své politiky ve věci 10 % podílu na čistém zisku pro závodní rady došla k závěru, že vycházela při prosazování tohoto ustanovení do dekretu o závodních radách z nesprávného stanoviska. Dívali jsme se na to očima staré kapitalistické společnosti. Když jsme za kapitalismu bojovali za podíl na čistém zisku, bylo to správné. Tenkrát jsme neměli vliv na vývoj cen a celého hospodářství. Co jsme urvali z kapitalistických zisků, přicházelo ve prospěch dělníků. 10% podílem na čistém zisku závodních rad v hornictví odčerpávali jsme pro sociální účely horníků aspoň část neodůvodněných zisků uhlobaronů. Nemohli jsme tenkrát působit na to, aby uhlobaroni dosahovali neodůvodnitelných zisků. Podle příkladu závodních rad v hornictví za první republiky prosazovali jsme po revoluci 10 % podíl na čistém zisku do dekretu o závodních radách. Dnes vidíme, že ustanovení dekretu není z hlediska dnešní doby správné, že se dokonce stává nebezpečným, mohlo by vést k tomu, že by se dělníci jednodivých oborů pouštěli do konkurenčního boje a prosazovali by vysoké ceny svých výrobků jako kapitalisté.“ A k tomu pak skutečně docházelo. Tak například odborová organizace se postavila proti zvýšení ceny piva, i když byla zvýšena jeho kvalita. Dokazovala, že není důvodů ke zvýšení, neboť i když se zlepší jakost piva, budou náklady kryty. Pivovary však prosazovaly zvýšení ceny piva a stejně tak i závodní rady v pivovarech, neboť věděly, že jejich podíl na čistém zisku stoupne, budou-li ceny piva zvýšeny. Závodní rada, zvolená na základě kandidátky navržené odbory, se tak dostala do absurdního rozporu s odborovou organizací, ačkoliv obě měly hájit stejné zájmy pracujících. Jednotná odborová organizace vedená komunisty však musela ve všech závodech plnit propagandistickou úlohu, musela propagovat přednosti znárodněného a plánem řízeného průmyslu před soukromokapitalistickým. Ale praxe byla jiná: zatímco většina národních podniků byla v té době ztrátová, musely závody v soukromých rukách dosahovat zisky, jinak by se v soutěži se státem preferovaným znárodněným sektorem neprosadily. A protože byly rentabilní, mohli majitelé bez problémů odevzdávat 10 % ze svého čistého zisku nový POLYGON 5/2011 / 75 [pageend77]závodním radám ve prospěch všech zaměstnanců. To vedlo k tomu, že se ve státním sektoru začaly nesprávně stanovovat ceny hotových výrobků. Tak například v roce 1946 znárodněné hutě prodělávaly hlavně vinou dovozu drahé železné rudy ze Sovětského svazu. Ale Ústřední prodejna železa přesto dosáhla 150 milionů korun zisku. Ačkoliv v Ústřední prodejně bylo zaměstnáno jen několik desítek úředníků, byla v ní ustanovena závodní rada, která nyní žádala svých 10 % ze 150 milionů korun. To bylo ovšem absurdní! A tak není divu, že se o podílu na čistém zisku pro závodní rady začalo v Československu hodně diskutovat Pro komunisty bylo ovšem velmi obtížné přesvědčovat dělníky, že za kapitalistické první republiky to byl oprávněný požadavek, kdežto v lidově demokratickém zřízení je naprosto chybný, protože na vyšší ceny výrobků doplácejí všichni pracující. Dělníci v jednotlivých závodech nesmí být sobci, musejí myslet na dělnickou třídu jako celek, zejména na své kolegy v těch znárodněných podnicích, které prodělávají, takže do podnikového fondu pracujících neplyne ani halíř. Komunisté tehdy nemohli prozradit svůj záměn Jen počkejte, až uchopíme veškerou moc v republice, pak tento problém hravě vyřešíme! Jak? Jednoduše. Podnikové fondy prostě zlikvidujeme a vytvoříme jednotný fond pracujících při jednotné odborové organizaci, kam se budou všechny podíly z čistého zisku odvádět a kde se také budou centrálně obhospodařovat tak, jak uznáme za vhodné. A to také komunisté skutečně později udělali. Už 21. července 1948, tedy čtyři měsíce po údajném vítězství pracujícího lidu, podnikové fondy zlikvidovali a na základě novelizovaného zákona o závodních radách zřídili Jednotný fond pracujících. Mouřenín splnil svou službu, nyní musí mlčet a odvádět svůj podíl na zisku pěkně nahoru. Závodní rady, které sehrály v únorovém puči 1948 tak významnou úlohu, se staly pouhými výběrčími peněz, patřícím zaměstnancům příslušného závodu, a musely je odvádět někam nahoru, kde nevěděly, co se s nimi stane. A co se s nimi stalo? Účel Jednotného fondu pracujících, který byl společný pro všechny pracující organizované v ROH, nebyl už sociální, nýbrž asociální a popo- háněčský. odměňovaly se z něho rekordní výkony těch, kteří zvyšovali výkonové normy pro všechny! O tomto svém pro- tidělnickém záměru museli komunisté před dobytím moci ovšem mlčet. A tak prostřednictvím odborů alespoň rozpoutali kampaň proti přímému rozdělování 10 % podílu na čistém zisku přímo mezi pracující. „Soudruzi,“ volal Antonín Zápotocký, „znovu a znovu se stavíme za požadavek v žádném případě nerozdělovat podíl na čistém zisku, nýbrž použít ho na rekreaci, na sociální účely a podobně. Je úkolem našich odborářských sekretářů, aby dokázali přesvědčit naše členy o správnosti tohoto rozhodnutí, a ne aby snad řekli: Uznáváme, že byste si chtěli peníze rozdělit, ale konference Ústřední rady odborů se usnesla, aby se to nerozdělovalo, a my na tom musíme trvat Ne, soudruzi, tak se nedělá odborová politika! Vy jste Amkcionáři odborového hnutia na vás je, abyste prosazovali věci, na kterých jsme se usnesli.“ Můžeme si dnes celkem dost dobře představit jak asi bylo těm odborářským funkcionářům, kteří ještě zažili svobodné odborové hnutí z první republiky, při prosazování této nové politiky. A to ještě chudáci nevěděli, co se s těmi 10 % stane, až komunisté převezmou úplnou moc v zemi. Ale československé odbory byly už před únorem 1948 nesvobodné. A tak mohl Antonín Zápotocký už 22. ledna 1948 s uspokojením konstatovat: „Diskuse o užívání podílu na čistém zisku je v proudu. Myslím, že má už dnes dobré výsledky. Naším cílem není okamžité zcentralizování těchto podílů. Naším 76 / nový POLYGON 5/2011 [pageend78]cílem je potírat sobecké zájmy a rozšiřovat pocit vzájemné solidarity i při užívám podílu závodní rady na čistém zisku.“ „Naším cílem není okamžité zcentrali- zování podílů,“ řekl Zápotocký ke konci ledna 1948. A měl pravdu. Ke zcentrali- zování podílů na čistém zisku došlo „až“ o čtyři měsíce později v podobě Jednotného fondu pracujících při Ústřední radě odborů. Další změna ve finančním hospodářství závodních rad nastala v roce 1953. Závodní rada pak nejen odevzdala plných 10% svého podílu na čistém zisku svého podniku do společné pokladny, ale z každého zaměstnance ještě vyždímala 1% z jeho průměrného platu. 90 % takto vyždímaných peněz odevzdala nahoru svému odborovému svazu. Z 10 %, které jí pak zůstaly, sloužila pouze 2 % na úhradu mimořádných sociálních podpor zaměstnanců. A zbytek roztočila podle vlastní úvahy. Jak? Ocitujme si odborářský deník Práce z 13. ledna 1953: „Závodní rada Moravských elektrotechnických závodů v Náchodě vyslala delegaci koupit horskou chatu, čímž jí vznikly náklady přes 5 000 korun. Dalších 6 500 Kčs zaplatila za hudbu a pohoštění v chatě, ale nakonec chatu nekoupila. Závodní rada v Hořovicích vyslala brigádu na zemědělské práce a účastníkům se postarala o občerstvení v ceně 4 100 Kčs, jehož hlavní součástí byly cigarety a lihoviny...“ V těchto příkladech na závěr této kapitoly bychom mohli pokračovat Ale proč? I ti, kterým se dnes v České republice stýská po životních jistotách totality, si jistě vzpomínají na jiné krásné zážitky. A při nejbližších volbách odevzdají hlas těm, kteří by nás nechtěli vrátit do hrůzných padesátých let minulého století, kdepak, do totality ne, ale jen do polosocialismu lidové lidovlády poválečných let jež pro komunisty byla krásnou parlamentní hrou na demokracii. PRAMENY: Sbírky zákonů republiky Československé 1946, 47, 48 Zápotocký, A.: Nová odborová politika, Svoboda 1948 Ze stejnojmenné knihy Jana Schneidera, jež vyšla v jihočeské Třeboni. Další ukázky z knihy příště. Předplatné Nového Polygonu pro ČTENÁŘE Z USA A KANADY: Šeky na částku 79 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 79.00 ORDER OF seventy nine DOLLARS POLYGON_____________________________________________SIGNATURE [pageend79]Pan IVO ŠMOLDAS rozebral schopnosti našich občanů přizpůsobit se systému sociálních dávek. Mnohá města si trpce stěžují, že nedokážou vyjít se svými takzvaně nepřizpůsobivými občany. Ještě nikdy jsem však neslyšel, že by si takzvaně nepřizpůsobivi občané trpce stěžovali, že nedokážou vyjít se svými městy. Způsoby takzvaně nepřizpůsobivých jsou totiž měštěnínům nemálo proti srsti, kdežto způsoby měštěnínů jsou takzvaně nepřizpůsobivým zcela upřímně šumafuk. A tak si jedni holt stěžují, kdežto druzí důvod ke stížnostem přirozeně neshledávají. A neshledávají ho ne proto, že by byli nepřizpůsobivi, nýbrž právě naopak, že se nepřizpůsobit hravě dokážou, a to čemukoli, nejlépe pak systému sociálních dávek. Nazývat je nepřizpůsobivými je tedy naprostá mýlka. Jsou totiž stejně nepřizpůsobivi jako ti, kdo bystře postřehli, že se dá vesele žít třeba ze státních či evropských dotaci, provizí za zprostředkování armádních zakázek nebo z úplatku od stavebních firem. Nepřizpůsobivi jsou všichni ti ubožáci, co se výzvám doby přizpůsobit nedokázali, a nepřišli tudíž na nic lepšího, než se způsobně živit prací. A jelikož schopnost přizpůsobit seje nepochybnou známkou inteligence, je očividné i to, kdo z nás je tu blbec. Úspěšný den a vysoké IQ vám přeje váš I. Š. (Rádio Impuls, 10. 3.2011) Dvojka z mravů Článekjiřího Pehe, ředitele New York University v Praze, uveřejněný v revue PROSTOR č. 90, se zabývá korupcí, předřazováním veřejných zakázek a hledá cestu ven z tohoto nešvaru. Definuje je jako systém organizovaného rozkrádání státních financí, na němž se podílí část podnikatelské sféry a část politiky a státní správy. Ale nářek nad bující korupcí slyšíme ze všech stran. Co je toho příčina? Touha po penězích. Je to psychická nemoc, závislost, jako je kouření, alkohol, gamblerství, konzumismus nebo přejídání vedoucí k obezitě. Lidský osud se měří peněžním ziskem, politika se kvalifikuje ekonomickými úspěchy. Peníze... K čemu bude panu Šťávovi deset nebo patnáct miliard, až mu je Česká republika vyplatí? Co si s nimi počne? Získá tím na dobré pověsti? Na pošramocenou pověst si stýská bývalý ředitel zoologické zahrady Fejk, který po čtyřměsíční práci ombudsmana u českých drah si užívá devítiměsíčních prázdnin v úhrnné ceně dva a půl milionu korun. Říká se tomu zlatý padák. Pošpiněné DANA SEIDLOVÁ jméno za několik milionů - lidičky, nevíte, co s tím? A k tomu se pojí stesky železnice, že chybí peníze na zabezpečovací práce a utahování uvolněných šroubů na kolejích. Zase peníze... Současný ministr životního prostředí si pospíšil, aby posadil na místo ředitele Národního parku Šumava exministra Strás- kého, který nemá žádné profesní předpoklady (je ekonom) ani zkušenosti, ale jmenoval se na tu židli sám z pozice člena výběrové komise. Nepřekvapí, že propustil přírodovědce, odmítl evropský diplom, který by ho zavazoval k šetrnému chování k přírodě a zahájil nešetrnou chemickou válku proti kůrovci, nařídil kácení a prodej dřeva nastojato, pro těžaře pravé eldorádo, pro stát dumpingový výprodej. Válka s ochránci přírody se rozhořela. Pro peníze... Rozkrádá se všechno, co je z kovu, protože se ve sběrnách za to platí. Kdyby se za staré železo neplatilo, zmizeli by jeho zloději. Zdravý selský rozum nám našeptává, že by stačilo výkupní cenu snížit až zrušit, což by mohlo platit už od příštího pondělka. Co tomu brání? 78 / nový POLYGON 5/2011 [pageend80]Ale i jiné stesky: Studentská iniciativa „Inventura demokracie“ už léta usiluje o zrušení doživotní imunity ústavních činitelů. Zamítnuto to bylo čtrnáctkrát (nebo patnáctkrát). Odpolitizování mediálních rad je prostě nepředstavitelné. Zrušení akcií na doručitele - žádná ozvěna. Řídila vaše auto osoba blízká? Zrušit paragraf o nepostihnutelnosti blízké osoby propletencem tohoto krouceného paragrafu prostě nelze. Pro zákon o státní službě, který zaručoval schopnému úředníkovi a odborníkovi, že s příchodem nové vlády nedostane padáka, se asi nikdy hlasovat nebude. Říká se tomu eufemisticky, že „chybí politická vůle“. Komu by rozdávala vítězná strana pašalíky, trafiky a sinekury na ministerstvech, ve správních a dozorčích radách? Co s tím? Přesto se zdá, že se blýská na lepší časy. Ministr spravedlnosti se konečně rozhoupal a odvolal nejvyššího státního zástupce Vlastimila Rampulu. Vytýká mu „nicnedělání“, k němuž nabádal i své podřízené. Je to pohodlné a vůči některým politikům vstřícné. Nešťourat se v aférách, zdržovat je, odkládat, to platilo i pro policii. Bezpochyby jakási náprava možná je: Dokládá to úspěch občanských iniciativ v případě záchrany našich kulturních památek - Karlova mostu a lázní Kyselka. Povzbuzující tenor zní: sdružujte se, vytvářejte občanská sdružení, vyvíjejte tlak zdola, buďte aktivní, nebuďte lhostejní. Už sám název to napovídá: Probuzení občanského neklidu a krize politiky. Francouz Stephan Hessel nabádá: Rozhořčete se, stavte se na odpor, vyzývá k nenásilné trvalé mírové revoltě. ■ Poznámka k M. Čechové... / Vladimir Cícha V č. 4., ve svém článku Místo pro zdravý rozum jeho autorka M. Čechová brilantně vyjádřila vlastní podstatu problémů, k nimž hlavně v posledních letech, byť v různé míře, v různých západních demokratických zemích dochází. Neboť je to často skutečně nepochopitelná krátkozrakost politiků, kteří v touze po hlasech ve volbách získaných zapomínají na své spoluobčany, kterým se život proměňuje jejich počínáním, jak dokonale popsala paní Čechová. Nerad bych se mýlil, ale dosud, zdá se mi, Kanada, ač zemí imigrantů, zatím problémy vznikající pochybeným multikultem a neuváženě prováděnou imigrační politikou, není ještě postižena v takové míře jako právě Austrálie (kam jsme micmochodem chtěli emigrovat místo do Kanady) nebo některé země západní Evropy. Tím ale nechci říct, že je těchto problémů zcela ušetřena. Je velice záslužné občas tak přehledným způsobem připomenout, proč se některé věci dějí jinak, než by se, ku prospěchu většiny, dít měly. Aby se tak dělo, není jedna z povinností moudrých a prozíravých politiků? ■ Před 50 lety zemřel na následky věznění KAREL KUTLVAŠR (1895-1961), čs. legionář, důstojník a generál. V srpnu 1914 vstoupil do České družiny, zakládající jednotky Čs. legií, po bitvě u Zborová se stal velitelem praporu a po návratu do vlasti v r. 1920 byl povýšen nejprve na plukovníka a ve 33 letech na generála. Za okupace byl členem odbojové skupiny Obrana národa. Jako velitel Pražského povstání přijal kapitulaci německých jednotek výměnou za jejich volný průjezd Prahou. Za to byl po únoru 48 ve vykonstruovaném procesu odsouzen na doživotí. Po amnestii prezidenta republiky byl v r. 1960 ve velmi špatném zdravotním stavu propuštěn, živil se jako hlídač nebo vrátný, zemřel náhle 2.10.1961. Koncem 60. let bylo zrušeno obvinění z r. 1949, po listopadu 1989 byl in memoriam povýšen na armádního generála a byl mu udělen Řád M. R. Štefánika.. [pageend81]Dovolená bez intervencí politiky? JAROSLAV CABAL Zapomeňte, nemožná věc. Každá fyzická činnost člověka nějakým způsobem prolíná do reje společenských dějů, aby se tak Í)odílela svým malinkým dílem na úzce a závisle) provázaném politicko-hospo- dářském komplexu dnešního světa. A tak i dny zaslouženého odpočinku od profesní činnosti musí každá taková osoba začít úvahami o kurzech peněžních měn, cenách ubytování, nákladech na dopravu či stravování, a třeba o poplatcích za doprovodné služby. Běžný člověk, kamkoliv přijede, se navíc neubrání srovnávání životních podmínek nebo etnických specialit kultur v místech dovolenkových pobytů s těmi, které spoluvytváří ve svém domovském teritoriu. Letošní hlavní dovolenou jsme s přáteli tradičně (po třiatřicáté) trávili u našich po všech stránkách nejbližších sousedů v úchvatných Vysokých Tatrách. Pro nás neodolatelnou krásu komplexu hlubokých lesů, nad kterými se k obloze tyčí divoká skaliska docela vysokých štítů těchto mini velehor, před několika léty rázně zjizvila obrovitá kalamita způsobená silnou vichřicí. Tato zlá rána však nemohla změnit náš nezničitelný hluboký vztah k těmto horám. Scenérie neustále uspěchaných bystřin, neobyčejně barevných ples, ostrých hřebenů, četných vodopádů, hlubokých kamenitých údolí s pásy kosodřeviny nebo jedinečný, lidskými silami nespoutaný život v ní nadále oprávněně a úspěšně přitahují nejen nás, ale i četné turisty či horolezce z různých koutů světa. Služby poskytované místními podnikateli se v mnohém zlepšují, zejména ty poskytované náročnější a movitější (bohužel mnohdy i pohodlnější) klientele. Z rekreačních center teprve v posledních letech rychle mizí ruiny nedávno chátrajících hotelů. S obnovou těchto zajímavých staveb však nadmíru přibývá různých pouťových atrakcí, které vlastně odvádí jejich uživatele od pravé podstaty pobytu v horách, tedy od zdravého pohybu v čisté přírodě a od vnímání skutečných krás kamene, rostiin i živočichů. Ve vyhlášených střediscích také mizí zázemí pro méně náročnou klientelu. Výsledkem těchto trendůje zatím mírně jiné složení rekreantů. Na úkor lidí sladěných s nádhernou přírodou se v těchto centrech objevují častěji ti, kteří sem míří zejména za módními atrakcemi, které jsou spíše vhodné do zábavních parků. Naštěstí se správě Tatranského národního parku podařilo odolat značným tlakům na výstavbu nových obřích hotelových komplexů, sjezdovek a podobných zařízení, které by navždy negativně změnily současné civilizační, a zejména také přírodní poměry v této vzácné oblasti. Omezování nové výstavby je správným počinem TANAPu s ohledem na zbytný, podnikateli plánovaný nárůst ubytovacích kapacit, který zřejmě neodpovídá dnešní realitě, protože hostů v Tatrách přibývá jen pozvolna a bylo by to na úkor oprávněných záměrů ochrany přírody. Nepodařilo se tedy do dnešních dnů zcela nahradit rapidní úbytek turistů, který následoval po zrušení „železné opony“, a rozumnější cestou jsou tedy rozsáhlé rekonstrukce dlouhodobě opuštěných zařízení. Slovákům se zatím nepodařilo, ani za vydatné pomoci soukromých dárců a EU, náležitým způsobem zmírnit obrovité rány způsobené na jižních úpatích divokou vichřicí, kterou v ničivém díle v následujících letech vydatně novými polomy podpořily další, byť menší, lokální bouře. K tomu všemu byly zbytky jehličnatých lesů v posledních letech zasaženy mohutnou kůrovcovou kalamitou. Její ohromné roz- měryjsou patrné zejména v povodí Stude- 80 / nový POLYGON 5/2011 [pageend82]neho potoka, v okolí Hrebienku a kolem chodníku od Sliezkého domu do Smo- kovců. Lze v blízké budoucnosti očekávat, že jižní svahy těchto hor budou bezlesé. Slováci tedy musí řešit obdobné problémy jako Češi na Šumavě, a zažívají proto obdobně těžké boje mezi ekonomickými skupinami. Z mého pohledu jsou ochranáři zneužíváni jednou profitní skupinou, stojící v lítém boji proti jiné. Jedni mají užitek z vytěženého kalamitního dřeva (a lidé práci, o kterou je v této zemi velká nouze) a ti druzí, zřejmě vlastníci zdravých lesů z jiných lokalit, zase brání ceny tohoto materiálu na trzích před přívalem levnějšího zboží z postižených oblastí. Místo aby se všechny síly soustředily na cílový stav těchto zvláště chráněných území, vyčerpávají svou energii v mediálních válkách a organizaci nic nepřinášejících lokálních protestních akcí. Pokud prostý občan dobře sleduje odborné diskuse, musí nabýt přesvědčení, že obě strany nachází společnou řeč v tom, jakou druhovou skladbu by měly tatranské (i šumavské) lesy v budoucnosti mít. Mluví se ve shodě o obnově většího podílu původních smíšených lesů a likvidaci mo- nokultumího hospodaření. K tomu, jak tohoto nesporně společného cíle dosáhnout, je třeba hledat patřičné cesty a dlouhodobě po nich společně postupovat Jen těžko najdeme v obou zemích odborníky, kteří budou trvat na tom, že v mělkých horských půdách po dvě století přežil dostatečný počet vitálních semen původních nosných jehličnatých i listnatých kultur v takové míře, že je nepřeválcují při přirozené obnově náletové dřeviny a ty, které zde rostly v poslední době, než je postihly nynější pohromy. Tento trend samovolné obnovy je patrný v rozsáhlých plochách pod Tatrami, na kterých se drtivě uplatňuje neproniknutelná podřadná změť zejména jeřabin, různých druhů křovin, vysokých bylin a jen někde s řídce rozhozenými břízkami. Mladé jehličnany nad touto spouští nesměle vykukují velmi ojediněle. Troufám si tvrdit, že tito ojedinělí samotáři vyrostli spíše ze semen nepůvodních kultivarů, které na těchto stanovištích byly vysazeny člověkem. Příroda v těcbto postižených lokalitách se jistě po tisíci letech vzpamatuje z lidských zásahů a kalamit i bez přispění člověka. Nebylo by však vhodnější podat jí pomocnou ruku a využít energie ochranářů, dobrovolníků a ostatních zdrojů obou bojujících ekonomických skupin? Vždyť pro rychlejší sukcesi zraněné krajiny by zřejmě hodně pomohla rozsáhlejší výsadba původních druhů jehličnanů a zcela absentujících listnatých kultur. Bezpečně sázet se však nedá na pozemcích, na kterých vratce leží přes sebe neodklizené těžké mrtvé kmeny, a bez zdrojů, které by jejich dřevo mohlo přinést Je také jasné, že nelze osázet celé poničené plochy. K obnově přirozenějších lesních společenstev by velkou měrou přispělo vytvoření „ostrůvků“ původních kultur, ze kterých by se poté původní druhy samovolně šířily do svého okolí. Ve Slovenské i České republice tedy zůstává řešení uvedených ošklivých problémů v zarputilých válkách, ve kterých se vždyjedna ze stran probojuje na půl cesty ke společnému (a žádoucímu) cíli a tam se, ke škodě přírody a krajiny, trestuhodně zastaví... A ochranáři se, bohužel, zaměřují pouze na podporu těch ekonomických skupin, které mají zájem na vyšších tržních cenách dřeva, tedy nevyklízení padlých kmenů. V České republice do této lobbis- tické skupiny můžeme směle přiřadit současného ministra zahraničních věcí Karla Schwarzenberga. Zájmy skutečné ochrany přírody a krajiny v obou zemích tedy, podle mého názoru, nejsou naplňovány v potřebné míře. Důvodem je přílišná soustředěnost jednotlivých zájmových skupin na vzájemné boje a zmatené jednání těch, kteří se identifikují jako ochránci zbylých, velmi ohrožených přírodních pokladů. ■ nový POLYGON 5/2011 / 81 [pageend83]■ dlouhý jazyk ■ dlouhý jazyk i Archaismy a neologismy / MICHAELA SWINKELS-NOVÁKOVÁ Blahorodí, libo-li vám komoně rajtovati? Tato věta pro nás srozumitelná jest, ale málokterý z nás by ji proslovil, neb ji za archaickou pokládáme. Archaismus jest obrat jazykový, kterého již zpravidla není užíváno. Namátkou pár slov: žernov (kámen mlýnský), hřivna (váhová a mincovní jednotka). Ano, toto byla promluva archaická... Důvody odumíráni slov jsou historické, proto se také některé archaismy nazývají historismy (sudlice, lazebník), jiné politické (masna, svazarm), ale i společenské: slovo ledovka dříve znamenalo lepkavý bonbon s kakaovou náplní, nyní se používá jako synonymum slova náledí. Mnohá dnes archaická slova byla ve své době neologismy, například dříve se děti na obecné (později základní) škole učily vyňatá slova, dnes se učí slova vyjmenovaná. Ale i rádoby evidentní archaismy se mohou do jazyka vrátit. Například pojem radnice byl na určitou dobu vystřídán slovním spojením Národní výbor, starostu nahradil titul předseda NV. V roce 1990 jsme se k těm dočasným archaismům vrátili a v nejednom českém městě byla starostou zvolena žena. Příslušníci mladší generace ji zpočátku oslovovali „paní starostová“... Jak se z neologismů stávají archaismy? Termín „neologismus“ se objevil začátkem 19.století, čímž byl tedy sám neologismem. Jedna z definicí neologismů praví, že jde o jazykový novotvar: staré slovo použité v novém smyslu, např. pionýr (původně průkopník), nebo družina (původně doprovod). V historickém kontextu doby, například u Husa, se neologismem stávala i slova tvaroslovně přizpůsobená, například sloveso prlenčiti (k podstatnému jménu prlenec) ve smyslu hodně mluvit, čili „řečňovat“. Neologismy jsou i složeniny, např. ropovod, lunochod, a slova přejatá z cizích jazyků, třeba z holandštiny: frejířči frajer (hezky česky: hejsek, záletník). Neologismy se zabývají i novodobí brusiči jazyka, ač výrazy vypadají někdy spíš jako pseudo-archaismy. Například služnlk místo server, výběrníček místo menu, úsměvec a škleban pro různé druhy smajlíků. Ještě zpátky k Janu Husovi, který nám to s nabodeníčky, neboli diakritickými znaménky, také pěkně zavařil! V naší době, kdy píšeme na kompjůtrech (neologismus), kterým se původně říkalo počítače (nyní již prakticky archaismus), musíme ovládat minimálně dva druhy klávesnic... A na závěr slovo všimne. Nejsem si úplně jista, jestli jde ještě o neologismus, nebo snad už o archaismus? (Vysíláno v Rádiu Praha 20. 11. 2005) dlouhý jazyk ■ dlouhý jazyk ■ [pageend84]GMG / Zůstanu i já / JOSEF KOLÁČEK Světové dny mládeže 2011 v Madridu od 18. do 21. srpna jsem sledoval jen v televizi, ale táhnou mi dosud hlavou obrazy a jména jednotlivých akcí: „Puerta de Al- calá na Plaza de la Independencia v hlavním městě Španělska, zaplněném do všech koutů i vedlejších ulic vlnami tisíců hlav, poutnických klobouků, rozevlátých šátků a praporů ze všech zemí světa, se podobalo úchvatné mozaice triček všech barev a odstínů s nápisy GMG Madrid 2011, ale i jednotlivých zemí. A v tu chvíli mi připomnělo gigantickou láhev šampaňského, která právě vybuchla jiskřivým mokem a opájela oči i uši příbojem strhující radosti. Benedikt XVI. procházel s chlapci a děvčaty ze všech světadílů, ruku v ruce, Alkalskou bránou. Tím zahájil slavnost přijetí mladých, jež vyústila pak na Piazza de Cibeles v dojemné objetí jako v rodině, která se dlouho neviděla, po sobě toužila a nyní se konečně může vidět, políbit a obejmout Návštěvu Benedikta XVI. s prohlídkou uměleckých děl v bazilice San Lorenzo (v pátek 19. 8.) jsem nechytil, ale zato jsem si vychutnal následující opojnou atmosféru jeho setkání s mladými řeholnicemi na Patio de los Reyes de El Escorial, to je nádvoří v monumentálním sídle španělských králů. Kameramani lovili tváře mladých řeholnic, ale nevylovili nic skandálního - jen hodně líbezných tváří, s očima upřenýma navzdory dálce na bílou postavu tam pod tyčící se severní stěnou paláce. Více než potlesk na slova Benedikta, více než zpěvy svědčila o jejich nadšení a vděčnosti za povolání jejich usebranost Ústy Kristova náměstka k nim mluvil Kristus sám jako někde na Hoře blahoslavenství. Kdo to viděl i jen v televizi jako já, dá mi za pravdu. Setkání s mladými univerzitními docenty v bazilice San Lorenzo v El Escorial hýřilo všemi barvami. Každá fakulta, tedy docenti a docentky, měli na sobě světle zelená, svědě žlutá, modravá, šafránová, zlatavá, šalvějová roucha své fakulty. Bylo to setkání úctyhodného, ale milovaného profesora se svými žáky, něco jako slavnostně vyparáděný „Schlüler- kereis“(každoroční setkání - už od roku 1977 - doktorandů profesora Ratzingera se svými žáky, letos i s mladší generací doktorandů, tedy těch, kteří psali svou habilitační práci na téma vzaté z jeho spisů), který ve skromnější podobě probíhá právě v Castelgandolfu. Oběd Svatého Otce s 12 vylosovanými ze všech světadílů jsem si mohl jen představovat, a pak podle fotografií se kochat tím, co oni zažívali. Byla mezi nimi i 271etá Slovenka Evajánošíko- vá, která ještě ohlušena potleskem stovek a stovek shromážděných při losování se cítila jako v sedmém nebi. Ještě týž den ji vrátili do tvrdé skutečností španělští kapsáři. Okradli ji o všechno od peněz přes legitimaci a pas až po mobil a další výbavu. Řekne-li se Křížová cesta, většinou se nezažíhá nějaká přitažlivá představa nebo dychtivé očekávání. Ale ten páteční večer byl cestou staletími a zbožností všech náordů, které se chtěly vžít do utrpení Krista. Ještě v Sydney na GMG na čtrnácti zastaveních scénicky předváděli děj od odsouzení Pilátem na smrt kříže, přes setkání s Veronikou či P. Marií až po ukřižování na Kalvárii. V Madridu zvolili neméně sugestivní prezentaci španělského náboženského umění. Na jednotlivá zastavení použili nejslavnější sochařské výtvory z katedrál a svatyní po celém Španělsku. Však také jednotlivá města, odkud umělecká díla pocházela, byla hrdě zastoupena jak oficiální delegací, tak mladými v historických krojích. Ale kříž - 4metrový kříž GMG nesla od jednoho zastavení ke druhému skupina mladých poznamenaných ranami světa. Darfur. Jižní Súdán, Filipíny, Palestina, ale i španělští mladí vězni. nový POLYGON 5/2011 / 83 [pageend85]Jardines del Buen Retiro zažily premiéru Benedikta jako zpovědníka mladých. Mezi desítkami zpovědnic postavených v zahradách obsadil jednu a začal zpovídat jako každý venkovský farář své ovečky - tedy mladé účastníky GMG. Ze zahrad se pak přesunul do chrámu Santa Maria la Real de Almudena, zaplněnou mladými bohoslovci kněžími a řeholníky. S nimi pak sloužil mši svátou doprovázenou vytříbeným chorálním zpěvem. Odpoledne pak dostal mocný start návštěvou ve Fondación San José, setkání s tělesně a duševně postiženými, jak chovanci ústavu, tak účastníky GMG. Odtud pak přímo na letiště „Cuatro Vientos“, kde se měla konat vigílie, celonoční bdění při modlitbách a adorace - klanění Kristu přítomnému v eucharistii. Žádný režisér by to nebyl s to tak mistrovsky, až božsky zrežírovat, jak to provedla Prozřetelnost Bdění začalo s asi jeden a půl milionem mladých, dvě stě tisíc, kteří se tam nevešli, bylo shromážděno na několika stadionech. Když ale přestal fungovat přenos na velké obrazovky, i oni se nahrnuli k letišti. Mezitím pořad už dospěl k řeči Benedikta XVI. I na obrazovkách vzbuzovaly obavy černé mraky na západním obzoru, od Atlantického oceánu. A nezůstalo jen u hrozby. Uprostřed proslovu Svatého Otce se zvedl prudký vítr a spustil se liják, takže na obrazovkách se nám ukazovaly jen tlusté šňůry padající vody. Benedikta XVI. ještě cereomináři stačili přikrýt čtyřmi velkými deštníky a pak - jak vyprávěl P. Federico Lombardi, mluvčí Svatého stolce - se ptali papeže, zda by se nechtěl uchýlit do sakristie za tribunou. „Mladí zůstávají, i já zůstanu“. Ani námitky doprovodu, že bouřka může trvat 20-25 minut podle předpovědi meteorologů, jím nepohnula - „Zůstanu.“ Zůstal a sotva déšť ustal - po 15 minutách, navázal na přerušený proslov. Pro nás před obrazovkami bylo osvěžujícím zážitkem vidět, jak mladí na letišti začali jásat, tančit rozpřahovat ruce k nebi, jako by přijímali zvláštní dar a ne hrozivý a odporný liják. Mně se vynořovaly z paměti obrazy z GMG v Římě v Milostivém létě 2000, kdy římští hasiči museli hadicemi postříkávat ony dva miliony mladých na setkání, vysušených úpalem slunce. Také v Madridu bylo horko 40 stupňů Celsia. Nemuseli zasahovat hasiči, „postaral se o to sám sv. Petr,“ komentoval italský hlas- tel televize. Nedělní mše svátá na témže letišti byla jen slavnostním zakončením, za přítomnosti více než 2 milionů mladých, desítek kardinálů, biskupů a stovek kněží, kteří je doprovázeli po celé ty dny neopakovatelného zážitku z vigílie. Po návratu do Ríma nám sdělil dr. Gas- barri, vatikánský Reisemarschall - tedy organizátor a hlavní průvodce Svatého Otce při průběhu návštěvy. „Žasnu. Musím stále více obdivovat Benedikta.“ V té chvíli se vynořila poznámka Voltaria, že pro krejčího není žádný monarcha nějakým idolem. Zná jej bez parády oděvů. Dr. Gasbarri je v téže pozici. Před cestou během přípravy se stráví hodiny a hodiny poradami, pak běhěm cesty stále po ruce Svatého Otce a po cestě ještě hodnocení. Takže ono „žasnu“ z jeho úst vzbudilo moji mimořrádnou pozornost A nebyl jsem zklamán. Po vigílii na letišti, hodně popůlnoci, jsme se vrátili na nunciaturu. Předpokládal jsem, že se Benedikt co nejrychleji uchýlí od svého pokoje, aby si mohl oddychnout, osprchovat se a připravit na spaní. Ale ne. Zůstal se mnou ve foyer, vzal si jen sklenici džusu a říká mi: „Doktore, jak jste to bdění viděl vy, myslím zvláště, co jste viděl či vnímal, jak reagují mladí?“ Líčil jsem obdivuhodnou usebranost až mystické mlčení těch tisíců ba statisíců, obdiv k nim byl zcela upřímný. To jejich mlčení mluvilo víc než cokoliv jiného. Ale pak jsem dodal: „Skoda, že do toho všeho krásného vtrhla ta bouře.“ 84 / nový POLYGON 5/2011 [pageend86]„Byla prozřetelnostní,“ opáčil Svatý Otec, „mladí mohli podat jasný důkaz, že nepřišli, aby oslavovali mne, ale že přišli kvůli Kristu, aby se v adoraci setkali s Ním.“ Dopil, ještě se úsměvem rozloučil a stoupal po schodech do svého pokoje. Jak to viděli rodiče mladých účastníků GMG. Dobře to vystihla Marina Corradi z Milána. Vyprávěla: „Když se vynořil ze stanice podzem- ky v poledním úpalu, batoh na zádech a s unavenou tváří, podívala jsem se na něho a zdálo se mi na něm něco neposti- žitelně jiného. Měl tvář člověka, který má za sebou velkou námahu, kterému bylo náramně horko, měl hlad a žízeň, spal na karimatce na tvrdých podlahách nebo na rozpáleném asfaltu náměstí. A přesto se mi zdál divně klidný a mnohem silnější, trochu méně chlapec a více muž. Opatrně, jak se to dělá s oněmi milovanými cizinci, kterými jsou nedospělí synové, jsem sondovala, co vanulo v myšlenkách mého syna, který se vrátil z Madridu. „Jaké to bylo?“ Zatímco házel do kufru auta těžký batoh, vyhrkl „Úžasné.“ Ale ty a to horko. 40 stupňů na náměstí (ty, myslím si, který už v květnu chceš zapnout klimatizaci). Odpověď: „Zvykl jsem si. Nyní například horko ani necítím (venku bylo 35 stupňů). Pohled zmatené matky do koruny modřínu. Pak najednou se rozpovídal: noci na rohožce v jedné škole nebo v autobusu fronty před sprchami, jenom studená voda, žhoucí slunce na náměstí Cibeles i na letišti Cuatro Vientos. A pak ta bouřka a vichr, který se do nás obořil jako požehnání pro dva miliony chlapců a děvčat stravovaných horkem. „To muselo být pěkné,“ opatrně se snažím udržet nit rozhovoru. „Mami, víš, co bylo nejkrásnější?“ pokračuje po krátké pomlce - „že papež v té bouři neodešel, že zůstal s námi.“ Nyní zase mlčím já, jako se to dělá, když bylo řečeno něco úchvatného, co paměť slyší a už vpisuje do archivu věcí, na které se nesmí zapomenout „Svítilo slunce, mráčky jen tu a tam, vyrazili jsme jen tak na lehko, bez nepromokavých plášťů a větrovek,“ říká můj syn, „bouřka vypukla náhle, přikryli jsme se tím, co jsme našli. Pak jsme si na noc postavili jakési přístřešky, abychom si mohli pospat v suchu - A spalo se mi moc dobře“. Tiše se v nitru usmívám. ,JVIůj nedůtklivý synu, který ohrnuješ nos, když Coca Cola není ledově chladná a záchod v baru není čistý, co ti to učinilo tyto propocené, nepohodlné, zaprášené dny krásnými? Být pospolu s tolika mladými, již přáteli nebo neznámými, u nichž jsi s úžasem shledal, že vás spojuje cosi silného, i když jste cizinici. Ajít k Někomu a ne náhodou, nejen bloumat ve svévolné nudě tolika prázdnin bez cíle. A pak vychutnávat námahu, jež byla tolika tvým vrstevníkům sebrána - tvář otce, který na vás čeká. Opravdový otec, který vytyčuje cestu a osud: mnohem větší než jakákoliv krize a kymácení burz, mnohem jistější než jakýkoliv lidský plán revoluce nebo spravedlnosti. Plán vytyčený na skále, zatímco se vše kolem zdá znetvořené, země, jež se drolí pod nohama. „Zdá se mi, že jsem objevil, že nejsem sám,“ mi najednou sdělí syn po malé chvíli těhotného ticha. A nyní chápu, v čem ses mi zdál při prvním pohledu lehce změněný: plnější důvěry, klidnější - méně zastrašený ve svých osmnácti letech všemi hrozbami, které na tebe pálí z titulků novin. „Nejsem sám.“ Ony dva miliony mladých s tebou; a bouřka a onen muž, který zůstává, zatímco vichr z něho div netrhá bílý talár a těžkou štolu s jedinou kořistí bílého solidea, Italové říkají „zucchetto“, které mu odlétlo z hlavy jako motýl stržený z bohaté bílé hřívy; zatímco chlapci rychle staví nouzové stany a přístřešky ze všeho, co je po ruce, ale zůstávají, v noci, spolu. Ta bouřka na Cuatro Vientos má vůni symbolu, který zůstane v paměti oněch mladých. Za lijáku a vichru, spolu, tvrdohlaví; zatímco onen muž mnohem starší zůstává s nimi a pak jim žehná. Rím, sv. Moniky 2011 nový POLYGON 5/2011 / 85 [pageend87]Penze z Česka! STANISLAV MOC Česká republika podepsala s Austrálií dohodu o vyplácení důchodů občanům, kteří buď mají dvojí občanství nebo mají nárok na důchod v obou zemích. Z české strany by se mohlo zdát, že smlouva je nevýhodná, protože se vztahuje i na občany, kteří v České republice odpracovali jen málo let a kteří před podepsáním smlouvy neměli v Česku nárok na nic. Tak tomu ovšem není. Oba státy pode- psaly dohodu, aby nevyplácely někomu penzi dvakrát, tedy ze dvou stran a to je výhodné pro obě strany. Uvedu příklad. Česko-australský občan, který pracoval většinu života v republice, a tudíž má nárok na českou penzi, se ke konci života stal australským občanem, a jelikož v Austrálii dostane penzi každý občan a nezáleží na tom jestli tu pracoval nebo ne, zde záleží jen na dosažení důchodového věku, takový šťasdivec má nárok na dvě penze. Podepsáním dohody mu toto privilegium končí. Z Prahy sice dostane svůj důchod, ale Austrálie mu k němu přidá jen takovou částku, aby se dostal na úroveň ostatních australských důchodců. Čímž jsem vyjevil fakt, že v Austrálii mají důchod všichni důchodci stejný (kromě politiků, to je ale trochu bolavé téma, které by potřebovalo vysvětlení samo o sobě, a tak jej nechám na jindy). Tím tento stát moudře předchází tahanicím o tom, kdo pracoval za svůj život déle, lépe a kolik si vydělal za posledních pět let, jak tomu je v Česku. Kde, slyšel jsem z různých stran, se dějí na stát habaďůry a na posledních pět let, dle kterých se důchod vypočítává, si mnozí najdou kamaráda, příbuzného a vůbec vlivnou osobu, která dotyčného zaměstná za tučný peníz, byť i jen na papíře, a nadstandardního důchodu dosaženo. Snad je i možné mít vlastní firmu a těch pět let si vyplácet nadstandartní výplatu, i kdyby si na daně měl pan majitel vypůjčovat? Leč zanechám dohadů a vrátím se k vlastnímu tématu této úvahy. V Austrálii začal místní úřad sociálních věcí (Centerlink) honit australské důchodce českého původu, aby si o důchod v Česku zažádali. A honit je začal dost agresivně hroze jim, že pokud tak neučiní, zastaví jim vyplácení důchodu zdejšího! Dozvěděl jsem se to tak, že jsem mluvil s kamarádkou českého původu (kamarádi většinou už žádný důchod nepotřebují...), která mi vše nejen vysvětlila, ale ještě se divila, že ji Centerlink zatím neoblažil dopisem. Divil jsem se také, protože ani já jsem ještě od nikoho nic nedostal i navrhl jsem, že si na Centerlink oba zaskočíme a věc prozkoumáme. Tam jsme zjistili, že kamarádka žádnou pomoc při získávání českého důchodu od nich nemůže očekávat, neb není jejich klient Jinými slovy, jelikož je výdělečně ještě činná, a Centerlink jí tudíž žádný důchod nevyplácí, byť i měla na důchod léta, nemůže od nich očekávat že jí s něčím pomohou. To zde podotýkám jen proto, abyste snad, milí čtenáři, nezískali dojem, že u nás v Austrálii máme spravedlivější řád nebo milosrdnější byrokraty. Pokud jste se v této zemi dokázali živit sami a zkrátka se o sebe postarat nemáte nárok na nic, ani na pomoc při vyplňování dotazníku z cizí země, které notabene musí Centerlink potvrdit razítkem. V mém případě to bylo trochu jiné, neb jsem v abecedě až od M a zatím na mne nedošla řada. Takže mně také na místě odmítnuta pomoc.Jelikožjsem však brzo měl do republiky jet na dovolenou, našel jsem si na internetu žádost o český důchod sám a rozhodl se, že si vše v Praze vyběhám. Žádost jsem vyplnil, zanesl na Centerlink, neb česká strana vyžaduje jejich razítko, a tam zjistil, že žádost musím nejprve odeslat na internacionální oddělení Cen- terlinku v Hobartu. Toto město je hlavním městem ostrovního státu Tasmania v aus86 / nový POLYGON 5/2011 [pageend88]tralském Commonwealthu. Přibližně dva tisíce kilometrů od místa, kde bydlím. Ti prý žádost odešlou odtamtud sami. Co mi zbývalo? Poslal jsem to, na vše zapomněl a odjel na dovolenou do Prahy. Tam jsem se setkal s kamarádem, stejně starým jako já, který mi prozradil, že do důchodu se pro náš ročník započítává i experimentální devátá třída, kterou jsme oba absolvovali. Tehdy se chodilo do základní školy osm let, ale náš ročník, ročník 1945 a po nás ještě jeden (46) měl na vybranou a mohli jsme chodit i do nově vznikající deváté třídy. Po nás už byla devítka povinná pro všechny ročníky. Nevím proč, ale systém rozhodl, že kdo z našich ročníků ten extra rok v letech 1960 a 1961 udělal, má právo si jej připočítat ke svým odpracovaným letům. „Jseš tady,“ řekl kamarád, „proč si to ne- vyběháš?“ Výbornej nápad, proč ne? Nejprve jsem si zajel na odbor sociálního zabezpečení, který se nalézá dvě stanice autobusem ze smíchovského nádraží. Vystál jsem frontu a dozvěděl se, že žádost o důchod z Austrálie ještě nedorazila, ale pokud chci, mohu doložit svou docházku do deváté třídy v roce 1960 a oni, úředníci sociálního zabezpečení, ji k žádosti přidají, až z té daleké země dorazí mé papíry. Jelikož si úřednice na komputeru před sebou našla nejen jak se jmenuji, ale i mé rodné číslo a kde všude jsem pracoval, bylo mně záhadou, proč tam nemůže najít i to, že jsem v roce 1960 skutečně chodil do deváté třídy v základní škole „U Nádraží“ ve Vršovicích. Ne, to musíte doložit vy. Jak? Vysvědčením! Proboha, kde já po více než padesáti letech seženu vysvědčení z deváté A? Tak si zajeďte do školy... Výbornej nápad! Autobusem zpět na Smíchov, metrem (s přestupem) na Mirovo náměstí a odtud tramvají do Vršovic a pěšky kolem stadionu Bohemians do známé ulice Vršovická, dříve třída Sboru národní bezpečnosti (SNB) a ještě dříve třída krále Jiřího... a tam mi ! vrátná, která mě dál nepustila, sdělila, že oni mají záznamy jen od roku 1962... Na otázku proč, když jediní, kdo z nás starých bývalých žáků mohou něco potřebovat, jsou ti, co chodili do školy v letech 60 a 61, se mi nedostalo odpovědi. Tramvají přes Nusle na Tylovo náměstí a metrem (s přestupem) na Smíchov a autobusem dvě stanice na Odbor sociálního zabezpečení. Fronta, vystál jsem ji. Co teď? Tak si zajeďte do Národního archivu. Kde to je? V Chodovci... Autobusem zpět na Smíchov, metrem (s přestupem) na náměstí Želivského a odtud autobusem opět přes Vršovice, ale tentokrát kolem stadionu Slavie do polí (za mého mládí), kde dnes stojí jihovýchodní okrajová Praha. Zde cizince nepotkáte, kromě mne teda, který se zoufale potácel mezi novostavbami, neb autobusová trať do Chodovce má v okruhu nejen Chodovec, ale i Chodovou a Chodov. Proboha, kdo se v tom má vyznat!? Naštěstí ještě umím česky, a tak jsem nakonec, upotácen, vstoupil do impozantně pastelovými barvami pomalované budovy, kde se archiv nachází. Na vrátnici chtěl muž v uniformě občanku. Dal jsem mu australský pas. Pečlivě si jej opsal a pak mi podal vizitku, kterou jsem si musel připnout na prsa. „Návštěvník“, stálo na ní. Prosím vás, kde bych tu mohl dostat potvrzení, že jsem chodil do školy... To já vám neporadím. A nemohl byste někam zavolat..? Nemohl. Takto nevybaven žádnou informací jsem bloudil rozsáhlou halou a vyptával se kolemjdoucích i studujících, jež posedávali kolem, kam bych měl jít Nikdo nic nevěděl, až jsem narazil na bytost která si byla jista, že to v této budově určitě není. Poradila mi ale, ta dobrá bytost že by to mohlo být v budově Archivu pro Prahu- -město. Ta se nalézá jen pár set metrů za touto budovou a je mezi ní a naším archivem ještě jedna budova. Být to v Rusku, tak jsem si fakt klekl a políbil jí boty! A v tom archivu pro Prahu to skutečně nový POLYGON 5/2011 / 87 [pageend89]bylo. Už na vrátnici měli natisknuté žádosti, stačilo vyplnit a že mi to do 14 dnů pošlou. Ale to už budu v Austrálii, uteklo mi. Jo vy jste z Austrálie? Tak to né! Tam to posílat nebudeme, musíte uvést adresu v republice. Musel jsem celou žádost napsat znova a místo své australské adresy uvést adresu bratra, který bydlí v Praze. Ten skutečně po dvou týdnech potvrzení o mém studování v 9. A základní vzdělávací školy „U Nádraží“ ve Vršovicích obdržel a promptně poslal na Odbor sociálního zabezpečení, jak domluveno. Já jsem se mezitím vrátil domů do Austrálie a zavolal do Hobartu na internacionální oddělení našeho Centerlinku. Tam mi sdělili, že moji žádost ještě neodeslali, že mají moc práce. Na dotaz, kdy to teda odešlou, mně bylo mým služebníkem (public servant) sděleno, abych se nestaral, že až to odešlou, tak mi dají vědět. Takže, abych to shrnul. V Hobartu mají moji žádost o částečnou českou penzi, ale nevědí, kdy ji do Česka dokážou odeslat V Praze mají potvrzení, že jsem v Česku chodil do deváté třídy. Jestli mi ten penzijní doplatek vypočtou jen podle toho jednoho roku, tak to moc slavné nebude. ■ Přepisovačka Mileny Štráfeldové / d an a Seid l o v á Kniha povídek Mileny Štráfeldové není věru lehké čtení. Autorka zavede čtenáře hned do Španělska mezi svatojakubské poutnice, vzápětí k moskevskému spisovateli v době stalinského hladomoru, pak k židovské dívce, ukrývané v nehostinné jámě, následují vzpomínky dozorkyně poválečných vězeňkyň... Nad výstavou krajek zamířila autorčina imaginace dávno do minulosti k tureckým zajatkyním nebo do Řima ve století čtvrtém. Mezi tím se vrací do století minulého, k hrdinkám současným, k osudům smutným nebo tragickým, které se odrážejí v ženských duších. Jazyk je věrná ukázka začátku třetího tisíciletí ve své střízlivosti, bohatosti i sevřenosti zároveň. Především je však pravdivý, tam mu vypravěčka nepřidává ani kudrlinku vlastní fantazie. Životní příběhy si stačí samy, bez příkras. Psáno ženským srdcem plným empatie, o soucitu není řeč, ale ten si najde k vnímavému čtenáři cestu sám. Tedy žádná sladkobolná limonáda, spíše silný čtyřhvězdičkový koňak. Vyšívačka / MILENA ŠTRÁFELDOVÁ Ten příběh se spustil tak nějak sám, právě když dokončovala výstavu a do vitrín vedle vyšívaného polštáře umísťovala popisky: Ve vývoji výšivky na Moravě zaujímají zvláštní místo především interiérové textilie (prostěradla, koutní plachty, antipendia) z Kloboucká. Ve své nejstarší fázi, z 18. století, je kloboucká výšivka barevná - hnědá, červená, černá, modrá. Vychází z rostlinných vzorů, které spojuje s jeleny, ptáky, pávy. Prolínání zoomorfhích a vegetabilních motivů je pro toto území typické. Barevná výšivka je přiřazována k jihomoravské oblasti, tvořící širší celek sjihozápadním Slovenskem, severním Rakouskem a severozápadním Maďarskem. .. .všechno už měla schystané, i košilky povyšívala. Bude-li to synek? ♦ Nejstarším kusem tohoto oddílu je konopná plachta z konce 18. století, vyšitá hnědou vlnou s centrálně umístěnou vázou s karafiáty a heraldickými ptáky po stranách. ♦ „Turcííí! Turci jedů,“ ozval se křik 88 / nový POLYGON 5/2011 [pageend90]z dolního konce dědiny. Na zvoničce tam právě hlídkoval malý Joža, bylo mu sotva osm. Kluci se na stráži střídali, aby dědinu včas varovali. Turci už poplenili celý kraj. Než ale Jožův vyděšený hlas dozněl, vřítila se do vsi horda na koních. Jeden z Turků vlastně jen ze zvyku zacílil a chlapce z věžičky sestřelil. Šíp mu prorazil tenký krček, ozval se jenom krátký chropot. Dál už to bylo jako vždycky. Rány šavlí, přeťatá hrdla, vyhřezlá střeva, krev. Netrvalo to dlouho a Turci zase odtáhli. Na provaze za sebou smýkali pár krav, vzpurnou kozu a docela na konci pár mladých žen a děvčat Té nejmladší bylo teprve jedenáct Krev jim tekla z uší i z úst a stékala po stehnech. V Györu za ně Turci utrží skoro jako za kobylu. I za tu břichatou, která co chvíli porodí. Jestli teda vydrží až za Dunaj... Zeny na provaze ještě zahlédly, jak Turci zapalují stavení. Byly ale už za vrškem, když se oheň pořádně rozhořel. Doutnat bude ještě kolik dní. ♦ Ze při tom shoří i Vykydalův statek, Veruně líto nebylo. Sloužila na něm od sedmi let Věrko nebo alespoň Veruno jí tam ale nikdo neřekl. Vždycky jen: Co stojíš? Kam koukáš? Pohni se! A snad ani její máma nevěděla, jak se které z jejích dětí jmenuje. Rodily se a umíraly, kdo si to má pamatovat? Pohlavkovala je na potkání. Asi by to věděl pan farář, zapisoval je do matriky, u poloviny z nich ale udělal i křížek a některé nestačil ani pokřtít A Verunu v kostele skoro neviděl. Čeleď u Vykydalů byla na práci, ne aby marnila čas na kázání. A přitom si Veruna dodnes pamatuje, jak sejí na statku zpočátku líbilo. Doma se mačkali všichni v jediné místnosti - vlastně to ani nebyla místnost spíš jen taková díra bez oken, s udusanou hlínou místo podlahy a polorozpadlou píckou v rohu. Když se v ní zatopilo, díra se rázem zaplnila kouřem, nedalo se dýchat Na druhou stranu je ale ten kouř hřál a to bylo dobré. Máma pro děti nikdy neměla dost oblečení, většina z nich měla jen nějakou ušmudlanou košilku nebo ani to ne, běhaly po stavení nahé. A bosé byly všechny, jak byl rok dlouhý. Na zimu si tak nanejvýš obalily nohy do nějakých pytlů. Když se k nim jednou přišel pan učitel poptat proč máma neposílá děti do školy, zhrozil se už ve dveřích. Víckrát už nepřišel. Jmenovali se Pazderovi, ve vsi se jim ale neřeklo jinak než na bídě. Když máma Verunu na statek odvedla, holčička tomu ani nemohla uvěřit! Dostala vlastní košili a sukni, dokonce i starý vlněný šátek! Ještě nikdy se tik nezahřála, jako když se mohla zachumlat do toho potrhaného hadru. Byl teprve březen a po ránu byla pořádná zima. Uložili ji k ostatním děvečkám v čeledníku, měla tu dokonce svůj vlastní koutek, a ani se o něj nemusela bít jako doma! A denně dostala najíst ráno i večer. Opravdu nevěděla, co by jí tu mohlo chybět... „Zůstaneš tady,“ nakázala jí máma. „Domů už nechoď.“ - Od hospodyně dostala za Verunu pytlík krup, pár vajec, lžíci sádla. Pak se otočila a na dcerku se už ani nepodívala. Odcházela těžce, s tím svým velkým břichem se sotva vlekla, brzy zas bude rodit ♦ Z období největšího rozkvětu moravské výšivky pocházejí koutní plachty vyšité barevnou přízí křížkovým stehem. Motivicky se objevují tříkvěté kytice ve spojení s geometrickým vzorem kolem okrajů a středového pásu, kam byla umístěna síťová vložka, vyšitá barevnou vlnou. V následujícím období křížková výšivka ustupuje vyšívání plným, plochým stehem. * Nebylo to zase tak těžké, to ne. Dokud byla malá, stačilo po ránu natahat vodu ze studny, pomoct v kuchyni se snídaní a posloužit ostatním u stolu. „Sama se najíš až potom,“ řekla jí hned první den hospodyně. Pak zamést cimru, kde všichni spali, vyvětrat houně a namočit špinavé prádlo. nový POLYGON 5/2011 / 89 [pageend91]Ani neví jak, ale v koutě čeledníku ho byla pořád hromada. Zamést dvůr. Pak přišly na řadu necky, valcha a kus mazlavého mýdla. Nejhůř šly vždycky fleky od krve. Pověsit prádlo jí ale musel někdo pomoct, na šňůryještě dlouho nedosáhla. To už pomalu zvonilo poledne a na ni v kuchyni čekala hromada brambor a mrkve na polívku. Chleba ale krájela hospodyně, na ten se nesmí sáhnout Jen když se nikdo nedíval, smetla si Veruna do kapsy pár větších drobků. Pak s kotlem polívky na pole, měla na to takový vozík s popruhy. Musela si ale pospíšit, ostatní ji už hladově vyhlíželi. Běda ovšem, kdyby jí v tom spěchu polívka cestou vyšplíchla! Jednou nedávala pozor, najela s vozíkem na kámen a polívku vylila. Krve by se v ní v tu chvíli nedoře- zal. - Alejo, byla tam. Poznalo se to, když ji hospodyně vzala důtkama. Jíst jí pak nedala tři dny. I ostatním zakázala, aby Veruně nechali třeba jen sousto ze svého. „Aspoň si to budeš jednou provždy pamatovat,“ řekla. Tak si to teda od té doby pamatuje. Ale tu chvíli, kdy se čeleď na kraji pole usadila k obědu, každý se svou miskou a krajícem chleba, tu měla Veruna ráda. Mohla se přitom natáhnout na mez a jen tak koukat V trnkách měl hnízdo takový modrý ptáček. A o kus dál byli zajíci, pokaždé vystřelili, když se někdo víc pohnul. A nad hlavou měla mrak, co vypadal jako svátý Mikuláš. Jednou od Mikuláše dostala tři ořechy! - „Hele, ty, co okouníš, nemáš co na práci?“ - ozvalo se ale pokaždé a Veruna vyskočila, posbírala prázdné misky a s vozíkem se zas rychle vracela domů. Doma pak buď pomáhala v chlívě, čistila kotce králíkům nebo jí hospodyně poslala kopat na zahradu. Rostla tam zelenina, kytky a taky keře s rybízlem. Veruna se k nim vždycky přitočila, i když kuličky nebyly ještě zralé. Tu kyselou chuť na patře ale prostě milovala. Jenže hospodyně se každou chvíli podívala z okna, a kdyby při tom Verunu chytila, byl by mazec. Musela si dát sakra pozor! No a pak už bylo skoro klekání, dojení, pozavírat drůbež, pomoct s večeří, zase „ty se najíš až potom“. Umýt po ostatních hromadu nádobí, poklidit v kuchyni, a konečně se jde spát - Ale jo, tohle ještě celkem šlo. Horší to bylo, když jí dali na starost dědka... ♦ Zenou je už druhý den, je horko a nad celým krajem se válí kouř ze spálenišť. Po mrtvých tělech u cesty lezou mouchy, strašně to páchne. Zvedá sejí žaludek, bojí se ale zvracet, už jednou za to dostala od Turka bičem. ♦ Začalo to tím, že jen tak zíral před sebe. Mumlal. Pak chytal mouchy a strkal si je do pusy. Hihňal se. Pak se začal podělá- vat Hospodář. Tedy starý hospodář, otec toho dnešního. Býval jedním z nejbohatších statkářů široko daleko, polí měl, že by je člověk snad ani nepřešel. Objížděl je večer co večer na koni, s kulovnicí přes rameno, prý na zajíce. Mezi čeledí se ale šeptalo, že to odneslo i pár tuláků, co mu na poli kradli. Pod lesem je prý takové místo, kde jsou zakopaní. Verunu by tam nedostali za nic na světě! Dokud ale střílel jen po žebrotě, bylo to dobré. Horší to bylo, když se jednou postavil na zápraží a začal střílet po dvoře. Pálil po slepicích, holubech, postřelil i psa, bez kterého jinak neudělal ani krok. Mladý hospodář pak musel chudáka psa dodělat Starý se přitom šklebil a tak divně koukal... Pak to šlo s dědkem rychle z kopce. Bloumal po dvoře jen tak ve spodkách a chytal děvečky za podolky. Slintal. Spros- ťačil. Pak se zas na dva dny ztratil, našli ho bůhvíkde v lese, celého vyděšeného a zdrápaného. Dělal ostudu i po vsi a to už mladý hospodář nevydržel. Tedy hlavně hospodyně. Přiměli ho, aby jim předal statek. Museli si na to ale pozvat dva bohaté sedláky z okolí, jako svědky. A taky aby starého pořádně přitlačili, nechtělo se mu. I přes zavřené dveře bylo slyšet jak na 90 / nový POLYGON 5/2011 [pageend92]sebe v sednici křičí a mláti do stolu. Starý to nakonec podepsal, syn mu pak sebral flintu a zamknul ho v zadní komoře. Veruně bylo v té době třináct nebo tak nějak, nikdo to vlastně pořádně nevěděl, sílu už ale měla jako velká ženská. „Budeš ostávat u dědka a postaráš se o něj,“ nařídila jí hospodyně. Jen to ne, hrklo ve Veruně, jen proboha to ne! Měla už s dědkem své zkušenosti. Jenže hospodyni nešlo jen tak říct - ne. Tak jí do komory, kde byl zamčený, postavili lavici na spaní, z čeledníku si tam přitáhla houni, dali jí klíč! - a bylo to. Hospodyně dědkovi dvakrát denně posílala jídlo, polívku nebo kaši s kusem chleba, sama by do komory ale ani nevešla. Nakrmit ho musela Veruna. Patlal jídlo po sobě hůř než dítě, prskal a plival, kolikrát jí vyrazil misku z ruky a pak byl o hladu. Druhou mu už hospodyně nenaložila. „Ještě to tak!“ - zlobila se na Verunu. „Máš ho lip ohlídat!“ Taky se podělával a pak to po sobě mazal, Veruna ho musela co chvíli převlíkat A umývat - z toho starého, páchnoucího mužského, na kterém visela kůže a co už byl samý bolák, jí bývalo zle. A ještě ke všemu se pořád vztekal. Kolikrát ji praštil, zrovna když mu třeba navlíkala čisté spodky. Jednou ji dokonce pokousal. Prostěji rafnul, až jí začala téct krev. A nepustil, musela ho kopnout do slabin. Běžela pak s pláčem za hospodyní, ukazovala jí otisky dědkových zubů i ty modřiny, jak si na ní vybíjel vztek, hospodyně jí ale dala jen nějakou odloženou sukni. „Však už tu dlouho nebude, to vydržíš. A pak dostaneš tele,“ slibovala. Nejhorší ale bylo, když dědek občas Verunu chytil a - na to ještě kupodivu pořád sílu měl. Hihňal se přitom a páchlo mu z pusy. ♦ Stejným způsobem probíhal vývoj u oděvních součástek. Na límci ženských rukávců je drobná rostlinná výšivka soustředěna do úzkého pásu na okraji. U starších je křížková, pak výšivka plným stehem, která je v posledním stadiu vytlačena rozšiřující se krajkou. ♦ Pak ale přišel ke koním nový čeledín, Jura mu říkali. Nebyl nijak zvlášť vysoký a ani pěkný nebyl, síly měl ale za dva a koně ho poslouchali. Dokázal zkrotit i toho plaváka, kterého se jinak všichni báli. Stačilo, aby se s ním párkrát projel po dvoře. Hřebeček se sice vzpouzel, kopal, Jura se ho ale nepustil a koník si nakonec dal říct Ženské ze statku mohly najednou na Jurovi oči nechat Veruna by si na něj ani nepomyslela, tak byla od dědka domlácená. Jednou ji ale sám zastavil. „Jak ti říkají?“zeptal se. Hrklo v ní tak, že si v první chvíli nemohla ani vzpomenout „Ty nevíš, jak se jmenuješ?“ zasmál se, pak si ale nějak všimnul modřin, co měla na rukou. Vyběhla tenkrát z dědkovy komory narychlo, jen tak v košilce. Některé rány byly docela čerstvé, jiné už ale stačily zfialovět, zezelenat i zežloutnout Chtěla je honem schovat, za ty fleky jí bylo stydno, Jura ji ale zadržel. „To ti udělal on?“ - zvážněl a ukázal bradou k dědkově komoře. Sám dědka nikdy neviděl, nikdo na statku ho už dávno neviděl, v čeledníku se o něm ale vyprávěly zkazky. Šeptem. Veruna jen kývla, bůhvíproč nemohla najednou ani promluvit Už léta neplakala, teď ale měla slzy na krajíčku. „Můžeš večer přijít ke křížku?“ zeptal se Jura tiše. - Panebože! Panebože, to nemůže být pravda! - nemohla Veruna uvěřit Po večeři se dědkovi vysmekla, když zase vytahoval podolek, a komoru zamkla na dva západy. Mlátil ještě dlouho do dveří, to už ale neslyšela. Ke křížku za vsí to byl kus cesty. Šli pak s Jurou podél potoka a ani moc nemluvili. „Jmenuju se Veruna, nikdo mi tak ale neříká,“ vzpomněla si, když došli zpátky na humna. „Veruna? Věrka je hezčí,“ odpověděl Jura. Příště na ni u křížku čekal s hrstí vlčích máků, žmoulal je ale tak, že hned uvadly. Lásko, Bože, lásko, kde ťa ludé berú? Na horách nerásteš, nový POLYGON 5/2011 / 91 [pageend93]v poli ťa nesejú...“ - znělo jí od té doby v hlavě. Scházeli se s Jurou potají, brzy o tom ale věděli všichni ve stavení. Nechodili spolu ještě ani týden a už za to Veruna dostala od hospodyně bití. „Máš hlídat dědka, a ne se někde kurvit na mezi,“ křičela na ni selka a bušila do ní tak, až se čeleď na dvoře zastavovala. Jura se to dozvěděl jako poslední, byli právě s hospodářem prodávat koně. Když se vrátili domů, byla Veruna samá krev. „Panímámo, na Verunu tu už nikdo ruku nevztáhne,“ řekl docela tiše, bylo ale znát, že s ním nic nehne. Právě tak krotil koně. Hospodyně na něj zprvu jen nevěřícně zírala, taková drzost! Na statku je přeci ona pánem! A mlátit si bude, koho chce. „Muži!“ - houkla na hospodáře, aby toho drzého chasníka srovnal. Ten ale jen uhnul očima. Dobrý čeledín ke koním byl pro něj důležitější než ta věčně navztekaná ženská. Hospodyně na něj zůstala ohromeně koukat, takhle se jí ještě muž nikdy nevzepřel, pak se ale zprudka otočila a zaběhla do stavení. Ze světnice se ještě chvíli ozývaly rány, to ponížení musela nějak vybít Pár dní byl klid, v selce to ale nepřestalo kvasit Jak si vůbec mohli myslet že si něco takového nechá líbit! Nebylo pak ani nijak těžké ukázat při příštím odvodu právě na Juru. Vojáků proti Turkovi potřebovali verbíři nepočítané a málokdo z nich se pak vrátil celý. Pokud tedy přežil. Juru odvedli rovnou ze stáje. To už Veruna tušila, že bude chovat ani to ale milému nestačila říct. Lásko, bože, lásko, měla som ťa dosti. Ale už ťa nemám ani mezi prsty. Plakala kolik dní. I nocí. Až v ní nezbyla jediná slza. Jen vzdor. Měla by se nejspíš stydět, věděla, že si na ni budou ukazovat. Do smrti už pro ně bude prašivá, i na jejího synka budou pokřikovat panchart - ona se na něj ale těší! Jurují vzali, dítě jim ale nedá! Poprvé v životě bude mít někoho svého... Roztrhala bílou spodnici, jedinou, kterou měla, na malé kousky a sešila z nich košilky. A pak je pomalu, steh za stehem, začala vyšívat. Tu a tam na nich zůstala kapička krve, vyšívat ještě neuměla. ♦ Lidový oděv prošel dlouhým a složitým vývojem. Oděv nebyl pouhou ochranou před nepřízní počasí, ale plnil i řadu dalších fimkcí. Nákladnost kroje byla dána sociálním postavením nositele. Jeho střih a tvar byl stejný a závazný pro všechny příslušníky vesnického společenství. ♦ Nespletla se, bylo to tak i na laně. Byly na tom všechny stejně zle, zbité a znásilněné. Všechny trpěly stejnou žízní, všechny měly stejně rozedrané nohy, nic se ale nezměnilo. Pro ostatní ženské ze vsi byla Veruna dál tou prašivou, necudnou kur- vou, co si zaslouží jen opovržení. Nepromluvila by s ní ani jediná... ♦ Turkovi, co jel v čele, dělala ta břichatá ale starosti. Ani vlastně neví, proč přikázal, aby ji vzali s sebou. Bylo přeci jasné, že bude ostatní jen zdržovat Něco mu ale bránilo, aby ji rozkošeroval rovnou. Jako to udělal už mockrát Rád se teď díval na její veliké břicho. Bylo to přeci jen něco jiného než ta věčná válka. Války už měl po krk. ♦ Verunu zastihla bolest předčasně, rodit měla přeci až na sv. Jiří. Zprvu jen zatínala zuby a tekl z ní pot Pak už ale nevydržela, sténala čím dál víc. Turci však spěchali, hnali ji dál, k Dunaji. Smýkali s ní na provaze, a když se jí podlomily nohy, přetáhl ji jeden z nich bičem. A za chvíli zase. A zas. Nebylo to ale moc platné, nakonec zůstala ležet, bolest v kříži byla horší než bič. Naštěstí byli právě kdesi u potoka a krávy potřebovaly napít Turek, co jel v čele, zastavil a nařídil, aby dobytek odvázali a nahnali ke břehu. Krávy začaly hlasitě chlemtat chladnou vodu. Ženské ale zůstaly dál na provaze, a aby se samy mohly napít musely rodičku táhnout za 92 / nový POLYGON 5/2011 [pageend94]sebou po zemi. Dítě přivedla na svět do bláta. Bylo to naštěstí děvče, chlapce by Turci hned zabili. Takhle Turek v čele dokonce dovolil, aby novorozeně opláchli ve studené vodě a jeho mámu přivázali k lanu za krk, aby mohla dcerku nést Ženské Turci potřebovali a i ta malá třeba přežije a jednou vyroste. Sotva si krávy trochu odpočinuly, vyrazil průvod dál. Ještě že se za chvíli rozpršelo, déšť alespoň smýval krev, která jí stále stékala po nohách. ♦ Kroj na Kloboučku byl ovlivňován sousedním Slováckém. Pozoruhodná je proporční i barevná vyváženost a uměřenost starší fáze kroje v porovnání s dnešním dívčím krojem, který je nošen při reprezentačních příležitostech. V době, kdy řada krojů zanikala, se začal vyvíjet charakteristický prvek klobouckého ženského kroje - límec ženských rukávců zvaný „krézl“. Ten se začíná kolem roku 1910 do tuha naškrobený zvedat kolem obličeje, který se v něm ztrácí. ♦ První dva dny o sobě skoro nevěděla. Dostala nejspíš horečku, z mlhy kolem probleskovaly jen jakési zmatené obrazy. Mrtvý kůň u cesty, přes vytřeštěné oko mu leze moucha. Vypálená ves, mezi chalupami dějí hromady těl a jenom nějaká stařena sedí před vyvrácenými dveřmi kostela, kýve se dopředu dozadu a tiše kvílí. Pak dlouho nic, až konečně Lidka, děvečka z horního konce vsi, jí mokrým cípem zástěry otírá rozpálený obličej. Jediná. Lano kolem krku se zařezává stále hlouběji, kůži má do krve rozedřenou, v rukou ale pořád svírá ten svůj raneček. Dcerku zabalila do cárů sukně a co chvíli ji nechává sát z bolavých prsů. Turci je popohánějí, občas zasviští bič, rány už ale pomalu nevnímá. Na laně, jak táhnou krajem, přibyly další krávy, kozy i mladé ženské. Úž prý budou u Dunaje. ♦ Turek, co dřív spěchal v čele průvodu, se teď čím dál víc zdržoval na jeho konci, u kořisti. Konečně mohli zpomalit, byli už na svém území, tam jim nehrozilo žádné nebezpečí. Zastavovali každou chvíli, aby si dobytek i zajaté ženské mohly trochu odpočinout. Bylo sice teprve jaro, slunce ale pálilo jak uprostřed léta. Ženské v horku sotva plédy nohama, rty jim žízní rozpukaly do krve. Když se dostaly k vodě, málem se o ni mezi sebou popraly. - Už aby byli za Dunajem, říkal si Turek mrzutě. Rád by je tam prodal za dobrou cenu, co ale utrží za tyhle polomrtvé, zbědované kusy? Aspoň že ta s dítětem přežila. Je to skoro zázrak, ani se mu to nechce věřit! Už o sobě nevěděla, bičem ji museli honit, a teď jde docela sama... Ostatní se vlečou, každou chvíli nějaká upadne, ona ale jde dál, jako by sejí to netýkalo. Stará se jen o tu malou. Bude to dobrá máma, říká si Turek. A napadá ho... - Už aby byli za tím Dunajem! ♦ A Dunaj byl konečně tady. U břehu čekal na Turka i jeho náklad plochý člun, bude se ale muset párkrát otočit, nežli dostane všechen dobytek a ženské na druhou stranu. Těšil se, že bude mít tuhle výpravu za sebou, teď se ale na řeku díval spíš s obavami. Někde muselo pořádně zapršet, korytem se valila hnědá, zpěněná voda. Pak si však řekl, ale co! Přeplu- li už víckrát, přeplují i dnes. Obchodníci s dobytkem v Györu už čekají, i za ženské snad něco strží. A pak si dá pohov, trochu si odpočine. Zadíval se přitom, už pokolikáté, na tu mladou s dítětem. Veruna ten pohled ucítila až někde v žaludku. Šla sice celou cestu jako bez ducha, krok za krokem přemáhala slabost a bolest, soustředěná jen na ten svůj uzlíček, Turkovy oči při tom všem ale vnímala až dost To ne! - říkala si. To už ne! A Dunaj byl najednou tak blízko! Nejdřív převáželi dobytek. Krávy i kozy se neklidně tlačily na člunu, v jednu chvíli se dokonce zdálo, že ho převrátí. Nakonec je ale Turci dostali na druhý břeh všechny. nový POLYGON 5/2011 / 93 [pageend95]Tedy skoro všechny, jedna jalovička se plašila tak, že ze člunu přepadla. A jak byly krávy svázané dohromady, strhla by s sebou i pár dalších. Ve vodě sebou divoce mrskala, oči plné strachu. Turek neváhal ani chvilku. Ostrou šavlí přesekl provaz, kterým byla přivázaná k ostatním, a pak jí ještě stačil propíchnout krk. Beztak neměla šanci doplavat ke břehu! - Krev se jalůvce valila z hrdla a barvila kalnou vodu do tmavoruda. Kravka se ještě chvilku zmítala, rychle ale zmizela pod hladinou. Vyplave až pár dní, nafouklá jako ostatní kusy dobytka, co tu plují po hladině. S dobytčaty se museli třikrát otočit, nežli je všechna převezli. Nakonec do člunu nahnali ženské. Turek toho už ale měl plné zuby. Voda v řece se valila čím dál prudčeji, radši nebude riskovat. A ženské snad budou mít taky víc rozumu než dobytek, řekl si. Rozvázal provaz, který je celou cestu spojoval. Všiml si přitom, že ta mladá má krk dokrvava rozedřený. V Györu jí na to ale sežene mast Však ono se to spraví... Ženské se tlačily jedna k druhé uprostřed člunu a vyděšeně se dívaly na prudkou vodu, která se valila kolem. Plavat samosebou neuměla ani jediná. Veruna seděla trochu stranou, uzlíček v náručí, a čekala. Ještě kousek - a pak, uprostřed proudu, se najednou zvedla. Turek rázem pochopil, co bude, nestačil jí v tom ale zabránit Veruna skočila i s malou do vln, vír ji rázem strhl. Ta úleva! Nic lepšího pro svou dcerku nemohla udělat! - I ty dvě vyplavou až za pár dní, jako ten dobytek. ♦ V současnosti se kroj nosí jen při slavnostních příležitostech, jako jsou hody, souborová vystoupení a krojované plesy. Už jen skupina starých žen nosí sukně a jupky z prodejen krojové konfekce. ♦ Ženské se vyjeveně dívaly, jak se za Ve- runou s dítětem zavřela voda. Pár z nich se pak ze zvyku pokřižovalo. Lidce vhrk- ly slzy do očí. Zato Turek dostal pořádný vztek. Zchladí si ho ale na nich až na druhém břehu. A v životě ho už ani nenapadne, aby s sebou bral ženskou s břichem. V životě ne! ■ G losář MI LENY ŠTRÁFELDOVÉ Co mě naučil déšť Měl to být nejspíš další prázdninový bobřík. S mapou v ruce, novým batohem na zádech a spoustou odhodlání jsem se vydala po červené. Značky mne tentokrát vedly Posázavím, cílem bylo Jílové. Míjela jsem jezy na řece i starý most, zahrady plné jiřin i posečená pole, novou kapličku na rozmlácené návsi i ruiny barokního statku uprostřed slunečních kolektorů. Srpnové slunce po studeném létě konečně svítilo ajá si spokojeně užívala kilometry. - Až k lesu. Mohla jsem si jich všimnout dřív, zdržel mne ale prudký stoupák. Do stezky podél vody se mi totiž najednou postavil kopec se středověkou zříceninou. Tu přece nemohu jen tak přejít, řekla jsem si a začala ji odvážně dobývat Nohy mi ale klouzaly po blátě, dva kroky vpřed a tři zpátky. Chytala jsem se kamenů i kořenů 94 / nový POLYGON 5/2011 [pageend96]stromů, drápala se do svahu s nosem až u země, sotva popadala dech... Takže jsem včas nepostřehla, že se letní obloha mezitím zatáhla temnými mraky. Uviděla jsem je, až když jsem konečně vyšplhala na vrchol kopce a mohla se porozhlédnout kolem. Ten mírný a tak dobře známý kraj se pod černou oblohou rázem změnil. Zalesněný svah padal příkře dolů, do hluboké rokle, která nevěstila nic dobrého. Ptáci před bouří ztichli, i mouchy přestaly dorážet Jediný zvuk tak vydával kámen, o který jsem zakopla a který se teď kutálel z kopce dolů. Rachotil jak lavina neštěstí. Najednou to v lese zahučelo. Silný vítr ohnul koruny stromů. Další poryv ulomil suchou větev, s praskotem spadla jen pár kroků ode mne. Vzápětí nato udeřil blesk, nebezpečně blízko. Nestačila jsem počítat ani do dvou! V rachotu hromu bych přitom neslyšela ani sama sebe. Průtrž mračen byla na spadnutí, první těžké kapky jsem už cítila na rozpálených zádech. „To nevypadá dobře,“ došlo mi konečně. Nejvyšší čas přestat se kochat krásami přírody a vzít nohy na ramena. S podobnou bouřkou už mám svou zkušenost z cesty do Compostely.Jen s tím rozdílem, že tam mne nezastihla v lese, ale uprostřed holé pláně. Široko daleko nebyl jediný strom, snad ani křoví, pod které by se poutník mohl schovat Nebylo tedy zbytí, musela jsem jít dál. Navzdory bleskům, které práskaly všude kolem, a v hlubokém předklonu, abych se ubránila vichru. Provazy deště mne oslepovaly, beztak ale nebylo vidět dál než na pár kroků. Šla jsem tak přes hodinu a bouře, o které se pak i u nás psalo, že byla španělskou bouřkou století, ne a ne přestat Díky tomu jsem ale poznala, kde bral Goya inspiraci ke svým cestám do pekel. Tehdy jsem byla jednou z jeho přízračných postav... Věděla jsem, že tohle si už zopakovat nechci. Nikdy! Z lesa jsem vyběhla právě ve chvíli, kdy se vítr změnil ve vichřici a hromy kolem duněly bez přestání. Rozmlácený kravín, který stál nějakých tři sta metrů pod lesem, mi tak připadal jako spása. Došla jsem k němu v okamžiku, kdy se prudce rozpršelo. Zase nebylo vidět málem ani na krok... Od lesa vypadala situace nadějně, na louce za stájemi se totiž pásly krávy. Zdálo se tedy, že tu bude nejspíš i někdo, koho můžu požádat o přístřeší. Zblízka se ale ukázalo, že celý kravín je opuštěný, nikde nikdo, a všechny dveře dobře zamčené. I malý přístřešek, kam bych se mohla před bouřkou schovat byl oplocený ostnatým drátem! Jediná ochrana byla sotva půlmetrová stříška s okapem, odkud chlístala voda. Nezbývalo tedy než se pod ní přitisknout nosem ke zdi a čekat, až se ta čina přežene. Hlavu jsem sice měla jakžtakž v suchu, už batoh na zádech ale zmokl do poslední nitky. Trvalo to znovu téměř hodinu. Prozkoumala jsem za tu dobu každou sebemenší prasklinu v oprýskané omítce, každé stéblo slámy, které tu uvízlo, každý prášek. Dodnes vím, že tam ze zdi trčel rezavý hřebík... Po čase jsem ale dostala společnost Krávy, kterých se zprvu bouře nijak netýkala a klidně si dál za chlívem přežvykovaly, přestal ale ten vytrvalý déšť bavit Šly se tedy taky schovat A kam jinam, než pod mou půlmetrovou stříšku. Jim se pod ní vešly sice jenom rohy, i tak ale měly asi pocit, že je chrání před lijákem. Zprvu mne to trochu vyděsilo, byly ale tak mírumilovné, že mne strach brzy přešel. Stály jsme tak docela blízko sebe, skoro se mi chce říct bok po boku. Občas po mně vlídně koukly, jako by říkaly: „Vítej mezi námi!“ Pršet nakonec přestalo, kravky se vrátily na louku a já se mohla vydat zpátky k civilizaci. Celá mokrá a prochladlá, taky ale docela spokojená. Bylo to vlastně milé setkání! Díky tomu slejváku jsem poznala, že máme s těmi milými dobytčaty leccos společného. Kdyby nic jiného, tak si v dešti schováváme hlavu pod stejnou stříškou... ■ nový POLYGON 5/2011 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY / Na přání s přistavením na letiště. Sleva pří delším nájmu. / Irena Hasáková, Nesvačily 16, CZ-267 27 Beroun. E-Mail: irena.hasakova@email.cz, Tel./Fax: 00420-311 684 745, mobil: 602 336 869. Z obsahu čísla 5/2011 Jiří ABRAHAM..................................... PROČ PŘIPOMÍNAT 28. ŘÍJEN 1918........................................................8 Vlastimil PODRACKÝ........................ DLUHOVÁ KRIZE JE JEN VRŠÍČKEM LEDOVCE.............................. 10 Svatopluk KALUŽÍK............................BYLO-NEBYLO, MÉLO-NEMÉLO ......................................................... 14 Milan HULÍK.........................................RETARDOVANÁ DEMOKRACIE / II......................................................... 16 Vlastimil PODRACKÝ........................ OTTO VON HABSBURG - HLEDÁNÍ ELIT............................................22 Jan KUBALČÍK....................................LEŽ ZE STALINOVY DÍLNY.......................................................................25 Jaroslav KOVÁŘÍČEK....................... ROZJÍMÁNÍ O PRAVDĚ A LŽI .................................................................. 28 Nathalie SWINKELS...........................POMOC V NOUZI......................................................................................... 31 Z nápadníku Luďka Frýborta........................................................................................................................................32 Luděk FRÝBORT................................ O VÍŘE JMÉNEM ATEISMUS .................................................................. 33 Milan HULÍK.........................................PŘÍBĚHY ČESKÉ JUSTICE / Ctirad Mašin a Václav Havel (55.)...37 Svatopluk KALUŽÍK............................POŘÁDEK ZAČÍNÁ OD MALIČKOSTÍ.................................................... 42 Martin GEISLER..................................MAŠINOVÉ A PODOBNOST NIKOLI ČISTĚ NÁHODNÁ...................43 Miloš ŠUCHMA....................................POHŘEB CTIRADA MAŠÍNA.....................................................................45 Peter ŽALOUDEK..............................REFORMY V CÍRKVI...................................................................................54 Ota ULČ............................................... POLITICKY KOREKTNÍ SEBEVRAŽEDNÉ UVAŽOVÁNÍ.....................59 Ota ULČ............................................... VYHÝBAT SE NEVHODNÝM VZORŮM.................................................63 Svatopluk KALUŽÍK............................STÍŽNOST NA NIC....................................................................................... 65 Jan SCHNEIDER...............................NEPOHODOVÉ NÁHLEDY NEDOČECHA / 2.....................................67 Dana SEIDLOVÁ................................ DVOJKA Z MRAVŮ...................................................................................... 78 Jaroslav CABAL................................. DOVOLENÁ BEZ INTERVENCÍ POLITIKY?.......................................... 80 Josef KOLÁČEK................................. GMG/ZŮSTANU I JÁ..................................................................................83 Stanislav MOC....................................PENZE Z ČESKA!.........................................................................................86 Milena ŠTRÁFELDOVÄ................... VYŠÍVAČKA / ukázka z knihy.....................................................................88 Milena ŠTRÁFELDOVÄ................... GLOSÁŘ / Co mě naučil déšť...................................................................94 [pageend98]nakladatelství Peter Žaloudek / SÍLA LÁSKY / Povídání o nevšedních lidech Kniha pojednává o nevšedních lidech, těch, kteří nefigurují v bulvárních médiích. Její hrdinové vynikají pevným životním postojem, osobní odvahou, čistotou charakteru a myšlenek, svou neokázalou poctivostí, skromností a obětavostí, šířením naděje a lásky. ISBN 978-80-86207-93-3, brož., 120 x 200 mm„ 180 s. Radovan Dršata / MODRÉ PATKY „Každý by si měl psát alespoň pro sebe české dějiny, přemýšlet o nich,“ napsal kdysi český novinář a překladatel Ladislav Jehlička. Vystihl přesně problém našeho vnímání historie. Kdo si nezaznamená své vlastní pocity obohacené zážitky, ten se ve shonu současnosti nerozpomene, co bylo před dvaceti či třiceti roky. Radovan Dršata si nechce nepamatovat. Píše dějiny drobných událostí svého života plné úsměvných detailů jako lék proti zapomínání. V příbězích promísených nadsázkou i s laickým nádechem psychologie líčí radosti a strasti mládi 70. a 80. let minulého století. ISBN 978-80-86207-96-4, váz., formát 120 x 200 mm, 272 stran, cena Kč 269 www.primus.cz Milena Štráfeldové / PŔEPISOVAČKA Náměty povídek ve své nové knize čerpala autorka jak v historii, tak v současnosti, zabývá se rodinnými vztahy, odkrývá zdánlivě nepatrné události, které lidem mohou zcela změnit život, věnuje se dávným traumatům, která se mohou přenášet až do současných generací. ISBN 978-80-86207-95-7, brož., 120 x 200 mm., 260 s., cena 219 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS [pageend99]CTIRAD MAŠÍN (13. 8. 1930 Olomouc - 11. 8.2011 Cleveland, USA) Jeho otec byl příslušníkem československých legií v Rusku. Působil také v protifašis- tickém odboji, byl vězněn a popraven. Ctirad s bratrem Josefem založili v padesátých letech protikomunistickou skupinu: „Viděli jsme to svinstvo kolem sebe a chtěli jsme proti tomu něco dělat.“ ■ V roce 1951 přepadli služebny SNB, při nichž zahynuli dva příslušníci. V roce 1952 chtěli přejít hranice. Ctirad byl zatčen a odsouzen na dva a půl roku vězení v uranových dolech v Jáchymově. Po propuštění se rozhodl se svým brat- rem Josefem a Milanem Paumerem přejít do Západního Berlína, což se jim podaři- lo. Vstoupili do US ARMY a po pěti letech vojenské služby získali americké občanství. Ctirad se věnoval podnikáni. ■ Po letech u něho byla konstatována těžká lymfatická nemoc, která s největší pravděpodobností byla způsobena jeho prací v uranových do- Iech. Ctirad jí podlehl v srpnu tohoto roku. Čest jeho památce! (Foto Martin Vadas) [pageend100]