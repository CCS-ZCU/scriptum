ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 Ročník XXVII. listopad-prosinec 1985 Výzva k účasti na XIII. Mezinárodním sjezdu SVU Vyzýváme všechny členky a členy SVU, aby se zúčastnili XIII. mezinárodního sjezdu SVU, který se bude konat ve dnech 18. - 20. září 1986 v Bostonu (USA) pod záštitou Northeastern University. Členové, kteří se chtějí aktivně zúčastnit sjezdovými přednáškami, nechť laskavě zašlou tituly svých témat profesoru Antonu Novackému na níže uvedenou adresu. Program zahrnuje jak humanitní tak vědecké obory. Přijímají se nejen návrhy vědeckých přednášek, ale i návrhy na organizaci tématických panelů. Každý návrh má obsahovat: 1. Titul a krátký obsah 2. V nřípadě organizace panelu je třeba neien uvést téma, ale také jména účastníků. Dotazy na všeobecný program zasílejte přímo podepsanému. Uzávěrka přihlášek je 30. ledna 1986. Dr. Anton Novacky, 311 Crown Point, Columbia, MO 65211 (USA) Přípravný výbor pro organizaci Kongresu SVU v Bostonu sestává ze čtyř osob. Úkolů je tolik, že práce je nad hlavu. Proto výbor vyzývá členy SVU v Bostonu a okolí, kteří by byli ochotni pomoci s agendou či s drobnými organizačními úkoly, aby se přihlásili na adresu: Lad. Dolanský, 18 Oakdale, Weston, MA 02193 (tel. 617-235-5556). Directory SVU Mnoho členů již zaslalo vyplněný dotazník o své činnosti. Někteří ještě tak neučinili. Dotazník je znovu přiložen v těchto Zprávách. Chystáme vydat nový adresář (Directory) v roce 1986 a je tedy velmi důležité, aby všichni členové o sobě dali vědět. Jen tak může být adresář skutečně správný a přesný. Znovu prosíme, abyste věnovali pár minut času na tuto akci, a abyste obětovali počíslo 6 SVU [pageend1]třebnou známku na zaslání vyplněného dotazníku Evě Rechcíglové (1703 Mark Lane, Rockville, Md. 20852, USA). SVU v Evropském parlamentu V průběhu thunského kongresu SVU natočil Vladimír Škutina řadu rozhovorů s vědeckými a uměleckými pracovníky SVU. Výsledkem je krásná dvouhodinová video-kazeta, která bude v dohledné době na prodej též ve Spojených státech a v Kanadě. 13. listopadu byla tato kazeta (s německým průvodním textem) promítnuta členům Evropského parlamentu. V blízké budoucnosti se pokusíme zachytit na video-kazety rozhovory o osudech, úspěších a životní filozofii všech významných členů naší Společnosti. Ale to vše lze dělat jen krok za krokem - a s potřebnou finanční podporou. Otevřená soutěž o výtvarné řešení českého slabikáře Rakouské spolkové nakladatelství — v jehož programu vycházejí také školní učebnice pro menšiny, žijící v Rakousku, se rozhodlo vydat nový český slabikář, který by nahradil indoktrinovaný slabikář dodaný z Prahy. Knížka nemá sloužit jen potřebám školního vyučování, ale i soukromé výuce českých dětí v rodinách, ať žijí kdekoli. Má odpovídat obvyklým nárokům pedagogů, ale musí mu bez potíží rozumět a užívat jej i rodiče sami. Českým dětem, žijícím v zahraničí, má osvětlit jejich kulturní kořeny, základní humanistické hodnoty i nejlepší tradice jejich vzdálené vlasti. Rakouské spolkové nakladatelství požádalo o organizaci vydání ve Vídni žijícího českého spisovatele Pavla Kohouta, nositele Velké rakouské státní ceny za evropskou literaturu, který pověření přijal jako čestný úkol. Na doporučení v Paříži žijícího českého grafika a básníka Jiřího Koláře, nositele rakouské Herderovy ceny, vypisuje Rakouské spolkové nakladatelství otevřenou soutěž o nejlepší výtvarné řešení nového slabikáře. Vyznamenanému umělci bude současně s udělením zakázky vyplaceno 50.000 schillin- Zprávy SVU rediguje Libuše Zorinová. Adresa redakce: P.O. Box 274, Brandywine, MD 20613. Zprávy SVU (SVU News) - Date of issue: November-December 1985. Issued bimonthly. Vol. 27, No. 6. Publisher: Czechoslovak Society Arts and Sciences, Inc. Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: Members $2.00; non-members $6.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. 2 v u [pageend2]gů (to odpovídá zhruba 7.000 DM nebo 2.500 US$), což je zhruba polovina předpokládaného honoráře. Druhou a třetí cenu ve výši 14.000 a 7.000 schil- lingů (to odpovídá zhruba DM 2.000 a 1.000 nebo 700 a 350 US$) věnovala Nadace Charty 77 ve Stockholmu. Jiří Kolář se uvolil převzít předsednictví umělecké poroty. Účastníci soutěže — čeští výtvarní umělci na celém světě, kteří zašlou Rakouskému spolkovému nakladatelství svou přihlášku, obdrží přesné podklady, na jejichž základě mohou vypracovat své koncepce i ukázky. Doba přihlášek není omezena, návrhy však musí být zaslány nejpozději s datem 31. srpen 1986, aby mohly být vyhodnoceny ještě před koncem roku 1986. Soutěžní podklady mohou být vyžádáný na adrese: Österreichischer Bundesverlag, Produktionsleitung Postfach 79, A 1015 Wien Österreich Na tutéž adresu musí být zaslány i hotové práce. Předsednictvo SVU schválilo na své schůzi ve Washingtonu, 5. října 1985, následující Prohlášení adresované delegacím na Kulturním Fóru v Budapešti, 15. října - 15. listopadu 1985. Lidské insituce jsou nedokonalé a chybující. Žádný společenský řád neobsáhl dosud konečné odpovědi na problémy lidské existence. Bez ohledu na různost nabízených řešení musí však být svoboda uznána za základní a nezbytný předpoklad nejlepších možných výsledků, dosažených v plném souladu s vlastním svědomím. Velká umělecká, badatelská a vědecká díla byla zajisté příležitostně stvořena na půdě zbavené živin pro křehká kvítka svobody. Takové výtvory jsou ovšem často potlačeny diktaturami, v nichž vznikly a stanou se součástí vyvíjející se civilizace jen zveřejněním v zemích svobodných. Různost potřeb, přání a zájmů lidu nemůže být rozpoznána a uskutečněna, aniž by tyto byly svobodně vyjádřeny v rámci celé společnosti. Ve stejném smyslu závisí skutečný výraz tvořivosti na neomezeném přístupu k veškerému našemu kulturnímu dědictví. Kdyby byl celý svět poroben omezením vědeckého bádání a tvorby a státní cenzura uvalena všude, došlo by k zaražení civilizačního vývoje a lidstvo by bylo vystaveno vědecké a kulturní stagnaci či úpadku. Svoboda je skutečnou základnou mírumilovných vztahů mezi na sobě vzájemně závislými společenskými útvary, jimž je nezbytně třeba porozumění a pomoci mezi jednotlivci, rodinami a národy. 3 [pageend3]Společnost pro Vědy a Umění, jejíž celosvětové členstvo se skládá z umělců, spisovatelů, vědců, novinářů a badatelů československého původu, i z odborníků v otázkách středoevropských a československých, vyzývá vlády, které podepsaly Závěrečný akt v Helsinkách, aby - vyvíjely a uskutečňovaly politické směrnice a programy k ochraně těch, jejichž názory se neshodují s oficiální kulturní politikou jejich vlád; - usilovaly o odtranění všech překážek umělecké tvorby a vědeckého bádání, včetně omezení veřejných výstav či vydání jejich děl; - trvaly na tom, aby ustalo pronásledování a diskriminace umělců a vědců v důsledku jejich nesouhlasu s vládnoucími ideologickými směrnicemi; - umožnily co nejširší rozvoj neomezených možností a schopností všeho lidu s konečným cílem poskytnout každému člověku příležitost k vlastnímu uplatnění a k uspokojení jeho touhy po uznání a po lidské důstojnosti. Jménem Společnosti pro Vědy a Umění: Miloš K. Kučera Jiří Nehněvajsa generální sektetář předseda Noví členové Irma A. Ourecky (USA) Dr. Anděla Kozáková-Jírová (USA) Dagmar A. Stodolová (Švýcarsko) Eva Zeman (Rakousko) Dr. Milena Chelli (USA) Dr. George O. Kemeny (USA) Frances Epstein (USA) Dr. Joseph Ch. Zolman (USA) Dr. Vilém Stránecký (USA) Karel Pecháček (Rakousko) Dagmar Silfverberg (Švýcarsko) Karel Sobotka (Rakousko) Gabrielle M. von Furstenberg (USA) Dalibor Hajda (USA) Steve Swatek (USA) Štefan Šurka (USA) Ján S. Muránský (USA) Pavel J. Vítek (Great Britain) Vladimír Veit (Rakousko) Stanislav Komárek (Rakousko) Dr. Paul Heller (USA) Nicholas Trio (USA) Thomas E. Muller (Kanada) 4 [pageend4]Informace o místních skupinách SVU Jednotlivé odbočky SVU byly požádány o zaslání jmen a adres svých vedoucích funkcionářů, na něž se mo,hou obracet členové jiných skupin, případně nečlenové, kteří by měli zájem o vstup do SVU a nevědí, na koho se ve svém okolí obrátit. Zatím odpověděly následující skupiny: 1. Hatford - Connecticut Předseda: Josef Kalvoda, 9 Greenwood Drive, Avon, CT 06001 Místopředseda: Joza Karas, 212 Duncaster Road, Bloomfield, CT 06002 Jednatel: Martha M. Krahula, 212 Newberry Rd., South Windsor, CT06074 2. New York Předseda: Jaroslav Pecháček, 84-09 60th Rd., Elmhurst, N.Y. 11373 Místopředseda: Milan Fryščák, 206. Hollywood Ave., Crestwood, Yonkers, N.Y. 10707 Zdenka Münzer, 208 E. 28th St., New York, N.Y. 10016 Vladimír Dostál, 84-09 60th Rd., Elmhurst, N.Y. 11373 Jednatel: Růžena Bunžová, 75-70 199 St., Flushing, N.Y. 11366 3. Pittsburgh Předseda: Hana Rovomáčková, 1174 La Salle Dr., Monroeville, PA15146 Místopředseda: Milan Getting, 38 Euclid Ave., Bellevue, Pittsburgh, PA 15202 Zdeněk Suda, 115 S. Oakhill Rd., Pittsburgh, PA 15215 Jednatel: Alena Neničková, 2362 Haymaker Rd., Monroeville, PA 15146 4. Cleveland, Ohio Předseda: Dagmar Poseděl, 16727 Woodleaf Dr., Strongsville, OH 44136 Místopředseda: Jan Oppit, 17364 Falling Water Rd., Strongsville, OH 44136 Jednatel: Jarmila Hynčíková, 3817 Colony Rd., S. Euclid, OH 44118 5. Londýn Předseda: Jaroslav Krejčí, 278 Bowerham Rd., Lancaster, LIA 4LP Místopředseda: Bohumil Kobliha, 8 Egerton Gardens, London N12 8RF Jednatel: Pavel Moritz, 17 Gringer Hill, Maidenhead, Berks. SL6 7LY 6. Vídeň Předseda: Věra Běhalová, Hadikgasse 112/29, A-1140, Wien Místopředseda: František Schwarzenberg, Kärtnerstrasse 11, A-8800,Unz- markt Jednatel: Eugenie Mareš-Bujna, Boltzmanngasse 17/102, A-1090 Wien 7. Švýcarsko Předseda: Karel Hrubý, Thiersteinerrain 90, 4059 Basel Místopředseda: Mikuláš Mičátek, CH-4132 Muttenz, Unterwartweg 13 Libuše Paukertová, CH-1200 Genéve, rue Crespin 18 Jednatel: Olga Komersová, CH-3018 Bern, Obermattstrasse 10 5 [pageend5]8. San Francisko Předseda: Kristina Hájek-Feygl, 1830 Clay St., No. 501, San Francisco, CA 94109 Místopředseda: Jana Janku, 345 Greenoaks Dr.,Athrton, CA 94025 Jednatel: Dalibor Hajda, 10312 Terry Way, No.2, Cupertino, CA 95014 9. Washington, D.C. Předseda: Dagmar White, 9751 Firsth Court, Vienna, Va. 22180 Místopředseda: Emilia Royco, 6612 Tulip Hill Ter., Bethesda, Md. 20816 Jan Gabrini, Potomac Ave.,N.W. Washington DC 20016 Jednatel: Barbara Podoski, Van Ness St., Apt. 544, Washington, DC 20008 Z činnosti skupin CLEVELAND: Členové a přátelé místní skupiny SVU se sešli v neděli 6. října v budově Clevelandské Státní Univerzity a shlédli téměř již historický film Cesta do hlubin študákovy duše, který byl nafilmován podle povídky Jaroslava Žáka 9. listopadu byl na programu v budově Clevelandské univerzity zajímavý pořad na téma Jak pomoci vývojovým národům, který připravil Ing. Stanislav Maršík a v němž vylíčil své bohaté zkušenosti ze svých cest po Africe, odkud přivezl množství diapozitivů. V neděli 27. října byla uspořádána v České národní síni vzpomínka na československou nezávislost. * * * NEW YORK: Podzimní období své činnosti zahájila odbočka 29. září přednáškou manželů Vratislava a Vlasty Zbuzko- vých, vědeckých pracovníků neuro- endocrinologie na University of Medicine and Dentistry v New Jersey, o jejich cestovatelských zkušenostech a dojmech z oblasti jižního Pacifiku. Cestopisné pásmo manželů Zbuz- kových o velehorách světa předvedené minulý rok zajistilo pro odbočku i tentokrát velkou účast. V obrazech s výstižným výkladem a hudebním doprovodem, včetně domorodých melodií, dali cestovatelé posluchačům představu a poučení o velehorách jižního ostrova Nového Zélandu a o flóře a fauně jeho “Jižních Alp”. Druhá část cestopisné přednášky byla věnována návštěvě manželů Zbuzkových na ostrově Fiji a Tahiti. Výklad obou cestovatelů byl doplněn vzpomínkou Dr. Steinbacha na jeho návštěvu ostrovů jižních moří a zajímavým historickým komentářem Dr. J. Beharky o působení francouzského postimpresionisty Paula Gauguina na Tahiti a o osudech umělcových dřevorytů a litografií. Začátkem října se newyorská skupina účastnila početnou delegací oslavy 1100 výročí smrti Sv. Metoděje, pořádané Svazem českých katolíků v New Yorku, se mší a odpoledním kulturně-uměleckým pořadem, na 6 [pageend6]němž vystoupil pěvecký sbor Velehrad. 27. října se konala společná oslava SVU a dalších čsl. exilových organizací v New Yorku. Výsledkem byla účast, na jakou už dávno není newyorská sokolovna zvyklá. Úroveň a ohlas, jaké se docilují opravdu jen zřídka. Slavnostním řečníkem byl předseda SVU prof. Nehněvajsa. Jeho projev byl tentokrát lyrický: evokace českých luhů a hájů, vzpomínky a nostalgie, ale také naděje a přežití. Byl to projev, který zapadl do srdcí účastníků. A pak pěvecký sbor Velehrad, úzce spřízněný se zdejší odbočkou SVU. Smetana: “Furiant” - piano, sóla: “Nekamenujte proroky”, “Kdo v zlaté struny zahrát zná” Suchoň: “Aká si krásná ty rodná zem moja”, a Martinů “Otvírání studánek”. Sólisté Stanislav Kotyza, Růžena Kankrlíková a Signe Myhren, recitátor Dr. Karel Steinbach ve Studánkách, klavírní virtuózka Jana Kašparová. Založení čsl. republiky a vlastenecké ovzduší evokovali recitátoři Ladislav Novák - Manifest českých spisovatelů r. 1917 a Národní přísahu, Věra Marčí- ková - Opočenského 28. říjen, a Bohuslav Rapoš - odkaz M. R. Štefánika. Na 28. říjen také zavzpomínala pravidelná návštěvnice podniků SVU Jarmila Novotná, bývalá hvězda newyorské Metropolitan Opery. Slavnost zahájil a jednotlivé pořady uváděl starosta newyorského Sokola Br. Slavík. Na závěr bylo účastníkům nabídnuto občerstvení, které připravily obětavé newyorské dámy. To prodloužilo poprogramová setkání a rozhovory do večerních hodin. V pondělí 28. října jsme se účastnili večeru básníka J. Seiferta. Přednášeli členové SVU prof. Harkins a prof. Fryščák, recitoval dr. Karel Steinbach. 3. listopadu se delegace SVU účastnila oslav 90-tého jubilea slovenského kostela Sv. Jana Nepomuc- kého a slovenské osady na Manhattanu za účasti biskupa Msgra Hrušovského. V pondělí 4. listopadu se konala přednáška profesora švédské lund- ské univerzity dr. Ďuroviče o roli Cyrila a Metoděje v kulturních a politických dějinách Čechů a Slováků. Po všech těch přednáškách a připomínkách cyrilometodějského jubilea byla Ďurovičova přednáška jiná, originální, objevná a po mnoha stránkách uchvacující. Diskuze a soukromé rozhovory účastníků - z nichž dobrá polovina byli Slováci - nebraly konce. -jp- * * * TORONTO: Místní odbočka SVU pořádala 21. října druhou část přednášky M. Vitu- ly “Posledních padesát let středoevropské federace”, a 28. listopadu přednášku J. A. Mráčka “Napoleon v exilu”. * * * SYDNEY: Místní skupina SVU pořádala v pátek 23. srpna 1985 veřejnou výroční schůzi, na které byla provedena volba nového výbóru. Byl přítomen zástupce Rady svobodného Československa a Čsl. obce legionářské Dr. A.Brichta a za T.J. Sokol starosta M. Doležal. Po před- 7 [pageend7]nesení zpráv odstupujícího výboru a udělení absolutoria byli zvoleni: předseda: J. Vlažný místopředseda: J.Jirásek jednatel: bude kooptován pokladník: D. Fiala prop, referent: J.Dresslerová revizoři účtů: O.Brychta, Z.Reich Dosavadní předseda SVU Paul E. de Detrich se bude věnovat práci v nově ustavené Komisi pro lidská práva. Schůze se zúčastnil jako host vyjedná vatel Hlasů P.Rada a filmař J. Vrožina. Zástupci RSC, ČSOL a Sokola vyslovili souhlas k užší spolupráci s SVU a aktivními krajanskými organizacemi, mezi něž patří Čsl. Country Club, Čsl. Katolická duchovní správa a Spolek Sv. Václava. * * * CHICAGO: Dr. Eduard Dvořák, s pomocí mnoha chicagských kolegů, organizoval místní chicagskou skupinu SVU. Soňa Bečvářová se stala její sekretářkou. 22. listopadu měla skupina svou první schůzku (s přednáškou Dr. Dvořáka). Zúčastnilo se jí více než padesát členů. * * * WASHINGTON: Místní skupina SVU ve Washingtoně spolu s Čsl. Národní radou Americkou a Sokolem-Washington uspořádala v neděli 27. října oslavu 28. října v Georgetown University. Úvodní proslov přednesl člen předsednictva SVU Vladimír Kabeš. V anglické části proslovu srovnal význam čsl. 28. října s americkým 4. červencem, Dnem nezávislosti. Připomněl americkým účastníkům slavnosti T.G.Masaryka a jeho americkou manželku, jež mu přinesla věnem své americké demokratické ideály a své humanitní přesvědčení. Znění české části proslovu bylo následující: Kokardy, jásot, na prapor prapor, Srdce se v dálku rozletí; jak je to krásné, překonati zápor a býti, růsti, stavětí! Těmito slovy vítal básník Viktor Dyk úsvit 29.října 1918 po dni plném vzrušení, radosti a naplnění po generace očekávaného obnovení správy věcí našich ve vlastních rukou. Připomeňme si z jeho slov dnes hlavně jeden výraz: “překonati zápor” - a věnujme mu trochu pozornosti. Dějiny českého a slovenského národa isou trvalvm úsilím o překonání záporu. Nacházíme jej již v základních skutečnostech jejich zeměpisné polohy, jejich ohrožení zvenčí, ale také jejich rozporů vnitřních. Profesor Masaryk, nelítostný odpůrce nepřítele v nás, rozpoznal v České Otázce, napsané před nabytím samostatnosti, právě v tom druhém, vnitřním problému skutečné nebezpečí, když zdůraznil: “Žili jsme životem velikým v době reformace a protireformace. Byli jsme pochováni, když jsme přestali žít tímto životem velikým.” O několik let později, prezident Masaryk, ostrý kritik našich provinciálních Kocourkovů a Hulvátovů, realista a pozitivista, doporučil ve Světové Revoluci pro nový československý stát kladné řešení: “Svou zeměpisnou polohou i historií naše politika je a musí být evropská a světová; třebaže 8 [pageend8]jsme národ malý, ba právě proto, že jsme malí.” Beneš v Praze, ale zejména v Ženevě, se stal nositelem tohoto poslání. Oba Masarykovy citáty jsou vlastně společným požadavkem překonání záporu, záporu v nás i záporu vytvořeného nezměnitelnými přírodní- min skutečnostmi. Co činí naše dějiny tak zajímavým, spíše by se mělo říci jímavým předmětem studia, je okolnost, že zápor, o němž dnes mluvíme, nebyl vždy jen prvenstvím dobra a zla, ale jevil se často spíše jako rozpor ve střední poloze mezi oběma krajnostmi a mohl být právě i výrazem poctivé snahy o záchranu národa v situacích jeho životního ohrožení. Uslyšíme dnes z povolanějších úst o silách, jež soupeřily o směr dějinného poslání knížete Svatopluka; z dob mnohem pozdějších připomeňme si rozpolcenou osobnost Valdštej- novu, z nedávna i tragickou postavu Háchovu. Konečně, nepatří mezi ty, kdo ve snaze řešit rozpor, podlehli třeba nevědomky pokušení záporu, také valná část kolektivu svobodných voličů z května 1946? Díky Bohu, vědomých zrádců národní věci, tedy zosobnění záporu absolutního, jakými byli Milota z Dědic a Emanuel Moravec, bylo v našich dějinách pomálu. Proto nám zůstaly ty nesmírné svízele, které s odstupem času působí spravedlivé zhodnocení rozporů např. mezi zahraničně politickou koncepcí sv. Václava a knížete Boleslava L, mezi soupeři na lipanském poli, mezi reformací a proti reformací, mezi Sta- ročechy a Mladočechy, mezi Masarykem a Kramářem v ruské otázce, mezi Benešem a Hodžou v otázce středoevropské. Objektivním rozborem si uvědomíme, že konfliktní situace v našich dějinách nebyly nutně hodnotou negativní. Potíž je v tom, že zatímco demokratická velmoc si může dovolit dát volný průchod rozdílným stanoviskům bez ohrožení své vlastní existence, malý národ skutečně oddaný svobodné hře politických sil je vystaven mnohem většímu, často osudnému nebezpečí. Volby z jara 1953 jsou toho výmluvným příkladem. A přesto, či právě proto, můžeme dnes s takovou hrdostí vzpomínat všeho, co bylo během pouhých dvaceti let, za podmínek plné svobody mínění, vyznání a projevu, dosaženo na poli budovatelského překonání záporů, které nám dějinný vývoj a naše vlastní povahové vlastnosti postavily v cestu. Chtěl bych vám připomenout jen dvě pozoruhodné vymoženosti parlamentní demokracie a platónského pojetí správy státu, jak se u nás vyvinuly spontánně a bez napodobování cizích vzorů. Jedním z nich byl důmyslný způsob omezení škodlivých vlivů přílišné změti politických stran. Bylo jich za první republiky až patnáct. Alfredu Meissnerovi, duchovnímu otci ústavy z roku 1920, vděčíme za pojem Stálého Výboru k usnadnění těžkopádné sněmovní činnosti v dobách protiv mezi nutností akce a nezbytností ochrany občanských svobod. Antonínu Švehlovi, geniálnímu praktikovi denní parlamentní práce, jsme zavázáni za tzv. “Pětku”, neformální, ale vysoce účinný prostředek k dosažení dohody jednáním a domluvou předáků hlavních státotvorných stran. Těmito působivými pro9 [pageend9]středky se stranictví za první republiky přetvářelo ve státnictví a vznikl příklad, jehož by neškodilo si povšimnout ani dnes v demokraciích většího rozsahu a starších tradic. A druhý památník první republiky, mimo denní ruch ústavních institucí, byly slavné Čapkovy “pátky”, jejichž žijícím pamětníkem je Dr. Steinbach v New Yorku. Tam, ve skromné vinohradské vile, se tvořilo vzácné společenství mezi etikou a politikou, tam se hledaly a nacházely ideově čisté směrnice pro onu nezbytnou politickou práci, kterou Jaroslav Stránský jednou označil za v podstatě špinavou. Jak těžké bylo smiřovat požadavky morálky a vyššího státního zájmu, vychází najevo z cenné nedávné knihy Pecháčkovy. Ale zůstane nehynoucí zásluhou první československé republiky, že o tuto syntezi poctivě usilovala a že jak na jevišti, tak v zákulisí demokratického zřízení, mnohé zděděné či nově vyvstalé zápory čestně překonala. Co nám chybělo, bylo jen těch 50 let k zaběhnutí institucí a k výchově lidí je spravujících. My zde dnes shromáždění, si musíme klást otázku, jaké poučení vyvodit z krátké doby našeho samostatného a svobodného státního života, jakým příkladem přispět k přípravě lepší budoucnosti našich národů. Čeho mohou vůbec dosáhnout pouhé čtyři promile světového obyvatelstva, z nichž nemalý díle je roztroušen po všech částech zeměkoule? Nebude každé slovo, které vyslovíme, jen vzlykem ve vřavě rozbouřených oceánů, nebude každý duchovní přínos, jímž pomůžeme osvítit naši dobu, jen světluškou v nukleární noci? Nežapomínejme však slov Svatopluka Čecha: “sláb jenom ten, kdo ztratil v sebe víru, a malý ten, kdo zná jen malý cíl.” Nestojíme však na oné příslovečné Archimedově základně, z níž by nápor síly dovedl vypáčit zlo dnešního světa. Nehledejme ji, byla by mimo náš dosah. Ale ve chvíli, kdy, jak jsem se nedávno dočetl v uznávaném mezinárodním týdeníku, se pojem panslovanství plete s výbojnou cizí ideologií, našim národům vnucenou, bylo by snad na místě odpovědět na neslovansky brutální otázku “Kto kogo?” na výzvu k nesmiřitelnému boji ideologickému, rasovému a třídnímu, prostým slovem našeho Jána Kollára: A zvoláš-li “Slovan”, nechť se ti ozve “člověk”! Slavnostní projev pronesl Dr. Lubomír Ďurovič z univerzity v Lundu, Švédsko. Následoval koncert instrumentálních skladeb z děl Černohorského, Dvořáka a Janáčka. V sobotu 9. listopadu uspořádala skupina tradiční podzimní Bazar, na němž se prodávalo, kromě jiných rukodělných drobností, tradiční české pečivo (vanilkové rohlíčky, bábovky, rolády a pod.), pro něž je Bazar vždy hojně navštěvován členy jiných národnostních skupin. Také vepřo- knedlo-zelo a “pražské párky se těšily velké popularitě. 10 [pageend10]Z činnosti členů Prof. Jiří Marvan, vedoucí katedry slavistiky na Monash University (Melbourne), byl 15. srpna pozván ke dvěma přednáškám na Univ. Macquarie v Sydney. První přednáška na obecně jazykovědné téma se týkalo “Definice ‘čisté’ lingvistiky”; druhé vystoupení, natáčené pro celo- australské potřeby, pojednávalo o “Periodizaci dějin spisovného jazyka na Ukrajině”. U příležitosti “Festivalu vědy”, konaného v Melbourne 26.-30. srpna za účasti delegátů z 15 zemí, vystoupil prof. Marvan na pozvání Australské Asociace pro studium socialistických zemí na téma :“Lingvoetický model socialismu - Česká zkušenost”. Text referátu si vyžádal pro své potřeby australský parlament. Nedávno byl dokončen tisk Mar- vanovy jazykovědné studie “České stupňování” (cca 240 tisk, stran), která má vyjít ještě letos v mnichovském nakladatelství Otto Sagner. Jde o první větší publikaci v tomto oboru, která vychází na Západě česky. * * * Jiří Morava, historik žijící v Rakousku, je znám českým a slovenským exilovým čtenářům svou studií o Karlu Havlíčkovi Borovském. Největší nakladatelství v Brixenu “Österreichischer Bundesverlag” představilo nyní Moravovu knihu “Dér. k.k. Dissident Karel Havlíček” rakouskému čtenáři. Pro prezentaci této nejen první německé, ale i první kritické biografie našeho národního hrdiny vůbec, dalo město k dispozici zasedací síň své historické radnice. Její stěny jsou zdobeny ještě znaky všech korunních zemí bývalé monarchie, tedy i Čech. Češi tu před 60 lety instalovali pamětní desku. Jiří Morava zde měl přednášku, jíž byl přítomen i Wolfgang Heis, majitel Havlíčkova domku, a dr. Bernhard von Moerl, v jehož knihkupectví Weger si kdysi Havlíček kupoval knihy. * * * Dr. Oskar Sýkora, profesor na fakultě zubního lékařství v Dalhousi University, Halifax, N.S. v Kanadě byl pozván Istanbulskou univerzitou, aby tam přednesl dne 9. září 1985 přednášku na téma “Recent development in prosthetic dentistry”. Na společném, zasedání European Prosthodontic Association a Greek Prosthodontic Society v Aténách dne 19. září přednesl přednášku s názvem “Aesthetics in removable partial dentures”. Jeho nejnovější studie je publikována v říjnovém čísle Canadian Dental Association Journal pod názvem “Immediate cast partial denture prosthesis” * * * Dr. Ivo D. Ducháček, profesor politických věd (em.) na City University of New York, uveřejnil ve čtvrtletníku Publiks článek “Consociational Cradle of Federalism”. Studie se soustřeďuje na jednomyslnou koalici jako kolébku pravého demokratického federalismu, který připouští rozhodování prostou nebo kvalifikovanou většinou. Z pojmu pravého federalismu autor vylučuje diktatury, i když jejich ústavy jsou federální, jako je tomu v případě Československa, Sovětského svazu a Jugoslávie, 11 [pageend11]a vojenských diktatur v jižní Americe a Africe. * * * Ivan Sviták napsal během svého tříměsíčního vědeckého pobytu v Deutsches Museum v Mnichově několik studií o “automobilologii”, to jest o soužití lidí a automobilů během sta let, jež uplynula od vynálezu prvního automobilu Carla Benze v roce 1885. První dvě z těchto studií uveřejnil časopis Kalifornské státní university (The University Journal) pod názvem “Automobiles and Human Existence” a “The Freedom Machine”. K devadesátému výročí našeho prvního automobilu, jenž bude vystavován ve Vancouveru na Mezinárodní výstavě dopravy, vydává nakladatelství Národní politika Svitá- kovu dvacet let starou (v Praze zabavenou) knihu s názvem President, c.k. automobil. N časopise Kosmas vyšla anglická studie o veteránech z Kopřivnice, jejichž konstruktérem byl Leopold Sviták a jež byly inspirovány Benzovými modely. Obsáhlá obrazová dokumentace s trojjazyčnými popisky z pozůstalosti Svitáko- va otce a děda je připravena k vydání pod názvem Stařenky Tatry, 1897- 1905. V Indexu vyšla Svitákova kniha filozofických esejů nazvaná Kámen mudrců / Dialektika vyložená kalifornským způsobem, což je překlad anglicky napsaných “ilustrací” abstraktních témat pro posluchače jeho přednášek. Nakladatelství Národní politiky vydalo již druhé vydání knihy Velký skluz, jež byla vyprodána během tří měsíců a Opus Bonum vydá ještě pokračování s názvem Skluz pokračuje / Dialektika dějin, soubor úvah o politice, literatuře a dějinách. Během prázdnin profesor Sviták pro odbočku SVU a pro Kesrschensteiner Kolleg v Mnichově výsledky svého výzkumu ohledně anglických alchymistů v rudolfínské Praze. Na kongresu v Thunu o osudu žiraf v Alpách a na setkání ve Fran- kenu poslal svůj projev o dobrovolné sovětizaci ČSR. Rada jeho českých článků byla uveřejněna v Obrysu, Reportéru, Západu, Právu lidu, Národní politice a Amerických listech. Hessischer Rundfunk ve Frankfurtu vysílal německy dvě přednášky a časopis Formations přináší jeho polemiku s Milanem Kunderou. * * * Lydie Smutný-Štěrba a její dcera Doreen Mannette-Štěrba účinkovaly dne 13. listopadu 1985 na slavnostním Gala koncertu, pořádaném na počest Richarda Nobla, který oslavoval své padesáté výročí jako rozhlasový hlasatel, v Blackstone Hotelu v Chicagy. Obě vystoupily v 25timinutovém interview s panem Noblem na Station W.E.B.Z. Během podzimu vystupovaly ještě v jiných koncertech. National Music Teachers Association udělila Lydii celoživotní “Master Certificate in performance and teaching” jako zvláštní uznání jejích učitelských a uměleckých úspěchů v obou oborech. Doreen nyní také učí na Morton College jako její matka již po celých 31 let. * * * Stanley B. Winters opublikoval v časopise East Central Europe (Vol. 12 [pageend12]12) následující články: One Nation with Two Equal Branches: In observance of the Centennial of Ivan Dérer (1884-1973); Eighty Eventful Years: J. W. Bruegel Looks Back and Ahead; Publications of J.W.Bruegel, 1959- 85. Řadu knižních recenzí. * * * Vladimír Valenta z Kanady je autorem seriálu článků ve švýcarském Reportéru, v nichž obvykle probíhá všechno možné, od cestování přes kulturu a politiku až k zajímavostem ze světa. V č. 5/1985 se zmiňuje o své neuskutečněné účasti na Sjezdu SVU v Thunu. Jeho trochu sarkastické poznámky mohou být zdrojem poučení pro organizátory příštího Sjezdu SVU, který se bude konat ve dnecn 18.-20. září 1986 v Bostonu. Autorova hlavní stížnost se týkala drahoty ubytování. Poznámka redakce: Aby se neopakovaly podobné případy při Sjezdu v Bostonu, ujímá se redakce Zpráv iniciativy a vyzývá všechny členy SVU z Bostonu a okolí, kteří by byli ochotni poskytnout ubvtování účastníkům sjezdu za přijatelný poplatek, aby se přihlásili v redakci, která povede seznam obou stran a zprostředkuje jim kontakt. V dopise redakci uveďte: počet míst, výši poplatku, nutnost vlastního transportu, případně jiné možnosti. * * * Jan Zach instaloval v hale First Interstate Bank v Anchorage svou sedmnáct stop vysokou sochu nazvanou “Nádhera mramoru”, zhotovenou z nerezavějícího plechu a založenou na hře světla, stínu, a jejich odra- zu. Vypracování tohoto konceptu mu zabralo tři roky a sama konstrukce začala v lednu 1984. Alaska Journal of Commerce & Pacific Rim Reporter věnoval umělci nadšený článek, v němž uvedl jeho čsl. původ a světovou popularitu. Jan Zach odjel z Československa v r. 1938. Žil krátce v New Yorku, pak se přestěhoval do Rio de Janeira, později žil v Banff, Albertě, Victorii, British Columbii a nakonec v Eugene, Oregon, kde učil sochařství na univerzitě v letech 1957- 1979. Jeho práce byly vystavovány na mnoha mezinárodních výstavách a obdržely četné ceny. In memoriam 11. září 1985 náhle skonal v plné síle svého aktivního a bohatého života ve věku 54 let Martin Polesý, člen odbočky SVU v Sydney. Vlastenec, který pokračoval v práci i mimo ni v tradici svého otce, obětavý v činnosti pro druhé, pozitivní člověk, který se dovedl se svými úspěchy rozdělit s lidmi kolém, dát jim sílu a příklad, muž s rozhledem doma i po světě, který bral vše ve svém životě důkladně a vážně, ať jako úspěšný podnikatel nebo mnohostranný sportovec, pozorný hostitel a především ve své rodině milovaný manžel a otec tří dětí. 13 [pageend13]Jubilea Marie Provazníková, členka SVU, sokolská pracovnice a bývalá náčelnice Československé obce sokolské, oslavila 24. října své 95. narozeniny. Ke svému jubileu vydala vlastním nákladem knížku “Výklad Tyršovy soustavy a názvosloví”, na níž pracovala posledních deset let. V Československu jako náčelnice C.O.S. spoluvedla tři všesokolské slety v letech 1932, 1938 a 1948. Po příjezdu do USA byla profesorkou tělesné výchovy na Panzer College of Physical Education v East Orange, New Jersey. Třináct let byla redaktorkou časopisu “Sokol v zahraničí”. Kromě toho byla několik roků učitelkou na české škole v Astorii na Long Islandu. V r. 1979 se přestěhovala z New Yorku, kde prožila 30 let, do státu Oregon. Po ukončení svého “Výkladu Tyršovy soustavy” pracuje na svých pamětech. * * * J.V.Tománek oslavil dne 19. listopadu své 73. narozeniny. Narodil se na Volyni jako exulant čtvrté generace. Jeho otec bojoval na Rusi v českých legiích. Sám J.V.Tománek bojoval ve 2.světové válce pod velením generála Ludvíka Svobody. Po válce se usadil v Cechách, ale pro svůj protikomunistický postoj musel odejít do exilu. Od r. 1952 žije v New Yorku, kde vydal ve vlastním nakladatelství “Voice” sedmnáct knížek veršů, poslední Básně z Ameriky r. 1983. Jeho nakladatelství pomohlo na svět nejednomu dílu českých exilových autorů. Roku 1975 vydal Michala Racka Šepot v šeru a verše Daniela Strože Dlaň plná naděje, r. 1979 Emy Jarošové Odezva invaze v rakouském uprchlickém táboře, aj., celkem 22 svazků, některé přeloženy do ukrajinštiny (Květy hněvu, 1968). * * * Ivan Sviták oslavil dne 10. října své šedesáté narozeniny. Je rodem z Hranic na Moravě. Absolvoval reálné gymnázium, totální nasazení ve slévárně a Karlovu univerzitu v Praze. Pracoval jako lektor dějin na Karlově univerzitě, jako vědecký pracovník Filozofického ústavu ČSAV (1954-64) a po ideologickém úrazu jako statista čs. filmu. Do české filozofie vstoupil jako představitel humanistického marxismu a byl proto napřed kritizován jako sociálnědemokratická úchylka, pak cenzurou umlčen, a konečně vyloučen z Komu- nostické strany a z Akademie věd. Během “pražského jara” organizoval novou demokratickou levici, nezávislou na reformním komunismu a formuloval pojetí socialistické demokracie, jež bylo odmítáno vpravo i vlevo, na Západě i na Východě, doma i v emigraci. Sovětská okupace Československa ho zastihla v Rakousku na mezinárodní konferenci. Byl zbaven čs. státního občanství a v nepřítomnosti odsouzen k osmi letům žaláře. Jeho knihy byly staženy z veřejných knihoven. Dnes přednáší filozofii na State College v Chico (Kalifornie) a velmi aktivně publikuje ve všech předních exilových časopisech. V exilu vydal také řadu knih jak v češtině, tak v angličtině a němčině. 14 [pageend14]Různé III. světový kongres pro studium Sovětského svazu a Východní Fvropy (World Congress for Soviet and East European Studies) probíhal ve Washingtonu ve dnech 30. října - 4. listopadu 1985. (Předcházející kongresy byly v Kanadě 1974 a v NSR 1980). Bohatý program se stovkami přednášek ze slavistické historie a literatury navštívil značný počet členů SVU z celého světa. Většina z nich se aktivně zúčastnila programu hodnotnými přednáškami. Panelu na téma Moderní česká literatura předsedal Josef Škvorecký z To- rontské univerzity. O české oficiální literatuře vycházející v Československu hovořil Igor Hájek z univerzity v Glasgowě. Michael Heim z univerzity v Los Angeles přednesl studii porovnávající Kunderův román Nesnesitelná lehkost bytí s Tolstého Annou Kareninou. Prof. Antonín Měsťan z Freiburgu hovořil o Romanu Jakobsonovi a jeho českých studiích. Svou přednášku přednesly němčině s řadou citátů v angličtině a ruštině. Panelu na téma Literatura a politika v Československu předsedal Josef Žáček ze State University v Albany, N.Y. Panelu na téma Moderní česká historie předsedal profesor politických věd v Torontě H.Gordon Skilling. Prof. Radomír Luža z Tulane University předsedal panelu na téma Historiografie ve stínu reálného socialismu. Vilém Pre- čan z Hannoveru (NSR) přednesl přednášku na téma Některé problémy čsl. historie po r. 1968. Prof. V.S.Mamatey z Univerzity of Georgia předsedal panelu O slovenském nacionalismu v Evropě a v Americe 1885-1918. Profesor Josef Anderle z North Caroliny přednášel o Zdeňku Kalistovi. Na programu byla celá řada jiných zajímavých přednášek: Ruština v emigraci, Ruská literatura v emigraci, Slavistické a východoevropské archívy, Dvojnásobná zkušenost: život ve dvou sociálních systémech, Interview s emigranty jako zdroj imormaci pro sovětské a vycnodoevropské studie, Problémy překladu, Židé a národnostní otázka v Cechách a na Moravě (Fred Hahn, Trenton State Collage, New Jersey), Slovenské dialekty (Milan Fryš- čák, New York University), Jazykové analýzy (L. Ďurovič, Lund University, Švédsko), České a slovenské noviny 1918-1938 (Owen Johnson, Indiana University), Patentová literatura a transfer technologie (Miroslav Novák, Wel- fengarten, Západní Německo), aj. Kromě výše jmenovaných vystupovali na Kongresu další členové SVU: George Gibian, Theodor Procházka, Markéta Goetz-Stankiewicz, Gerald Sabo a George Svoboda. * * * Soviet Union Update (religion, Human Rights, International Relation) je tématem jednodenní konference pořádané dne 21. ledna 1986 v Interchurch Centre, 475 Riverside Dr., New York, od 9 do 5 hodin. Hlavním řečníkem bu- 15 [pageend15]de vyslanec Richard T. Davies s proslovem na téma “Od Andropova a Cer- něnka ke Gorbačevovi. Vstupné zahrnující oběd je $15. Konference je pod záštitou Research Center for Religion and Human Rights in Closed Societies, jenž je vydavatelem RCDA - Religion in Communist Dominated Areas. Redaktory této publikace jsou členové SVU Rev. Blahoslav Hrubý a pí. Olga S. Hrubý, kteří mohou poskytnout bližší informace o konferenci (RCDA, Suite 448, 475 Riverside Dr., New York, N.Y. 10115, tel. (212) 870-2481. * * * Sonderdruck aus Zeitschrift für Ostforschung, 33. Jahrgang 1984, Heft 1 uveřejnily recenzi na publikaci Josepha Chady The Czechs in the United States a na knihu T.G. Masaryk in Prospective, redigovanou Milíčem Čapkem a Karlem Hrubým, obě vydané SVU roku 1981. * * * Karel Fried, nar. v Praze 15. dubna 1935, syn viceprezidenta Škodovky, byl jmenován “Solicitor General”, což je zástupce americké vlády u Nejvyššího soudu. Je to zatím nejvyšší funkce, jaké dosáhl ve Spojených státech Cs. emigrant první generace. Friedova rodina emigrovala z Československa v r. 1938 a přes Anglii přijela do New Yorku v r. 1941. Karel Fried absolvoval základní školu v New Yorku, Lawrenceville School v New Yersey a Princeton University, kde studoval literaturu a filozofii. Obdržel Fulbright Scholarship na studium práva v Oxfordu a učil pak na Columbia Law School. * * * Díky odkazu Jana a Pavla Ilavských bude Balch Institute for Ethnic Studies udělovat 2.000 dol. stipendium počínaje zářím 1986. Důvodem stipendia je poapont zajem o slovenskou historii a kulturu jako téma pro disertační práci (PhD). Přednost budou mít studenti slovenského původu. Zájemce musí být zapsán k doktorskému studiu na akreditované univerzitě v Severní Americe. Výběrová komise vybere nejkvalifikovanějšího studenta v lednu každého roku. Peníze budou vydány po podzimní registraci. Zájemci musí zaslat přihlášku, krátké osobní resumé, podrobný návrh disertace a tři doporučující dopisy z fakulty (jeden z nich od konsultanta pro disertační práci) na adresu: The Jan Ilavsky Memorial Scholarship Committee The Balch Institute for Ethnic Studies 18 South Seventh Street Philadelphia, PA 19106 * * * 16 [pageend16]V dubnu 1986 se bude v Bernu ve Švýcarsku konat konference v rámci tzv. CSCE process pod titulem “Human Contacts”, na které bude jednáno o možnosti návštěv příbuzných v zemích všech zúčastněných států. Bude se jednat zejména o tom, zda všechny státy dodržují ujednání z Helsinek při udělování vstupních víz a jiných formalit v této oblasti. Češi a Slováci, kteří měli v posledních 2-3 letech v úmyslu navštívit své příbuzné v Československu, avšak jejich žádost o vízum byla zamítnuta, jsou žádáni ČSNRA, aby jí to laskavě sdělili na washingtonskou adresu: Anna Faltus, 1011 New Hampshire Ave., NW, No. 610, Washington D.C. 20037 * * * Melbourne Slavonic Studies, no. 18, 1984 uveřejnily dvě studie o komolení českého jazyka v cizině. Autorem článku o češtině v Austrálii je M. Cígler, autorem druhého článku o češtině v rumunském Banatu je Zdeněk Salzman. * * * Časopis East Central Europe, který vydává University of California (Office of the Dean of Humanities, Itvine, Cal. 92717) opublikoval (Vol. 12) následující články týkající se čs. problematiky: F.M.Bernard: Socialism, Politics, and Citizenship: Reflections on a Czech Tought-Experiment. J.V. Bruegel: The Career of Ivan Dérer Jiří Horák: Remembering Ivan Dérer Ruben Weltsch: From Batelo Heights to Sparrow Hills: An Episode in the Maturing of Karel Havlíček’s Nationalism 1842-44. Owen V.Johnson: The Slovak Encyclopedia: A History and an Evaluation. Nové knihy Marie Provazníková: Výklad Tyršovy soustavy a názvosloví (1985) Úvodem jsou vypsány důvody, které vedly k napsání knihy. Jako jediný žijící člen Odborné rady Československé Obce Sokolské chce autorka zachovat výsledky práce rady, která byla pověřena revizí a doplněním názvosloví. Odborná rada nemohla svou práci dokončit vlivem válečných a poválečných událostí, mnozí její členové za války zahynuli. Je zapotřebí jednotného názvosloví, zejména v poměrech Sokola v zahraničí, rozptýleného po celém světě. Stručně jsou vytknuty cíle sokolské výchovy prostřednictvím tělesných cvičení, podán přehled Sokolské tělovýchovné soustavy a Tyršovo názvosloví a uveden způsob, jak je cvičení popisováno, případně kresleno. Vlastní výklad probírá soustavně 4 odbory Tyršovy soustavy: cvičení prost- ná a pořadová, cvičení s nářadím a náčiním, skupiny, úpoly. Jednotlivé druhy cvičení (hlavní a většina podřízených) jsou jednoznačně 17 [pageend17]popsány v definicích. Větší část definic je doprovázena obrázky. Na rozlišení od ostatního textu jsou definice tištěny kurzívou. Doplnujici poznámky usnadňují porozumění a poskytují podněty pro praktické uplatnění ve cvičení. Přídavné kapitoly, jako např. Jak cvičit prost- ná, Připomínky ke cvičení na nářadí, jakož i další části textu obsahují poznatky z rozsáhlých zkušeností autorky. Výklad ukazuje bohatost tělesných cvičení a také schopnost jazyka tato cvičení výstižně popsat. Když Tyrš tvořil svou tělovýchovnou soustavu, musel také vytvořit velmi mnoho nových slov, z nichž se převážná většina ujala a udržela. V závěru knihy je zkrácený přetisk Tyršova článku O tělocvičné soustavě sokolské z r. 1871; léta neubrala hodnoty této první a dosud zřejmě jediné vědecké tělocvičné soustavy, jejíž význam, vzhledem k tomu, že tvoří základ celého systému výchovy jednotlivce i celku, podstatně překračuje rámec tělesných cvičení. Hledání v knize usnadňuje podobný obsah a přehled definic. Kniha je psána svěžím a dobře srozumitelným jazykem. Knihu je možno objednat u sokolských jednot po celém světě, také v nakla- datelství Sixty-Eight Publishers, Toronto, nebo přímo u autorky: 4417 Battle Creek Rd., Salem, OR 97302, USA. Cena byla stanovena na US $8.-, cenu v jiných měnách sdělí jednoty. -rn- * * * V příštím roce uplyne 150 let od smrti největšího moderního českého básníka - Karla Hynka Máchy (5. listopadu 1936). f r a ma r pu b l is h e r v Los Angeles ma dosud na sklade omezeny počet výtisku knihy a l b e r t a v y s k o ČILA: BÁSNÍK. Vyskočilova studie vyšla poprvé roku 1936 v Melantrichu. Reprint má 175 stran, jeho cena je US $10.00 nebo ekvivalent v jiné měně a lze jej objednat na adrese: Framar Publishers, P.O.Box 66453, Los Angeles, California 90066 Oprava: Zprávy č.4, červenec/srpen 1985, str. 12. Autorkou vzpomínky na Jana Broda je Růžena Zátková ze Švýcarska (ne dr. K. Hrubý, jak bylo uvedeno). * * * Redakce se omlouvá panu Jiřímu Němcovi z Vídně za to, že mu omylem přiřkla titul, ke kterému se on necítí oprávněn (Zprávy č.4, str. 9). Pan Němec je “promovaný psycholog”, zabýva se filozofií, je bývalým žákem a přítelem profesora Jana Patočky a jeho zájem patří zvláště fenomenologii. Uspořádal na toto téma přednáškovou sérii, která se těšila pozornosti zvláště mladých lidí. 18 [pageend18]Do č. 5 přispěli: R. Luža, J. Uhlířová, Vl. Šístek, S. a B. Procházkovi, K. Hrubý, Martin Kvetko, Zd. Hruban, Emil Purgiňa. Do č. 6 přispěli: V.V.Dostál, Rudolf Fiala, L.Dolanský, T.Gibian, M.Rechcígl, V.Ka- beš, J.Pecháček, J.Nehněvajsa. KOSMAS Journal of Czechoslovak and Central European Studies Vol. IV., No. 2, Winter 1985 CONTENTS Czech Literature “Graduated” Jaroslav Seifert: Czech Nobel Laureate Writers as the “Conscience of the Nation” The Writers Will Not be Told by Anyone Whether They Should or Should Not Become Politically Engaged Fifteen Sonnets about Prague Charter Statement Throne, Land...or Language? The Question of Moravia’s Special Position T.G.Masaryk and the Problem of Nation Identity Masaryk in Japan 1918 A Young Czechoslovak Jew in Denmark “What Do Socialists Want?” Francis Dvornik - Master of Historical Synthesis The Editor William E. Harkins Jaroslav Seifert Jaroslav Seifert Jaroslav Seifert Charter ‘77 J. Vrána Barbara Reinfeld František Kautman Jiří Kovtun Frank Meissner Václav Vrabec Ludvík Němec Book Reviews: Vladimír Páral: Válka s mnohozvířetem Milan Kundera: The Unbearable Lightness of Being Josef Skvorecký: Scherzo Capriccioso Jan Čulík Redakce přeje všem členům SVU hodně štěstí, dobré pohody a osobních i profesionálních úspěchů v novém roce 1986. 19 [pageend19]Jejich vzdělání (je-li třeba přiložte další list): Závazně si objednávám____výtisků adresáře. Přikládám šek na $............ Šek laskavě vystavte na Czechoslovak Society of Arts and Sciences. Vyplněný dotazník zašlete na adresu: Eva Rechcigl, 1703 Mark Lane, Rockville, Md. 20852, USA. Jména a adresy vhodných kandidátů na členství : [pageend20]SPOLEČNOST PRO VĚDY A UMĚNÍ BIOGRAFICKÝ DOTAZNÍK Příjmení....................................................................................První (a prostřední) jméno.................................................... Manželský stav........................................ Jméno manželky................................................................................................... Zaměstnání - nynější postavení............................................................................................................................................ Zaměstnavatel ......................................................................................................................................................................... Adresa ..................................................................................................................................................................................... ..........................................................................telefon........................................................................................................... Domácí adresa .......................................................................................................................................................................................... .......................................................................... telefon ........................................................................................................... Místo narození.........................................................................Země .......................................... ....................................... - i, Rok narození ........Měsíc........................... Den................... v u [pageend21]Vzdělání: Škola (místo), obor, akad. titul, rok(y): Vědecké (umělecké) kulturní zájmy, specializace, výzkum: Názvy nejdůležitějších publikací, uměleckých děl atd. (kde a kdy jste je zveřejnil/a): [pageend22]Vyznamenání a zvláštní uznání práce: Pod kterým hlavním oborem (kupř. fyzika, literatura) si přejete být uveden v indexu:............................................. Moje Curriculum vitae je přiloženo: Ano.......... Ne........... Biografické publikace, které obsahují vaše životopisná data (např. Who’s Who in America, Directory of American Scholars atd.) ................................... ............ Jména vašich dětí (a rok narození): [pageend23]Predseda: Jiří Nehněvajsa 1520 Ingomar Road Pittsburgh, PA 15237 Generální tajemník: Miloš K. Kučera 245 E 63rd St., Apt. 204 New York, N.Y. 10021 Pokladník: Josef Staša 30 Bellevue Ave., Cambridge, MA 02140 Publikační referent: Josef Škvorecký 487 Sackville Street Toronto, Ont. M4X 1T6 Canada Redakce ZPRÁV SVU: Libuše Zorinová P.O.Box 274 Brandywine, MD 20613 Redakce PROMĚN: Karel Hrubý Thiersteinerrein 90 CH-4059 Basel, Switzerland Redakce KOSMAS: Zdeněk Suda 115 Oakhill Road Pittsburgh, PA 15238 Redakce SVU Bulletin: Zdenka Fischmann P. O. Box 134 Corona, CA 91720 Prodej a distribuce publikací: Mrs. B. Bunžová 75-70 199th Street Flushing, N.Y. 11366 SVU NEWS (ISSN 0036-2050) 75-70 199th Street Flushing, N.Y. 11366 Return-postage guaranteed. 2nd class postage paid at Flushing, N.Y. [pageend24]