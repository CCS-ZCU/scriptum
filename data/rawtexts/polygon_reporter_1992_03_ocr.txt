českýzahraniční časopis Strana 22:#M j ak do st al ALEXEJ ŽÁK POLYGON __ reportér curych, 15. května 1992 ročník 9 číslo 3 [pageend1]Učednická cesta demokracie V Československu budou volby. Již druhé svobodné. A vše nasvědčuje tomu, že ty druhé, letošní, se budou v mnohém lišit od těch prvních v červnu 1990. Tehdy, před dvěma léty, lidé svými hlasy dali jasně najevo, že chtěli skoncovat s režimem rudé totality. Občanské fórum, které získalo jasnou většinu, se voličům představilo jako síla, která chce být více než ,jen“ politickou stranou. Slibovalo, že jako široké hnutí všech demokratických sil učiní vše pro rychlý rozkvět demokracie v zemi. K úspěchu přispělo, že se před volbami pro jeho podporu vyslovil prezident republiky Václav Havel, který byl většinou občanů považován za záruku správného vývoje země. Letošní volby se však konají za zcela jiných předpokladů. Nebezpečí rudé totality samozřejmě již bezprostředně nehrozí. Komunismus se v Evropě zhroutil. V Československu došlo k rozkladu Občanského fóra, změnila se podstatně politická scéna vznikem nových politických stran a seskupení. To, co v červnu 1990 jen matně probleskovalo - levá či pravá orientace toho či onoho kandidáta je dnes samozřejmostí. Dnes to již není jen několik jedinců, ale všechny kandidující strany se otevřeně hlásí buď k levici, ke středu či politické pravici. Především názory, jak v Československu řešit a vyřešit hlubokou ekonomickou krizi, jejíž počátky, kořeny a hloubka jsou dědictvím více než čtyřicetiletého komunistického režimu, určují politické zaměření stran, které kandidují do parlamentu, do národních rad. Jisté je, že vítězství buď pravicového či levicového bloku ve volbách v Československu určí jeho budoucí vnitřní orientaci pro zbytek tohoto století. Již proto to budou volby, které budou mít pro stát, společnost, každého jednotlivce větší význam, než si mnohdy uvědomujeme. Budoucí orientace Československa bude rozhodující nejen pro jeho vnitřní politickou kulturu, ale především proto, jak rychle se Československo stane plnoprávným členem svobodné rodiny evropských demokratických národů, jak rychle se stane rovnoprávným obyvatelem společného evropského domu. Červnové volby budou však pro budoucnost rozhodující i proto, že s největší pravděpodobností určí formu příští státnosti. Zůstane jednota země zachována? Když ano, v jaké podobě. Nebo budou slavit triumf nacionalistické živly, kterým jde o jakousi pomyslnou „suverenitu“? Otázky, jejichž odpověď je opět v rukou voličů. Oni to budou, kteří rozhodnou. Opět tedy důvod pro to, aby každý vážil a rozvažoval, komu dá hlas - a především, aby si uvědomil, že ten, kdo k volební urně nepřijde, podpoří ty, kteří demokracii negují. Nejen červnové volby však budou zkouškou demokracie. Mnohé nasvědčuje tomu, že síly demokratických levicově a pravicově orientovaných stran budou poměrně rovnoměrně rozvrstvené. Bude třeba s rozvahou a rozmyslem vytvářet vládu, která bude schopna těžké problémy budoucnosti vyřešit. Říká se, že v prezidentské kanceláři mají na vytvoření vlády naplánovány čtyři, pět dnů. Je-li tomu skutečně tak, pak někdo podstatu demokracie stále ještě nepochopil. Sestavení vlády, koaliční, jednání budoucích partnerů nesoucích odpovědnost za stát a společnost, není možno „plánovat“ jako v dobách nebožtíka reálně existujícího socialismu. Může trvat dny, může se vléct i týdny. Proč ne? Vždyť nejde o rozdělení funkcí a prebend. V masarykovské republice před Druhou světovou válkou se nad tím nikdo nepozastavoval; je tomu tak i ve vyspělých demokratických zemích Západu. Proč tedy ten spěch, zbrklost? Není tajemstvím, že po volbách v červnu 1990 byla vláda v podstatě jmenována Václavem Havlem, který měl její složení - včetně předsedy vlády - již předem připravené. Tentokráte by tomu tak nemělo a nesmí být. I to by totiž bylo v rozporu s demokracií, k níž se všichni představitelé země tak vehementně hlásí. Učednická léta demokracie by v červnu 1992 měla skončit. Předpoklady k tomu jsou. Ovšem jen tehdy, budou-li se pravidla demokratického života dodržovat. Všemi a ve všem... RUDOLF STRÖBINGER Z OBSAHU TOHOTO ČÍSLA: Rudolf Ströbinger, Učednická cesta demokracie - 2 •• Vladimír Valenta, Komentáře - 3 •• Arnošt Wagner, Kdyby novin nebylo - 6 •• Alexej Žák, Dva ministři zahraničních věcí - 7 •• Jaroslav Bohanes, Život v našich republikách - 10 •• Dušan Novák, Československé hospodářství před volbami - 12 •• Aleš Novotný, Na co není zákon, to všechno se smí - 13 •• Adolf F. J. Karlovský, František princ ze Schwarzenbergu - 14 •• Milena Wahlenová, Kultura věrnosti a statečnosti - 15 •• Josef Koláček, Jakou mírou měříte... - 16 •• Vlastimil Radkovický, Právo, morálka, emigrace - 18 ♦♦ Eliška Kotrbová, Proč opožděná revoluce... - 20 •• Milan Hulík, Prokuratura - 21 •• Jaroslav Lambert, Jak dostal A. Žák asyl ve Švýcarsku - 22 Zdeněk Bouček, Hlasování o míru - 23 ♦♦ Jan Beneš, Ve spáru třídní justice - 24 •• Ota Ulč, Situace na kolbišti - 26 Alexej Žák, Kdyby to tak věděl František Kriegl •• Dopisy Toto číslo vyšlo 15.5.1992. - Číslo 4 vyjde 29.6.1992 (redakční uzávěrka 15.6.1992). 2 POLYGON 3/92 Učednická cesta demokracie [pageend2]DEMOKRACIE JE DISKUSE KOMENTÁŘE Vladimíra Valenty KOMU ZVONÍ HRANA? Vítězné volby britských konservativců opět dokázaly, že se dějiny nezastavily a že naděje těch, kteří doufají v jakousi renesanci levice v Evropě, a vůbec ve světě, jsou stále liché. Evropský volič (viděli jsme to před pár týdny i ve Francii) není ochoten volit socialismus stejně jako by si dneska už nikdo nekoupil Trabanta. Evropští občané, a nejen oni, chápou, že se blahobyt nedá vybudovat z rozkradeného a zabaveného a ani nelze donekonečna dojit ty hospodářské struktury, které jsou sice produktivní, ale nemohou mít nevyčerpatelné zdroje bohatství, které unesou jakkoli rozmařilé výdaje levicových vlád a poslanců. Zatímco to obyčejní občané chápou, nezdá se, že to chápou politici a konstruktéři veřejného mínění, jimž už dávno se v Československu říká oblbováci. Ti to byli, kdo do poslední chvíle se oháněli statistikami a výzkumy, kterými světu dokazovali, že britský Majorje vyřízen a labouristický Kinnock usedne do křesla britského premiéra. Jakkoli sám výzkum veřejného mínění má vždycky daleko k exaktním vědeckým závěrům, blamáž s britskými volbami je víc než podezřelá. Ti z nás, kdo prožili desítiletí v exilu, pamatujeme, že jsme pro tento druh lidí byli i při jejich případných sympatiích jen trosečníky, které přejel autobus dějin. Neboť komunismus a socialismus mají na zítřek monopol. Je to tedy pro ně trpké sousto spolknout rozpad SSSR a zpráchnivění socialismu. Dosud se s tím nesmířili a stále doufají, že přece jen nějak se dostanou k moci lidé jako pan Kinnock, před dvaceti léty levičácký radikál, který vyhnal britské horníky do zničujících, prohraných stávek a pak přehodil kurs a stal se „umírněným“, aby se mohl vyšplhat až do nejvyšší funkce v Labour Party a nakonec do křesla britského ministerského předsedy. Jak to připomíná ideologické přemety bývalých komunistů, kteří se nepřestanou převracet, jen když se dostanou a zůstanou sedět v ministerském křesle Volební strategií levice, usazené a zakuklené v tisku a ve všech ostatních mašinách na veřejné mínění - nejen ve Velké Britanii, ale i v USA a v Kanadě - je, že vždy začíná zpracovávat voliče soustavnými informacemi o tom, jak veřejný výzkum dokazuje, že konservativci jsou vyřízeni a že tedy volit levici je zaručená cesta do politického nebe. Je to metoda, která svádí k napodobení. Ted* je na řadě Československo. TRAPNOST NEBO OBČANSKÝ PŘÍKLAD? Co je od začátku chybné, to se během času nemůže spravit. Julius Paulus, římský právník, Digesta Corpus Iuris Civilis. Pan Mareček přerušil hladovku, kterou držel déle jak tři měsíce. Důvodem je jeho naděje, že nová jednání týkající se vyšetření okolností předlistopadového jednání československých justičních jednání mají jakous takous naději, že povedou k spravedlivějšímu osvětlení a snad i praktickým uzávěrům. Zatím ale hladovkáři, kteří se ze sympatií k panu Marečkovi přidali, v hladovkách pokračují. Lidové noviny konstatovaly, že ze strany pana Marečka jde o trapnost a dokonce uveřejnily článek jakéhosi psychiatra, který nejen prohlašoval pana Marečka za magora, ale hlavně vyjadřoval sympatie prokurátorovi České republiky, kterého se protesty pana Marečka týkají. Celkem souhlasím, že v Čechách po všech těch promlčovacích tricích, kterými československé vládní orgány se snaží zachránit kdejakého velezrádce odpovědného za sovětskou okupaci, politické vraždy a násilí, jen magor může doufat, že se v současném „právním“ systému může dovolat nějaké spravedlnosti. Ale takoví magoři jsou solí země. Hladovka není a nedá se srovnat s pokusem o sebevraždu. Je to promyšlená protestní akce, která dokazuje veřejnosti, za jak vážné považuje hladovkář své důvody pro svůj protest. Je skutečností, že málokdy reakce veřejnosti je dostatečně silná, aby byla přivoděna náprava. Ale špatné svědomí u mnohých začne pracovat. Odporné je, když si hladovky všimnou noviny. Obyčejně nasadí na hladovky reportéry, kteří s rutinou sportovních redaktorů referují p rekordech a nikoli o vážnosti a podstatě protestu. Neinformují veřejnost tak, aby pochopila, o co jde, ale spekulují, jestli pan Mareček přetrumfne irský rekord. Když nakonec hladovkář hladovku přeruší, ať správně nebo ne, to je rozhodnutí v podstatě politické, novináři, a tím i veřejnost, jsou zklamáni. Mluví o trapnosti. Jejich sportovní fandovství není nasyceno. Nepostřehli, že bez ohledu na výsledek individuální pře, která může a nemusí pro pana Marečka vítězně skončit, občanům, kteří byli po tři měsíce svědky jeho protestu, se začíná v hlavách rozsvěcovat. Podstata politické rakoviny v Československu leží hluboko, v samých základech společnosti. Nejde jen o to, jak se vyřeší vztahy se Slovenskem, jak se zprivatisují fabriky, za kolik bude rohlík a jestli někde v republice zůstanou místa, kde si bude člověk moci provětrat průdušky, ale jde především o to, jak se vyrovnat s minulostí. Ne proto, že se někomu dostane zadostiučinění a jinému pohrdání, ale proto, že bez správného pohledu na minulost se nikdy nenaleznou příčiny toho, co dnes doslova hubí společnost jako celek. I občany jako jednotlivce. O to zoufalci, jako pan Mareček, bojují. A zatímco ministři létají nad zeměkoulí bez starostí nad tím, co s národem dělají nomenklatury, které si oni „sami osobněprolustro- vali“, nepodařené a špatné návrhy zákonů jejich právníků dovedly dnešní parlament k tomu, že za dva roky jeho působnosti není snad jediný zákon, který by nebylo nutno noveliso- vat nebo, ještě raději, zahodit. DÁ SE TO PROHRÁT? „... dosavadní čs. zahraniční politika byla nesena vlnou veřejných sympatií k Československu po listopadu 1989. Sla ve šlépějích diplomatické a politické práce prezidenta Havla, ale krom toho nemá v podstatě žádnou koncepci, kterou by stálo za to udržovat. Naše zahraniční politika by měla být efektivnější, možná méně bombastická, méně různých konferencí, ale o to více konkrétní politiky. Nechystali bychom žádnou změnu zahraničněpolitické orientace, ale priority bychom nepochybně přenesli jinam. Zejména Z pohledu na nutnost úzkých vztahů středoevropských států - Polska a Madhrska — a koordinace jejich zahraničních aktivit ve vztahu k evropské integraci.“ Z interview s dr. Janem Kalvodou, předsedou Občanské demokratické aliance (ODA) a místopředsedou České národní rady. LN, 24. dubna 1992. V Praze vykonala delegace první návštěvu u prezidenta Václava Havla. Prezident ji uvítal a požádal o další podporu Rady a exilu pro společný stát. K otázce restitucí se vyslovil, že doufá, že se tato otázka vyřeší k uspokojení exulantů. Odmítl volební právo pro exulanty z toho důvodu, že neponesou důsledky svého hlasu, a z obavy před vlivem hlasů separatistických Slováků na vývoj v Československu. Zpráva členům zastupitelstva Rady svobodného Československa o návštěvě delegace Rady v Československu ve dnech 20,- 29. II. 1992, Washington, 4. dubna 1992. Dnes jsme vtrhli na Pražský hrad. Abych měl jistotu, že mému synovi nic neujde, najal jsem anglicky mluvícího průvodce za padesát korun (2 dolary)... Victor Procházka: GOING HOME TO CZECHOSLOVAKIA - „23 years after leaving Prague, a father takes his son on an emotional journey“ (NÁVRAT DOMŮ DO ČESKOSLOVENSKA - „V Praze po 23 letech, otec se synem na dojemné cestě“), Edmonton Journal / Ottawa Citizen, April 18, 1992. Nyní bude příležitost vyjádřit, co si občané myslí o všem, co se děje v republice. Zásadně nesouhlasím s poznámkou o separatistických Slovácích v exilu. Ať s nimi jakkoli nesouhlasím, i oni jsou dosud občany Československé republiky a mají právo volit. Jakož i my exulanti. Také mne nikdo nepřesvědčí, že neponesu „důsledky svého hlasu“. Důsledkem POLYGON 3/92 3 [pageend3]mého exilu bylo, že jsem, jako tisíce jiných exulantů, nemohl být ani u své umírající matky, že jsem dvacet roků nesměl vidět svou vlast. Já, že neponesu „důsledky svého hlasu“, když se to třeba všechno vrátí? Kolik je mezi námi rodičů, kteří pro své děti musí najímat anglické průvodce jen proto, že nesměli déle než dvacet let do vlasti a ani dnes jim nikdo v Československu nepomáhá, aby jejich děti viděly, že naučit se jazyk rodičů má smysl? Pamatuji, jak v časech Masarykovy republiky veřejnost se starala o jazykové přežití československých občanů v cizím prostředí a považovala za tragedii ztrátu každého Člověka. Dnes jsou obavy, že bychom nenesli důsledky svých hlasů! Copak bychom to byli my, exulanti, kdo by pro návrat bolševismu hlasoval?! Nikdo nemá právo nás nařknout z takové politické nezodpovědnosti a nezralosti! Ani hlava státu. President přitom ale nevyužil příležitosti, aby nám - exulantům - vysvětlil, co si myslí o tom, že soud v Praze odsoudil člena předsednictva Rady svobodného Československa, našeho místopředsedu poslance dr. Bunžu, v roce 1948 odsouzeného v nepřítomnosti k trestu smrti, v roce 1991 ke 20 rokům žaláře jako sprostého zločince. Měsíc po jeho smrti! Přitom si spočtěme, kolik bývalých komunistů bylo vyznamenáno Masarykovým řádem! Což je ovšem vyznamenání, které by republikán Masaryk, toužící po občanské rovnosti, nikdy nedovolil a nepro- půjčil by mu svoje jméno. Ale to je jiná kapitola. Blíží se volby a politici spekulují, jak získat minimálně těch pět procent hlasů, aby jejich partaj se dostala do parlamentu. Před dvěma roky, za účelem zabránit roztříštění politického úsilí, byl stanoven pětiprocentní limit pro politické strany zvolitelné do parlamentu. Ve skutečnosti to byl tah, jak udržet u vesla ty síly, které se sdružily v Občanském fóru. V hnutí, které nemělo politický program, ale monopol na politické kariéry. Ale jinak to jaksi nevyšlo. Politických stran je dnes více než před dvěma roky. Takže skutečná vůle voličů se opět rozplizne na „podpětiprocent- ní“ kandidátky. Ve volbách v r. 1990 se takto zmarnilo více než 30% hlasů! Je však odpovědností voličů si vybírat pro sebe ten nejvhodnější politický program a pro ten hlasovat, nebo se poddávat spekulacím manažerů velkých partají? Ti totiž arogantně předpokládají, že mohou z politického života vytlačit představitele často svěžích a nových politických směrů nebo ty, kteří připomínají nenapravitelné křivdy posledního půlstoletí. Jenže v roce 1990 o to ani moc nešlo. Šlo o utajené politické plány těch, kteří doufali, že bude možno vystačit s ideologií lidské tváře (s pomlčením o socialismu) a kteří se dali kandidovat, aniž položili všechny karty na stůl. Bude těžší vyvolat nějakou revoluční euforii jako před dvěma léty, kdy to vyhrálo hnutí, které se pyšnilo tím, že nemá žádný politický program a vytvořilo dojem, že hlasy pro ně znamenají definitivní likvidaci bolševismu. Plebiscit proti komunistům - tak to voliči chápali - nesrazil komunisty o nic hlouběji, než byli před volbami od listopadu 1989. Naopak, dnešní pomlouvači lustračního zákona z bývalého Občanského fóra se dnes naopak chovají, jako by v případě komunistů šlo o živočišný druh ohrožený vyhynutím. Zatímco staré komunistické nomenklatury ve státních úřadech a podnicích dosud fungují a ovládají život obyčejných občanů. Proto se občané cítí podvedeni. Poslanci Občanského fóra se podělili o volební kořist, jejich hlasy, a pak šli každý svou cestou. A tak blok těch, kteří mají nejvíce ministrů a který se nazval Občanské hnutí, má dnes tak málo stoupenců, žeje zachrání leda jejich fo- togenický předseda, ministr zahraničí J. Dienstbier. Ti druzí, kteří stojí za ministrem Klausem, mají bodně stoupenců, protože ministr financí V. Klaus si získal důvěru odvážnými ekonomickými reformami. Ty jediné dávají naději, že to jednou snad všechno dobře dopadne. Přitom ale cosi Občanské demokratické straně chybí. Tady je zahraniční kritika britského konservativce, který mluví česky a tedy spíše chápe, o co jde: „ Václav Klaus hraje hrdinskou roli v ekonomické reformi. ODS však postrádá určitou kulturní věrohodnost, kterou má ODA. Kdyby se tyto dvě strany spojily, vyhnaly by socialismus z české duše.“ Roger Scruton, vydavatel britského čtvrtletníku The Salisbury Review. LN, 13. dubna 1992. Na Občanské demokratické straně vadí, že není zcela ochotna akceptovat všechny filosofické důsledky, které návrat ke kapitalismu přináší. Jsou jako mechanici, kteří chtějí nacpat motor z Rolls-Royce pod kapotu škodovky. Je to ovšem pokrok, ale už jsou tu i jiní, kteří také chtějí reformy a jsou filosoficky dále a zřejmě s pochybnostmi pozorují současnou ekonomickou vysprávku, která sice zatím pracuje, ale nestačí na reformu sociální. Občanská demokratická aliance, ODA, je tím třetím odštěpencem z Občanského fóra, ale vyšla chudě. Projevy jejích vůdců jsou však výstižné a opravdu mají, co ODS nemá: hlubší politický pohled na vývoj věcí. Ale nebudují si dostatečnou členskou základnu, která by voličům zaručovala, že nepromamí svůj hlas, budou-li ODA volit. A jakkoli jsou zřejmě sympatičtí i jiným, kdo chtějí zůstat na pravici (tvůrcům komunistické terminologie se nepodařilo nakonec zmást pojmy natolik, jak zamýšleh už od šedesátých let, kdy ty svoje „konservy“ nazývali pravicí a ty, kdo byli pro „svobodu“, ovšem v rámci KSČ, levicí). Měli zájem na vytvoření koalice s ODS. Bohužel ani vůdcové ODA neprojevili dost prozíravosti a jak bývalí političtí vězni, sdružení v Konfederaci, tak KAN i Strana živnostníků, podnikatelů a rolníků ve svých jednáních s ODA neuspěh. To je ovšem zlé znamení. Ukazuje to na politickou nedospělost pravice a profesionální selhání těch, které politika už dva roky živí. Dá se to těžko omluvit a co je horšího: i když všichni dohromady dostanou třeba i 14 procent, tak, když kandidují samostatně, se do parlamentu nemusí dostat ani jediný z nich. A pak to ODS v koahci s Křesťanským demokratickým hnutím moc nevytrhne. Jen si spočtěme, kohk poslaneckých mandátů levice v celém Československu potřebuje, aby se dostala do vedení federální vlády, když Mečiarova strana se slovenskou levicí dostane takových 70%...? To je ve Federálním shromáždění cca. 25%! Pochybuji, že levice v Čechách a na Moravě ztratí mnoho „podpětiprocentních“! hlasů. Zato bude těžit z hlasů pravice, která se nedokázala dohodnout. Levice je posílena desertéry z bývalého Občanského fóra jako je Dubček a Jičínský, kteří zpronevěřili svoje poslanecké mandáty a parlamentní funkce, do nichž byli zvoleni demokratickými hlasy, a nalezli přístřeší u ničím nepoučitelných sociálních demokratů. Už dnes je současná sociální demokracie, která se před dvěma léty do parlamentu nedostala, zastoupena od OF zběhlými le- vičáky a nebude se štítit spojenectví ani s KSČ ani s těmi, kteří si přetřeli rudou firmu na růžovo. Pro ty, kteří jsou pesimisty, to jsou hrozivé perspektivy. Hrozivé nejen proto, že lidé jako Komárek, levicí designovaný ministerský předseda, dostane-li se k moci, zastaví ekonomické reformy, ale především proto, že už po listopadu jako místopředseda vlády pověřený provedením ekonomické reformy prokázal dostatečně svoji politickou neschopnost i vy- čichlost svých ekonomických ideí. Bude tedy zapotřebí každého hlasu a jsou obavy, žeje hodně těch voličů, kteří jsou znechuceni a k volbám nepůjdou. Nepustit exulanty k volbám je tedy především politická krátkozrakost, ne-li sabotáž možného volebního vítězství pravice. Vždyť o co jde především? Jde o to, aby se Československo dostalo definitivně do Evropského společenství, aby nebylo pouze zdrojem laciných pracovních sil a výhodných zahraničních investic, které jsou dnes velmi vítané. Československo a jeho občané potřebují šanci se dostat do společnosti s rovnoprávnou příležitostí na blahobyt a prosperitu a nezůstat na periferii. K čemuž budou na dlouhou dobu odsouzeni ti, kteří nebudou v Bruselu uznáni za vhodné partnery. Jestliže se v posledním roce šance Československa dostat se do Evropského společenství do deseti let zlepšily, je to právě díky těm ekonomickým reformám, které má levice na mušce. To by měl v červnu vidět každý československý volič zcela jasně: do deseti let nebo za sto. Volba je jeho, jak se chce zařadit. A podívá-li se na východ Evropy, uvidí, že levicová cesta ekonomiky velmi snadno může dovést celou republiku k osudu evropské banánové republiky na dlouhou dobu. Dnes už můžeme udělat jakousi bilanci. Ekonomická reforma zatím je velkým kladem, ale parlament nesplnil téměř nic z volebních slibů a nadějí. Vedle nepovedených zákonů parlament neschválil ani zákon o třetím odboji. Nedokázal čelit levičáckým intrikám a jeho jednání trpí slovenskými nedemokratickými manýry. A nese odpovědnost za odcizení půlmiliónového exilu. Jeho poslanci se ani nepokusili zasáhnout do řešení slovenské problematiky a nechali nejvyšší instituci ve státě, Federální shromáždění, odstavit na vedlejší kolej. Jen se dívali, jak představitelé dvou zemských sněmů se předvádějí. To by byla v každém jiném demokratickém státě hanebnost, kterou nic-neomlouvá. Ovšem, představitelé z České republiky - nikdo si ne4 POLYGON 3/92 [pageend4]vzpomíná, že to je Husákův ústavní produkt od počátku zaměřený k tomu, aby vnucením české „suverenity“ se otevřely dveře slovenskému separatismu - se zesměšnili nejvíce. Dokázali svou politickou neschopnost a pravděpodobně i protiústavní jednání. Pokud ovšem lze mít zato, že Československo nějakou ústavu má. S tou ústavou je to to nej smutnější. Tento parlament navzdory svatosvatému volebnímu slibu ji nevytvořil. Tady, ovšem, nejvíce selhal. Jako před tím selhali i ti, kteří spíše ze zákeřnosti než z nevědomosti tak špatně poradili současnému presidentovi, kterou ústavu prohlásit za platnou a přísahat na ni. A nejen to. Během dvou a půl roku se neozval jediný právník - ti nejstarší jsou ještě vyškoleni demokratickými právnickými fakultami -, co se to s ústavou děje a že nelze dovolit „bývalým“ komunistům, aby odhodili Masarykovo ústavní dílo. Teprve nyní se objevují na stránkách novin ojedinělé hlasy. To je ovšem ostuda československých vzdělanců vysvětlitelná jedině vzpomínkami na to, jak jsme se do toho bolševického bahna před 40 roky dostali. Politickou lhostejností a intelektuální leností vzdělanců, kteří sice nikdy nemají právo mlčet, ale dosud neumí mluvit. To platí ovšem i o těch v exilu. ABY KOZA ZŮSTALA CELÁ aneb EVROPSKÝ STANDARD Nač bude naše rodina v rámci restituce uplatňovat nárok? „Podle zákona a spravedlnosti My jsme toho v Křimicích zase tolik nemilí Bratr o ni požádal, ale nejsou to žádné tisíce hektarů, jak se nikdo domnívá. Našli jsme takový připiš, proč vlastni byl zámek ’převzat'. Prý se vlastník o nij nemůže starat a je tedy nutno jej předat tomu, kdo to udilá za nij. Po čtyřiceti letech jsme to starání uvidili. Ujištiiji vás, že nejde o žádné zbohatnutí. Jde o záchranu -a to se netýká jen Křimic...“ František Lobkowicz, světící biskup pražský, interview, TELEGRAF, 1.4.1992. Lidé pochopitelné nebudou ničit zemidil- skou půdu, která jim patří. Pokud půdu nevlastní a hospodaří na ní, mají zájem ji vydrancovat a vytížit Z ní co nejrychleji. John O’Sullivan, National Review/Re- spekt, 134.1992. Už zase z Prahy přicházejí vtipy, kterým se nesmějeme, ale řehtáme. To svědčí o jistém normálu. Ti, co vládnou, to možná ještě nevědí, ale poddaní už zase vědí, jak to s nimi už doopravdy je. Jsou tomu dva roky, co jsem se zasmál pražskému vtipu: „ Co je to malá restituce? - Když Havel dostane Lucernu. - Co je velká restituce? - Když Schwarzenberg dostane jižní Čechy.“ Bylo to v době, kdy jsem v Praze přesvědčoval kamaráda, který je také přítelem dramatika Havla, že Václav Havel se nemá odříkat rodinného dědictví, ale naopak jít příkladem napřed a demonstrovat, že vlastnictví, ani zisk, není zločin. A je tomu už deset let, kdy mi v Paříži Pavel Landovský vykládal, jak jeho přítel Karel se za své návštěvy v jižních Čechách zastavil na jednom místním národním výboru a nabídl značnou částku v rakouských šilincích na opravu rozpadávající se kaple na bývalém schwarzen- berském panství. Soudruzi na MNV byli ovšem hned pro a jen se ptali, jak to, že pan doktor Schwarzenberg má takový zájem na té barabizně. A pan doktor jim prý tenkrát řekl: „Pánovi, jednou tu už žádný z nás nebude, nikdo si na nijaký místní národní výbor ani nevzpomene, ale přijdou sem turisti a řeknou: Podívejte se, jak jen mohli ti Schwarzenber- gové nechat tu kapli tak zaneřádit!?“ Proto konstatuji s uspokojením, že rodina Havlova už převzala rodinný palác Lucernu, který je stavitelskou pýchou Prahy, a pan kancléř má zatím zpět Orlík a snad i další rodinný majetek. Co chvíli vídám na televizi, jak domy postavené ve třicátých létech Američané jako staré barabizny vyhazují do povětří, aby mohli postavit něco nového. U nás v Edmontonu nedávno udělali totéž s radnicí na Churchill Square, postavené na konci padesátých let. Tomáš Baťa z Toronta, kde jistě taky bourají podobné baráky, investoval miliony dolarů na to, aby dostal zpět do svého vlastnictví Dům obuvi na Václavském náměstí, postavený ve třicátých létech. Jistě mu nešlo jen o to, aby tam mohl prodávat boty, i když patří do rodiny kapitalistů, kterým by pan doktor Sviták, volební leader levice, rád urazil pazoury. Jde mu i to, že to je rodinný majetek. Protože, má-li se vrátit do Československa opět prosperita, a snad i blahobyt, pak bude republika potřebovat své československé podnikatele a kapitál: Lidi, kteří vědí, kam patří a nesou odpovědnost k dílu svých předků a chtějí navázat na stoletou tradici českého podnikání. Toto téma je nevyčerpatelné, ale za pouhé dva roky se podařilo „právníkům“ Rychetskému, Jičínskému a podobným zaneřádit i vlastnické právo tak dokonale, že to bude spravedlnosti trvat desítiletí, než se to rozplete. Kde je však legislativní neřád největší, je na vesnici. Po staletí český sedlák připomínal mladší generaci její povinnost k půdě. Nebylo pevnějšího základu české národní existence jako právě tento vztah. Znal jsem sedláky, kteří nepustili na pole ani traktor. Kteří nepřipustili, aby jejich půda byla vymrskána. A chápali, že dočasnost lidské existence nesmí narušit věčnost a křehkost přírody. Povídali si o tom s námi v kriminálech, kam je vyhnali z jejich hospodářství tvůrci zářných zítřků. Zatímco ti sedláci, nebo jejich děti, na rodných gruntech stále ještě nejsou, i když nejsou exulanty ve zrádné cizině, jako my. Páni poslanci se dosud nezmohli na příslušné zákony. Zemědělská politika je stále ovládána zájmy, které nikdy nedovolí, aby zemědělství prosperovalo. „Připravujeme i zemědělský program, který pracovně nazýváme ’Evropský standard pro venkov ‘. Mil by být alternativou k pokusům vrátit venkov do předválečného období a postavit jej proti místům, nebo plánovat jeho destrukci,“ říká Ivan Gabal, šéf volebního týmu Dienstbierova a Rychetského Občanského hnutí. Přeloženo do srozumitelné češtiny jde o to, že venkov nesmí požadovat spravedlivé ceny za své výrobky a tudíž oprávnění dědici rodinných gruntů ztratí chuť chtít svoji půdu nazpět, poněvadž by nikdy nebyli schopni kapitálově utáhnout toto břemeno a stát k nim nebude nikdy tak štědrý se svými subvencemi, jako musí být vůči socialisticky hospodařícím družstvům. Tak se podaří těm, kteří stále doufají v lidskou tvář socialismu zachránit pro komunismus i rozpadající se kolchozy, které vlády složené z členů OH vždycky ochotně zachrání nějakým tím oddlužením nebo subvencí na úkor úspor všech občanů, aby se mohli pyšnit laciným chlebem, který je pochopitelně laciný jen zdánlivě. Ale zato to plní hlavní cíl: neatraktivnost soukromého podnikání paralysuje touhu po návratu polí a nemovitostí. Spiknutí proti českým sedlákům je rafinované a založené především na zásadě o nich co nejméně mluvit. Vliv vedení OH na vládu byl od počátku silný, sám Ivan Gabal - donedávna pracoval na Hradě - teprve nyní „připravuje“ zemědělský program. Po dvou a půl létech! Zatímco předseda této strany, jako ministr zahraničí, sotva udělal jediný pokus o zemědělskou výrobní koordinaci se sousedními státy Československa, která by do budoucna zabezpečila zemědělskou výrobu a trh. Jak dlouho bude trvat, než evropský trh zaplaví ukrajinská pšenice, jako už dnes ukrajinské a polské uhlí ohrožuje ostravskou uhelnou produkci? Namísto toho se vedou řeči o alternativách „k pokusům vrátit venkov do předválečného období a postavit je proti místům“, čímž má ,OH na mysli útok na Švehlovu agrární stranu, jejíž majetek všechny partaje Národní fronty tak dokonale rozkradli, že ještě dnes je to všechny svorně spojuje, jak vidíme i v současném boji o komunistické tiskárny, o nichž se nikdo nemůže rozpomenout, že se původně jmenovaly Novina. „Novina“ byla založena Antonínem Švehlou ještě za Rakouska z peněz českých sedláků a dvacet let sloužila tiskovým potřebám československých rolníků, kteří byli v r. 1945 nestydatě umlčeni důsledky politického spiknutí zvaného „Košický vládní program“. Tento největší zločin na celé společenské skupině národa nebyl dosud napraven a ani se o tom neuvažuje, „protože se nesmí postavit vesnice proti místům“. Čehož dokladem je i současné zemědělské zákonodárství. Je podivné, že nikdo z těch, kteří jsou v čele současného čs. politického establišmentu, nechápe, o jak klíčovou státnickou otázku jde. Nejen proto, že je nutno nastolit spravedlnost, která byla narušena už tři roky před „magickým“ rokem 1948, ale především proto, že město stojí proti vesnici a komunistický sajrajt, který vymetli z měst, dusí stále český i slovenský venkov. Každý demokratický politik, i sami občané, musí mít zájem na vrácení soukromého podnikání a vlastnictví na vesnici a do zemědělství a na znovuvybudování jeho infrastruktury. Bez toho bude i nadále vládnout politická nejistota a obavy, že jakýkoliv politický posun může kdykoliv ohrozit křehkou československou demokracii. POLYGON 3/92 5 [pageend5]IMPULS PRO JAPONSKO? Václav Havel se ve své tokijské přednášce zabýval rolí intelektuálů v politice postkomunistických zemí: „Nejsem pochopitelně pro to, aby politické úřady řídili lidé, kteří neumějí řídit. Nejsem pro to, aby se místo rozhodování filozofovalo a snilo... Rozhlítím-li se po dnešním světě, nemohu se zbavit intenzivního pocitu, že soudobá politika nový impuls v podobě urěitého zduchovnění potřebuje jako sůL Možná tento impuls přijde úplně odjinud, nikoli z postkomunistických zemí Ale přijít, zdá se mi, musí,“ řekl mimo jiné vybranému japonskému auditoriu v zaplněné síni Asahi HalL LN, 24. dubna 1992. Je na čase povědět, že českoslovenští intelektuálové - pokud se o nich dá vůbec jako o společenské skupině mluvit, ale určitě ti státně licencovaní-jsou v jednom houfu, mizerně selhali a selhávali už od dvacátých let. Nikoli proto, že neuměli řídit politické úřady. Byli to totiž oni, kteří udělali komunismus národu stravitelný navzdory oné stotisícové armádě legionářů - svědků bolševismu od Samého počátku. Ani dnes z toho intelektuálové nevybředli a nedokázali rozeznat mravní i politickou propast tam, kde zdánlivě nejde o každodenní politickou problematiku, ale o základní principy a otázky, které jsou schopny v pravou, nejméně vhodnou chvíli zaškrtit demokratický vývoj. Impotentni právní řád opřený o bolševickou ústavu, rehabilitace, které se dnes snaží pošpinit památku popravených hrdinů a obětí boje proti bolševismu, to, čemu říkáme „lustrace“, jsou toho jasným příkladem. „Štěchovický“ archiv agentů StB je zdrojem hrozeb pro persekuci kohokoli a kdykoli. Jakékoli jméno tam může být připsáno a jakékoli jméno vypuštěno, protože bylo odmítnuto zveřejnění všech jmen prokazatelných zlosynů. Rozhodnutí, jak bude postupováno proti zradě v minulosti, právní filosofie, s níž se k mravní očistě společnosti přistupovalo, ukazuje na velmi chabou intelektuální potenci. V takovém případě lze těžko souhlasit s tun, že odkudsi přijde jakýsi nový, zdu- chovňující impuls. Vždyť ten impuls už tu je více než dva roky! Někdo ten návrat svobody nazývá zázrakem, ale určitě to nejsou ti intelektuálové, kteří si představovali, že zázrak přijede na socialistickém koni a jsou dnes za- trpklí a nechápou, že historie jde jinou cestou, než jak to předvídali jejich oblíbení marxističtí klasikové. Snad stále čekají na svého mesiáše a podobají se moskevským „nomenklaturním“ občanům, kteří dnes parádují na Rudém náměstí s obrazy masového vraha Stalina. Tím zázrakem a impulsem je návrat do občanského normálu, v jakém vlastně nikdy tolik národů a států nežilo a jako se k němu začínají blížit dnes. Humanismus, zduchovnění, dnes vítězí, i když se stále tolik lidí nesmyslně vraždí. Nepotřebuje impulsy a zjevení. Přichází sám ve chvíli, kdy lidé jsou nasyceni tím, o co byli po desítiletí okrádáni a co jim bylo upíráno. Vlastně právě to nasycování v tolika nových a nových variantách je samo tím humanismem. Jsou lidé, kteří považují demokracii, svobodu i mravnost za jednu z mnoha cest k Bohu. A protože jasně vidí svůj cíl, nepovažují za tak podstatné, jakou cestou se ubírají. Pro mne je důležitá ta cesta sama o sobě. A ta tady je. Jen se obávám, že vytváření očekávání, že cosi ještě přijde, svede pozornost lidí na cestě, na kterou se tak pracně a bolestně probili. A spíše než by něco spatřili a nalezli, zakopnou nebo budou tam, kde mají konečně příležitost svobodně jít. Edmonton, 1. května 1992 H Kdyby novin nebylo Fejeton Arnošta Wagnera Již potřetí letos došel na psa mráz a tak sedíme se ženou v jídelně a předěláváme rodinný rozpoěet. Škrtáme již druhou položku. Beze slova obcházíme částky na „68 Publishers" a „předplatné" na exilové časopisy, děláme, že nevidíme položku „dobročinnost a pomoc bližním ", ale bezohledně škrtáme rubriku „se- stra-letenka“ a „dovolená". Rozpočet na domácnost a potraviny již nechávám plně na manželce a čtu si v posledním kanadském 'Novém domově'. Dobrý článek Zdeňka Otruby „Čeládka zpanštělá" mně jenom dokazuje, jak je důležité, aby exilové noviny a časopisy ještě stále vycházely. „Jak rychle se naučili od bývalých struktur jejich zbohatlické móresy,“ píše autor, když se odstavec předtím pozastavil nad šedesáti novými auty BMW, které si pořídilo československé ministerstvo vnitra, což mu (autorovi) zároveň navodilo vzpomínku na pražskou babičku v řeznictví, počítající korunky na dlani, zda bude mít dost investic i na druhý párek. Ve stejném čísle 'Nového domova' se jak megalomanské Gabčíkovo rozlévá na čtyřech ilustrovaných stránkách neméně bombastický projekt na pomoc československým univerzitám, organizovaný kanadskými celebritami a osobnostmi československého exilu sdruženými v tělesu (Honorary Board, Honorary Advisory Council, Board of Directors, Executive Commitee), které čím bude větší, tím lépe se v něm mohou „delegovat úkoly", jež jsou nemalé. Představitelé Fondu pro obnovu československých univerzit prosí české a slovenské emigranty, aby finančně přispěli na projekty, které mají rozpočet od 203.250 dolarů (projekt číslo 9) až po 1200 dolarů na nákup knih (projekt číslo 64). A jak již je dobrou exilovou tradicí, s otevřeným srdcem a „nad- političností" se krajané nakonec zhostí i tohoto úkolu, jako mnoha jiných ještě v dobách totality. Osobní zájem prezidenta Václava Havla, který je čestným „patronem" tohoto projektu, alespoň dává záruku, že těžce vybrané (i vydělané) dolary neskončí někde jinde... ... jako těch 1200 odborných knih a učebnic, o kterých právě čtu v ottawském deníku 'Citizen', kde si v článku „Kam s hromadou knih" stěžuje kanadský inženýr chemie Jacob Klassen, jenž na žádost vedení sklárny v Čechách, kde učil angličtinu, sehnal dvanáct set knih a učebnic, které mu teď překážejí v bytě, protože vedení sklárny je už nechce. Článeček, i když je až na osmé stránce, nám nedělá moc dobrou pověst. Ale, jak dále listuji novinami, nad předposlední stránkou by mělo hrdostí zaplesat srdce každého Čechoslováka. V článku „Challengers sold to Czechs" Československo podává pomocnou ruku hospodářsky těžce nemocné Kanadě tím, že nákupem letadel ekonomicky podpoří montréal- skou firmu Bombardie, se kterou podepsali zástupci československého ministerstva vnitra smlouvu o koupi tří luxusních letadel pro prezidentskou flotilu a pro „other bigwigs" (papaláše) ve vládě. Výdaje v celkové částce cca šedesáti milionů dolarů částečně pokryje pětadvacetimilionová půjčka od kanadské Federal Development Corporation. Letadla Challangers mají nahradit již „nevyhovující" letouny sovětské výroby, které však i nadále budou muset sloužit (a nevyhovovat) normálním pasažérům Československých aerolinií. Až na úplně poslední stránce 'Citizenu' nacházím oznámení, že Kanada pomůže v začátcích znova se rodící Ukrajině půjčkou šedesáti milionů dolarů. Takže, kdo vlastně té chudé Ukrajině pomohl? Letadlo pro Václava Havla pomohlo podržet firmu Bombardier, která zaplatí kanadské vládě daně, jež půjdou na Ukrajinu. Nájemné za šedesát aut BMW posílá ministr Langoš Bavorákům, kteří je s radostí utratí v pražských restauracích, kam se nezaměstnaný český autodělník nebo letecký inženýr nedostane. A my zde se už nějak poskládáme (jako vždy) na fond pomoci československým univerzitám, na schůzování jeho 44-členného předsednictva, na slavnostní setkání s představiteli tohoto předsednictva s ministry federální vlády, na nějaký ten banket a inzeráty v 'Novém domově', na poštovné pro těch 1200 knih a učebnic, na ... ... poskládal jsem pečlivě přečtené noviny a podíval se manželce přes rameno, jak je daleko s naším rodinným rozpočtem. Položce „pivo, víno, likéry" ubrala poslední nulu, pod „kino, video, divadlo“ napsala „čistírna" a položku „dobročinnost" škrtla úplně. Snad jenom dočasně. (Ottawa, únor 1992) ■ 6 POLYGON 3/92 [pageend6]Dva ministři zahraničních věcí Alexej Žák Tento článek byl vlastně určen pro březnové číslo Polygonu, pro nedostatek místa musel však posečkat. V březnovém čísle si čtenáři přečetli povídku D. Makovičky „Smrt prezidentova syna", pojednávající, jak asi došlo k „sebevraždě" Jana Masaryka. Alexej Žák se zabývá Janem Masarykem ze svého hlediska. Desátý březen. Pro někoho možná nic neříkající datum, označující den v kalendáři jako každý jiný. Ale není tomu tak, protože v tento den došlo v roce 1948 k tragické události, jejíž pozadí doposud nebylo a zřejmě již nikdy nebude plně a beze všech pochybností objasněno. Touto událostí je smrt Jana Masaryka. Už dříve mne tento případ zajímal. Nejdříve jako frekventanta školy SNB, později jako příslušníka čs. kontrarozvědky a potom jako vyšetřovatele VB, když jsem měl možnost hovořit se zajímavými lidmi z mé profese nebo příbuzných oborů. V době, kdy k této smutné události došlo, tj. po 25. únoru 1948, byla jenom jedna úředně stanovená verze smrti Jana Masaryka ze strany vyšetřujících příslušníků StB, a to - sebevražda. Žádná jiná verze se oficiálně nepřipouštěla a ani z projevů našich tehdejších politiků nad Masarykovou rakví nevyplývalo nic jiného. Rovněž tisk psal o „dobrovolném“ odchodu čs. ministra zahraniční ze života „po dostavení se prudké deprese, která se stupňovala až do náhlého pominutí smyslů, které vyvrcholilo skokem ministra z okna jeho služebního bytu na kamenné nádvoří Černínského paláce“. Dne 3. dubna 1968 byl v týdeníku Student zveřejněn otevřený dopis generálnímu prokurátorovi s výzvou, aby ihned zahájil šetření, „zda ministr zahraničí Gottwaldovy poúnorové vlády, Jan Masaryk, byl před dvaceti lety zavražděn jako první oběť cesty k totalitní diktatuře“. Dne 5. dubna 1968 Dubčekův režim nařídil generální prokuratuře formální vyšetřování Masarykovy smrti a dr. Jiří Kotlář - vedoucí odboru vyšetřování - řídil práci celého týmu až do příchodu nového gen. prokurátora JUDr. Jána FEJEŠE v létě r. 1969, kdy bylo vyšetřování ukončeno. Zdrojů k objasnění celého tragického případu po více jak dvaceti letech mnoho nezůstalo. Svědci do té doby žijící zestárli o dvě desetiletí, mnozí skončili ve věznicích, někteří zemřeli přirozenou smrtí, jiní (obzvláště důležití) za zvláštních a rovněž plně neobjasněných okolností: Jindřich VESELÝ, v době smrti Jana Masaryka náměstek ministra vnitra a současně přednosta zpravodajské služby. Vyškolený v Moskvě u NKVD a pravá ruka K. Gottwalda. Spáchal sebevraždu skokem z okna. Bedřich POKORNÝ, v roce 1948 šéf kontrarozvědky, podřízený J. Veselému, dne 9.4.1968 nalezen „oběšený“ v lese u Bílovic na Brněnsku. Jan Hora, šéf Státní bezpečnosti, který přímo řídil vyšetřování smrti Jana Masaryka, přišel o své místo necelý měsíc po ní a zemřel. Ať už jsou souvislosti jakékoliv, jedno je naprosto jisté. Opravdoví odborníci, skutečná kriminalistická elita, jako např. dr. Zdeněk Borkovec, kriminální rada oblastní kriminální úřadovny v Praze a jeho podřízení z tzv. „mordparty“ - oddělení pro vyšetřování násilných trestných činů, vrchní kriminální inspektoři Miloslav Nečásek a Jan Pešek, kteří byli na místě mezi prvními, ti všichni museli případ předat proti všem zvyklostem příslušníkům Státní bezpečnosti. Zkušení krimina- listé, muži nejpovolanější, museli tedy odejít od započaté práce a na jejich místo nastoupili lidé, kteří předtím vraždy nebo jiné případy násilné smrti nevyšetřovali, ale za necelých šest hodin od převzetí causy pak byl z jejich strany učiněn jednoznačný závěr, že Jan Masaryk spáchal sebevraždu a toto jejich stanovisko bylo publikováno i v tisku. To je velmi podivné, nehledě na to, že při každé násilné smrti musí být vytýčeny verze smrti, každá se musí důkladně prověřit a na základě zcela jasných závěrů, které nesmí být v rozporu se zjištěným stavem a zajištěnými stopami z místa činu, vyloučit jako nepravděpodobné. Každá sebevražda se musí vyšetřovat jako vražda a všechny kriminalistické úkony tomu musí odpovídat. Jak známo, tak další verze k objasnění smrti stanoveny nebyly a tedy v tomto směru neprobíhalo ani příslušné vyšetřování, které by tuto eventualitu mohlo spolehlivě vyloučit. Celý případ začíná pořádně „smrdět“, když si uvědomíme, že jej dostali do rukou lidé od StB shora uvedení, kteří osobně pomáhali potlačit nebo zfalšovat důkazy o komunistickém spiknutí a přípravách atentátu na ministra spravedlnosti Prokopa Drtinu a na Jana Masaryka v září 1947, tedy necelých šest měsíců před jeho smrtí. Stopa se tehdy táhla do Olomouce. Na vyšetřování této události se kromě již uvedených příslušníků StB podílel i dr. Josef Görner - šéf kriminální ústředny a nadřízený dr. Borkovce. Mnohem později se prokázala jeho negativní role. V roce 1951 ze služeb ministerstva vnitra v tichosti odešel a zakotvil na poklidném místě v Národním historickém archivu. Byl to rovněž on, kdo nechal bez jakéhokoliv odporu zlikvidovat dr. Borkovce. Bez povšimnutí nelze přejít ani zvýšený „zájem“ pracovníků sovětské NKVD o osobu Jana Masaryka. Jejich spolupracovníkem byl i samotný náměstek ministra Jindřich Veselý, který tehdy měl ve své podřízenosti všechny složky StB. Byl to tedy předchůdce současného, nechvalně známého generála Aloise LORENCE, pokud by tato funkce byla někomu nesrozumitelná. Stalin si byl velmi dobře vědom nebezpečnosti Jana Masaryka s ohledem na jeho zásady, vliv, oblíbenost doma i v zahraničí, ale zejména schopnost předvídat události. To by ohrozilo jeho plány. Jako živý mu mohl škodit doma i v případné emigraci. Masarykova „sebevražda“ by tyto problémy vyřešila. V této souvislosti se mi v paměti vybavuje velmi zajímavý výrok bývalého, velmi erudovaného vyšetřovatele a pedagoga pplk. Stanislava Války ze školního institutu MV ČR ve Veltrusích, který zněl: Kdyby všichni ti mrtví, jejichž smrt byla vyšetřujícími orgány označena za sebevraždu, dostali od Pánaboha dnes možnost proti tomuto výroku na protest zapískat, to byste se divili, co by na našich hřbitovech bylo pískotu. - Poté nám pplk. Válka z vlastní praxe vyšetřovatele vysvětloval případy původně uzavřené jako jasné sebevraždy, které byly po létech, na základě určitých indicií a opětovného vyhodnocení stop zajištěných na místě činu, objasněny jako úkladné vraždy, nesmírně pečlivě připravené a skoro profesionálně provedené. Takovéto závěry je však možné učinit pouze za jediného předpokladu, jehož těžiště spočívá ve skutečně pečlivém ohledání místa činu, zajištění všech druhů stop a jejich správného popisu, včetně pořízení příslušné dokumentace, protože tyto úkony jsou naprosto nezbytné pro provedení rekonstrukce a jsou neopakovatelné. V případě vyšetřování smrti Jana Masaryka v roce 1948 tomu tak nebylo. Hlavní nedostatky dřívějšího vyšetřování totiž spočívají právě v zajištění místa činu, v jeho ohledání a v obsahu příslušných protokolů. Také fotodokumentace vykazovala nedostatky; a to i z pohledu tehdejší praxe, úrovně práce a technických možností. Jelikož ani při novém vyšetřování v letech 1968/69 nebyly zjištěny žádné skutečnosti, které by verzi vyšetřovatelů StB o sebevraždě Jana Masaryka vyvrátily, byl celý případ usnesením GP ČR odložen. * * * Letos tedy uplynulo 44 let od smrti Jana Masaryka, muže, k jehož rakvi přicházeli lidé ve statisícových zástupech, aby se rozloučili s velkým synem své země, kterou on miloval stejně vroucně, jako i její lid. Dovolte mi, vážení čtenáři, abych se ve stručnosti vrátil k této nesmírně významné postavě československé i světové diplomacie. JAN MASARYK se narodil 14. září 1886 a snad je zbytečné uvádět, že jeho otcem je muž, o němž nechali poslanci první republiky vytesat v budově parlamentu téže republiky „Tomáš Garrigue Masaryk se zasloužil o stát“. Strohá věta, postrádající jakoukoli bombastiku našich pozdějších politiků. Je skutečně paradoxem, že naši dnešní „politici“, bez jakýchkoli zásluh na vybudování tohoto státu, se jej snaží zničit rozpoutáváním POLYGON 3/92 7 [pageend7]nacionalistických vášní a předvádějí celému světu to, co se nepodařilo dovést do konce ani Hitlerovi. Ale vraůne se k Janu Masarykovi. Ten se vydal po absolvování akademického gymnasia v r.1906 na zkušenou do Ameriky, kde pracoval jako dělník v Craneových slévárnách. Zde vedle sebe pracovali Poláci, Slováci, Ukrajinci, Češi, Norové atd., zkrátka všichni ti, které sem vyhnala z domovů bída a hlad. V tomto skutečně proletářském prostředí, kde bylo mnoho negramotných lidí, dostával Jan Masaryk první lekce pro svou pozdější dráhu diplomata. Zde působil až do roku 1913, absolvoval při zaměstnání různé obchodní kursy a zdokonalil se v řečech. Pak v USA vystřídal celou řadu zaměstnání. Po vypuknutí války se vrátil do vlasti a sloužil v rakousko-uherské armádě u vozatajstva. Když vznikl 28. října 1918 samostatný čs. stát a jeho otec nastoupil do prezidentského úřadu, rozhodl se Jan pro dráhu diplomata. Nejdříve nastoupil jako chargé d’affaires na naše velvyslanectví v USA, kde byl asi dva roky a poté byl jmenován legačním radou v Londýně a v r. 1925 vyslancem Československa ve Velké Británii. V této funkci zde zůstal až do pověstné schůzky velmocí v Mnichově, na níž dal Západ souhlas k okupaci pohraničních oblastí ČSR. Na protest proti této mnichovské zradě a neskutečně podlému jednání jejich účastníků Jan Masaryk rezignoval na svou funkci a odjel z Velké Británie do USA, kde se ještě snažil zachránit celistvost republiky. Mamě. Politikové s rozhodujícím vlivem se nedali přesvědčit, že hanebná mnichovská dohoda, v níž bylo obětováno Československo, nemůže zabránit Hitlerovi a jeho ozbrojeným hordám v připravovaném útoku na celou Evropu. Po březnových událostech roku 1939 se politický emigrant Jan Masaryk vrátil jako soukromá osoba zpět do Londýna, blíže k domovu, kdy tehdy řekl: „Budu dělat, co je v mých silách. Chci, aby celá Anglie věděla, koho nechala na holičkách a za jakou cenu.“ Nedokázal odpustit ministerskému předsedovi Neville Chamberlainovi jeho slova při obětování Československa, přednesená před mnichovskou schůzkou, že ,je to země, o které nic nevíme“. Jan Masaryk mu to oplatil, když osobně zahajoval první velký koncert českých umělců na jaře 1939. Řekl: „Vítám vás na koncertu československých umělců. To je ta země, o, které nic nevíte. Kdepak byste už někdy slyšeli o Dvořákovi. Rovněž jména Bedřich Smetana a Karel Čapek vám tu říkám také poprvé. Když to pravil pan Chamberlain, tak to přeci musí být pravda.“ Po těchto slovech se v sále strhnul ohlušující potlesk, Angličané měli smysl pro fair play na rozdíl od svého ministerského předsedy. Teprve válečná léta způsobila, že se z oblíbeného společníka v diplomatických kruzích stala uznávaná osobnost, hodná jména svého otce. Lidé doma i v emigraci jej začali považovat za svého. Jeho obliba stoupala úměrně tomu, jak ho ostouzel protektorátní rozhlas - sice česky mluvící, ale nacisticky koncipovaný. Stal se tribunem při bestiálním vyvraždění občanů v Lidicích a Ležákách. Díky jemu jména těchto obcí obletěla celý svět a demonstrovala tak další bestialitu a zvěrstva páchaná německými nacisty na bezbranném civilním obyvatelstvu. Z doby válečných let, kdy se vedla jednání o poválečném uspořádání Evropy i tváři nového Československa, se rovněž dochovaly i některé jeho výroky, jež jsou obrazem jeho osobnosti a dokazují, že by se nikdy nemohl smířit s tím, co se stalo skutečností po únorovém převratu v roce 1948. Například jeden jeho výrok o komunismu: „Nesmíme nikdy zapomenout, že komunismus se skládá z deseti procent ideologie a devadesáti procent taktiky. Komunisté a jezuité mají moc společného. Věří na chlup stejně, že všechny prostředky jsou posvěcené, když slouží jejich cí- li.“ Nebo když se zamýšlel nad budoucím vývojem v Československu: „Já si myslím, aby si naši lidi vybrali sami. Když se rozhodnou pro komunismus, mají ho mít. Ale český komunismus. Já bych se v tom případě nevrátil. Mne by oddělali a já bych byl ošklivá mrtvola. Ale prosím. Když si vyberou naši po válce komunismus, měli by to dělat po svém. Po česku. A né, aby nám někdo z Ázerbájdžánu chtěl říkat, jak si máme vládnout a co dělat.“ Na adresu spravedlivého společenského řádu řekl zas toto: „Já neměl nikdy rád lidi, kteří si myslí, že se narodili k tomu, aby vydělávali prachy. Mně se líbí moc věcí v Americe, ale vždycky jsem nenáviděl to, jak tam odhadují člověka podle toho, kolik vydělává. Já neměl na penězích nikdy moc velký zájem. Když jsem měl na chleba s máslem, daljšem vždycky, co jsem nepotřeboval, někomu, o kom jsem si myslel, žeje lepší než já, i když vydělává míň. To o mně sotva někdo může říct, že jsem kapitalista. Já taky souhlasím se socialisty, že nikdo nemá právo na to, aby vykořisťoval druhého. Ale já věřím na lidi a na zdravý rozum do té míry, že jsem přesvědčen, že si lidstvo všechny zlé věci v našem dnešním sociálním řádu odstraní i bez revolucí, bez slz a krve.“ K samotným komunistům pak tohle: „Komunisté chtějí beztřídní společnost. Prosím. Jenže první věc, kterou udělají, když se dostanou k moci, je - a Pánbůh jim odpusť metody, kterými se k ní dostanou -, že vytvoří novou privilegovanou třídu. Novou aristokracii se všemi hnusnými znaky zbohatlíků. Já si nemůžu pomoct. Ale mně je opravdu špatně, když vidím chlapa, který byl poctivý dělník a teď je z něho opice ve fraku a dělá všechny ty špatné věci, které právem ještě včera nenáviděl. Mně je jich hrozně líto. Oni byli - aspoň někteří - docela slušní lidé. Pak se stanou ministry a řediteli a hodnostáři a pámbuví co ještě, a začnou zdobit své kdysi poctivé manželky jak vánoční stromečky. Každý z nich musí vypadat důležitě. Tak zahodí gypsovku a začne spát s herečkami, kouřit havana a žárlí, když jiný soudruh má větší bourák a má na něm víc toho, co se leskne. Ale on se pořád ještě necítí dost důležitý. Tak zkouší dostat víc moci a ještě víc moci a ještě kousek. A nejdřív začne šlapat lidem na paty a pak jim ukáže moc tím, že je vyhodí z práce, pošle do pracáků, do koncentráků, do vězení. A když ani potom někdo nevěří v jeho důležitost, tak ho likviduje totálně. A ten, kdo jich zlikviduje víc, je důležitější než ten, kdo jich zlikviduje jenom pár. Místo beztřídní společnosti nakonec udělají beztřídní hřbitov.“ Neméně zajímavý je jeho výrok z poloviny roku 1947 po návštěvě Moskvy, kde definitivně pochopil, že tuhý stalinský kurs míří i do Československa a že se zde bude těžko samostatně vládnout. Když se ministr z tohoto jednání vrátil, řekl: „Odjížděl jsem do Moskvy jako ministr suverénního státu, vracím se jako Stalinův lokaj.“ Ptám se: mohl s takovými názory a postoji Jan Masaryk přežít onu krutou dobu, která obracela v prach a popel vše, o co se po celý svůj život snažil, v co věřil a co mu bylo nej- dražší, tj. svobodu a demokracii? Těžko. V takových dobách lidé jeho formátu neumírají přirozenou smrtí. „SAMETOVÝ DIPLOMAT“ Dovolte mi jenom malé srovnání osobnosti Jana Masaryka se současnou „veličinou“ naší diplomacie, kterou zplodila a vynesla na post ministra zahraničních věcí ČSFR tzv. sametová revoluce - Jiřího Dienstbiera. Tento člověk Masaryka velmi rád cituje a snaží se jej napodobit jako většina našich sametových polistopadových „politiků“, ale výsledek je nezřídka žalostný a podivný. Pro pochopení toho, co konkrétně mám na mysli, uvedu příklad, který bude zřejmě známý našim krajanům v Kanadě. Jde o jmenování soudruha Rudolfa Schustera velvyslancem v této krásné zemi, která si takovou „poctu“ opravdu nezaslouží. Proti tomuto aktu s. Dienstbiera, jenž sem uklidil jednoho z čelných představitelů stranické elity, naprosto zkompromitovaného člověka, navíc důvodně podezřelého ze spáchání závažného trestného činu, se zvedla vlna odporu. Pokud si dobře vzpomínám, tak ještě v době, kdy jsem v ČSFR pracoval na slušovickém případu, došlo v měsíci březnu 1991 před naším velvyslanectvím v Ottawě k demonstraci, na které byly vysloveny určité požadavky našich krajanů a mezi nimi i požadavek okamžitého odvolání z funkce s. R. Schustera a jeho zástupce V. Rychlíka. Místo toho byli odvoláni manželé Ráčkovi a Ocelákovi, kteří však odmítli převzít letenky a na protest zde zůstali i se svými dětmi. Vyšetřením této, pro ČSFR velmi nepříjemné věci, byl s. Dienstbierem pověřen jeho první náměstek Pavol Suchán, o němž už v té době s. ministr věděl, co je to za člověka. Pan Suchán tedy odjel do Kanady, aby zde v pověření svého šéfa celou situaci na zastupitelském úřadě zevrubně „prověřil“. Tady se plně postavil za svého soukmenovce s. R. Schustera a v tomto duchu svých „zjištění“ referoval svému nadřízenému. Poté byl krátce na to, na základě provedených lustrací (asi proto se k nim s. Dienstbier tak negativně staví), s. Suchán odvolán z funkce a navíc musel rezignovat i na své poslanecké křeslo ve FS. Jinými slovy: sametový politik přišel o tzv. loajálního odborníka. Tyto skutečnosti však nijak neovlivnily s. Dienstbiera k provedení nutných Změn na velvyslanectví a tedy ani neohrozily samotného s. Schustera. Jenom pro informaci uvádím, že s. Schuster byl členem ÚV KSS a také 8 POLYGON 3/92 [pageend8]předsedou Slovenské národní rady. V této funkci, aby dal najevo svému okolí přesvědčivý důkaz o své loajalitě novému režimu a změně myšlení, zorganizoval jako předseda SNR v březnu 1990 pietní návštěvu s kladením věnců u rodného domku představitele Slovenského štátu a fašistického kolaboranta Jožefa Tisa. Tohoto aktu se zúčastnila i delegace Slovenské ligy v Kanadě. Byl to skutečně skandál, ale jak je vidět, tak pro s. Schuste- ra účelný, neboť mu dopomohl k místu velvyslance. Z toho údobí považuji za nutné uvést další fakta, už méně známá. Švagr dnešního předsedy FS Alexandra Dubčeka, bývalý vedoucí tajemník OV KSS v Trenčíně (což byl náš sousední okres), V. Krajčí, nabídnul v prosinci 1989 funkci ministra vnitra SR svému příteli, podnikovému právníkovi v n. p. Sklo- obal v Nemšové (kde byla posádka sovětské armády) JUDr Vladimíru Mečiarovi, a ten ji přijal. Dne 11. ledna 1990 byl Mečiar jmenován ministrem vnitra a ihned vytvořil tzv. Inspekční komisi MV SR, do které najmenoval své podřízené npor. JUDr Leonarda Číma a JUDr Štefana Lastovku. Dne 26. ledna 1990 se příslušníci tohoto komanda, vedeni npor. Čimem, objevili v Trenčíně s úkolem - prověřit podněty a oznámení o trestné činnosti funkcionářů OS SNB, OV KSS a ONV v Trenčíně. Zde v nočních hodinách vnikli do zapečetěné vily Státní bezpečnosti v Trenčíně a odvezli odtud balík spisů. Je nutno zdůraznit, že ten, kdo chtěl po r. 1990 vstoupit do tzv. Tisový vily, musel mít k tomu písemný souhlas tehdejšího federálního ministra JUDr Sachra. Oni takový souhlas neměli. Materiály StB totiž výlučně spadaly do kompetence FMV a podléhaly zvláštnímu režimu. Z tohoto pohledu je proto nutno vstup pracovníků MV SR do vily i odvoz materiálů hodnotit jako vloupání a krádež za účelem získání dokumentů označených jako přísně tajných. Takovýto čin se uskutečnil pouze zde, ve městě, kde žil a pracoval s. Mečiar a mnozí jeho dodnes vlivní přátelé, a kde se rovněž, jakoby náhodou, zaregistroval jeden z nástupnických subjektů DA Ku Slušovice - DAK START. Slušovice, t. č. Trenčín. Když druhý den ráno nprap. Ján Mano, který už předtím psal prezidentu Havlovi dopis s varovnými signály k činnosti s. Mečiara a s. Krajči, objevil zprávu o noční akci ve svodce, nahlas a před svědky označil tuto operaci Mečiarova komanda za nezákonnou. Vzápětí jiřišla reakce, kdy se sem dostavili opět. s. Cimo, Lastovka a d., kteří se zajímali o dvě věci. Zda napsal nějaký dopis Havlovi a zda v souvislosti s jejich akcí mluvil o nezákonnosti. Když nprap. Mano obě skutečnosti potvrdil, komise mu s okamžitou platností pozastavila výkon služby, musel odevzdat služební průkaz i zbraň a pak ho poslali domů s tím, že nemá vycházet z bytu a nikomu telefonovat. Totéž se stalo i mně, ale na území České republiky. Několik dnů poté byl nprap. Mano obviněn z „maření činnosti inspekčních orgánů“ a k 31.5.1990 byl propuštěn do civilu. Jiný byl osud členů tohoto komanda, pánů J. Čima, Š. Lastovky a F. Krajči. Všichni byli krátce po tomto činu povýšeni do hodností podplukovníků a jmenováni do významných funkcí v resortu MV SR. Z Leonarda Čima se stal ředitel Inspekce MV SR, ze Štefana Lastovky se stal policejní president Slovenské republiky a v této funkci je doposud, a z Františka Krajči se stal ředitel okresní policie v Trenčíně a tuto funkci vykonává rovněž dosud. Ředitel Inspekce L. Čimo se dlouho nehřál na výsluní, neboť se pokusil zlikvidovat jednoho z oblíbenců s. Mečiara, a to s. Demikáta, který ještě v červnu 1990, poté, co byl opětovně přijat jako „nová krev“ do policie, zároveň zastával funkci předsedy Ústřední kontrolní a revizní komise ÚV KSS! To bylo v době, kdy policie podle různých prohlášení našich sametových politiků už měla být odpolitizována! Tento krok se řediteli Čimovi nepodařil a společně s Demikátem byl likvidován i on. Tak už to chodí. Dnes vykonává jednu bezvýznamnou funkci, ale stále u policie slouží. K jeho dobru je však nutno říci, že to byl právě on, který se zabýval trestnou činností spáchanou naším dnešním velvyslancem v Kanadě, s, Rudolfem Schusterem - šlo o podvod při uzavření nenávratné půjčky na stavbu rodinného domku - a upozorňoval p. Mečiara na výsledky svého šetření v této věci. Ten ho odbyl tím, že to není jeho parketa a že s. Schuster je politický kompromis, který musí být respektován. Veškerá argumentace, že před zákony v „sametové“ republice jsme si všichni rovni, zde tedy viditelně neobstojí. Na tyto skutečnosti byla rovněž upozorněna i Generální prokuratura SR i samotný premiér Ján Čarnogurský. Bezvýsledně, jak jinak? Pochybuji, že o tomhletom není informován s. Dienstbier, který si v takovém případě, jako vždy, hraje na hluchého. Dělá přesně to, co jeho předchůdci za Husáka. Kladu si nyní otázku: Snesl by něco takového ve svém úřadě Jan Masaryk a jednal by vůbec takovým způsobem jako Havlův zasloužilý ministr Dienstbier? Asi těžko. Považuji to za naprosto vyloučené, neboťjeho morální kredit by mu to - na rozdíl od Dienstbie- rova - nedovolil. Až místopředseda vlády ČSFR a ministr Jiří Dienstbier uvede zcela pravdivě skutečné důvody pro jmenování s. Schustera velvyslancem v Kanadě a odpustí si perfidní tvrzení o jakési profesionalitě či odbornosti, o níž lze u této osoby s úspěchem [»chybovat, a pan prezident Havel objasní lidem, proč v případě podpisu jmenovacího dekretu s. Schustera nejednal podle svých proklamovaných zásad, pak bude mnohým ledacos jasnější. - O velvyslanci Františku BAR- BÍRKOVI - dlouholetém členu ÚV KSČ - je rovněž zbytečné hovořit. NĚKOLIK SLOV ZÁVĚREM Někdy přemýšlím o tom, jaký je vlastně rozdíl mezi stranickou nomenklaturou KSČ a tzv. sametovými revolucionáři, kteří dnes tvoří politickou reprezentaci našeho státu. Dospěl jsem k názoru, že až na světlé výjimky téměř žádný. Obě skupiny totiž lžou lidu své země naprosto stejně stejně. Rozdíl je pouze v tom, že ta první byla podporována z Východu, zatímco ta druhá ze Západu. Největší slabinou a mnohdy i ostudou každého národa mohou být jeho politici. Doba minulá i současná to jenom potvrzuje. Lid sám se v těžkých chvílích projevuje často daleko moudřeji než jeho reprezentanti, kteří obvykle rádi zapomínají na své sliby i odpovědnost, se kterými žonglovali než usedli do svých ministerských křesel a dostaň do rukou moc. Pak většinou považují lid za cosi zprofanovaného, nedůstojného jejich „velikosti a moudrosti“. Vzpomínám si na jedno heslo z r. 1989, které je aktuální i dnes, kdy se opět intrikaří na účet lidu ČSFR a zájmů jeho národů - „Každý národ má takovou vládu, jakou si zaslouží; ale tak mizerný národ snad ještě nejsme!“ Nemohu nevzpomenout na studenty a vůbec všechny ty mladé lidi zmasakrované na Národní třídě (kde kupodivu chyběli všichni ti prominentní, stateční disidenti, kteří do té doby nikdy nechyběli při jiných, méně významných i bezvýznamných akcích, kde pózovali pro své videožumály a předčítali petice či prohlášení), protože tato generace lidí, nezatížená minulostí, je jedinou skutečnou devizou a nadějí pro ČSFR a nikoli ti, co dnes stojí v čele našeho státu, všichni ti Čalfové, Dienstbieři, Dubčeci, Pitharti, Sabatové, Rychetští... Věřím inteligentním, mladým lidem, protože vnímají a poznávají neobyčejně rychle. Většina z nich už prohlédla, kam a proč je vedli 17. listopadu 1989 por. Zifčák - alias Růžička - a jeho druzi. Prohlédají také rychle scénář commedia dell’ arte, na které lpí „vůně“ Hradu. Pan prezident Václav Havel v jednom ze svých četných projevů prohlásil, že lidé doposud nenacházejí odvahu říci něco z toho, co si skutečně myslí a co se liší od oficiálního mínění. Přiznám se, že jsem na rozpacích, proč to vůbec říkal a co tůn vlastně myslel. Připomenu mu pouze nprap. Jána Mana z Trenčína, který mu napsal své mínění, odlišné od oficiálního, a výsledek se dostavil. Chce to snad pan prezident popřít? Zeptám se tedy jinak: Co je vůbec schopen pan prezident Havel, který v listopadu 1989 hlásal cosi o životě v pravdě, pro lidi, kteří mu ji řeknou a jež se liší od té oficiální, vlastně udělat? Já si myslím, že vůbec nic, a proto by snad bylo rozumější, kdyby o tomto tématu nemluvil. Zdá se, že se už dnes ani neví, co tím chtěl lidu vlastně povědět. Obávám se, že to už neví ani on sám. A jestliže se mýlím, bych šťastný, kdyby mi na tento článek krátce odpověděl. Má možnost ho číst, POLYGON mu je pravidelně zasílán. * Naše republika nyní velmi postrádá osobnosti kvalit Jana Masaryka, ale kde je na současné politické scéně vzít? Svůj článek proto ukončím alespoň citátem Jana Masaryka: „Až budeme u nás rozdělovat lidi na slušné a neslušné a ty neslušné oddělovat od těch slušných a od rozhodování ve věcech veřejných, tak nám bude lip a nakonec i dobře. Těch slušných lidí je u nás zdrcující většina, ale ne a ne se dostat ke slovu.“ K POLYGON 3/92 9 [pageend9]Život v našich republikách (1.3. - 25.4.1992) 1. VZTAH ČECHŮ A SLOVÁKŮ Národní rady přestaly spolu jednat, napětí zůstává Zamítnutí návrhu smlouvy o státoprávním uspořádání, který vypracovala společná komise obou národních rad v Mílovech, znamenalo konec jednání. Slovenská strana navrhla ještě pokračovat, ale předsednictvo ČNR to odmítlo. Místopředsedové J. Kalvoda, J. Vlach a J. Kasal prohlásili, že nevidí, o čem by se jednalo, pokud slovenská strana nepředloží nové návrhy. Přerušení není dobré; kdykoliv se přestane vyjednávat, roste napětí. Obě strany jednaly klidně a věcně, ale nedohodly se. To konstatovalo předsednictvo české vlády v prohlášení z 9. března a vyjádřilo znepokojení nad nepříznivým vývojem vztahů mezi našimi národy. Ty se v poslední době viditelně zhoršily, pokud máme na mysli politické představitele - nikoliv samotné občany. Přispěly k tomu pokračující snahy slovenských separatistů, kteří uspořádali několik akcí proti společnému státu. 11. března svolala Matica slovenská do Bratislavy celonárodní manifestaci. Transparenty a hesla s protičeským a protifederálním obsahem a požadavek vyhlásit samostatný slovenský stát vytvářely ráz této manifestace. Hlavními řečníky byli spisovatel V. Kaliský, poslanec Kočtuch a předseda Matice slovenské J. Markuš. Vyvrcholením měly být oslavy výročí vzniku slovenského štátu před 53 roky - 14.3.1939. Odpovědní slovenští představitelé se však obávali, že tyto oslavy dále poškodí obraz Slovenska, jak jej vidí a hodnotí zahraničí. Všechny významné politické strany včetně národně orientovaných Slovenské národně strany (Prokeš) a Hnutia za demokratické Slovensko (Mečiar) se proto od těchto „oslav výročí samostatného Slovenska“ distancovaly. Oslavy také skončily jasným neúspěchem. Několik malých nacionalistických stran dokázalo sehnat asi 5-7 tisíc demonstrantů. Vyslechli projevy, z nichž zazněla známá protičeská a protižidovská hesla, odmítnutí „českého liberalismu“ a pod. Promluvili také Slováci z Kanady - vesměs ostře proti společnému státu. Mnohokrát zazněla obvyklá výzva, aby byl vyhlášen samostatný slovenský stát. K větším provokacím nedošlo, občané Bratislavy neprojevili zájem. Tento neúspěch separatistů částečně uklidnil napjatou atmosféru, starosti však nezmizely. Slovenské události s federálním účinkem 8. března došlo na zasedání Rady Kresfian- sko-demokratického hnutia v Bratislavě k dlouho očekávanému rozpadu tohoto nejvý- znamnějšího politického útvaru na Slovensku. Nacionalistická frakce v čele s J. Klepáč- kem opustila hnutí a založila samostatnou Jaroslav Bohanes stranu-hnutí pod názvem Slovenské kresfian- sko-demokratické hnutie. Přešli k němu čtyři současní ministři slovenské vlády za KDH - Oberhauser (lesní a vodní hospodářství), Tir- pák (životní prostředí), Belcák (hospodářství) a Kršek (zemědělství a výživa). Vznikla tak nová situace na Slovensku a tím i v celé federaci. Slovenská vládní koalice je oslabena a separatisté získali další posily. Ve spojení s Mečiarovým HZDS mohou značně ovlivňovat celou slovenskou politiku a vyvolat závažné důsledky pro společný stát. V polovině března vstoupil A. Dubček do slovenské sociálně-demokratické strany a ta z něj ihned učinila svého volebního „lídra“ a o pár dní později jej zvolila za svého předsedu. SSDS tím nesporně byla posílena. Zatím však nelze určit, jak to změní poměr sil na Slovensku, protože obliba V. Mečiara jako „bojovníka za práva Slováků“ je stále nedotčena. O „nedotknutelnosti“ tohoto slovenského politika svědčí průběh a důsledky, resp. ohlas vyšetřování branně-bezpečnostního výboru Slovenské národně rady, o němž referoval plénu SNR předseda tohoto výboru Š. Javor- ský. Kromě podezření ze spolupráce s StB klade výbor Mečiarovi za vinu porušení zákonů vniknutím do budovy FMV v Bratislavě, odnesením tajných spisů a nepřípustným manipulováním s nimi. Mečiar na své tiskovce všechna obvinění popřel a celou zprávu výboru označil z 97% za nepravdivou. „Causa Mečiar“ zatím není ukončena, ale její důsledky na postavení tohoto politika na politickém kolbišti jsou podle všech průzkumů téměř nulové. Volby odsunují dočasně státoprávní uspořádání do pozadí V dubnu se již v obou republikách naplno rozeběhla předvolební činnost. Styky mezi českou a slovenskou reprezentací o problémech státoprávního uspořádání ustaly. Tento stále ještě základní kámen budovy společného státu však nemohl zmizet ze scény. Stal se důležitou součástí předvolebního boje na obou stranách Bílých Karpat. Přístup k řešení vztahů obou národů poskytuje stranám a hnutím příležitost předvést svoje stanoviska. Stal se významným předvolebním argumentem. Na- cionálně orientované síly stále hrají na národní strunu a věří, že jim to přináší hlasy voličů. Snahy využít vzedmuté vlny národního cítění k volebnímu vítězství vede některé politiky k demagogii a nezodpovědnosti. Dokázaly to události v průběhu zasedání SNR, a to hned na začátku dubna. F. Mikloško podal plénu SNR zprávu o ukončeném jednání s českými představiteli, které skončilo bez dohody, a doporučil příštímu parlamentu, aby pokračoval v jednání. V debatě, která následovala, vystoupil ministr Oberhauser znovu s návrhem na vyhlášení svrchovanosti Slovenska. Odštěpené Slovenské KDH, k němuž Oberhauser patří, tím porušilo dohodu s mateřským KDH Jána Čarno- gurského, že do voleb zachovají koaliční vládu a budou plnit vládní program. Ten neobsahuje vyhlášení svrchovanosti. Premiér Čarno- gurský tentokrát reagoval velmi energicky a ve svém projevu bezprostředně po vystoupení ministra Oberhäusern označil jeho návrh za „vrchol politického primitivismu a kriminální hazard s osudy občanů této republiky“. Oznámil, že v případě přijetí tohoto návrhu podá jeho vláda demisi, protože nevidí možnost, jak by mohla zvládnout všechny problémy, které by s tím byly spojeny. Po bouřlivé debatě, která potom následovala, opustili představitelé koaličních stran zasedání a SNR ztratila schopnost rozhodovat. Schůze SNR byla přerušena do 22. dubna. Než se však SNR rozešla, zazpívali si stoupenci svrchovanosti píseň „Hej Slováci“. Po obnovení přerušeného zasedání prosadili separatisté zařazení bodu svrchovanosti opět do pořadu schůze. Bylo však dohodnuto, že se o něm bude hlasovat až po vyřízení všech ostatních bodů programu. Schůze probíhá a stále trvá nebezpečí, že svrchovanost bude vyhlášena se všemi s tím spojenými důsledky. Neméně separatisticky si počíná i VI. Mečiar. Na své tiskové konferenci ve Vídni prohlásil přibližně v téže době, a to s velikou dávkou sebevědomí, že jeho Hnutie za demokratické Slovensko vyhraje volby, po kterých vyhlásí slovenskou svrchovanost, vytvoří vládu a nakonec uskuteční referendum o budoucích vztazích s Českou republikou. Naděje na zachování společného státu jsou podle něho mizivé. Společné by prý mohly zůstat jen obrana a zahraniční politika. Opakovaně vyhlašovaný postoj části slovenských politiků proti společnému státu nemohl zůstat bez odezvy na české straně. Sílí odmítavý přístup ke slovenským požadavkům. Nejjasněji to vyjádřil nově zvolený předseda Občanské demokratické aliance (ODA) J. Kalvoda ve svém projevu v Přelouči. Zdůraznil, že ODA dává přednost demokracii před existencí společného státu a řekl, že jeho strana bude usilovat o samostatný český stát, jestliže na Slovensku zvítězí levicové a národně orientované strany. Jeho výrok sice potvrdil rodící se stanovisko části české veřejnosti, ale vzbudil silnou reakci jak na Slovensku tak i v českých zemích, a to zápornou i kladnou. Rozhodně situaci neuklidnil, ani to snad neměl v úmyslu. Málo optimistická bilance Po dvou letech jednání o společném státě je výsledek nulový, otevřeně řečeno dokonce záporný. Kromě drobných a druhořadých otázek se stanoviska nesblížila, ale naopak, přibylo sporných bodů a není mnoho důvodů 10 POLYGON 3/92 [pageend10]k naději, že se to změní. Pesimismus vyplývá z několika skutečností. Především je to růst nacionalismu na Slovensku, který provázel celý proces vyjednávání a zvláště v posledních měsících dosáhl forem, které už značně zatěžují vzájemné vztahy. Extremistické výkřiky a hesla nelze považovat za hlas slovenského národa, malé skupinky hlučných křiklounů nemohou ovlivnit odpovědné a slušné lidi, jitří však veřejnost a vytvářejí nervózní atmosféru, která neslouží věcnému jednání. Za druhé je to skutečnost, že odpovědní představitelé se sice v poslední době distancovali od těchto extremistů, ale učinili to právě teprve v poslední době, kdy se už tyto se- paratistické projevy a zvláště jejich formy staly předmětem zahraniční pozornosti a výrazně poškodily dobré jméno nejen Slovenska, ale celého Československa. K tomu ještě přistupuje, že toto odsouzení extremistických projevů a činů nebylo dostatečně energické a přesvědčivé, že na tyto činy nebylo odpovězeno jednoznačným vyjádřením vůle k zachování demokracie a společného státu. Za třetí: optimismus a důvěru ve společnou budoucnost brzdí postoj většiny slovenské politické reprezentace k problémům společného státu. Je to vyčkávání nebo ignorování potřeb federace. Slovenští zástupci se otevřeně vyhýbají jakémukoliv i nepřímému posílení federálních orgánů, a to i za cenu vyloženého poškozování zájmů federace i obou republik. Dokladem toho je hlasování ve federálním shromáždění 5. března o zahraničním obchodě se zbraněmi, omamnými jedy a dalšími nebezpečnými látkami. Slovenská část parlamentu zamítla celý návrh, ačkoliv je zcela zřejmé, že je to ke škodě věci samotné a že je tím boj proti těmto zločinům podstatně ztížen. Naděje na zlepšení Vedle tohoto pesimistického pohledu na zachování Československa se také objevují některé nadějné skutečnosti, naznačující, že by ještě bylo možno mnoho zachránit. J. Čamo- gurský a s ním i jeho KDH si uvědomilo - ať už na základě vlastních úvah nebo na základě poznání názorů a stanovisek zahraničních významných činitelů - bezprostřední škodlivost a nebezpečnost separatistických snah zvláště v souvislosti s fašistickým Slovenskem z let 1939-45. Mečiarovo HZDS také (snad ze stejných důvodů) upouští v poslední době od ostře národního zaměření. Jako by si obě tyto velké politické síly začaly uvědomovat svoji odpovědnost a význam společného státu pro obě jeho části. Několik dílčích „bitev“ ve SNR na jejím zasedání v březnu i v dubnu skončilo zatím ve znamení rozumu, neprošel ani destabili- zační pokus s vyslovením nedůvěry ministrovi pro privatizaci na Slovensku - J. Miklošo- vi. Vstup A. Dubčeka do Slovenské soc.-dem. strany vytváří nové možnosti pro federální zájmy, slovenská politická scéna se zvláště v posledních týdnech přece jen poněkud mění a posouvá. Hospodářská problematika, její takřka neúnosné břemeno pro samostatné Slovensko, se začíná lépe a ve větším rozměru chápat a vnímat. Celá otázka vztahů mezi Čechy a Slováky se přesouvá především na Slovensku z pole čistě národního na pole ob- čansko-politické. Přestává to být spor mezi Čechy a Slováky, mění se na spor mezi fede- ralisty a separatisty. Potvrzují to i výroky některých slovenských politiků (Porubjak v SNR), že už nebojují Slováci proti Čechům, ale Slováci proti Slovákům. Stačí, aby se všichni odpovědní politici v ČR i v SR rozhlédli po Evropě, především po nejbližším okolí - střední Evropě, aby pochopili, jakou hodnotu nejen politickou a hospodářskou, ale i bezpečnostní znamená společný stát s více než 15 miliony oproti dvěma rozděleným státům, z nichž jeden by měl kolem 5 milionů. V takovém přístupu, přesněji řečeno: v naději na takový přístup spočívá naděje. Současné ambiciózní plány některých politických osobností a hnutí mají však k takovému hodnocení stále ještě daleko. Začínající volební boj nepochybně bude nahrávat spíše emocím, vášním a krátkodobé sobeckosti. Veřejnost, prostý občan, především občan Slovenské republiky, bude skládat velice těžkou zkoušku své politické vyspělosti a prozíravosti. Věřme, že v ní obstojí. 2. VNITROPOLITICKÝ VÝVOJ Federální parlament V březnu proběhla 21. schůze federálního shromáždění. Měla na pořadu zákony o kompetencích, zásadách zahraniční politiky, ústavní zákony a další. Za zmínku stojí přijetí zákona o zřízení Sekretariátu KBSE v Praze a dále schválení mezinárodních smluv s Polskem, Francií, Španělskem a nakonec v dubnu i se SRN. Tato poslední smlouva vyvolala velikou polemiku i v tisku. V parlamentě proběhla před její ratifikací bouřlivá diskuse a ostrá kritika ze strany levicových stran. Řada důležitých zákonů však neprošla, mezi nimi novely tří hlav ústavy. Červnové volby proto budou delegovat poslance do federálního shromáždění v nynějším složení, tj. ze sněmovny lidu a dvou sněmoven národů, celkem 450 poslanců. Dubnová schůze parlamentu zkrátila volební období na 4 roky. V dubnu byla projednána a schválena řada dalších zákonů, mezi nimi i důležité zákony o daních. 14. dubna byla zahájena 22. a poslední společná schůze parlamentu v tomto volebním období. Promluvil na ní prezident Havel, který po zhodnocení činnosti parlamentu za dva roky a celého uplynulého období vyslovil své představy pro vývoj po volbách. Shrnul je do 12 bodů. 1. hovoří o demokratickém uspořádání, 2. o principu občanské společnosti, 3. o právním státě a ústavním uspořádání, 4. o lidských právech, 5. o decentralizaci a samosprávě, 6. o zachování společného státu, 7. o federativnim uspořádání na základě smlouvy s možností vystoupit z federace, 8. o rovnováze mocí zákonodárné, výkonné a soudní, 9. o volebním systému, 10. o ekonomické reformě, ll.o spravedlivém zhodnocení naší minulosti - vytvoření komise k tomu účelu, a 12. ozajištění důstojného svobodného života pro všechny občany. Čo nejvíce překvapí pozorovatele našeho vývoje od listopadu 1989, je změněné prezidentovo stanovisko k otázce státoprávního uspořádání. Zatímco na začátku jednání mezi představiteli obou národů hájil potřebu funkční federace, přijal na konci tohoto procesu plně slovenské stanovisko smluvního základu společného státu při uznání republik jako zá- Idadních subjektů, tvořících společný stát Prezident Havel oznámil také své rozhodnutí opět kandidovat na funkci prezidenta na základě podpory 11 politických stran (ODS, ODA, ODU, ČSSD, OH, Soužití, Maďarská obč. strana, KDU-ČSL, D92, KDH a DS na Slovensku). Proti jeho kandidatuře se vyslovily 4 polit, strany. Na programu jednání parlamentu je také zákon o volbě prezidenta. Poslanecký návrh tohoto zákona navrhuje 3 kola. V prvním se vyžaduje většina 3/5, ve druhém kole jen nadpoloviční většina členů parlamentu a ve třetím jen nadpoloviční většina přítomných poslanců. Česká republika V březnu i v dubnu probíhalo další přeskupování politických sil. Slučování, tvoření koalicí a politické přestupy osobností charakterizovaly toto období jak v České tak i ve Slovenské republice. V ČR bylo nově zaregistrováno seskupení „Demokraté za společný stát“, tzv. „Demokraté 92“. Bývá označováno za nové Občanské forum. Obrací se na stoupence prezidentových návrhů zákonů, které parlament odmítl. Svůj volební i povolební program zatím nepředložilo. Občanská demokratická strana, která stále zůstává největší českou politickou silou, rozšířila svoje působení i na Slovensko, kde počítá se spoluprací Demokratické strany. Jako nový subjekt se ustavila Strana republikánská a národně socialistické jednoty, která vznikla sloučením 3 malých stran - Radikální republikánské strany, Národně demokratické strany a Sdružení republikánů (kteří odešli ze Sládkovy strany). Nově vznikla i Agrární strana republikánská sloučením z Republikánské strany českého venkova a Strany českého venkova. Chce navazovat na Švehlovu agrární stranu. Občanské hnutí pod vedením J. Dienstbiera půjde do voleb samo, bez koalice nebo sloučení s jiným politickým subjektem. Je třeba zmínit se ještě o ČSL, která se spojila s KDU (Křesťansko-demokratickou unií). Tato strana má reálnou naději překročit práh 5% voličů. Je to jedna z mála stran bez skandálů. Na svém sjezdu v dubnu se výrazně konzolidovala, zbavila se frakce sociálního zaměření, vedené posl. Bartončíkem a Sachrem. Její program je asi v poloze pravého středu, podporuje hospodářskou reformu se sociálními aspekty. Nekandiduje ani jednoho bývalého komunistu a jejími hlavními zásadami jsou křesťanské a katolické ideje. Ještě víc vpravo je Klub angažovaných nestraníků (KAN), který je také bez skandálů a do svých řad nevpustí nikoho, kdo byl čle- POLYGON 3/92 11 [pageend11]nem národně-frontových stran. Jako jediné z politických seskupení má v programu integraci československého exilu a spravedlnost pro všechny. Je veden Bohdanem Dvořákem. Slovenská republika V březnu se na Slovensku udála řada dramatických událostí. Kromě již uvedených oslav 53. výročí slovenského státu a rozpadu KDH je třeba uvést i sněm Mečiarova Hnutí za demokratické Slovensko v Žilině, který probíhal za zavřenými dveřmi. Vypracoval program, z něhož byly zveřejněny jen některé zásady. V otázce státoprávního uspořádání chce prosazovat svrchovanost Slovenska, přijetí samostatné ústavy, provést referendum a zvolit slovenského prezidenta. Referendum má určit způsob spojení s Českou republikou - v podstatě je pro konfederativní uspořádání. Sjezd také určil kandidáty pro volby. Je zajímavé, že jmenoval kandidáty také do federálního shromáždění, i když hlavní představitele kandiduje do SNR. Jsou to Mečiar, Húska, Keltošová, Kňažko, býv. prok. Gašparovič a býv. předs. protimonopolního úřadu L. Dol- goš. Ve stínu velkých stran a hnutí (HZDS a KDH) se přesunují síly i u menších stran. Od nacionálně socialisticky orientované Strany zelených se oddělila skupina pro společný stát (Huba) a znovu oživila slovenskou organizaci celostátní strany zelených. ODU-VPN se nakonec nedohodla s českou ODA právě pro příliš vyhraněné postoje předsedy ODA v otázce česko-slovenských vztahů. Celkový pohled na československý politický život poskytuje i po uvedených změnách stále nepřehledný obraz i pro soustavného pozorovatele. Poněkud pomůže rozdělení této tříště na hlavní ideové směry: křesťanské, liberální, sociálně demokratické a komunistické. Typické je, že všechny tyto směry jsou zastoupeny nejméně dvěma politickými subjekty. Ke křesťanským patří KDS, KDU-ČSL v České republice a KDH a SKDH na Slovensku. K liberálům se počítají ODS a ODA- liberálové v ČR a ODU a Dem. strana na Slovensku. Sociálně-demokratický směr zastupují ČSSD a Obč. hnutí v ČR a HZDS a Slov, soc. dem. strana ve SR. Konečně ke komunistickým idejím se hlásí KSČM a SDL. Mezi nimi je ovšem řada různých drobných stran, jejichž politické programy jsou často směsicí všech možných zásad a pro něž bude předepsaný počet 5% obdržených hlasů velkou překážkou ke vstupu do parlamentu. Československo stojí před volbami, jejichž význam pro jeho další osud je naprosto jedinečný a zásadní. Jsme na křižovatce a musíme volit další cestu. Rozhodovat se budeme mezi důslednou, byť obtížnou cestou z nevýkonného, pohodlného systému, a cestou pohodlnější, ale určitě mnohem delší, a jejíž směr může vést také do neřešitelné situace hospodářského úpadku, ze kterého by už snad ani nebyla cesta ven. Kromě této volby však musíme rozhodnout ještě o něčem jiném, stejně důležitém, ne-li ještě důležitějším: chceme-li jít cestou společnou anebo dvěma cestami samostatně, každý sám. Obě cesty jsou obtížné, plné kamení a překážek. Ta společná však ne nesporně mnohem schůdnější už proto, že bychom se na ní mohli vzájemně podporovat, jeden druhému pomáhat. Ta druhá, rozdvojená, chystá nepoměrně více nebezpečí a překážek, které mohou být nepřekonatelné právě proto, že před nimi budeme stát každý sám. Věřme, že při volbě bude mít hlavní slovo rozumná úvaha a smysl pro odpovědnost za naše děti a po- tomky. ® Československé hospodářství před volbami Dušan Novák Měsíční růst spotřebitelských cen se v prvních 3 měsících 1992 zmírňoval. V lednu činilo zvýšení 1%, v únoru 0,5% a v březnu 0,4%. Od počátku roku ve srovnání s prosincem 1991 činil nárůst 1,8%, ve srovnání se stejným obdobím předchozího roku byly v březnu spotřebitelské ceny v ČSFR vyšší o 11%. Podobně jako v únoru i v březnu klesl počet nezaměstnaných v obou republikách, v ČR z 217 na 195 tisíc, míra činí 3,72%. Na Slovensku je snížení poněkud menší - z 319 na 307 tisíc, zdejší míra zůstává vysoká: 12,17%. Podle některých odhadů tato příznivá čísla jsou výsledkem nejen aktivní politiky zaměstnanosti, ale také zkracováním pracovního týdne v některých podnicích o jeden nebo i dva dny. Zaměstnanci se nepropouštějí. V dubnu některé továrny prodloužily svým pracovníkům velikonoční svátky. Ministr Ho- rálek na tiskové konferenci však prohlásil, že „do předvolební kampaně se podařilo znemožnit určitým silám využít sociální nespokojenosti, která by vyplývala z obrovské nezaměstnanosti“. (Hospodářské noviny 17.4.) Podle propočtů Federálního statistického úřadu klesla za první 2 měsíce průmyslová i stavební výroba ve srovnání s minulým rokem o 37%, produktivita práce se však snížila v ČR o 21 a v SR o 35%. Ministr Vrba poskytl Hospodářským novinám (14.4.) rozhovor, ve kterém se zmiňuje o hrozbě sociálních problémů, neboť pokles počtu pracovníků neodpovídá omezování výroby. Zásoby zboží se za minulý rok zdvojnásobily, jsou to výrobky ze značné části neprodejné. Proto ministerstvo očekává brzké omezování výroby a propouštění pracovníků. Pomoci může podpora soukromého podnikání a exportu i dočasná ochrana domácích výrobců. Ministr Dyba však vyjádřil názor, že propad produkce se příliš dramatizuje. Část výroby, která není schopná konkurence, musí zmizet. Na zasedání Finanční rady ČSFR v Bratislavě ohlásil ministr Klaus snižování úroků, neboť inflace v ČSFR se zastavila. Česká spořitelna provedla úpravu již od 15.4. Snížila úroky z vkladů např. při dvouleté výpovědní lhůtě ze 14 na 11%. Hospodářské zprávy ze Slovenska vzbuzují určité obavy o další vývoj. Podle sdělení ministra financí SR Danča se finanční situace Slovenska vyvíjí nepříznivě. Daně pro příští léta Parlament projednával v dubnu 3 daňové zákony, které budou platit od roku 1993. První z nich se týká spotřebních daní, které zatíží uhlovodíková paliva a maziva, líh a lihové destiláty, pivo, víno a tabákové výrobky. Výnosy této daně se odhadují na 70 miliard Kčs ročně. Daň z přidané hodnoty nahradí dosavadní daň z obratu a přizpůsobí domácí finanční systém Evropě. Sazby budou dvě: 5% pro zboží základní spotřeby a 23% pro ostatní druhy zboží a služeb. Třetí je zákon o dani z příjmů obyvatelstva. Od celoročního příjmu si občan odečte nezdanitelné minimum 20.400 Kčs a další odpočitatelné položky: Na děti, pojištění atd. Rovněž se odečítají náklady na dopravu do zaměstnání. Tím chce vláda občanům nahradit ztrátu, neboť budou zrušeny dotace a tím dosavadní dělnické slevy pro osobní dopravu. Snížený základ se zdaní do 60.000 Kčs ročně 15%, pak se sazby zvyšují až do 47% nad milion Kčs. Největší příspěvky stát získává od občanů s nejvyššími příjmy. Důvodem je nejen větší základ, ale také sociální únosnost. Jestliže občan s vysokým příjmem odvede část svých peněz, zůstává mu ještě dostatek pro jeho vlastní potřebu, vzdává se pouze některých luxusních statků či služeb. Ministr Klaus tvrdí, že daňovou progresi vyřešíme pouze „tím, že se shodneme, jaké rozdělení důchodů a majetku ... budeme považovat za spravedlivé“. Tuto otázku však lépe vyřeší Hospodářská rada, která stanoví daněprosté minimum a další částky nutné pro základní životní potřeby občana. Druhé hledisko pro ukládání daní je výkonnostní. Občan, který je hodně zdaněn, ztratí zájem na dalším zvyšování svého výkonu. Ve svobodném hospodářství má rovněž možnost odejít pracovat do zahraničí či přeložit svou firmu do ciziny. V této souvislosti si musíme 12 POLYGON 3/92 [pageend12]položit otázku, zda uzákoněná progrese daně z příjmu není ve srovnání se zahraničím příliš strmá, zvláště když přihlédneme k nízkému kursu koruny. Konečně třetí hledisko je správní. Daně se musí vybírat, jejich placení kontrolovat. Není vhodné uložit daň, kterou budou berní úřady jen s obtížemi vybírat a revizoři nezabrání úniku. Víme, že např. vysoké zdanění alkoholu vede k jeho výrobě na černo. Při stanovení výše daní musí zákonodárce přihlížet rovněž k výdajové stránce rozpočtu. Podle nutnosti potřeby stanoví vyšší či nižší příjmy. Občané protestují např., když stát vydává peníze podle jejich názoru marnotratně. Předmětem kritiky se stávají podpory v nezaměstnanosti těm lidem, kteří nepracovali, nepracují a ani pracovat nebudou. Teprve ověření v praxi od 1.1.1993 ukáže, zda spěch, ve kterém parlament daňové zákony přijímal, nevedl k porušení některých důležitých fiskálních pravidel. Velká kupónová - velké starosti Účast na kupónové privatizaci je neočekávaně vysoká. V ČR se zaregistrovalo 8,5 milionu občanů, na Slovensku 2,5 čili téměř všichni oprávnění, tj. dospělí občané. Také investičních privatizačních fondů založily čilé fyzické i právnické osoby až příliš, bezmála 500. Od 17. února odevzdávají zájemci v tzv. předkole svoje body investičním fondům a proto tematem denních rozhovorů je stále otázka: „Komu mám body svěřit?“ anebo „Rozhodl jsem správně?“ Tisk podporuje tuto diskusi více či méně zasvěcenými radami a kritickými připomínkami. IPF svou intenzivní reklamou a sliby, např. že za rok vyplatí zájemci jeho podíl více než desetinásobkem vložené částky (1030 - 15.000 Kčs) přilákaly občany k účasti a povzbudily různé podniky, aby rovněž založily fond. Nabízené hodnoty, mnohdy nekalé akviziční praktiky a překotné zakládání však vyvolaly kritiku tisku i veřejnosti. Pesimisté především upozorňují,' že mnohé IPF nepiají dostatek prostředků, aby akcie, které získají za kupóny občanů, vykoupily podle slibu. Ještě větší pesimisté předpovídají, že třetina fondů zkrachuje, neboť získá málo DIKŮ (držitelů investičních kupónů), takže 2% nominální hodnoty, kterou si mohou ponechat za nákup, nebude stačit na zaplacení reklamy. K neúspěchu přispěje také oddálení začátku předkola, takže náborová kampaň trvala dlouho a poněvadž se přihlásilo mnoho občanů, snížila se hodnota akcií na DIKa z předpokládaných 70 na 30 tisíc. Nejpřísnější kritikové doporučují občanům, aby fondům svoje kupóny nesvěřovali. Většina IPF ani neuvádí osoby, které jsou správci, jiné se chlubí jmény zcela neznámých údajných odborníků. Pouze několik málo fondů se odvolává na důvěryhodné zakladatele: banky a známé velké podniky. Proto pesimisté vyslovují obavu, že většina fondů se o svěřené akcie nebude starat, ale hlavně vybírat správní poplatek, který činí podle novely zákona 2% ročně z nominální hodnoty. Jestliže IPF získá 10.000 akcionářů a na každého připadne akcií za 30.000 Kčs, má správce nárok na 6 milionů Kčs ročně. Představenstvo i zaměstnanci mají svůj vysoký příjem jistý a proto se nebudou namáhat, aby majetek zhodnocovali. Poněvadž se v tisku objevily inzeráty: „Prodám kupónovou knížku“, varovalo centrum kupónové privatizace, že toto vlastnictví je osobní a přechází pouze na dědice. Někteří ekonomové navrhli, aby se investiční body obchodovaly jako cenné papíry. FMF však tuto iniciativu odmítlo odůvodněním, že jde o papír pouze s krátkodobou platností. Několik poradenských společností obchází tyto právní nesnáze tím, že nabízí občanům správu jejich akcií za jednorázové předání cenných papírů za 10%, tj. 100 bodů. Občan, který chce za své kupóny přímo akcie podniků, dostává v tisku postupně přehled schválených privatizačních projektů s následujícími údaji, např.: „Tatra Kopřivnice, základní jmění 4379 mil. Kčs, počet akcií 4,248.134 a lOOOKčs, v roce 1990 zisk 584 mil. Kčs, úvěry 1023 mil. Kčs, počet zaměstnanců 15.000.“ Odborný tisk přináší rovněž reportáže z privatizovaných podniků a další údaje, které popisují jejich ekonomickou situaci vesměs jako příznivou. Řada kritiků však tvrdí, že údaje, které podniky o svém hospodaření uveřejňují, neodpovídají skutečnosti. Např. v prvních seznamech jen třetina podniků uvedla skutečnou výši zisku, dvě třetiny se pochlubily vyšší částkou, každý desátý ohlásil zisk bilanční bez odečtení daně. Podobně také tržby i základní jmění je často nadhodnoceno. Předpokládejme, že si DIK z velkého množství rad vybere dvě velmi důvěryhodné: Ucházejte se o akcie podniku, který má zahraniční účast anebo úspěšně svoje zboží vyváží. Jenomže fondy a ostatní zájemci toto doporučení znají také, a proto ekonomové upozorňují, že zájemce dostane za svoje body jen velmi málo akcií. Odborníci, kteří odmítají fondy i proslulé podniky, radí DIKům ještě jiný postup. Vybírejte si podle oborů takové, jejichž výrobky či služby jsou stále potřebné: především potravinářský průmysl, jako např. mlékárny, masokombináty, cukrovary, konzervárny, pivovary. Ze služeb budou vždy prosperovat hotely a obchodní domy. Tyto podniky mají naději na prosperitu, neboť nepotřebují pro svou inovaci velké investice jako např. strojírenství. Takové starosti občané za minulého režimu neměli. ■ Na co není zákon, to všechno se smí Aleš Novotný Předvolební taktika levice je jasná: na jedné straně naříkat a nadávat, jak ten kapitalismus nefunguje, a na druhé dělat vše pro to, aby se nemohl rozvinout. Největšího spojence má přitom ve všech, v jejich mentalitě čtyř desetiletí socialismu, která nápadně připomíná mentalitu poddaných dávného feudalismu. V jedné větě, která zní tak často Československem, se tato mentalita jasně odráží: „Na to není zákon“, popřípadě honosněji totéž: „Na to nemáme právní normu“. Tato věta má znamenat - a také většinou znamená - konečný rozsudek pro všechny, kteří chtějí sami a samostatně něco udělat, podniknout v tom nejlepším slova smyslu; něco více, než jen nadávat na poměry a chodit dále do zaměstnání. Ale nikoliv pracovat. „Není na to zákon, tedy se to nesmí,“ zní krédo postsocialismu, dva a půl roku po takzvané revoluci! A tím je jasné, že najaře roku 1992 v Československu ještě neexistuje myšlení liberální Francie nebo Ameriky z doby před dvěma sty lety - a po skutečných revolucích. Tato věta totiž platila celá staletí chudobného středověku. Zakázáno bylo vše, co nebylo jasným privilegiem, tedy „zákonem“, povoleno. Panovník a páni vůbec je udělovali kdekomu - církvi, šlechtě, městům, cechům řemeslníků a třeba i prostému uhlíři v lese právo pálit dřevěné uhlí. Měl na to zákon, tedy šel a pálil. Radikální zlom revolucí 18. století - přes všechny chyby a nešťastné výstřelky - znamenal v oblasti ekonomiky osvobozením člověka a jeho podnikavosti jedinečný rozvoj blahobytu, nejprve jen pro někoho (pro ty podnikavé, to dá rozum), ale později pro všechny, jak to dnes vidíme za Šumavou. Byla totiž vyhlášena zásada, že co není zákonem zakázáno, je dovoleno. Mentalita nositelů těchto revolucí tomu ovšem plně odpovídala, jak amerických protestantů, tak i francouzských ateistů. Kdy už konečně napadne toho chudáka, utrápeného podnikavce, někde na úřadě od Aše po Hodonín, aby na znuděné zamítnutí „není na to právní norma“ vesele a sebevědomě odvětil: „Není? Ale to je výborné! Aspoň mě nic neomezuje, takže můžu jít a začít!“ A aby šel a začal. A vůbec nevadí, když se to byrokratům nebude líbit, nic nenadělají, dokud si přepracovaní poslanci nenajdou čas. Čím déle jim to bude trvat, tím lépe, a nějako dnes, kdy všichni netrpělivě volají po zákonech - alespoň může leccos vzniknout, bez zbytečných a předčasných omezení. Nový parlament (protože od současného se to rozhodně čekat nedá) by měl hned na svém prvním zasedání, vzhledem k dnešní mentalitě Udí po čtyřech desetiletích socialismu, jako první svůj čin slavnostně vyhlásit: „Na co není zákon, to všechno se smí!“ Dokud tato zásada neplatí - a to nejen právně, ale i ve vědomí občanů -, žádný kapitalismus nemáme. Nadávejme tedy, alespoň zatím, tím správným socialistickým směrem. ■ POLYGON 3/92 13 [pageend13]František princ ze Schwarzenbergu Adolf J. F. Karlovský Ve štýrském Unzmarktu zemřel 8. března 1992 František Schwarzenberg, vlastenec, který byl, spolu se svým starším bratrem knížetem Karlem, přímo ztělesněním známého předválečného výroku prof. Masaryka, že Lobkowicze a Schwarzenber- gy jsme vždy považovali za svou národní, ryze českou šlechtu. Narodil se 24. března 1913 v Praze jako druhorozený syn knížete Karla V. ze Schwarzenbergu, majorátního pána mladší, orlické, rodové větve, který zahynul už v prvních týdnech světové války jako záložní důstojník Schwarzenberských hulánů. A na Orlíku a v nedalekých Čimelicích prožil pak mladý princ většinu svého dětství. Maturoval s vyznamenáním na pražském Akademickém gymnasiu, ale než pokračoval ve studiu na právnické fakultě Karlovy university, narukoval dobrovolně už v osmnácti letech 21 k jezdectvu. Záložní důstojnickou školu v Pardubicích absolvoval s výtečným prospěchem, a tak - ač věkem nej mladší z celého ročníku - byl už po patnácti měsících povýšen na podporučíka presenční služby 8. dragounského pluku knížete Václava svátého. Ještě během gymnasiálního studia projevil o jeho osobu zájem ministr zahraničí a pozdější president dr. Beneš, který si dobře uvědomoval, že samotné jméno Schwarzenberg otevírá svému nositeli mnohá místa, na která proniknout by bylo obtížné a někdy přímo nemožné pro diplomata občanského původu. Po promoci tedy, jako elév ministerstva zahraničí, nastoupil František Schwarzenberg do státní služby na Zemském úřadě, ale vzápětí dostal už vlastně vskutku diplomatický úkol, neboť byl přidělen misi Lorda Runcimana, která měla vypracovat dobrozdání o úpravě národnostních problémů našeho pohraničí. V této nevděčné funkci jakési neoficielní spojky k československé vládě dosáhl toho, že tendenční a často zcela nepravdivé informace, dodávané misi soustavně ze sudetských míst, byly uváděny na pravou míru, takže měl Runciman a jeho spolupracovníci správnou představu o skutečných poměrech, a že byla také naše vláda o činnosti mise přesně informována. Pak přišla mobilisace a po podepsání Mnichovské dohody byl František odvelen ke 2. oddělení Hlavního štábu a přidělen skupině britských pozorovatelů při styku s českým obyvatelstvem na zabraném území. Německá okupace jej pak sblížila s presidentem dr. Há- chou, který Františka povolal do své kabinetni kanceláře 4) a s předsedou protektorátní vlády generálem Eliášem. Zajišťoval jejich spojení s dr. Benešem a zahraničím a jeho mimořádně úspěšná a riskantní práce v do- © Adolf F. J. Karlovský máčím odboji pokračovala po celou válku. Na jasně protiněmecký postoj obou orlických bratří 3 odpověděli okupanti uvalením vnucené správy na jejich majetek, tak jako byla konfiskována i panství jihočeských Schwar- zenbergů, nejen u nás, ale i v Rakousku a Bavorsku. Pražského povstání se František zúčastnil od první chvíle v uniformě dragounského poručíka jako spojka mezi Českou národní radou, velitelstvím „Bartoš“ a svobodným rozhlasem, ale - pokud zrovna nečte nebo nesty- lisuje své rozhlasové výzvy v několika jazycích - pouští se pilně také do boje všude, kde je to zapotřebí. Nastoupil s dědečkovou brokovnicí, postupně sehnal pušku vojenskou a nakonec byl střelcem z lehkého kulometu. Pak mu generál Kutlvašr nařídil, aby přiměl ke kapitulaci německého majora, velitele Wilsonova nádraží, který odmítl jednat s civilisty a trval na tom, že se vzdá jen důstojníkovi a stejné hodnosti. František měl sice jen hvězdičky poručíka, ale jeho jméno ten rozdíl zřejmě vyrovnalo a Němci šli do zajetí. Po válce se František Schwarzenberg vrátil do diplomatické služby jako chargé d’affaires u Svaté stolice,7^ tedy na místo v tehdejší době nejen exponované, ale vyžadující též mnoho vskutku diplomatické obratnosti a taktu. Měl sice ve svém poslání u Vatikánu úspěch, ale únorový puč a následující komunistický protináboženský fanatismus zničil v krátké době vše, co se mu za dva roky podařilo vybudovat. Na to už ovšem neměl František žádný vliv, protože hned po nastolení totalitního režimu v Československu na svůj úřad resi- gnoval a zůstal s chotí Amalií, rozenou princeznou z Lobkowicz 8) a s dcerami Ludmilou a Isabelou v exilu. Na základě smlouvy uzavřené mezi Zürichern a okněžněnými landkra- bími z Kleggau, ’ jejichž dědici Schwarzenbergové jsou - jejich znakové pole převzali do levé poloviny srdečního štítku knížecího erbu - měla sice celá rodina možnost získat okamžitě švýcarskou státní příslušnost, ale protože Švýcaři to tehdy s neutralitou brali přísněji než dnes, znamenalo by to vzdát se v exilu jakékoliv politické činnosti. To ovšem Schwarzenbergovi nechtěli a tak použili možnosti odejet do Spojených států, kde se stal František profesorem politických věd na Loyolově universitě v Chicagu. Brzy se zúčastnil nejrůznějších krajanských a exilových akcí, převzal m. j. řízení zahraničních záležitostí v Československé národní radě americké a využíval svých osobních známostí a neodolatelného charmu k propagování československé věci u Američanů. Získal tak brzy nejen čestnou přezdívku Dr. Free Czechoslovakia, ale vlastně postavení jakéhosi nikým nepověřeného československého vyslance, k němuž měli američtí státníci a politikové zřejmě mnohem více důvěry, než k oficielně akreditovaným „diplomatům“ tzv. Československé socialistické republiky. O americkém pobytu, který se protáhl na více než 30 let, a o práci pro národ, kterou tam František vykonával 1 ) by bylo možno napsat celou knihu. Vždyť už jen skutečnost, že on, příslušník pevně katolického a šlechtického rodu, přivedl do jednoho tábora i krajany svobodomyšlenkářské nebo často extrémně demokratické, je takřka nepochopitelná. Po Františkově pensionování přesídlili s Amálkou do Rakouska, kde jim neteř Alžběta nabídla budovu bývalé schwarzenberské lesní správy ve štýrském Unzmarktu. Jeho práce pro Československo neustala ale ani zde, jak dosvědčuje jeho účast na nejrůznějších exilových akcích po celé Evropě. Na veřejnosti jsme se s ním naposledy setkali při krajanské vzpomínce ke 20. výročí okupace naší vlasti sovětskou soldateskou. Pronesl tehdy vlastně dva různé proslovy,, německý a český, jimiž nadchl nejen nás exulanty, ale i jinak chladné a zdrženlivé Švýcary. Už tehdy, více než rok před „sametovou“ revolucí, pevně prohlásil své přesvědčení, že se naše 14 POLYGON 3/92 [pageend14]vlast brzy komunistického režimu zbaví. Bůh, v něhož pevně věřil, dopřál Františku Schwarzenbergovi, aby se ještě dožil změn v naší vlasti, které čekal, a aby viděl dokonce svého synovce Karla Jana knížete ze Schwar- zenbergu, vévodu Krumlovského jako kancléře na Hradě českých králů, ale zdravotní stav v posledních měsících života mu už nedovolil, aby se sám ještě podílel na práci, pro kterou by právě on byl nejlépe kvalifikován. Vnějším oceněním jeho celoživotního díla zůstává tedy alespoň Řád T. G. Masaryka, který mu byl presidentem Havlem udělen několik týdnů před smrtí. František princ Schwarzenberg zůstal až do konce věrný svému národu a heslu svého rodu „NIL NISI RECTUM“, 12) za jehož naplnění se bil jako diplomat, dragoun a politolog celý život. * * ♦ Poznámky: 1) Proti stále znovu se vynořujícím nepravdivým tvrzením, že Schwarzenbergové získali své postavení a majetek z pobělohorských konfiskací, budiž konstatováno, že veškeré své majetky v Království Českém nabyli dědictvím, koupí, nebo - v jednom případě - výměnou za statky v Uhrách. 2) Aby absolvoval vojenskou presenční službu zároveň se starším bratrem Karlem. 3) Zpravodajské oddělení Hlavního štábu. Jeho velitelem až do konce války byl proslulý pozdější generál František Moravec, který zemřel v exilu v USA a nedávno byl rehabilitován a povýšen in memoriam. 4) Vystoupil pak ze státní služby, protože odmítl podepsat slib věrnosti Hitlerovi. 5) Kníže Karel byl m.j. autorem prohlášení historické šlechty ze 17. září 1938, jímž příslušníci starých českých rodů manifestovali svou věrnost republice v jejích původních hranicích. 6) Majorátní pán starší Unie, kníže Adolf, vévoda Krumlovský, odešel do exilu, kde spolupracoval s naší zahraniční vládou, kterou také podporoval finančně, jak se o tom zmiňuje i ministr zahraničí Jan Masaryk. 7) Nemohl být jmenován velvyslancem, protože Sověti se postavili proti tomu, aby byl Vatikánem poslán do Prahy nuncius, který by byl podle mezinárodních zvyklostí doyenem diplomatického sboru, neboť tuto hodnost už mezitím ustupoval Zorin. Proto přišel do Československa pouze intemuncius. 8) Ženil se v uniformě maltézských rytířů, protože za okupace nebylo možné, aby měl stejnokroj vojenský, v němž se za první republiky záložní důstojníci - zvláště ze šlechtických kruhů - obvykle ženili. 9) Syn Jan se narodil až v roce 1957 v USA. 10) Smlouva byla uznána v moderní právní interpretaci ještě v roce 1927. 11) Byl m.j. též zakládajícím členem a předsedou Československé společnosti pro vědy a umění v New Yorku. 12) „NIC NEŽ PRÁVO“ ■ Kultura věrnosti a statečnosti Milena Wahle nová Dílo prof. Václava Černého patří v posledním půlstoletí k tomu nejaktuálnějšímu, co v Čechách bylo napsáno. Je nehynoucí zásluhou Škvoreckých, že vydali jeho paměti. A je naprosto nepochopitelné nepochopení Charty 77, která mu ve svém samizdatu nevyhradila patřičné místo. A je naprosto neomluvitelné, že se v „nové“ republice toto dílo nestalo okamžitou a samozřejmou součástí vzdělání. My, kdož jsme měli čest ho znát (a jsou nás, jestli se nemýlím, asi tři generace - nechť jej tedy v našem časopise aspoň útržkovitě čte generace čtvrtá!), víme, že byl nadán vzbuzovat pouze dvě reakce: buďto lásku anebo nenávist: „Toho lze jen získat, nebo oběsit,“ utrousil o něm kdysi jeden spisovatel. Připomeňme jen furiozní, čecháčkovsky uštěkanou reakci na první část jeho pamětí! Věcný a důstojný zůstal v polemice s Černým snad jen Rio Preisner za mořem. (Jeho dílo by ostatně mělo rovněž patřit k povinné výzbroji současného českého vzdělance, začínajícího i jsoucího! Neb není nám hýřiti velkými duchy...) Prof. Černý, charakterově a navždy prověřen dvojí nenávistí, totiž tou nacionálně-so- cialistickou i tou komunistickou, bojoval do posledního dechu. Tento postavou drobný velikán nikdy neuhnul. Ani když ho, starce osmdesátiletého a téměř slepého, opakovaně vlekli k výslechům; do posledního dechu se vášnivě zajímal o české dění, jak dosvědčoval dr. Alois Bejblík, který s ním udržoval kontakt. Černého paměti nám otevírají důležité průhledy do současnosti. Sledujeme tak např. vývoj „hrdinů“ Osmašedesátého, kteří přehorlivě ministrovali již při Vítězném února, i když třeba jen jako svazáčci košilí modrých, leč srdéček už rudých - v prověrkových fakultních komisích. Vystřídavše ve funkcích brutální gottwaldovské hrdlořezy, ani se v nich neohřáli a již přišel ruský Ivan, sňal z nich břímě nenávisti českého lidu a posléze jim obstaral i absurdní gloriolu mučedníků. (Podle takto nestydaté demagogie spadli nakonec do stejného pytle jejich předchůdce mustrsta- linista Slánský a nevinná Horáková, vždyť oba, není-liž pravda, zahynuli rukou kata!) Ve stalinismu vyrostlí a přesto se rudých knížek neštítící vyšvihli se na výhodné posty; ztrativše je strašlivou tragédií, kterou zavinili a do níž zavlekli opět celý národ, začali zase s reformou — tentokráte „chartistickou“ - cha- meleonství komunismu zřejmě nezná mezí - a poznali pronásledování svými vlastními soudruhy, i když, upřímně řečeno, ten jejich fešácký kriminál byl ve srovnání s těmi tisíci nevinných, kteří absolvovali desetiletí v komunistických koncentráčnických polepšov- nách jáchymovského typu, hotovými Mariánskými Lázněmi! (Zdůrazňuji, že mluvím o komunistech v Chartě, bylo jich požehnaně!) A nyní tedy zase vládnou - kam až je možné se propelikánovat - ti sami, stále ti sami, jen v mladším, dynamičtějším, pružnějším vydání: jsou tak pružní, že okamžitě odhodili „ideály“ svých duchovních tatíků Smrkov- ských do nej bližšího odpadkového koše, jen aby se učinili salonfähig pro nový typ své reformy, jež vystřídala včerejší reformu socialismu s „lidskou tváří“; řídí teď neméně přičinlivě zavádění české demokracie a kapitalismu. A jejich neúnavné difamační oddělení bystře podstrkuje národu národem nebystře opakovaný povzdech - ,2a komunistů bylo lip!“ -jako kdyby náhle nám všem někam zmizeli! Ale oni nezmizeli, oni zůstali! A kde? - Inu, je jich, natlačených, plný Hrad, kdysi hrad českých králů, proslulých svou státnickou moudrostí, vzdělaností a humanismem po celé Evropě - a přitom ti naši nej novější moci- páni ještě v nedávných desetiletích přísahali na Lenina a školili „nevěřící podlidi“ v předmětech typu .krásy komunismu“, jako to činil např. náš nynější pan soudruh ministr zahraničí. A těm, kteří se nezaprodali nikdy, kteří bezmála půlstoletí zápasí s břemenem útlaku a hnusu, je nejnověji milostivě a spatra dovoleno už zase kušovat a utahovat si opasek! A jsou jakoby mimochodem včerejšími komunistickými školiteli poučováni, jak musí dnes myslet, aby je „hrad“ či spíš „zámek“ mohl uznat za pravé, nejčerstvější zreformo- vanostihodné občany... Až je z toho úzko! Historie se prý opakuje, ovšem, 48., 68., 89., od brutálního puče, záhy zdobeného procesy a popravami, k ukradené „revoluci“, s křížovým zastavením okupace - nenakladli jste těch svých „reforem“ na ten svůj vrtošivý, svárlivý národ trošku příliš, straníčci včerejší, zreformovaní v dnešní ka- pitalistčíky? Nemýlím se? Slyšela a četla jsem dobře? Nemluvilo se v zemi věčných začátků na začátku zatím posledním cosi o jakémsi „životě v pravdě'“1. S kolika začátky a hlavně s kolika začátečníky v „pravdách“ jej budeme musit ještě začínat? Kdo zastaví reformátory reforem v jejich neúnavném reformování - od pokusu k pokusu si ještě lépe a radostněji namazat vlastní kapsy? A už zase bez kontroly opozicí a zákony? Pane profesore, Vy jste jej žil, svůj život v pravdě, bezohledný k těm megatunám lží, jimiž se jiní udavovali nebo nechali zavalit. Před časem nás náš moudrý pan president s velkorysostí sobě vlastní všechny zařadil mezi viníky. Jaksi jsme se tím všichni - pachatelé i oběti - opět octli v jednom jediném pytli. Doufám, že pan president ví, že přinejPOLYGON 3/92 15 [pageend15]menším Vy do tohohle pytle rozhodně nepatříte: nikdy jste totiž nebyl pachatelem a nikdy jste se necítil být obětí - ani nacistů, ani komunistů. Věděl jste, že je nutné potírat to, co mají obě ideologie naprosto společné - totiž totalitarismus - a to jste také celý život činil. Byl jste nám vždy rádcem spolehlivým - a takovým jste i zůstal. Doufám, že naši čtenáři si rádi přečtou několik Vašich pravd. Zde jsou: Včerejší panská čeleď se chovala všude stejně a hůř, český zemědělský podruh se v květnu nadobro opil revoluční mocí, „znárodňoval“, vyvlast- ňoval, okupoval, rozkrádal, vyhazoval, řádil. Pražákům by mělo stačit zajet si těch pár kroků na šporkovský zámeček do Statenic. V mém rodném kraji dvorská čeládka, brzo posílená cikány, úplně vyplundrovala Skalku za Dobruškou, rozřezala empirový nábytek, hledala v polstrování křesel peníze ukryté zahnanými majiteli, uprostřed komnat si na parketách cikáni rozdělávali své noční vatry. A český podruh kulturní se nechoval jinak.... Rozpoutal se zběsilý hon na lidi a o místa, óte-toi de lá que je m’y mette, jak říkají Francouzi, hybaj z křesla, ať si sednu zas já! ***** Bylo nastoleno abstraktní a paušální totalitní řešení, v němž měl bez ohledu k míře individuální a konkrétní mravní viny celý národ do posledního dítěte pykat za zločiny uchvatitelů státní moci, popřeli jsme sami sebe, svou minulost, svoje křesťanské a humanisticko-demokratické tradice, zapřeli První republiku i Masaryka. Politika se stala záležitostí sily, nikoliv mravnosti a práva ... Luza cítila krev a příležitost, a naše obnovená nebo „revoluční“ státní moc se od ní distancovat nedovedla, naopak jí mínila použit, vyhověla jí tedy, podbízela se jí. Rodilo se osudné pravidlo národního politického života, podlehnout na každé osudové křižovatce luze. ***** Té národní spravedlnosti! Samo její jméno bylo brzo výsměchem. Říkalo se jí „národní očista“. Nejpádněji by hned od prvního dne mělo její rameno pracovat v Sudetech, zachraňovat tamní kulturní i hmotné statky pro národ. Majetek po vysídlených Němcích, takzvaný Fond národní obnovy, byl odhadován na 80 miliard, pak z nich zbyla těch miliard necelá polovina (34), rozdíl byl rozmrhán, rozmlácen, rozkraden, Sudety, pardon, „národní pohraničí“ se proměnilo v pustinu, a mravy toho rozsáhlého „tábora zlatokopů“ se rychle počaly přenášet do vnitrozemí. Tam zatím „národní očista“ probíhala v podobě takzvaných „retribučnich procesů“ podle „dekretů velkého a malého“. A ne že by si většina trestaných, často na samém hrdle, nebyla svůj trest zasloužila! O to však běželo, kolik osobní msty se s národním trestem mínilo svézt, a také svezlo. Toho udavačství! Těch kn- vých, zaujatých svědectví! Způsob, jímž národ sám sebe „očišťoval“, nebyl leč hanba a pohoršení, a v té tlačenici denunciantů, lživých svědků pro i proti, vykrucujících se viníků a obžalovaných, nechápajících, proč a zač pykají, sis kladl otázku, je-li národ takovýchhle jedinců vůbec hoden svobody a schopen demokracie. Ale v retribuci se s národním trestem vezl okamžitě i znemravněný zájem politicko-stranický: majitel dílny nebo mizerné továmičky nemusil být národním zrádcem, stačilo, že byl neoblíbeným a tvrdým zaměstnavatelem, a byl vyhnán ze svého závodu, dělnictvo jej obsadilo, prohlásilo, že nepřipustí restituci a ma- jetnikův návrat, vyšlo manifestovat, pohrozilo stávkou, okamžitě se vmísily radikálně-socialistické strany, v jejichž programu bylo zvětšovat objem znárodňovaného průmyslového a podnikatelského majetku, a bylo rozhodnuto! Mít něco počínalo být národní a mravní úhonou! ***** Absolutně přece nebylo možné, aby „národní očista“ sloužila s tak otevřeným cynismem za pláštík realisace stranického programu, tentokrát socialistického, to pak i národní očista byla vyloženým žvástem i socialismus byl vyloženou lží... ***** K historii „postoupení1 naší Zakarpatské Ukrajiny Sovětskému svazu smlouvou již z června 1945: Na postoupeném území se sovětská moc přece poprvé ocitala na jih od Karpat, na volném rozjezdu do velké uherské nížiny, bez jediné přírodní překážky, tankem rovnou a hladce až do Vídně nebo k Adrii a do severní Itálie. Otvírali jsme svým sovětským spojencům dokořán brány západní a jihozápadní Evropy, a to že nebyla již plná a svolná účast na rodicím se sporu, a to výrazně na straně Východu?! Krátce před válkou Hitler nepřestával vyřvávat Evropě do uší, že Češi jen uvolňují cesty komunismu do světa, teď to najednou měla být pravda! ***** Na první poválečné volby, které se konaly 26. května 1946 a které - krom toho, že nové Národní shromáždění zvolilo 19. června dr. Beneše jednomyslně presidentem - nepřinesly vyjasnění: v českých zemích 40% hlasů pro komunisty, nekomu- nistických hlasů bylo 60% (národní socialisté 24%, 20% lidovci, 16% sociální demokrati, ale ve všech demokratických stranách byla číselně těžko odhadnutelná menšina tiše ochotná, ba odhodlaná spolupracovat s komunisty, takže se situace vyjadřovala přibližně rovnováhou 50% : 50%; zato Slovensko hlasovalo jasněji většinou demokraticky v poměru 30,5% : 69,5% (z toho plných 61% katolických). (Několik dalších výtažků z díla Václava Černého přineseme příště.) H Jakou mírou měříte... Josef Koláček „A nemáte strach slavit 500. výročí objevení Ameriky?“, zaznělo z pléna naší pondělní rozhlasové porady na adresu sevilského arcibiskupa Carlose Amigo Valleja, který jako předseda komise španělské biskupské konference „pro 500. výročí“ nás přišel informovat, Jak tamní církev míní slavit toto kulaté výročí evangelisace Nového světa. „Strach? Ten máme Jen ze lží. Pravdy se nebojíme, ať je jakkoliv nepříjemná,“ odpovídal po krátkém zamyšlení mons Vallejo. Mé vnitřní rady, vytříbené až do přecitlivělosti na užívání a zneužívání velkých slov, jak se toho po celá desetiletí dopouštěli představitelé a zaprodaní lokajové komunistického režimu, nezachytily ani poryv hraného gesta. Pročíslo to napětí mezi asi 50 redaktory, které stoupalo během jeho krátké exposice celé problematiky. V mém vědomí se dnilo Ježíšovými slovy: „Poznáte pravdu a pravda vás učiní svobodnými“ (Jan 8,32). Po více než dvaceti letech v exilu se nemohu zbavit zaťaté alergie vůči schůzování. Příliš často jsme byli od komunistů naháněni na schůze, či pětiminutovky, a jako „černý baron“ jsem přes tři roky dostával v PTP spolu s ostatními koňské dávky dvouhodinového politického školení, a to každý den po devíti- hodinové práci s krompáčem a lopatou. Dodnes se snažím naočkovat tuto aversi svým kolegům i kolegyním slovní hříčkou: v italštině se schůze vyjadřuje slovem „riunione“. Malou přesmyčkou jsem z něho vytvořil novotvar RUINIONE. Pro lidi severně od Alp je jasné, co to znamená zruinovat někoho, zvláště kdo zná německy, protože „ruinieren“ znamená zničit, přivést na mizinu. Italům to musím vysvětlovat, protože „ruina“ je v italštině archaický výraz; dnes říkají „rovina“, ale po krátkém vysvětlení většinou souhlasí a malým úsměvem nadlehčí schůzový chomout. Už jsem se těšil, že to úlevně skončí, když tu Carla, italská redaktorka, nabrala na rapír další téma: „Jak reagují sefardité?“ Asi zíráte. jako já v té chvíli a pořádná hrst dalších kolegů a kolegyň. Tedy něco o pozadí této otázky. Carla věděla, že 31. března římští Židé chystají manifestaci proti snaze španělských monarchistů dosáhnout blahořečení královny Isabely Kastilské. Asi nevěděli nebo nechtěli vědět, že dnes je stále těžší, aby osobnosti z oblasti politiky dosáhly blahořečení; klasickým příkladem je olomoucký arcibiskup Antonín Cyril Stojan, který právě kvůli své poslanecké činnosti to má velmi těžké, aby prošel u historické komise. A pak má „advocatus diaboli“ při závěrečném jednání snadnou roli. Najde příliš mnoho nejasných nebo temných míst a ty dodají závažné argumenty, jež znemožní vydání dekretu o hrdinských ctnostech. Carla mohla citovat nápis na transparentu „Maledetta Isabella“, který rozvinou mani- festanti na svatopetrském náměstí. Páté přes deváté sypala, proč ji proklínají dodnes. Trochu to uspořádám. Isabella Kastilská vydala společně s králem 16 POLYGON 3/92 [pageend16]Ferdinandem Aragonským 31. března 1492 dekret, kterým vypovídala ze země „osoby židovského a musulmanského náboženství*. Asi sto tisíc sefarditů opustilo kastilské království. V Toledu se 26. března konala konference sefarditů za účasti asi sta amerických rabínů (Hebrejský výraz pro Španělsko je Se- farad - země králíků). Organisátoři konference pozvali jak toledského arcibiskupa kardinála Gonzáleze Martina, tak tarragonského arcibiskupa Torellu Cascante, který má ve španělské biskupské konferenci na starosti mezikonfesionální styky. Jeho prohlášení mělo obdobný účinek; také uvolnilo určité napětí, které vládlo při zahájení. Stojí za to uvést aspoň ohniskové formulace: „Rozdělení mezi národy jsou vždy nepřirozená, protože národy mají společný původ i osud, neboť pocházejí z Boha a směřují k němu; jsou bratřími a sestrami, kteří jsou stvořeni k Boží podobě. Avšak rozdělení mezi křesťany a židy je nadto protipřirozené, lépe řečeno absurdní... jistě, Ježíš nás spojuje i rozděluje: Vy jste židé, my jsme křesťané. Znamená to, že musíme být nepřáteli? Rozhodně ne!...“ a pak uváděl důvody; v závěru ještě kříslo: „... usmíření nikdy nic neničí, naopak osvobozuje, díky Božímu milosrdenství, které nám pomáhá, cítí- me-li se všichni navzájem bratry...“ To se odehrávalo ve Španělsku, kde král Juan Carlos navštívil Beth Yaacov (t. j. Jakubův dům), madridskou synagogu, v níž se za přítomnosti israelského presidenta Chaima Herzoga konala slavnost smíření mezi španělským národem a sefardity, Židy pocházejícími ze Španělska; celému aktu předsedal hlavní rabín sefarditů Salomon Gaon. Na náměstí sv. Petra v Římě však židovští manifestanti popouštěli uzdu vášním a hněvivě vykřikované nesmiřitelnosti. Zrcadlilo se to v otázce Carly: „Jak budou reagovat sefardité?“ Než mohl mons Vallejo otevřít ústa, před každou odpovědí se zamýšlí, vzal si mikrofon rektor španělské koleje v Římě don José Piňero Carrión a umrtvil lecjaké další námitky slovy: „Podle nedávného sociologického průzkumu je ve Španělsku, nepočítají-li se v to Galicie a baskické provincie, 80% obyvatelstva, jež má ve svém rodokmenu nějakého židovského předka. Já sám také. Jedna z mých babiček byla Židovka. Uvědomte si, že po celá staletí žili s námi. Smíšená manželství byla na denním pořádku. I před pěti sty léty jich navzdory Isabelinu královskému dekretu tři čtvrtiny zůstalo v ze- mi. Jedním z mých hlavních koníčků vedle rozhlasové práce je studium archivních dokumentů. Při překladu souborného díla sv. Terezie z Avily jsem netušil, že její otec byl žid konvertita. Ona sama to nevěděla; tvrdívala, že je z dobré křesťanské rodiny. A tak jsem to nacházel v mnoha dobových svědectvích. Ale historikové se kloní k prvnímu tvrzení. Stejně i na počátcích Tovaryšstva máme několik velikánů, kteří se zapsali svými velkými činy do dějin řádu, s židovskými předky. Sekretář sv. Ignáce, jakýsi „spiritus agens“ rodícího se řádu P. Juan Alfonso de Polanco byl čerstvý konvertita, druhý generální představený P. Jakub Laynez též a v rodokmenu třetího generálního představeného sv. Františka Bor- giáše nalézáme jednu z babiček, která pocházela z židovské rodiny Henriguezů. „A musulmané?“, vylétlo z pléna. Nastal zkrat jako při mnoha debatách. Hned byla v popředí ještě žhavá zpráva o zoufalém apelu Salmana Rusbdieho, anglického spisovatele indického původu, kterého iránský ayatollah Chomejní odsoudil na smrt pro jeho „Satanské verše“, kde se podle iránského diktátora rouhavě vyjadřuje o Mohamedovi. Po třech letech skrývání Rushdie už nemůže dál a vražedné výzvy podložené tučnou odměnou vrý- vají do vědomí všech návštěvníků mešit jako rozkaz: „Zabijte rouhače!“ Přitom Rushdie tvrdí, že je musulman; jen nemohl snést, že reálně existující islám zbožštil podstatu Proroka, který sám bojoval proti jakémukoliv zbožštění člověka. Mýlil by se, kdo by jen pokrčil rameny jako Brežněv: éto vaše dělo! To je jejich věc, ať si to musulmanové vyřeší mezi sebou. 12. března přišla z Paříže zpráva, že Jean Claude Barreau, autor knihy „De 1’Islam en général et du monde moderne en particulier“ byl Ummou (islámským společenstvím ve Francii, kde už je na 3 miliony vyznavačů Mohameda) odsouzen k smrti. A to se nijak nerouhal Prorokovi, jen ve snaze o dialog se světem islámu naznačuje cesty a způsoby, jak by se mohl otevřít pluralitní a demokratické společnosti. Takové zprávy pálí ve svědomí jako tříska zadřená za nehtem. Dotěrná bolest olizuje svými plamínky otázku: „Jsme také takoví?“ A mám na mysli jak ty doma tak nás v exilu. Lopotně pátrám po sebemenších stopách převahy dobra v českých a moravských srdcích, ochoty odpustit, smířit se. Jako chrstnutí studené vody do tváře na mne působil palcový titulek v Katolickém týdeníku, nad článkem o mši svaté v katedrále sv. Víta (7. III.) v rámci vzpomínkové slavnosti za oběti komunismu; zněl: Křesťanské ANO a NE politických vězňů. - Kázal při ní dr. Oto Mádr. Nevymizí mi z paměti scéna při interview, které jsem s ním před časem dělal při své návštěvě Prahy. Pochopitelně jsme došli i na okolnosti jeho odsouzení k smrti; vyprávěl strašně pomalu: „... byl jsem sám na cele odsouzených k smrti ... když se ozvaly hlasy bachařů, když zarachotil zámek v mřížích na chodbě nebo se jen pohnula špehýrka ... sevřela mě smrtelná úzkost... už jdou pro mne ... na popravu!“ - několikrát na sucho polkl, zachytil se opěradel lenošky a pak si musel vzít kofolu, aby mohl mluvit dál. Tedy týž dr. Mádr vrýval do ticha mnoha skloněných hlav a zraněných srdcí svých spolumuklů: „Daň krve je nejvyšší oběť něčemu, co považujeme za cennější než vlastní život: Běda národu, který nemá hrdinů. Takový národ či společnost nebo církev - se vzdává práva na existenci... Neodčiněná bezpráví (a byla jich dlouhatánská litanie) a neusmířené vlastní a cizí viny a selhání bloudí v těle společnosti dál jako infekce a propukají tu či onde, napsal pražský arcibiskup Vlk... jen zdánlivě poskytuje lék na tento nezdravý stav všeobecné a bezpodmínečné odpuštění. Milosrdenství nemůže nahradit spravedlnost. Krev tvěho bratra křičí ke mně ze země, fiká Hospodin bratrovrahu Kainovi... pudová pomstychtivost je nemravná, ale obnovit spravedlnost, pokud je to v našich silách, je naše povinnost.. vážné provinění ruší dobrý vztah mezi lidmi, vytváří propast. Tu zruší jedině oboustranné smíření pokáním a odpuštěním. K tomu je třeba vlastní vinu, někdy oboustrannou, poctivě uznat a odříci se jí nelíčenou omluvou a hlavně snahou NAPRAVIT---- a pak: Nemáme právo odpouštět za druhé. Tlustá čára za minulostí nesmí zrušit zásadní rozdíl mezi dobrem a zlem...“ Stovky politických vězňů přítomných ve svatovítské katedrále ta slova přijímaly jako výraz svého smyslu pro spravedlnost. Naši televizní kameramani dokázali lapidární Má- drova slova zvýraznit. Nevím, zda tohle kázání sledovalo tolik diváků jako ty oblbující večerní seriály; u nás ještě audite! a videotel nefunguje jako v západních zemích. A pak - mezi „slyšet i třeba prorocká slova“ a „přijmout je a dovolit, aby změnila smýšlení“ - je veliká propast. Kolik televizních diváků ji překlenulo dobrou vůlí? Kdybych mohl ten pořad, ten přímý přenos ze svatovítské katedrály komentovat, neubránil bych se, abych nekončil slovy Horského kázání: „Odpustíte-li lidem jejich přestoupení, váš nebeský Otec odpustí i vám, jestliže však neodpustíte lidem, ani váš Otec vám neodpustí vaše přestoupení.“ A jako douška: druhá část titulu - dovětek zní: TAKOVOU BŮH NAMĚŘÍ VÁM. Řím, 3. dubna 1992 ■ Proces se Slánským Byli popraveni za činy, kterých se nedopustili. Za zločiny, které měli na svědomí, by je odsoudil každý demokratický soud. K tomuto závěru došel Rudolf Ströbinger ve své knize „Vražda generálního tajemníka“, která právě vyšla v brněnském nakladatelství Lidová demokracie - Petrov. Kniha je psána jako reportáž, zachycuje všechny okolnosti, pozadí a smysl procesu se Slánským a jeho soudruhy. Ströbinger ji vydal - poté, co o Slánském natočil pro německou televizi dokumentární film - před časem německy, nyní se s ní mohou seznámit i čeští a slovenští čtenáři. (r) POLYGON 3/92 17 Proces se Slánským [pageend17]Právo, morálka, emigrace Vlastimil Radkovický Před mnoha léty, ještě v ČSSR, jsem byl náhodně přítomen diskusi tří právníků. Jel jsem ze služební cesty vlakem a během čtyřhodinového sezení v tomtéž kupé jsem nemohl neslyšet obsah jejich rozhovoru. Nic ale nenasvědčovalo tomu, že by diskutujícím vadila moje přítomnost, spíše naopak. Vyslechl jsem tehdy profesionálně laděný nářek nad trapností forem jimi téhož dne vyslechnuté soudní obhajoby, padala krajně kritická slova na staré praktiky s divadelními citovými výlevy, laciné citáty směřující k vyvolání soucitu apod., což vše prý snižuje důstojnost právního úkonu a nejednou i jeho význam a účel. Zazněly i úvahy o nutnosti rasantnějšího postihu delikventů v případech, kdy se jedná o osoby distancující se od dělnické třídy a myšlenek socialismu, bylo vysloveno i obdivné uznání tvrdosti prokurátora, i spokojenost nad tím, že odsouzený obdržel za ohavný čin nejvyšší možný trest odnětí svobody. Už proto, že se na trestný čin připravoval více jak rok - a byl to učitel, kterému společnost umožnila vysokoškolské studium a svěřila výchovu mladé generace. Proto politický aspekt odsouzení byl plně na místě. „Určitě soudili dnes nějakého vraha, nebo sadistického násilníka, možná úchylného sexuálního maniaka,“ pomyslel jsem si a - proč bych to tajil - poslouchal jsem s větším zájmem, takové podrobnosti se v černé kronice sotva dovím. Předpokládaných anomálií z psychiatrického posudku jsem se ale nedočkal, psychiatři nebyli v tomto případě zatěžováni, nebylo toho zapotřebí, protože odsouzený byl narušitel státní hranice, tedy potencionální emigrant, který spáchal čin s plným vědomím a také se k tomu plně přiznal. Nesmírně mu přitížilo doznání, že nejen nechtěl, ale ani nemohl učit žáky dějepisu a občanské nauce podle platných učebních osnov, stejně tak i to, že pohrdal ředitelem školy, dělnickým kádrem. Ano, politický aspekt odsouzení byl plně na místě! Tehdy mne přepadla fyzická nevolnost a krajní odpor k otrlým „zastáncům práva“. A nejen k nim - a ne poprvé! Proboha, v jaké zemi jsem se to narodil, proč zde-pracuji a žiji, jaký člověk vyroste z mého syna? Představoval jsem si, jak by asi vyzněla podobná diskuse lékařů se záměrem uplatnit politické pojetí profese: zlámal sis nohu při práci na chatě a ne ve fabrice u soustruhu, proto budeš ošetřen později, bolestivěji a ledabyle. Deformace profesí politickým tlakem, i zájem ve svůj prospěch tomuto tlaku podléhat, jsou vždy škodlivé a do krajnosti nemorální, ať se jedná o právo, medicínu, novinářství či zemědělství, deformace zůstane deformací! Ale trochu zpět k obhajobám. Nedávno jsem vyslechl názor čs. občana, že POLYGON dává na svých stránkách prostor nesmyslné obhajobě jakýchsi práv emigrantů v ČSFR. Nežijí tu s námi, nerozumí našim problémům, rýžovali a rýžují v cizině, tak ať jsou hezky zticha a do našich věcí se nepletou! Jaká to shoda s názory pana ministra Klause i jiných čs. předních politiků! Ale je tu jistý a ne právě nepodstatný rozdíl. Zmíněný řadový občan, pobouřený drzostí emigrantů, má starost o svoji existenci pedagoga - předtím 25 let nepoznanou, kdy nejen vystudoval vysokou školu, ale hned poté „úspěšně“ působil ve funkci tajemníka krajského výboru SSM, později přednášel léta na večerní universitě marxismu-leninismu. Má proto své pevné představy o emigraci. Ale naštěstí (či náhodou?) o emigrantech nerozhoduje, takže jeho názor zůstává názorem řadového občana. Zcela jinak je tomu u politiků-profesionálů, jimž je svěřena i legislativní a výkonná moc. Pokud i ti presentují názory v uvedené rovině (bez ohledu na to, zda jde o emigranty, lust- rační zákon nebo přístup k mezinárodní smlouvě!), je na místě se ptát, zda jde o naivitu, neznalost a tedy o krajní neodbornost, nebo o záměr s cílem dosáhnout vlastní prospěch, ať už ve smyslu získání pozic, popularity, přízně voličů, nebo dokonce jen problematicky nabytého osobního majetku (např. vily po emigrantovi). A může jít i o kombinace složitější, třeba obavy z větší odbornosti i zkušenosti emigranta, který by se mohl stát jeho nelehkým protivníkem také z důvodů předchozí prokázané občanské statečnosti, a tedy zcela čistého štítu! Mnohé nasvědčuje tomu, že politici - bez výjimek ke které straně se právě nyní hlásí - s chutí sahají po možnostech ztotožnit se s názory významného množství voličů, aby si získali jejich přízeň a volební hlasy. Nelze si zastírat, že opravdu značné množství řadových občanů ČSFR má o emigraci naprosto zkreslené představy - pokud nějaké vůbec má! Obrovský počet lidí byl léta vnitřně doslova pobuřován i tím, že oai sami odvahu k emigraci (nebo k jiné formě odporu) nenašli, zbabělost a pohodlnost „vlastenecky“ zakrývali oním „všichni utéct nemůžeme!“. Strach z prověření jejich schopností v tvrdých „kapitalistických“ podmínkách je děsil, ztráty teplých místeček, chat nebo domů - ale mnohdy i milenek a pivních kamarádů, se jim jevil jako neúnosný hazard! A když emigrant po pěti létech pobytu v odsuzované kapitalistické cizině poslal pohlednici ze své dovolené ve Španělsku, tedy z místa, o jehož návštěvě tehdejší uživatelé reálného socialismu mohli leda jen snít, dušičky chatařů vyvodily ten „nejlogičtější“ závěr: odešel proto, aby si nahrabal, aby nás trumfnul a tím i ponížil! Nenamlouvejme si, že tomu tak nebylo a není! Ani mnohý vysokoškolský profesor se „závratným“ platem 6000 korun si nedokázal odvodit - či spíše odvodit nechtěl -, že emigrant po hospodářské stránce splynul s prostředím a tedy za svoú práci užívá toho, co je tam všem běžně dostupné. Dokládá to i fakt, že k životní úrovni ostatních občanů-neemi- grantů tzv. kapitalistických zemí, tedy k jejich častým cestám do exotické ciziny a vlastnictví přepychových aut, neměli občané ČSSR takovou závist, protože šlo o cizince, tedy o lidi jakoby z jiného světa či dokonce z jiné planety. Ti boháči byli bůhvíkde a jistě v pozicích fabrikantů, peníze vykořistěné ze svých zaměstnanců jim umožňovaly nákladné cestování i vlastnictví drahých aut. Ale jak je možné, že něco podobného si může dovolit emigrant? V tom musí něco být, to není normální! Normálnost byla (a často i stále je!) odvozena od úrovně „normálu“ 42 roků jedině platného. Proto setrvává dále názor - dokonce i u významných politiků! -, že odchod do emigrace byl zbabělým činem, motivovaný jen touhou po penězích a majetku. A nezřídka je i slyšet podložení tohoto nesmyslu slovy, že ti, kteří zůstali, nezradili vlast (!), také přežili a dokonce pro vlast mnoho udělali. Ano, přesně v koridoru názorů, že násilí je třeba pasivně přežít - ale bojovat a dokonce nasazovat vlastní kůži? To přece patří do kategorie neuváženého dobrodružství a je tedy hodné odsouzení normálních „řádných“ lidí! V pojmu „pasivně přežít“ je obsažena zcela samozřejmá zásada, že k přežití patří podvody, krádeže, korupce, vychytralost, nečestnost, podrazy, falšování, patolízalství, flákačství, ohebný hřbet - tak přece jednal každý a proto přežil. Mnozí přežili na velice vysoké úrovni - a právě u nich se objevuje hodnocení kolaborace s totalitním režimem jako kladný podíl toho, co udělali „pro vlast“! Tento vstřebaný morální kodex tvoří nyní společnou podstatu pro názory velkého množství občanů i aktivních politiků. To je třeba vnímat jako existující fakt. Hlasy těch, kteří se odchodem do emigrace vyhnuli mnohaletému a často i opakovanému nelidskému věznění, lidskému ponižování, útrapám celých rodin, především však životu v neustálé přetvářce a prz- nění všech hodnot včetně výchovy dětí, nesmyslnosti a neperspektivnosti práce i života, těmto hlasům jen málokdo dopřeje sluchu: to přece byly výjimky, které jsou zcela zanedbatelné v souvislosti s počtem emigrantů. Takže ten, kdo ve vlasti nebyl vězněn a bezprostředně ohrožován, neměl opodstatnění emigrovat, neměl právo „opustit vlast“, byť to byla země v područí cizí velmoci a ovládaná nezákonným svévolným a všemocným aparátem StB, zcela divadelní justicí i byrokratickým přislu- hovačským aparátem ministerstev, národních výborů, odborů apod. Upíráním tohoto práva, tedy práva rozhodnout se pro život ve svobodné zemi, se jeho hlasatelé řadí jednoznačně do kategorie zastánců totalitního systému a pošlapávají tím i základní lidská práva! A dokonce si toho nejsou ani vědomi! U řadových občanů s průměrným rozhledem je to pouhá omezenost, ale u politiků-profesionálů Jeto_ povážlivá znalostní i morální mezera, na níž - aniž to tuší - doplatí dříve nebo 18 POLYGON 3/92 [pageend18]později i ti dnes k emigraci lhostejní, nebo dokonce proti emigraci nepřátelsky naladění. Protože zdeformovaná norma soudnosti a spravedlnosti se neprojevuje pouze v jedné rovině, tak jako se pouze v jedné rovině neprojevují ziskuchtivost, lakota a nebo karié- rismus. * V první polovině dubna byl v ČSFR přijat zákon o odstranění majetkových křivd, vzniklých po válce dekrety presidenta Beneše. Politici se předhánějí v ujišťování, že to sice výrazně zatíží státní pokladnu, ale je to přece v zájmu spravedlnosti - a pro spravedlnost oni udělají vše!!! Čin nepochybně chvályhodný, jen kdyby měl návaznost na rozhodnutí, že se křivdy budou odstraňovat postupně od těch nedávných směrem do minulosti. Jinými slovy, nápravy majetkových křivd spáchaných na emigrantech byly opět vynechány, řešení těchto křivd už do zájmu o spravedlnost nepatří! Kde zůstaly přijaté zásady, jak lze nahlížet na „objasňování“ předchozího odmítnutí odškodnit emigranty z důvodu nedostatku ekonomických prostředků? Slib presidenta Havla, že se emigraci dostane uznání, se dostává šalebnou hrou „politiků“ přesně do opačné pozice: ČSFR dělá vše pro to, aby emigrace byla vyřazena nejen z procesu odškodnění, ale i z vlivu na veškeré dění ve vlasti. Ano, ve vlasti, protože značné množství emigrantů je občany ČSFR a má zájem jimi zůstat! Tato skutečnost je většinou čs. politické representace vědomě opomíjena - nehodí se jim do programu dosavadního negativního postoje k emigrantům. Tak pro přízeň voličů, jimž byl oficiálními místy záměrně zkreslován význam emigrace, je nutné v taktice pokračovat - a tak dále porušovat rovnost vlastních občanů před zákonem. Není podstatné, jestli žije v emigraci tisíc nebo 20 tisíc občanů ČSFR, tedy těch, kteří mají čs. občanství. Podstatné je jejich přehlížení a upírání práv, která podle nejzákladnějších principů demokracie patří všem občanům. Ve světě neslýchaná obezlička o důležitosti místa trvalého bydliště je směšná - ale více trapná, už pro krajní rozpor s velice proklamovanou snahou ČSFR vstoupit v době co nejkrat- ší do Evropy. Do té Evropy, která už reálně začíná mazat hranice mezi státy, která naplňuje rovnost všech občanů západních států ve všech směrech, tedy i se samozřejmou možností vlastní volby místa bydliště, pracoviště, školy, místa investic, atd. Proto rozpor mezi slovy a činy čs. politické representace je trapný, krajně nedemokratický a silně zavání praktikami totalitních režimů. Právo a morálka se totiž obcházejí i rozvíjejí přesně podle 42 roků v Československu platného principu: my jsme u moci a kašleme na svět i jeho názory, my si řešíme naše věci, jak my uznáme za vhodné! A volič, který oněch 42 roků hrál roli trapného tajtrlíka, má svou úlohu reprisovat i v současnosti, kdy se v ČSFR upevňují základy demokracie... Dochází tím k velice svérázně aplikaci demokracie! Na otázku proč tomu tak v ČSFR stále je, nalezneme odpověď ve specifickém vývoji politické scény po listopadu 1989. Nedůslednost očistného procesu, jenž byl a je problémem základním ve všech zemích bývalého Ostblocku, přinesla přímou a aktivní účast velice temných sil do politického života. Zástupci sil se vyznačují obdivuhodnou kvalifikační strukturou: jsou to skuteční odborníci na klamání a podvody všeho druhu, nedílnou součástí je i svérázná morálka - a z toho vyplývající vztah k právu. Odškodnit emigranty by přece nepřineslo takový politický zisk, jako odškodnění těch, kteří se emigrací neprovinili. Ano, emigrace je stále vinna, zbaběle utekla, zatímco hrdinové vyšli v listopadu do ulic, kde museli počítat s rizikem rány obuškem do hřbetu. Pár hodin rizika je statečný čin, odchod z okupované země do emigrace na mnoho let je zbabělství a zrada vlasti! Žebříček hodnot a vztah k emigrantům se uhnět! a zafixoval i do vědomí řadových občanů, přesně jak si to přejí současní politici - výjimku, pokud vím, tvoří pouze KAN - a v zarážejícím souladu s politikou minulé totalitní éry. Proč současní politici ignorují základní fakt, že přinejmenším většina z těch, kteří do emigrace odešli od r. 1983, jsou stále a jen občany ČSFR, protože doba jejich pobytu jim ani neumožnila přijmout občanství v hostitelských zemích? Jsou občany ČSFR, ale občany druhořadými, protože jsou z platnosti mnohých zákonů nedůstojně a nedemokraticky vyřazeni. Nejen z nároků odškodnění za ukradený majetek, ale také např. i z volebního práva. Když se k tomuto právu vyjadřoval president Havel v nedávných „Hovorech z Lán“, uvedl, že emigranti s čs. občanstvím mohou volit - když v den voleb přicestují do ČSFR. President neví - ani jeho četní poradci! -, že tisíce emigrantů-čs. občanů žije v hostitelských zemích na asylové pasy, které jim cestování do vlasti bez rizika ztráty asylo- vých práv neumožňují? Stejně tak se k možnosti účasti emigrantů na volbách vyjádřili mnozí přední čs. politici. Nabízí se úvaha, zda jde o neznalost a nebo záměr. Pokud jde o neznalost, je odsouzeníhodná u politiků-profe- sionálů, protože signalisuje nezájem o tisíce vlastních občanů. Pokud je to záměr, nemo- rálnost činu se příčí všem demokratickým zásadám i Československem podepsaných dokumentů o lidských právech. Vnucuje se i otázka, zda čs. politici mohou neznát diametrálně odlišný přístup Maďarska, Polska, Bulharska a jiných zemí ke své emigraci. A zda také mohou nevidět blahodárný vliv emigrace na politickou i hospodářskou situaci těchto zemí. V ČSFR zůstává tedy jen skutečnost bojkotu vlastních občanů, jejichž odchod do emigrace znamenal jednoznačně citelnou destrukci totalitního systému - v přímé návaznosti na nepochopitelnou beztrestnost činů aktivních strůjců totality. Jde o rozpor, jehož základ přinese negativní důsledky v obdobných nemorálních formách všem občanům ČSFR - dříve nebo později, ale přinese, protože je nedílnou součástí nečestné hry mnoha čs. politiků s vlastními občany. * Mimo veškerou diskusi je fakt, že ne všichni emigranti jsou vysoce kvalitní a čestní lidé, mají zájem o dění ve vlasti a dokonce hlavně o poskytnutí pomoci své vlasti. To proto, že do emigrace neodcházel jen „výkvět národů“, stejně tak ovšem tento výkvět nezůstával jen pasivně sedět doma. Jde o to nepoužívat tohoto přirozeného vrstvení k manipulačním záměrům propagandistickým ukazováním jen na kladné a nebo záporné příklady, jak se to komu momentálně hodí. Maně se vynořuje vzpomínka na uprchlíka Bečváře a jeho únos čs. letadla, včetně použití střelné zbraně. A v té souvislosti na obrovskou propagandistickou akci čs. komunistického systému, jemuž měl posloužit tento případ k přesvědčení nejširší veřejnosti o ničemnosti všech, kteří do emigrace odcházejí. Manýry komunistů není třeba objasňovat, stejně tak jejich krajní nenávist k emigraci. Když ale dává současný čs. politik emigrantům veřejně za vinu to, že nezaj istih pro ČSFR odpuštění dluhu v USA, jako se to podařilo emigraci polské, jde - bohužel - o stejný propagandistický záměr emigraci diskreditovat. Laciný a propagandistický záměr, protože nezohled- ňuje ani obrovský nepoměr mnohonásobně početnější polské emigrace a tím i její výrazně vyšší možnosti, nezohledňuje ani 10 let existující plné kontakty polské emigrace s vlastí i v době komunistické vlády, vždy podstatně volnější podmínky k cestování pro všechny polské občany, nezohledňuje ani jednotnost polské emigrace oproti - hlavně národnostně - roztříštěné emigraci československé, atd. Takový politik je buď bez informací a nebo bez schopnosti nejzákladnější vazebná fakta domýšlet. Tedy je problematickým politikem. Nebo je bez morálky a svědomí, což je ještě horší. Kvalitu i morálku je nutno hodnotit objektivně doma i v zahraničí -au všech, u politiků pak obzvláště! Naprosto stejně je tomu u výroku téhož politika, že emigranti se mohou vrátit do vlasti a majetek jim bude navrácen. Ignorace založení nových existencí a obvykle i rodinných vazeb v cizině, kdy návrat do vlasti je totožný s totálním zánikem většiny nelehce získaných osobních hodnot (zaměstnání, rodiny...), ■ slouží stejnému propagandistickému cíli: vyvolat u řadových občanů dojem, že se emigranti vrátit nechtějí. A tak jejich ukradený majetek v ČSFR zůstává převážně bývalým i současným prominentům, ale veřejnost je klamána přesouváním podstaty problému. Zmíněné přesouvání podstaty problému je osvědčenou taktikou a netýká se jen záležitostí emigrantů. Stejný princip úspěšně aplikují i mnozí slovenští politici, kteří všechny současné potíže Slovenska s obdivuhodnou ignorací reality přesouvají na Čechy, Prahu, federaci. Variace Göbbelsovy propagandy nese ovoce a argumentace nápadně připomínají příměr o společném domě, kde záměrné zacílení pozornosti jen na nevyhovující okna vede nakonec k přehlížení kvalit celé stavby, její koncepce, architektonické i užitkové hodnoty, aby byl naplněn nemorální cíl: okna jsou tak špatná, že je nutno zbourat celý dům! Tisíceré opakování o nevyhovujících oknech přesvědčí většinu, že se dům musí zbourat. POLYGON 3/92 19 [pageend19]Možnost výměny oken je úzkostlivě obcházena, kdo se s takovým názorem ozve, je označen za sabotéra jediného a všem prospěšného řešení. Systém „domu a vadných oken“ posloužil i v případě zákona o půdě, osvědčuje se při lustracích, obsazování významných míst ve státní správě, při rozhodování o dotacích a rozpočtech, zkrátka prosytil celou atmosféru dění v Československu. Proč opožděná revoluce... Eliška Kotrbová Proč byl přijat lustrační zákon? Proč byla propagace komunismu (novelisovaný §260 tr. zákona) postavena mimo zákon? Proč se čím dál tůn větší část veřejnosti radikalizuje? Vyslovme domněnku: Nejde o reakci občanů na tvrdošíjné lpění politické reprezentace původního OF na právní kontinuitě s předchozím, socialistickým stavem? Nejde o opožděnou revoluci? Revoluce je vyvrcholením dlouhého filosofického vývoje a vyjadřuje zásadní nespokojenost národa. Cílem revoluce je svržení tyranie - t. j. politického systému neuznávajícího lidská práva (fašismus, nacionální socialismus, komunismus). Násilné svržení politického systému je spravedlivé jen tehdy, je-li namířeno proti tyranii ve shora uvedeném smyslu. Je to akt sebeobrany proti těm, kteří vládnou silou. V listopadu 1989 se vnitřní i vnější politické podmínky dostaly do velmi vhodné revoluční konstelace. Studenti, podpořeni v několika dnech širší občanskou veřejností, skandovali na náměstích velice artikulovaně požadavky po zásadní změně politického systému. Paralelně s jejich demonstracemi probíhala jednání zástupců OF s představiteli komunistické moci. O jejich obsahu se (úplně či neúplně?) dovídáme z dokumentu V. Hanze- la „Zrychlený tep dějin“. Kniha je poučná, mnohé vysvětlující. Kon- ciliantní tón udávaný Václavem Havlem, v němž byla tato jednání vedena, zajisté neodpovídal náladě „ulice“. Ať už byl výrazem základní Havlovy povahové črty nebo odrážel obavu o bezpečnost demonstrujících spoluobčanů, anebo šlo jen o logické pokračování politiky Charty 77 neusilující o systémovou změnu, jedno je jisté - názor ulice, lépe řečeno: občanů, se nekryl s projeveným názorem jejich reprezentantů z řad OF. A nadto, připustím-li, že Václava Havla motivoval k bezmezné vstřícnosti k Adamcovi a Pitrovi bezbřehý, v zásadě nepolitický, romantický altruismus, pak z projevu Z. Jičínského (jednání představitelů OF s L. Adamcem dne 28.11.89, např. str. 51, 52, 58 dokumentu) přímo čiší bytostná spjatost se socialismem Taktika? Ano, ale nečestná, nemorální, lživá a škodlivá. Přináší pozice a zisky agresivním kariéristům a bezcharakterním jedincům, ale národům škodí a demokracii brzdí a ničí. Není proto rozhodující, v které oblasti života se s ní setkáváme, ale že vůbec existuje! Politická taktika bez morálky vytváří půdu pro zdeformované zákony, tedy má rozhodující podíl na vzniku problematické zákonnosti. Tím deformuje a ničí vše, co souvisí se sku- jako systémem, i když si dnešní místopředseda FS pod socialismem představuje něco jiného než tzv. reálný socialismus uplynulého dvacetiletí. Chování dalšího protagonisty listopadových dnů - Petra Pitharta - lze v konečném efektu hodnotit jako pozitivistické. Jeho původně zásadově laděný projev, odpírající loa- yalitu předsedovi české vlády F. Pitrovi (jednání ze dne 1.12.89), hájícímu masakr ze 17. listopadu, zmírnil nejprve „nadosobní“, vysvětlující a všechápající korektiv V. Havla (např. str. 94, 109 dokumentu) a dále dnešní český premiér upadl do léčky „společného právního jazyka-lasičky“, obratně nastavené jeho byvším kolegou V. Mečlem, tehdy děkanem PF UK a předsedou ústavně právního výboru ČNR (např. str. 99 a 106 dokumentu). Petr Pithart podlehl profesionálnímu myšlení právníka, byť 20 let nepraktikovanému (možná to je právě důvod), opustil filosofická východiska, k nimž se dopracoval po dvě desetiletí disentu, sedl na vějičku právní odbornosti, lépe techniky, kterou mu obratně servíroval V. Meči, a která, protože pozitivisticky neopouštěla půdu platného práva, popřela revoluční, filosoficky Pithartem dříve odůvodněný postoj. Oběť léta nekonzumované profese - tak se mi jeví Petr Pithart při jednáních s komunistickými bossy. Premiér Adamec (patrně po konzultacích s M. Gorbačovem) nakonec odmítl sestavit novou vládu, která by nezaručovala zrcadlový perestrojkový vývoj a přehrál „komunistického černého Petra“ svému ministrovi M. Čal- fovi. Představitelé OF volbu nástupce po melodramaticky srdceryvném, leč marném přemlouvání komunisty Adamce přijali. M. Čal- fa rychle pochopil historicky neopakovatelnou, stejně jako neodůvodnitelnou šanci a jal seji využívat s hbitostí vlastní jen těm nejambicióznějším, nejoportunističtějším jedincům: „Já jsem tady sedával proti vám v poněkud jiném složení. Doby se mění a mají velmi rychlý vývoj,“ (str. 384 dokumentu) - lapidárně komentuje nový ministerský předseda svou pozici při jednání dne 9.12.89 se zástupci OF a dalších politických stran o sestavení nové vlády. Jeho přístup lze charakterizovat jako bezmezné vstřícný k personálním požadavkům OF, mnohdy až překvapivě jednoznačně vyhraněným - Dienstbier, jako ministr zahraničních věcí. Tak např. str. 414 dokumentu - Havel: „On (Dienstbier) slyšel jakousi variantu, že by se o něm mohlo uvažovat jako o ministru orientovaném na informace. To odmítl.“ Nebo (str. 415) Šabata: „Váš návrh (Čalfův), že by mohl dělat třeba velvyslance v tomhle případě vychází z dost hlubo- tečnou demokracií. Jen krátkozrací jsou lhostejní, protože se necítí ohroženi - vlastní ohrožení nevidí. Až se jich deformace dotkne, budou křičet a řvát, ale to bude už pozdě. A na to mazaní politici spoléhají, hlavně nyní, v předvolebním období. Právo a morálka se proto netýkají jen problému emigrantů - ale všech! H kého nepochopení situace. To by Dienstbier přijal, řekl bych, jako urážku.“ Inu nevím, cesta z kotelny na velvyslanecký post je dost strmá. K ministerskému křeslu - přirozeně - ještě strmější. Odkud někdo bere vydfravou sebedůvěru v to, že právě on je predestinován k poslání ministra zahraničí, byť jen středně velkého středoevropského státu, a nebude-li mu vyhověno, pak adié státní službo, budu ředitelem novin (str. 414 dokumentu)? Tato neprověřená sebedůvěra zro- divší se v pár dnech (?) ve dvacet let praktikujícím kotelníkovi vyráží dech, nebo spíš nahání hrůzu. Osobní ambice Čecha Dienstbiera převážily i zájem na národnostním vybalancování nové vlády, jehož chtěl M. Čalfa dosáhnout obsazením postu ministra zahraničních věcí Slovákem - disidentem M. Kusým (str. 414 dokumentu). Politická rozvaha, ba v jistém smyslu prozíravost komunisty Čalfy ustoupila osobním ambicím disidenta. Ostatně, komunistický premiér „se nám dobře vybarvoval“ i dál. M. Čalfa s profesionální rutinou a vždy citlivě utínal ostny některým diletantským návrhům zástupců OF a získával tak ostruhy vynalézavého odborníka plného pochopení pro nově vzniklou společenskou situaci. Nikdo nepostřehl, a zdá se, že ani postřehnout nechtěl, že nová kariéra premiéra je budována na odborné znalosti dosud platného ústavního práva, proti kterému v téže době „ulice“, t. j. občané „hlasovali nohama“ na přeplněných pražských náměstích. „Profesionalita“, k níž se někteří zástupci OF po dvacetileté odmlce znovu mohli přihlásit, nabyla vrchu nad přesvědčením. Novým premiérem kultivovaně projevená znalost pozitivního práva udolala svědomí. Revoluce vzala za své. Byla poražená „salónností formy“. Původně jsem měla v úmyslu psát o tom, že ideologie (lustrační zákon, novelizovaný §260 tr. zákona) nepatří na pořad práva veřejného a trestního, neboť výkon politického přesvědčení patří mezi nezadatelná individuální lidská práva a nedostane-li se do kolize s konkrétním individuálním lidským právem, není možné jej státní mocí postihnout. Tato zásada však platí ve stabilizované, porevoluční, demokratické společnosti. Ne v revoluci (ve smyslu definice uvedené na počátku). Ideje (ty staré) končí tam, kde začínají Zbraně. A použití zbraně v sebeobraně je přípustné. Třeba vzít na vědomí, že i zákon je zbraň. Mocná zbraň. A doba k revolucije už přezrá- lá. Nevidím jeden jediný důvod k tomu, proč této zbraně nepoužít... ■ 20 POLYGON 3/92 Proč opožděná revoluce... Eliška Kotrbová Možnost výměny oken je úzkostlivě obcházena, kdo se s takovým názorem ozve, je označen za sabotéra jediného a všem prospěšného řešení. Systém „domu a vadných oken“ posloužil i v případě zákona o půdě, osvědčuje se při lustracích, obsazování významných míst ve státní správě, při rozhodování o dotacích a rozpočtech, zkrátka prosytil celou atmosféru dění v Československu. [pageend20]1: > * ; PROKURATURA Milan Hulík Dramatický souboj M. Marečka s generální prokuraturou ČSFR obrátil pozornost veřejnosti, dosud upřenou na justici, na prokuraturu, která byla doposud mimo její zájem, protože se nepresentovala tak zjevně, jako justice se svými některými zkompromitovanými soudci a rehabilitačními aférami. Prokuratura v totalitě .jenom“ obžalovávala, plnila svoji roli ochránce socialistické zákonnosti a trestního žalobce a nespravedlivé rozsudky vynášeli soudci. Prokuratura jen činila zadost své zákonné povinnosti podle zákona (č. 20/1970 Sb.). Tato povinnost však nespočívala jen ve funkci státního žalobce, ale ze stalinského či leninského modelu prokuratury pro ni vyplývaly další úkoly, spočívající ye funkci tzv. prokurátorského dozoru. Šlo především o všeobecný dozor, dozor nad zákonností postupu a rozhodování soudů a Státního notářství a účast v řízení před nimi a o dozor nad zákonitostí v místech výkonu vazby a trestú odnětí svobody, ochranného léčení a ochranné výchovy. Tento všeobjímající dozor nahrazoval v totalitním státě funkce vykonávané ve státě demokratickém systémem nezávislých soudů včetně soudů správních a soudu ústavního. Prokuratura tak ztělesňovala stalinský model právního státu, byla jakýmsi orwelovským ministerstvem všekontroly a arbitrem socialistické zákonnosti. To samo neslo V sobě (vedle jiných atributů neslučitelných s pojmem právního státu) jeden základní rozpor. Prokuratura, která v trestním řízení byla (nebo aspoň měla být) rovnocenným partnerem obhajoby, vykonávala zároveň nejvyšší dozor nad zákonem a nad rozhodováním soudů (tedy i nad tím, kde vystupovala jako „rovnocenný partner“). Tento absurdní rozpor byl i symbolem rozpornosti celé prokuratury a její úlohy v podmínkách socialistického státu. Tento nejvyšší dozor sice odstranila novela zákona o prokuratuře (č. 168/90 Sb.), ale všeobecný dozor zůstal spolu s všeobjímajícím posttotalitním duchem, tolik odporujícím duchu demokracie a právního státu. (Aspoň v myšlení mnoha prokurátorů.) Tento spor přešel z latentního napětí do otevřeného střetnutí poslanců a politiků, zejména z pravé strany politického spektra s gen. prokurátory, jehož prvním výsledkem je odvolání generálního prokurátora ČSFR dr. Gašparoviče. Nejde jen o snahu GP zachovat status quo, ale ve sporu o obsah vlastního smyslu prokuratury plnit zásadu legality a stíhat trestné činy spáchané za minulého režimu jeho protagonisty a realisátory, jde i o političnost - apolitičnost prokuratury. V tom je i podstata současného boje o prokuraturu. Zatímco odpůrci generální prokuratury jim vytýkají politické postoje, opírá se jejich obrana 4 í o zachovávanou a podle zákona povinnou apolitičnost. I kdyby tato obhajoba byla pravdivá, o čemž lze s ohledem na poslední výroky dr. Nechanického pochybovat, pak fakt zachovávání širokých funkcí prokuratury v rámci všeobecného dozoru samo o sobě vytváří prostor pro politické působení prokuratury. Její personální složení, přetrvávající ze zlaté éry prokurátorské superiory a aktivita obránců „právního státu“ - signatářů petice na jeho obranu proti lustračnímu zákonu, svědčí o mnohém. Především o tom, že svůj hlas na obranu ústavnosti a principů právního státu pozvedají ti, kteří jej nikdy nepozvedli v době, kdy základní lidská, občanská a politická práva byla skutečně porušována. Tento hlas je spíše hlasem na obranu svých míst, která mohou být důsledným uplatněním lust- račního zákona ohrožena. Tato místa byla obsazena v době, kdy prokuratura byla vybudována na leninských principech „dvojí“ podřízenosti a zákonnosti. Vladimír Iljič byl autorem organisace socialistické prokuratury, spočívající na zásadě centralizace prokuratury a její nezávislosti na místních orgánech (samozřejmě s nedeklarovanou plnou závislostí na komunistické straně). Z toho vyplýval monokratismus, podřizující všechny prokurátory, ať přímo nebo prostřednictvím nadřízených prokurátorů generálnímu prokurátorovi jako hlavě prokuratury. V jediné podřízenosti prokurátorů ve směru vertikálním a v horizontální nezávislosti na místních orgánech a v již zmíněné paralelní podřízenosti vedoucí straně, jak známo rovněž zachovávající pyramidální zásadu tzv. demokratického centralismu, byl spatřován hlavní předpoklad pro zajištění jednotného chápání socialistické zákonnosti. Tato zásada MM (monolitnost a monokratičnost) charak- terišovala socialistickou prokuraturu' a byla další funkcí socialistického státu vedle činnosti zákonodárné, výkonné a soudnictví. Tun Si komunistická strana zajistila svůj totalitní dozor nad zákonem a tůn i nad právem a právy občanů své země, jež se ovšem V tomto pojetí podobaly spíše „právům“ poddaných nevolníků. Takto vykonávaný dozor nad zákonem umožnil nedbat přirozeného, tj. spravedlivého práva, ale nedbat i platného pozitivního socialistického práva, pokud to bylo potřeba a pokud to vyžadovala momentální právní či trestní politika, kterou určovaly sjezdy strany a usnesení politbyra či tajné stranické instrukce. Této rigidnosti nebylo nikdy dosaženo v justici, tam i za totalitního režimu v některých soudcích mihotal, byť skomírající, ale občasným politickým větříkem posilovaný plamének soudcovské nezávislosti a přiroze- něprávního svědomí. Tato diskrepance mezi socialistickou justicí a socialistickou prokuraturou se projevila právě v posledních letech komunistického režimu, zejména při postihu demonstrantů a rozšiřovatelů petice „Několik vět“. Zatímco leckteří soudci již vynášeli zprošftijící rozsudky, zastavovali trestní řízení či jen věc postupovali jako přestupek MV, tak prokurátoři svou horlivostí a fanatismem (živeným právním názorem generálního prokurátora poslouchajícího jestřáby v ÚV) připomínali své kolegy z padesátých let Proto také transformace GP ČSFR a GP ČR v orgán právního státu a jeho adaptace na demokratickou formu probíhá pomaleji, než je tomu u justice. Jen tím si lze vysvětlit postoje prokuratury vůči požadavkům M. Marečka a její reakci. Neboť jen přežívající posttotalitní myšlení prokurátorů vyprodukovalo „vyřízení“ trestního oznámení způsobem, který by vyprovokoval i jiného, než právního perfekcionistu Marečka. Dozvědět se více než jeden a půl roku po revoluci, že jsem pro rozšiřování „Několika vět“ byl za totality stíhán trestně zákonně, tedy pro laika správně a spravedlivě, je neuvěřitelné jen pro toho, kdo neví, jak dlouho trvá posun právního myšlení o 180 stupňů. Další vyjádření prokuratur pod tlakem hladovky jen posunuly ručičku posttotalitního budíku, aby se po posledním vyjádření GP zasekla 5 minut před dvanáctou. Těch zbývajících 5 minut může být časem delším nebo kratším, podle toho, jak budeme vnímat čas, který prokuratura potřebuje k tomu, aby se zbavila svého posttotalitního myšlení, aby respektovala přirozenoprávní podstatu práva, aby v něm ctila spravedlnost a vykládala ho v demokratickém duchu. Prokuratura se musí vrátit ke svému původnímu poslání, zbavit se svého leninského kabátu se stalinskou podšívkou, stát se úřadem státního návladního (třeba v resortu MS) a plnit toliko úlohu žalobce v trestních věcech a dozor nad zákonem ponechat jiným, ústavou k tomu povolaným orgánům ■ © Vladimír Kuba POLYGON 3/92 21 [pageend21]Jak dostal Alexej Žák první posametový asyl ve Švýcarsku Úvodem ke svému příspěvku o tom, jak Alexej Žák jako první posametový Čechoslovák dostal ve Švýcarsku politický asyl, uvádím část dopisu, který nám ze Zlína poslal Adolf BEČVÁŘ: Slušovická - komunistická - mafie versus kpt. Alexej Žák. Řada konkrétních jmen aktérů byla už v tisku a v dalších masmédiích uvedena. Veřejnost byla seznámena s podstatou aféry. Proto jen stručné: Krátce po nástupu kpt. Žáka do funkce vyšetřovatele u OS SNB ve Zlíně se Žák odvážné zmocnil „originálu" dokumentů o nezákonné činnosti mafie ve Slušovicích. Stalo se tak poté, co vyšetřovatelé OS SNB Uherské Hradiš- té tyto dokumenty nechali „v šuplíku“, aniž zahájili vyšetřování či ohlášení závažné trestné činnosti prokurátorovi. Tuto činnost, lépe řečeno nečinnost, označila o néjaký mésíc později inspekce MV ČR za „pouhou nedbalost". Další mésíc ležely tytéž dokumenty u gen. prokurátora pana Brunnera. Nic se ne- délo. V okamžiku, kdy mafie vycítila hrozící nebezpečí, razantné zakročila - svéte div se - prostřednictvím „inspekceMVČR“, kapitánu Žákovi odňala šetření případu „Slušovice“, služební průkaz, odznak a zbraň. Vznesla proti Žákovi řadu nepodložených obvinéní. Žákovi a jeho rodiné docházely telefonické i písemné výhrůžky s náznaky možnosti fysické likvidace. Posléze mu byla jeho kolegy Z povolání donesena důvémá informace, že o jeho likvidaci bylo rozhodnuto. Nabídli mu pomoc při úniku z území ČSFR. Aniž byl Žákovi prokázán jakýkoliv zločin, začalo se s ním i s veřejným mínéním manipulovat. Známý je výrok pana ministra Sokola: „Přivedu Žáka v železech!“, pana prokurátora Kříženeckého: „Žádáme švýcarskou vládu o Žákovo vydání." Důvody, uvedené v žádosti, neodpovídaly skutečnosti, nestranné šetření provedeno nebylo. Kde je presumpce neviny? Dodržení zákonnosti, demokratického postupu? Pomoc „zločinci Žákovi“ a jeho rodiné poskytl demokratický a právní srát Švýcarsko a řada demokratických organizací. Komunisté rozpoutali proti Žákovi zuřivou kampaň - levicové sdělovací prostředky. Nezaujatému čtenáři jistě napadne otázka: „Komu sloužily výpady proti Žákovi, kdo z nich měl mít prospěch?“ Motivace k Žákově likvidaci? Dnes už prokázané miliardové úniky na daních státu ve prospěch soukromých akciových společností a další protizákonné machinace, jejichž odhalení by mělo neblahé následky pro mafiány. Žákovým úkolem bylo odhalit a usvědčit nezákonné počínání mafiánů a pohnat je před soud. ... Že se kpt. A. Žákovi a jeho rodině dostalo Jaroslav Lambert práva asylu od švýcarských úřadů, v této téměř nej starší demokracii světa, to už není pro čtenáře Polygonu v této chvíli žádnou senzační novinkou. Periodikum, které vychází osmkrát do roka, si nemůže činit - a také nečiní - nároky na „bleskově“ pohotového zprostředkovatele senzací á la bulvární deníky. Tím však nechci říci, že by jeho redakce nevyvíjela žádné pozitivní aktivity. Spíše opak je pravdou. Bezprostředně po obdržení písemného rozhodnutí, jímž švýcarské ministerstvo pro justici a policii informovalo A. Žáka o udělení práva politického asylu, postarala se redakce Polygonu o „bleskové“ informování čs. veřejnosti prostřednictvím pražského deníku Mladá fronta Dnes. Redaktor, pan Hanuš, který tuto informaci od nás převzal, stačil ji ještě těsně před uzávěrkou zařadit do aktuálního čísla. Protože pan Hanuš, jak o něm z osobního styku víme, je střízlivým realistou, v první reakci na naši informaci - ve snaze servírovat veřejnosti podle zásad žurnalistické etiky „čisté víno“ - se ve své noticce popravdě vyjádřil v tom smyslu, že z tohoto kroku švýcarských úřadů je zřejmé, že A. Žák k trestnímu stíhání do ČSFR vydán nebude. Co však zřejmě tento redaktor, nepostrádající smysl pro logiku, předem netušil, to je skutečnost, že v zemi „sametové pseudodemokra- cie“ dosud na svém mocenském vlivu ničeho neztratily kruhy starostrukturálních mafií, mezi nimi pak i ona „lóže“, dbající o „ochranu občanů před vlivy emigrantského kacířstva“. A tak si bezpochyby pánové (?) ministr Sokol spolu s vojenským prokurátorem Kří- ženeckým & spol, vynutili, aby hned následující číslo Mladé fronty Dnes jakož i Lidových novin a dalších periodik přinesly zprávu o Žákově švýcarském asylu v tom smyslu, jako by prý ještě nebyl „všem dnům konec“ a že prý...se bude švýcarská strana s největší pravděpodobností řídit Ženevskou konvencí o uprchlících, která v některých případech umožňuje vydání osoby, která se dopustila trestného činu“ (citát z LN). Zda redaktorovi Hanušovi byla za jeho „nepředložené a ukvapené mystifikování“ čs. veřejnosti „shůry“ udělena disciplinární důtka, nám není známo. Zjeveno nám však bylo nade vší pochybnost, že z doby totality pocházející „kuchyň“ na přípravu duševní kašičky, jíž má být preventivně krmen sametově zdisciplinovaný čs. občan, zůstává i nadále v intaktním stavu, jakož i v permanentní funkci. V daném případě mi vůbec nejde o osobu Alexeje Žáka a jeho případ, nýbrž především o vysvětlení - či dnes už spíše o rehabilitaci - švýcarské asylové praxe, která šířením čs. oficielní téže byla postavena v očích veřejnosti v pochybnost vzbuzením dojmu, jako by švýcarská úřední místa neuváženě poskytla právní ochranu každému zločinci, aniž by vůbec předem pátrala po jeho motivaci k útěku ze státu, jehož je občanem. Přitěžující okolností pro čs. justiční mafiány, snažící se dnes zlehčit či dokonce zdiskreditovat švýcarskou asy- lovou praxi, je okolnost, že žádost čs. vojenské prokuratury o vydání A. Žáka k trestnímu stíhání v ČSFR a) byla diletantský sesmolena prokurátorem Kříženeckým & spol., přičemž se její autor na čs. televizi nechal slyšet v tom smyslu, že prý Švýcarům stejně neřekli celou pravdu, protože jinak by jim ho nevydali, což bylo i komentováno v seriosním švýcarském tisku (DIE WELTWOCHE), b) byla předána čs. velvyslancem M. Kočárkem příslušnému švýcarskému ministerstvu už začátkem srpna 1992, kdy byl Žákovi poskytnut asyl, se švýcarská policie zabývala zkoušením oprávněnosti čs. požadavku. Že přitom neuznala za nutné uprchlého vyšetřovatele slušovických nekalých praktik zatknout, jak naléhavě žádala do sametového hávu oděná čs. justice, to je spolehlivým indikátorem míry vážnosti (či nevážnosti), jakou v očích svobodného světa požívají staronoví mocipáni v ČSFR. Zatčení „dezertéra“ Žáka, který neotálel a sám se u švýcarské cizinecké policie dožadoval objektivního vyřízení svého případu, se tedy dík prostoduchosti iniciátorů celé akce nekonalo. Co se však konalo, to byl podrobný, celých 5 hodin trvající výslech obviněného, který z pověření ministerstva pro justici a policii prováděl jako výkonný orgán curyš- ský návladní (adekvátní funkce čs. prokurátora; a ministerstva se jmenují ve Švýcarsku „departmenty“). Průběhu tohoto celého jednání jsem byl přítomen jako člen redakce Polygonu, z jehož iniciativy se prostřednictvím DIE WELTWOCHE slušovické aféře dostalo evropských dimensí, ale společně s panem Karlem Kuka- lem i jako pozorovatel, delegovaný Sdružením býv. čs. politických vězňů. K jakému výsledku asi výslech povede, bylo lze tušit už předem, když jsem totiž panu návladnímu telefonicky sdělil, že A. Žák má v úmyslu dostavit se v doprovodu svého právního zástupce. Bylo mi otevřeně řečeno, že podle stavu všech předběžných zjištění není třeba, aby vyšetřovaný vydával zbytečné peníze na obhajobu. To prý by přicházelo v úvahu tehdy, když by se ukázala potřeba dalšího výslechu, o čemž však on velice pochybuje. Při kladení otázek vyšetřovanému zacházel návladní s pedantnosti příslovečně švýcarskou až do zdánlivě malicherných detailů, ale přesto udržel klidnou atmosféru, prostou jakékoliv nervozity - a co zde nejvíc překvapovalo, to byla jeho věcná informovanost o problematickém politickém vývoji v ČSFR. Nemůže být ani těch nejmenších pochybností o tom, že, byl-li A. Žákovi kompetentními úředními místy ve Švýcarsku udělen politický azyl, pak se tak stalo už na základě naprosté jistoty, že se v jeho případě jedná o člověka, persekvovaného opravdu z politických důvodů, jemuž příslušné orgány v jeho rodné vlasti nejsou schopny poskytnout ochranu před zvůlí porušovatelů nejzáklad22 POLYGON 3/92 [pageend22]nějších lidských práv ve smyslu Ženevské konvence o uprchlících. A dostalo-li se společně s ním právo asylu ve Švýcarsku ještě i několika málo jiným čs. občanům, pak se tak nepochybně stalo jenom proto, že právě zveřejnění případu „Žák kontra slušovičtí mafiáni“ strhlo nejenom před švýcarskou, ale i před evropskou veřejností líbivou škrabošku bojovníků za lidská práva z obličejů těch v ČSFR stále ještě mocných, kteří po roce 1948 s bezpáteřnou servilností zločinecký po- tlačovatelský aparát totalitního státu sami spoluvybudovali a na jeho fungování se přímo podíleli, ať už jako zjevní oficielní činovníci stalinské či poststalinské administrativy, a nebo později jako její agenti infiltrovaní do tzv. „Charty 77“. Nelze se vůbec divit, že právě teď, v době před volbami, i přesto, že nemusí mít obavy, že by jejich předem pečlivě organisovaný výsledek mohl ohrozit znění budoucí ústavy ve smyslu „nějaké formy socialismu“, jak vizio- nářsky prohlásila v listopadu 1989 soudružka velvyslankyně Rita Klímová, snaží se „mozkový trust“ Sokol, Kříženecký & spol, ohlupovat čs. voličskou veřejnost vzbuzováním jalových iluzí, že se jim přece ještě podaří nějakými intrikami obalamutit švýcarské úřady natolik, aby Žákovi a jeho rodině odebraly právo asylu a vydaly ho spíše na nemilost než na milost v ČSFR stále ještě přežívající bezprávné justici. Avšak, naštěstí slušným lidem, všem jejich vylhaným a chvastounským prohlášením navzdory mohou si staré struktury být jedním naprosto jisty, že totiž u Švýcarů, jakož i u ostatních spoluevropanů už nová čs. rádobydemokracie s neodvolatelnou platností „ztratďa glanc“. ■ Hlasování o míru Opožděná reportáž Zdeňka Boučka V neděli 10. června probíhalo na Vraném lidové hlasování o míru. Už od rána vyhrával místní rozhlas různé mírové skladby, jako „Kapelo, zahraj tu polku hezky od podlahy“, „Lodička mládí pomalu mizí dálavou“ a polku, mezi lidem známou pod názvem „Já ti ho tam našroubuju “. Na návsi nebylo nic pozoruhodného, byl klid jako vždy v neděli. V devět hodin vyšel hlouček výměnkářek a dvě, tři děti z kostela. Potom se nahrnuly děti na poštu pro noviny. Na Kampeličce visel plakát na taneční zábavu příští neděli v hostinci tety Kintnerové, hraje hudba V. Friče z Budyně, uctivě zve konšelstvo obce baráčnické Václava Hrobčického z Hrobčic. Na návsi se objevil kominík Jeřábek, umytý a v nedělních šatech. Krmič ze státního statku Štefunda stál opřený o vrata a kouřil. Kominík se rozhlédl nahoru, dolů, a pomalu se vracel. O půl hodiny později se zastavila na návsi trojice bývalých kulaků, kterým sebrali hospodářství, ale oni si libovali, jak se jim teď dobře vede, jeden dělal v hutích na Kladně, druhý v dolech a třetí ve fabrice ve Slaném a každý vydělával daleko víc, než mu vynášel jeho statek. Vždycky se tak v neděli dopoledne scházeli na náměstí a pak svorně odcházeli do hospody, kde pili pivo až do poledne. Ani revoluční doba nic nezměnila na jejich zvyku. Kominík však bezcílně putoval sem tam po návsi a krmič stál opřený o vrata. Bylo nemyslitelné, že by se někdy některý z nich mohl dostat do sedlácké společnosti, chodili dokonce i do jiné hospody, ačkoliv mohli utratit zrovna tolik peněz jako bývalí sedláci. Ale prostě se to nehodilo a nikdo ani na něco podobného nepomyslel. Zatím do školy začli chodit první voliči. V průčelí místnosti visely obrazy Lenina, Gottwalda a Stalina a pod každým byl nápis Z vystříhaných písmenek. Pod Leninem: Ty nás učíš; pod Gottwaldem: Ty nás vedeš; pod Stalinem: Ty nás chráníš. Bylo to jako vzývání Božské Trojice, ale některá písmenka už byla odchlíplá a hrozila spadnout. Na protější zeď pověsil přičinlivý učitel Kraus obraz sovětského malíře s názvem „Píseň míru“. Na obraze stál Paul Robeson vysoko na tribuně u mikrofonu, tribuna byla zakryta několika nepravděpodobnými Američany, kteří se drželi za ruce. Stranou na tribuně seděl bývalý voják, mladý, ale zarostlý a s berlí. V levém rohu u stožáru s americkou vlajkou stál černošský chlapec. Ve Vraném však stejně nikdo nevěděl, kdo je to Paul Robeson. Když odvolili, mrkl správce státního statku na hajného a vzal ho důvěrně pod paží. Řekl, aby to nikdo neslyšel: V pálek mi řekli z národního výboru, abych jako chodil ještě s Me- lenem agitovat a přesvědčovat po vsi. Já sem si myslel, ať mi daj pokoj, budu jim ještě dělat poslíčka, ať jdou mladší. No, ale řek jsem jim jenom, vždyť tady máte členy hasičskýho sboru a ti už v tom maj praxi, když choděj zvát na plesy. Tak jsem se z toho vyzul. Srbková, žena sadaře, se ve volební místnosti sešla se starou Fridrichovou, a když vyšly ven, Srbková si začala stěžovat, jako vždy: Vidíte ji, Kozlici, támhle de, dyby tak pámbu dal a potvora spadla z žebříku a zlámala si hnátu, nic bych jí jinýho nepřála. - Kozlová byla dělnice v sadu a sadař s ní držel. Nyní opravdu vyšla na náměstí, ale když uviděla Srbkovou před školou, dělala, že nejde volit. To máte, pani, svět - řekla Fridrichová. Jako ten muj Pepik, už dva měsíce mi nedal peníze na žrádlo. Já mu peru a uklízím po něm a von sviňák si všechny peníze nechá a pročubčí to s tou mrchou Svobodkou. - Syn Fridrichové skutečně chodil za Svobodovou, letitou ženou s dvěma dětmi. Jo, jo, řekla žena sadaře, ty mužský sou, kdyby dal koze mašličku, tak poletěj za ní. Ten můj starej by si už moh dát pokoj, už jsme spolu takový leta. Zatím na dvoře statku krmič chytil kočku řezníka Prokše, uvázal ji za zadní nohu provazem ke kolu a projížděl se po dvoře, následován svými dvěma psy, kteří divoce štěkali a chytili kočku, rvali ji až chlupy lítaly, rvali ji za nohy a břicho, krmič jezdil rychleji a rychleji, psi víc a víc štěkali a vytrhávali Z ubohého zvířete kusy masa. Konečně zbyl Z kočky chuchvalec krvavých šlach, které se však ještě cukaly v zoufalém boji o život. Krmič zašel domů pro vzduchovku a po několika ranách kočka dodělala. Ve škole volili mír pod odchlíplými písmenky, která nikomu nic neříkala. Ty nás učíš, ty nás chráníš, ty nás vedeš. Ve škole volili mír, o kterém neměl nikdo ani zdání. Kozlová si to přece špatně vypočítala a najednou potkala sadařku, která se vrátila z postranní uličky na náves. Zůstaly obě chvíli zaraženy, ale pak si Srbková odplivla a řekla: Čubo, čubo. Kdo je u vás čuba?, řekla výhružně Kozlová a zastavila se, ruce v bok. V místním rozhlasu zkomírala Lodička mládí a pomalu mizela dálavou. Kdo je u vás čuba?, opakovala Kozlová. Čubo, čubko, vyštěkla znova Srbková. No, vidíte, vidíte, co dělá, řekla Kozlová, jakoby někomu třetímu, ale nikdo tam nebyl. Člověka nenechá na pokoji. Nechte mě, babo, jo, když vám nic nedělám. Ty čubo, ty čubo, vedla si svou Srbková a už by šla na Kozlovou pěstmi, kdyby v té chvíli nevyběhla ze statku dcerka řeznice Prokšové s hlasitým nářkem pro zabitou kočku. Když byl totiž krmič v nejlepším, nějaký dobrodinec ze statku navedl žabku, aby se šla podívat do dvora, co se děje s jejich Mícou. Děvčátko šlo, ale v mžiku bylo s pláčem na krajíčku venku a teprve na náměstí se rozplakalo, jako by mu zabili mámu. Do jejího pláče vyhrávala z amplionu hudba, polku „Karlíčku můj, vždy při mně stůj... “ Ve Vraném toho dne všichni zvolili mír. * * * (Zdeněk Bouček, nar. 1927, byl vyloučen z filosofické fakulty Karlovy university v lednu 1949 - ačkoliv měl velmi dobrý prospěch - za to, že se doznal k četbě Alberta Camuse a na otázku, proč ho čte, odpověděl, že vidí v jeho díle obraz dnešního „rozbitého“ člověka. Potom pracoval dlouhou dobu jako lesní dělník, později jako účetní na státním statku, z jehož místa je tato povídka. Za 20 let mu bylo konečně dovoleno dostudovat. Žije v Görlitz, Německo, jako tlumočník a překladatel.) ■ POLYGON 3/92 23 [pageend23]Název této povídky nás nechává tušit, že se jedná o líčení děje z doby nedávného komunistického panství či eventuelně také z doby po sametové revoluci. V tomto případě název klame. Chceme popřát čtenářům víkendový oddych od politického dění a doufáme, že se nám to touto povídkou podaří. Ve spáru třídní justice Jan Beneš K tomu, že se brzy přivalí bouřka, jsme nepotřebovali žádnou předpověď, ale přesto ji předpovídali. Dokonce s tornádem. Dětičky byly, zajisté ke své velké radosti, vypuštěny ze škol, lid obecný, pokud byl doma a měl je, zatahoval bouřkové okenice. Jinak teploměr ukazoval svých 104° Fahrenheita a vlhkost vzduchu to dotáhla na 94%, takže město bylo v oblaku parní lázně, a přitom zataženo, byť tu zataženost propaloval kotouč slunce, ale ne dost silný na to, aby byl schopen vytvořit stín. Jenže v Chicagu se nikdy vlastně nedá říci, kdy je zataženo a kdy se město halí do oblaku své vlastní průmyslové produkce. Dole u jezera snad mohlo být i svěže, ve vilových čtvrtích roztažených na sever, Vinnetce a dál, snad dokonce i o něco svěžeji, zatímco nezaměstnaní proletáři se musili spokojit s veřejnými plážemi dole ve městě a na jih od města, až do Michiganu, který se zas táhl na sever, ale kam se ještě pořád vyplatilo si z Chicaga zajet. Touhle roční dobou bylo ovšem už jezero natolik ohřáté, že na všechny ty pláže, ty pa- tricijské i ty proletářské, vyplivovalo miliony dusících se rybiček, kterým se v té nadmíru ohřáté vodě nedostávalo kyslíku, takže kdo chtěl do vody, musil se tam probrodit skrze koberec perleťově lesklých bříšek, pohupujících se na nějakých třiceti metrech příbřežní hladiny. Některé ty rybičky ještě i žily. Kyslíku se stejně nedostávalo ani nám, v Dewey Machine Inc., což je hlavně slévárna mosazi, bronzu, hliníku a jiných kovů. Mírně jsme záviděli námezdným silám za sklem kanceláří, kde - na rozdíl od hal - mohla pracovat a taky pracovala klimatizace. Pokud jde o vedro, měl jsem své zkušenosti z ortů na Koh-i-noorce II, kde to nebývalo lepší, třebas se tam tedy vedro měřívalo podle pana Celsia. Stovka Fahrenheita je jen o cosi málo přes sedumatřicet. Na Koh-i-noorce vás s tím doktor ani neuzná marod, ale požene vás na šichtu a poradí vám spolknout pár aspirinů, čímž sám sobě dokáže, že je humanista. Ke konci šichty přinesla trochu úlevy sprcha. Utrhli jsme tomu poněkud drápky a zalezli tam dřív. Já tam zůstal ještě i o hodně déle, když už si celá parta odpíchla a spěchala domů. Neměl jsem kam spěchat, Miláček dělal až do čtvrt na sedm u Searse a musel jsem pro ni jet. Zůstal jsem tedy pod studenou sprchou až do okamžiku, kdy jsem cítil, jak se mi zastavuje krevní oběh v konečcích prstů a jak se mi ledový chlad rozlézá v dutinách lebky. Na parkoviště už jsem pochodoval úplně sám, pozdravil se se starým Taliánem, který si tam hlídáním vylepšoval pensi, - navzájem jsme na sebe zahalekali jakési bodrosti, já si odemkl dveře u auta a otevřel je dokořán. To, co se na mne vyvalilo z vozu, bylo nepopsatelné. Rychle jsem vůz oběhl a otevřel dveře na druhé straně, a pak ještě zadní okna a víko od kufru, aby to nepopsatelno mohlo poodva- nout Ochlazení, které mi poskytla sprcha, bylo rázem to tam, a ve chvíli, kdy jsem dosedl do sedačky, už jsem byl zas oblit potem. S nechutí jsem pomyslil na to, že dům, ve kterém bydlíme, pochází z éry presidenta Hoovera a stavitel nepočítal s takovým množstvím elektrických mašin, a tak má house sice perfektní parkety, ale taky elektrickou síť, která neutáhne ani přenosný klimatizátor, který si člověk zasadí do okna, když se chce zbavit 104° Fahrenheita a 94% vlhkosti, a taky se trochu vyspat. Auťák uvnitř připomínal ty orty na Koh-i- noorce, kde se pracující dopouštěn pracovního hrdinství, s tím rozdílem, že tito pracující byli valnou většinou muklové, o čemž už se v tisku nehovořilo. To, co mě čekalo doma, pak moc povzbuzující jistě taky nebylo. Děda stojící před boudičkou i zasalutoval k napůl holé a napůl šedinami obrostlé lebce a já hupsl přes chodník výjezdem na Třiadva- cátou ulici. Na vlečce do fabriky blikala sice světla, ale riskl jsem to a projel podle zdi až na CERMÁK AVENUE, kde jsem slušně na světlech zastavil. Než mi naskočila zelená - v Illinois se na červenou nesmí zatáčet doprava, vedle v Indi- aně ano - než mi naskočila zelená, podíval jsem se na hodinky na palubní desce. Ručička stála o chlup před půl pátou. Miláček zařezává do čtvrt na sedm u Searse v Oak Parku, což znamenalo, že si doma krásně stihnu vypít jednu Coca-colu a dát si ještě jednu studenou sprchu. Dneska by to ostatně chtělo jít na večeři někam, kde mají klimatizaci, a tak se stejně musím přehodit do něčeho civilizovanějšího. O deset minut později jsem vrazil auto do garáže banky, nad kterou bydlíme. Ta se zavírá až v šest a je ve sklepě, takžfc tam vůz přecejen kapánek vychladne. Pak jsem vyběhl po zadním požárním schodišti až k našemu bytečku. Parkoviště je sice jen pro zákazníky, ale já svým způsobem zákazníkem byl. Chodil jsem si do téhle banky ukládat své šeky a vybírat je. Coca-cola v ledničce byla, ale nebyl led, takže jsem se raději rozhodl pro pivo a vy- chlemtal plechovku Strohse ještě než jsem si vlezl pod sprchu, a další hned potom, co jsem zpod ní vylezl. Sprchu jsem nechal roztočenou, při otevřených dveřích do koupelny to dokázalo byt trochu ochladit. Vodu platila banka, náš domácí. Ještě pořád nahý jsem se natáhl na postel, podíval se v TV, jak Spojené státy vítají Brež- něva, pak na sebe hodil jiné prádlo, namísto toho propoceného, a z almary vytáhl vyprané texasky. Za čtvrt hodiny budou sice taky propocené, ale i těch pět minut lepšího pocitu za to stálo. Bylo půl šesté pryč, nejvyšší čas, abych vypadnul. Teprve na schodišti, cestou dolů, jsem si vzpomenul, že jsem zase zapomenul nalít vodu do zásobníku v mrazáku, takže až přijdeme domů, ještě pořád led nebude, a trochu mne to rozladilo. O to hlouběji jsem zapřemýšlel o hospodách s klimatizací, kam bychom se mohli vydat na večeři, až Miláčka vytáhnu z ateliéru, kde maluje stáda hltavých ryb, které se vrhají na háčky firmy Sears, a vůbec se, za čtyři na hodinu, věnuje umění. Vjezd do garáže z ulice už byl zavřený, ale polovina výjezdu ne, bankovní policajt už tam podmračeně čekal až vypadne poslední vůz a ten poslední vůz byl náš a můj, třebas jsme na něj ještě právě téhle bance hodný díl dlužili, a ledva jsem vyjel do zadní uličky, zmačkl spouštěcí knoflík od rolety a než jsem dojel zadní uličkou na Austin, už za mnou nebyla díra do garáže, ale šedivá plechová stěna. Sotva jsem vyjel na Austin, padla mi na loket, vystrčený z okna, první kapka a o minutu déle a tři bloky dál už pršelo tak, že jsem musel zapnout stěrače na nejvyšší výkon a zapnout světla. Stěrače kvůli tomu, abych něco viděl, a světla proto, aby jiní viděli mne. Ale s deštěm se ochladilo, a byla to úleva. Když jsem čekal na nájezdu na dálnici na zelenou, zabubnovaly na střechu kroupy. Tak tomuhle se doma říkalo, že padají trakaře. V Americe prší psi a kočky. Okno jsem musil zavřít, ale ventilace hrnula dovnitř vzduch zvenčí, zapnul jsem ji na vnější okruh, a byl to vzduch lahodný. Napadlo mě, že život má - konec konců - i své příjemné stránky. Zároveň jsem taky připadl na myšlenku, ochladilo se důkladně, v košili mi bylo i malinko zima, že zajdeme na večeři dolů do Mexikárny na Damen Avenue, kde sice klimatizaci neměli, ale zato vám před očima za dva dolary upekli na otevřeném ohni „Came Asada“. A po tomhle dešti se obejdeme i bez klimatizace. Jíst jsem po dni u De- wye musil, a taky jsem chápal, že po dni nad rozevřenými rybími hubami u kreslícího stolu se nechce Miláčkovi něco doma kuchtit. Bude to Mexikáma! Když mě zelená pustila z nájezdu konečně na dálnici, byl jsem přímo naplněn bujarostí a clona vody, rozstřikovaná pádícími automobily, mne uváděla do lepší nálady, třebaže jsem musil v té čině prokličkovat během nějakých dvou mil přes všech šest proudů dálnice doleva, protože do Oak Parku se vyjíždělo vlevo. Hlavní ulice se pochopitelně jmenovala Oak Avenue, třebas tam po nějakém dubu už 24 POLYGON 3/92 [pageend24]dávno nebyla ani památka. Kroupy už nepadaly, jen důkladně lilo, ale přes ten hutný déšť s bílými hromadami krup, které voda smetala k okrajům vozovky, se provoz pohyboval svižně, takže u odbočky na Elm, kde jsem musil zahýbat doleva, jsem byl pár minut po šesté. Hodinky mě naplňovaly hrdostí, zvlášť teď, když se díky dešti setmělo, svítily z palubní desky tajemnou zelení kočičích očí, stejně jako všechny ostatní instrumenty, ale na hodinky jsem byl z nějakého důvodu zvláště hrdý, snad proto, že jsem je vyrazil z prodavače bez příplatku, ačkoli nepatřily ke standardnímu vybavení. Na Elm se musilo zatáčet doleva, přes dvě lajny, které byly v tuhle dobu samozřejmě plné protijedoucích vozů a někdy to trvalo dost dlouho, než se cesta uvolnila. Když mi chybělo k Elm nějakých patnáct metrů, provoz přede mnou se zastavil. Normální špička. Třeba taky někdo zatáčí doleva o ulici dál. V protisměru nic nebylo, odhodlaně jsem škvírou v okně odcvrnknul vajgla do deště, vyhodil blinkr, projel těch patnáct metrů v protisměru a zatočil. Ve cloně deště za mnou začala blikat červená a modrá světla a rozeřvala se siréna. Vjel jsem do Elm a zastavil. Vjezd do podzemí Searse, kde mne Miláček bude za pár minut očekávat, byl zase jen o pár metrů dál. Odevzdaně jsem seděl a čekal. „Řidiči Javelinu 700 LZF, vystupte si a pojďte ke mně!“, vyzval mne tlampač na policejním voze. Zapřemýšlel jsem krátce o tom, co je možno takovému policejnímu tlampači odmítnout, pak zapnul poplachové blinkry, vytáhnul klíčky a odhodlaně vylezl do deště. Lijákem stále ještě prorážely červené a modré ’ blesky, a mokrý asfalt - kroupy už úplně zmizely - je odrážel, ale siréna už neřvala. Policajt uvnitř otevřel levé dveře a pustil mě do- vnitř. Byl jsem stejně už mokrý až na kůži. Přehodil jsem nohy kolem brokovnice zaklapnuté v patentním držáku na palubní desce a opřené o podlahu vozu, a zavřel za sebou. „Prší, žejo?“, řekl policajt, když jsem usedl a otřel si vodu z obličeje. „Well, už bylo stejně moc vedro,“ soudil muž zákona a já proti tomu nic neměl, jen jsem, aby debata nějak pokračovala, dodal: „A jak to vypadá s tím ohlášeným tornádem?“ Muž vydal neurčitý zvuk, který doplnil větou: „U nás v distriktu ne, možná dole v Indi- aně, ale tady ne.“ „Díky Bohu,“ pochválil jsem tu zprávu. „Sure,“ neodporoval mi muž zákona a já se ho konečně, po celé té rozehřívací debatě zeptal, co se stalo. „Sire,“ oslovil mne, a neměla to být ironie, „přejel jste dvě žlutý čáry a jel v protisměru, -když nechci mluvit o tý cigaretě, kterou jste vyhodil z okna.“ „Chtěl jsem zrychlit provoz,“ povídám. „V protisměru nic nebylo, a pokud jde o ten vajgl-“ 5 „To je O. K.,“ přerušil mne konstábl. „Říkal jsem, že o tom nechci mluvit, ale přes dvě žlutý se jezdit nesmí, to víte, ne?“ Nezbylo mi než říci, že to samozřejmě vím, a taky jsem to samozřejmě věděl, jenže mne nenapadlo podívat se, jestli za mnou nestojí policejní automobil. Což byla ovšem chyba. „Máš řidičák?“, zeptal se. „A registraci od vozu?“ Registrace byla - za slunečním stínítkem v extra kapsičce, která taky nebyla standard, ale extra, ale to stínítko bylo v Javelinu, blikajícím vepředu v lijáku. „Jo, v autě,“ povídám a ukázal jsem dopředu. „Tak jo,“ zaševelil konstábl a ukázal mi hlavou. Absolvoval jsem cestu tam a zpátky ještě jednou. Registrace naštěstí byla zalitá v plastikovém obalu a tak jí déšť neublížil. Horší to bylo, když jsem se - naplněn jistotou - nadzvedl na sedadle a hrábl do zadní kapsy po peněžence a řidičáku v ní. Nahmátl jsem právě jen tu zadní kapsu a nikoli šrajtofli. Ta samozřejmě zůstala v těch texaskách, které jsem ze sebe shodil než jsem vlezl pod sprchu. Pod sprchu, která ještě pořád poslušně teče a ochlazuje byt. „Nechal jsem řidičák v druhejch kalhotách,“ povídám. „Dával jsem si sprchu, když jsem přišel z práce.“ „No jo,“ odtušil policista. „Kde děláš?“ „U Deweyho v Ciceru.“ „Co tam děláš?“ „Na jeřábu.“ „Neznáš tam nějakýho Dobruskiho?“ Zavrtěl jsem hlavou, ale pocítil potřebu pochlubit se: „Dělával tam Jan Masaryk.“ Teď zavrtěl hlavou policajt: „Toho neznám, - tak řidičák nemáš?“ „Ne.“ Přečetl moje jméno z registrační karty: „Tos ty?“ „Jo, to jsem já.“ „A řidičák nemáš?“ - povzdychl. „Tak to tě musím zabalit. Nechceš se podívat ještě jednou?“ Ze slušnosti jsem si znovu sáhl na zadní kapsu texasek a pak na obě promoklé kapsy u košile, kde řidičák nikdy nenosím. „Sorry, pane, ale nemám.“ Vytáhl z jiného držáku na palubní desce mikrofon a ohlásil zadržení řidiče, který si popojíždí v automobilu, ačkoli nemá u sebe řidičský průkaz, a dokonce si ještě směle nad- jíždí v protisměru přes dvě žlutý doleva. Pak mě vyzval, abych si šel sednout do svého vozu, počkal až mě předjede a jel za ním. „Jedu pro ženu,“ oznámil jsem mu. „Čeká mne támhle u Searse ve sklepě, nemůžu ji tam nechat. Můžu pro ni dojít?“ „To těžko, seš zatčenej,“ poinformoval mě. „Ona tam dělá?“ „Jo, ale nemůžu ji tam nechat, čeká na mne od čtvrt na sedm a už jsou skoro tři čtvrti.“ Podíval se otráveně do deště venku, vytáhl znovu mikrofon a odmeldoval cestu pro Miláčka do sklepa u Searsů svýmu dispečinku. Pak si nasadil čepici s plastikovým obalem, z prostoru vedle sedadla vytáhl pendrek a zavelel: „Tak polez!“ Společně jsme vystoupili do deště, přeběhli přes ulici a ponořili se po betonovém nájezdu do sklepení u Searse. Miláček už tam.čekal: „Kdes tak dlouho?“ Pak uviděla policajta a v československým instinktu se vyděsila: „Co se stalo?“ „Nic extra,“ dal jsem jí vědět. „Jen jsem zatčenej.“ Dřívnež se mohla ptát dál, došel nás konstábl, přendal pendrek z pravačky do levačky a dvorně zasalutoval k plastikem obalené čepici: „Seržant Davidson, Ma-am,“ představil se. „Tohle je váš muž?“ Nezapřela mne. Taky chtěla vědět, proč jsem zatčený a seržant jí to vysvětlil. O tom vajglu už ani nemluvil. „Tak jí dej klíče od vozu a pojedeš se mnou!“ Miláček zavrtěl hlavou: „Neumím řídit.“ Doopravdy to neuměla. V Praze sice jezdívala, ale co jsme přišli do Ameriky, byl to všecko pro ní takový šok, že se za volant neodvážila, a skutečně neměla řidičák. Miláček taky oponoval, že řidičák mám, zatímco dvorný seržant jí vysvětloval, že ho mám mít u sebe, když řídím auto a posléze rozhodl, že si tedy může madame zavolat taxíka a jet domů, anebo jí zřejmě nezbývá, než mne doprovodit do šatlavy. Rozhodla se pro šatlavu, protože si přála vědět, jak to se mnou vlastně dopadne. Pak jsme jen prošli deštěm zpátky přes ulici, seržantovo auto tam ještě pořád stálo, vrhalo červenomodré blesky a blokovalo provoz. Bylo mi vysvětleno, že mám policistu následovat, což jsem učinil, a když jsme po čtvrt hodině zastavovali na parkovišti u policejní stanice města Oak Park, začínaly už stěrače drhnout o sklo, protože přestalo pršet; skoro tak najednou, jako začalo, jen z větví jilmů kolem padaly těžké kapky. Z asfaltu parkoviště stoupala pára, jak byl za celý den rozžhavený a ani ta sprcha ho nedokázala zchladit dost hluboko. Trochu jak v nějakém Hitchcockově filmu. U pultíku vyplnil seržant žlutý bloček, rozloučil se se mnou, dvorně zasalutoval Miláčkovi, a s tím bločkem mne předal pochopům ve službě. „Vy můžete jít, ma-am,“ pravil muž ve službě. „Nemůžu,“ nesouhlasil Miláček, „neumím řídit auto.“ „Aha,“ zadumal se orgán a šel na počítač vyťukat číslo našeho auta. Informace, které mu mašinka vrátila, ho zřejmě uspokojily, protože asi souhlasily s tím, co jsem udal uprostřed tohoto deště ve voze, ale mně zase chyběl jakýkoli doklad, že já jsem já, a žádný doklad samozřejmě u sebe neměl ani Miláček. „Ani kredit kartu?“, zaprosil orgán. „Nic?“ „Nic,“ zavrtěl jsem hlavou. „Uprchlíci, ještě tu nejsme dost dlouho na nějakej kredit.“ Před měsícem, když se vedra stávala nesnesitelná, rozhodli jsme se, že si koupíme alespoň malý klimatizátor do okna. Chybělo nám na tu krásu 25 bucků a obchodní dům Korvette nám to odmítl prodat na úvěr, právě proto, že tu nejsme dost dlouho a nebylo jisté, zda by ke svým 25 dolarům přišli zpátky. Což bylo naše štěstí, o týden později jsme zjistili, že dům má tak staré vedení, že zátěž klimati- zátoru neutáhne. Policajti se podívali alespoň do telefonního seznamu a trochu je uspokojilo, když mě tam našli. .Jestli máte 25 dolarů na záruku, tak můžete jít,“ oznámil nám nakonec další muž, zřej- POLYGON 3/92 25 [pageend25]mě ze státního zastupitelství, anebo vyšetřující soudce. Sice se představil, ale nepamatuju si už, jak. „Samo,“ kývl jsem hlavou a Miláček vylovil z kabelky šekovou knížku. Muž zakvedloval ve vzduchu pravičkou s roztaženými prsty: .Žádný šek,“ zaklepal na pultík ukazovákem. „Jen hotový.“ Tak to bylo už podruhé, kdy jsme byli chudší o pětadvacet Vzadu za pultem se táhla dozadu chodba, ze které, se rozléhal řev a bylo vidět ruce lomcující mřížemi, které rámovaly celou jednu její stěnu od podlahy až ke stropu. Když řev nabýval na intensitě, orgán u pultu popošel až k okraji chodby a nikterak útočně zařval dozadu: „Kuš!“ Potom přišel zezadu z chodby nějaký další konstábl a poinformoval šéfovi u pultu, že nějakej Harris utrhnul v cele záchod. -Aha,- napadlo mne, tak to byla ta zvláště silná rána. Pak bylo slyšet tříštění a skrze mříže začaly na chodbu vyletovat střepy. Vrchní pochop sice nejprve pokrčil rameny a usoudil, že když si Harris utrhl záchod, bude zřejmě bez záchoda, protože on mu ho spravovat nepůjde, ale když začaly létat kusy záchodové mísy do chodby, ukázal tomu příchozímu pohybem ruky do chodby a konstábl se tam odklátil. Cestou si vytahoval z pouzdra na opasku pouta, z háku na zdi sundal klíč, celu si odemkl a zmizel v ní. Na chvíli se v průzoru do chodby objevily ty mřížkové dveře, které nechal pootevřené, řevu ubylo, a zato bylo slyšet rozčilenou, ale nesrozumitelnou výměnu názorů. Když se seržant z cely vrátil, hlásil, že Harris chce jít na záchod. „Tak ho vem na záchod,“ doporučil mu šéf. „Můžu si zatelefonovat?“, zeptal jsem se. Konstábl proti tomu nic neměl a přisunul nám přes pult telefon. „Seznam?“ Dostali jsme i seznam západních předměstí a začali obtelefonovávat známé, kteří by měli zrovna volných 25 bucků a chtělo by se jim s nimi zajet na policii do Oak Parku. Milenka měla 25 dolarů, ale neměla doma auto, s kterým odejel její manžel. První Evička neměla doma ani dolar. Druhá Evička se uvolila vydlužit si 25 u sousedky a přijet za námi, jakmile se vrátí její choť z hospody. Taky neměla doma auto. Mezitím se objevila ve vchodu hodně těhotná a mírně ucouraná ženská. Zčerstva začala policajtům nadávat, že nikdy nejsou tam, kde by je člověk potřeboval. Na okamžik nebylo jasné, není-li taky nalitá. „Co se stalo?“ „Ten můj parchant do mne vrazil kudlu!“ Břicho se jí divoce zvedalo a lapala po dechu. Policajti - mezitím už tam byli tři nebo čtyři, kromě toho prvního, který byl ještě pořád s Harrisem na záchodě, ale Harris se vevnitř zamkl a nechtěl ven - policajti chtěli vědět, kde je to bodnutí. „A tuhle,“ naznačila dáma, pak si vyhrnula blůzu tak, až bylo vidět špinavou podprsenku, a skutečně, hned pod ní se otevírala velmi ošklivá rána. Jak ta ženská zvedla ruku, na zem vypadl zpod ramene krví prosáklý hadr, který si tam držela, a z rány se začala valit na vzedmuté břicho růžová krev plná drobných bublinek. „No nazdar,“ usoudil vrchní a zařval na jednoho z těch nižších, aby té ženské dali aspoň židli, a zařval do mikrofonu dispečinku, který měl před sebou, aby sem poslali sanitku a medika. Sanitka tam byla hned, ještě než stačila ta ženská dodiktovatdo policejního záznamu, že jí to udělal Louis O’Donell, ten syčák, její synáček, kterýmu je třináct let a chtěl po ní peníze. Druhá Evička si to přihasila krátce před jedenáctou, složila za mne těch pětadvacet bucků, dostala potvrzenku a seržant za pultem popřál dobrou noc, když jsem mu pode- psal prohlášení, že se hodlám dostavit k soudu, až si mne soud předvolá. „To je všecko,“ řekl pak a pokynul mi přátelsky k odchodu. Byla svěží hezká noc koncem září. Druhé Evičce jsme na těch 25 napsali šek, který na rozdíl od policajtů přijala, a hezky jí poděkovali. Zvali jsme ji, aby s námi někam zašla, ale neměla chuť. Sedla do vozu, zamávala nám okénkem a zmizla ve tmě. - Byla svěží hezká noc koncem září, ten liják na závěr dne všecko příjemně osvěžil, z jilmů dosud padaly občas těžké kapky a napadlo mě, že na biftek u Mexikánů je už moc pozdě, že jsem doma nechal téct sprchu a že jsem nedal do zásobníku na led žádnou vodu, takže zase budeme bez ledu do Coca-coly, až se vrátíme domů. Ale dnes budeme uičitě spát dobře, protože se příjemně ochladilo, z jilmů pořád ještě padaly těžké kapky a vchod blokovala sanitka, kam nakládali tu těhotnou ženskou, co jí její synáček Louis O’Donell, ten syčák, vrazil kudlu do těla, když mu nedala peníze. Pak sanitka vyrazila do noci, na okamžik ještě bylo vidět paramedika, jak uvnitř zavěšuje láhev s krevní plasmou. Kdesi na konci bloku řidič zapnul sirény. Z parkoviště už nestoupala pára, a zeptal jsem se Miláčka, nemá-li hlad. Měla. Taky bych něco pojedl, ale na Carne Asada v Mexikámě už bylo moc pozdě, pětadvacítku na záruku ze šatlavy jsme sice neměli, ale měli jsme dost na jednu večeři a jen o dva bloky dál byl McDonald. Občas jsme se tam, cestou s Miláčkem od Searse, zastavovali. Skrze jilmy prorazil měsíc. Tvořil veliké C, a tak jsem si vzpomenul na starou skautskou poučku o tom, že couvá, a tedy ubývá, zatímco tvoří-li D, znamená to, že dorůstá, tedy přibývá k úplňku. Sedli jsme do auta, nastartoval jsem a rozsvítil světla. Jak se vůz při couvání otáčel, opřely se kužele světel o bronzovou desku vedle vchodu, které jsem si dřív nepovšiml: V TOMTO DOMĚ - stálo tam - SE NARODIL ROKU 1898 AMERICKÝ SPISOVATEL ERNEST M. HEMINGWAY. Zastavil jsem, než jsme si to stačili celé přečíst, nebyla to moc velká deska. „No vida,“ řekl Miláček. „Myslíš, že tady taky byla zavřená jeho maminka?“ Nevěděl jsem, i když by to třeba bylo dobrý vědět. Ale celé jsme to zamluvili, protože Miláček dostal namísto hamburgera chuť na kuře, a tak jsme to otočili nahoru na Harlem Avenue, kde sídlí Kentucky Fried. (1987) ■ Situace na kolbišti Ota Ulč - o americké presidentské kampani Volby amerického prezidenta se budou konat až pět měsíců po československých parlamentních volbách, ale kampaň a primárky už jsou v běhu. Na Bushovu židli se míní dostat nejen řada demokratů, ale i republikáni, vyzývatelé z vlastních řad. Jakou volbu máme? Pesimisté tvrdí, že když Bush znovu vyhraje, pořádně nás na daních ožebračí. Vyhraje-li některý z demokratů, tak ten že zemi zhuntuje natolik, že nezbude koho ožebračovat. „Vítězství má mnoho otců, kdežto neúspěch je sirotek,“ říkával J. F. Kennedy a jistě i mnozí jiní. Prezident republikán a demokraty kontrolovaný kongres se vzájemně obviňují z odpovědnosti za značné ekonomické potíže v zemi, obě strany mají částečnou pravdu - a tedy i nepravdu. Už uplynul rok od doby, kdy George Bush udělal statečné a velmi riskantní rozhodnutí pustit se do války proti Saddamu Husseinovi. Obrovské a tak spěšné vítězství bez vlastních ztrát nepředvídal ani jeden odborník. Doma popularita vítěze rekordně vzrostla, zdál se neporazitelný a tato válka nezapomenutelná. Nevydrželo ani to, ani ono. Titíž senátoři, kteří se všemožně snažili válce zabránit, teď Bushovi vyčítají, žeji nedotáhl do konce. Což tedy bohužel je pravda: Američané to měli do Bagdádu už jen hodinu a půl cesty a prezident je zarazil - s ohledem na omezený mandát, který měl od OSN, t.j. odstranit iráckou armádu z Kuvajtu. Nikdo nepředpokládal takovou výdrž tyrana v Bagdádu a teď to Bushovi servírují denně na talíři. Jestliže jste Husseina přirovnával k Hitlerovi, byl byste v roce 1945 zastavil před Berlínem a nechal tam dál vládnout tu bandu mordýřských knechtů? 26 POLYGON 3/92 [pageend26]Bushovi se toho vyčítá víc - a s větším oprávněním: jeho všemožná snaha udržet nad vodou svého kamaráda Gorbačova a tak podporovat jeho úsilí udržet rozpadávající se slepenec SSSR pohromadě. Ačkoliv Washington nikdy neuznal sovětskou anexi baltských republik, rovněž odmítal uznat jejich vyhlášení nezávislosti, Franz Kafka aby se v tom vyznal. Bush přijel v létě 1991 do Kijeva, aby promluvil a varoval před nebezpečím ukrajinského nacionalismu. Snažil se kamarádit se syrským tyranem Assadem, který se od iráckého tyrana liší toliko velikostí svého kníru (slova vlivného komentátora A. M. Rosen- thala). Bush nadále nemíní reagovat na nepěkné počínání nomenklaturních gerontů v Číně. Rovněž to jeho váhání uznat nezávislost Chorvatska, ona dost trapná cesta do Japonska, koho jen si to s sebou vzal. Pro občana voliče a tedy i pro kandidáty, o jejich hlasy se ucházející, jsou daleko důležitější domácí potíže - nezaměstnanost, zločinnost, zdravotní pojištění, školství. Domáhání se více služeb a přitom i snížení daní, jimiž by se tyto služby hradily. Kde tedy na to vzít: od vojáků, proč utrácet za nové zbraně, když studená válka skončila, proč nadále udržovat naše vojska v Evropě? Daně zvednout bohatým, milionářskou dávku na ně! A pořádně šlápnout na Japonce, neochotné zavést fairové podmínky obchodování. Ovšem víc než Bushovi by se mělo lát jeho poradcům, kteří vždy přechvalovali Gorbačova a Jelcina prezentovali jako primitivního, na vodku si příliš potrpícího tlučhubu (buffon - diagnoza Brenta Scowcrofta). Má si tedy vybírat lepší poradce, pokračují kritici prezidentových lichých kroků. America First! Tuto platformu neoizolacio- nismu prosazuje zejména Patrick J. Buchanan, republikán, konzervativní žurnalista, který sice nemá šanci vyhrát, ale přispět k Bu- shově porážce by mohl. Do prvních primárek ve státě New Hampshire se přihlásilo přes dvacet zájemců. Většinou to byla jména zcela neznámá nebo podivíni včetně rasistické černošky marxistky Fu- laniové a patrně nesmrtelného Harolda Stas- sena, který o nominaci usiluje zcela pravidelně už od padesátých let. Nejčerstvější průzkumy veřejného mínění uvádějí, že Bushe podporuje menšina voličů. Většina podporuje protikandidáta - pokud je anonymní a tedy mu lze přisuzovat všemožné vynikající vlastnosti a schopnosti. Jakmile ale táž veřejnost odpovídá na otázku volby mezi Bushem a konkrétním konkurentem, pan prezident nadále vítězí v poměru dvou ku jedné. ♦ ♦ * Napřed se mluvilo o sedmi trpaslících, jež Demokratická strana nabídla národu. Diagnoza ovšem nehorázně nespravedlivá: čtyři z nich jsou guvernéři, jeden exguvernér, jeden senátor a jeden exsenátor. Převládají tedy zájemci se zkušeností ve vládní větvi výkonné než zákonodárné. Ti tedy mezi sebou soupeří o nominaci své strany, kdopak z nich se utká s Bushem v úterý začátkem listopadu, tradiční to době voleb? Největší šance na nominaci měl - a prý dosud má - Mario Cuomo, guvernér našeho státu New Yorku, tedy úřadu, který kdysi držel F. D. Roosevelt. Cuomo je velmi inteligentní, je vynikající řečník, jenže též Hamlet, který do Bílého domu prý nechce. O jeho kunktá- torství panují všelijaké dohady. Má snad v šatníku nějakého kostlivce (Skeleton in a doset), na kterého by se během kampaně při bližší inspekci přišlo? Je to Talián, třeba měl něco s mafií, řeknou si tetky v supermarketu. Domněnkou ale není jeho neznalost zahraniční politiky, jeho značný loňský nesouhlas s trestáním Saddama Husseina, včetně návrhu mu tedy Kuvajt nechat, aspoň kus, ať je pokoj. Tento výkon pouštního mnichovan- ství ted’ ale Cuomo velmi vehementně popírá. Každopádně Cuomo ucukl. Zbylých šest se zredukovalo na pět, poté co závod vzdal Douglas Wilder, černošský guvernér Virginie, jižanského státu, někdejšího centra otrokářské Konfederace, tak daleko jsme již pokročili. Wilder se ale v první debatě mezi kandidáty projevil jako překvapivě nevýrazný, nepřitaž- livý tvor. Podpora mu vázla, peněz na kampaň nepřicházelo dost, takže toho nechal. Z těchže důvodů po prvních primárkách se vzdal Bob Kerrey, mladý atraktivní intelektuál a navíc i válečný hrdina, který ve Vietnamu ztratil nohu či aspoň kus nohy, v jeho chůzi se to nepozná. Kerrey sportuje, jogguje, je rozvedený, zajímavá hollywoodská diva Debra Wingerová je jeho důvěrnou přítelkyní. Ze zbylých zájemců odpočítávám Torna Harkina, senátora z lowy, opakujícího prázdné populistické fráze, které mohly docela dobře imponovat obětem hospodářské krize v třicátých létech. Jako daleko sympatičtější kandidát se projevil bývalý senátor Paul Tsongas. Před několika roky se mu podařilo vyhrát boj s rakovinou. Teď se nebál popudit voliče nepříjemným faktem nutnosti budoucího zvýšení daní. Předložil ale ekonomický program, včetně změny daňové struktury ve prospěch středních tříd, čímž se dostal do podezření, že je vlastně zakuklený republikán. Leckdo ale reagoval alergicky na skutečnost, že Tsongas je z lidově demokratického státu Massachusetts, který národ obohatil Edwardem Kennedym a Dukakisem, děkujeme, to už stačí. Rovněž jako Dukakis je řeckého původu. Necharismatický Tsongas neuváděl posluchače do transu, což mi rovněž bylo sympatické. Jeho kandidatuře je již ale konec: další usilování o nominaci vzdal s odkazem na nedostatek peněz, bez nichž, žel, americkou volební kampaň provozovat nelze. Jeho podpůrci se ale nevzdávají, v naději, že se ho na poslední chvíli přece jen podaří prosadit. V zápolení o nominaci Demokratickou stranou tedy zbývají dva kandidáti: Bili Clinton, guvernér v Arkansasu, a Jerry Brown, bývalý guvernér v Kalifornii. Pohledný, dosud dost mladý Clinton za studií získal Rhodes Scholarship, patrně nejprestižnější stipendium na světě, jež mu zaplatilo studia na universitě v Oxfordu. Jako guvernér si počíná úspěšně, podařilo se mu vylepšit školství a zdravotnictví. Vadí mi na něm jeho příliš značná dychtivost zmocnit se Bílého domu. Na Brownovi mi toho vadí značně víc. Tento bývalý student katolického bohosloví se o úřad presidenta ucházel už v minulosti. O jeho kandidatuře se experti vyjadřovali jen s úsměšky: prý být v Americe víc buddhistů, měl by šanci. Je to totiž podivín, zmizivší meditovat na delší čas do Himalájí. Jenže všechny nás překvapil. S vervou se pustil nejen do Bushe, ale i do konkurentů ve vlastní straně, hodně hnoje na ně nakydal. Demagogicky se napaluje do veškerého establišmen- tu, politického procesu jako takového, který zatracuje jako údajně zcela zkorumpovaný. Kampaň přizpůsobuje podle frustrací svých posluchačů. V jednom místě podporuje free trade, v Michiganu nezaměstnaným dělníkům automobilek se presentuje jako obhájce ochranářských celních bariér, čili zcela opačně. Tito dva zbylí finalisté si vzájemně uště- dřovali mnoho šrámů, z nichž se může radovat pouze Republikánská strana s Bushem. Nevypukne-li nějaký čerstvý skandál, kandidát Clinton nominaci Demokratické strany vyhraje. Prozatím nashromáždil zdaleka největší počet hlasů delegátů. Veřejnost zůstává ale nenadšena. Toho teď se snaží využít pozoruhodný Don Quijot jménem H. Ross Perot, charakterizovaný jako „plutokratický populista“. Začátkem šedesátých let, když jsem při vandre val do Ameriky, tento Perot byl bez halíře. Dneska, na rozdíl ode mne a značné většiny Američanů, je z něj ne milionář, ale miliardář, chlapík velice schopný a velice přímočarý. Svou ochotou jít přímo k věci a nedbat, koho zrovna třeba popudí, získává sympatie značného počtu lidí. Na rozdíl od ostatních kandidátů si s financemi nemusí dělat starost: prohlásil, že utratí sto milionů dolarů z vlastní kapsy. Nejde mu o osobní moc a slávu, ale o pomoc zemi: dostat ji zpět do správných kolejí, z nichž se údajně vyšinula zásluhou profesionálních politických žabařů. Experti mu nedávají mnoho šancí, ale jsou zajedno v názoru, že jeho účast ublíží jak Bushovi, tak jeho oponentovi, ať už to tedy bude Clinton či kdokoliv jiný. Nutno ale upozornit na jeden Perotův handicap: je totiž pomenší postavy. Ostatní kandidáti jsou dost dlouháni, kvalifikace hodně potřebná. Ale jeden z kandidátů není ob- tloustlý či plešatý - vlastnosti v USA se rovnající politické smrti. Posledním holohlavcem mezi předáky byl Dwight Eisenhower, generál ve vítězné válce, a to už bylo dávno. * * * Důležitá otázka: jak a proč by měl být brán v potaz osobní život kandidáta při uvažování o kvalifikaci na významnou politickou funkci? Co je komu do toho, to je přece jeho privátní věc. Právě že není, mnozí odpovědí, s tím, že ti, co se míní nabízet veřejnosti, ztrácejí tak právo na přivát, stávají se veřejným vlastnictvím. Když se Reagan jako prezident dostal do nemocnice, národ se na televizní obrazovce seznámil s roentgenovým snímkem jeho tlustého střeva. Tak to věru funguje v demokraciích, nejsme jako v diktaturách, kde se stane. POLYGON 3/92 27 [pageend27]iß na pohřbu vdovce Andropova se ukáže před světem dosud utajená jeho vdova. Jenže jaká je vůbec souvislost mezi životem osobním a veřejným? Winston Churchill byl dokonalý alkoholik. Adolf Hitler nepil, nekouřil, nesmilnil - vegetarián, model slušnosti, cudnosti. „Nemůžeme dát důvěru spravovat věci veřejné někomu, kdo si nedovede pořádně poradit ani s věcmi soukromými,“ odpověď slyšíme. Amerika v třicátých létech si zvolila F. D. Roosevelta, mrzáka na vozejčku. V padesátých létech ale ještě nebyla ochotna prominout hodnotnému kandidátu Adlai Steven- sonovi, že byl rozvedený. Týž škraloup ublížil Nelsonu Rockefellerovi v šedesátých létech. V téže době již ale nevadilo katolictví J. F. Kennedyho. Cizina nad těmito americkými podivnostmi kroutí hlavou. Chápe fiasko kandidáta v mo- hamedánské zemi, přistiženého u talíře s vepřovým a zelím. Nedivila by se témuž výsledku v hinduistické zemi, kde by si kandidát pochutnával na bifteku - ale že zrovna prohřešky na monogamii? Ve Francii - a nejen tam - by si takový borec u voličů polepšil. Časy se mění a my v nich, říkali staří Římané a platí to už i trošku na nás v Novém světě. Podle nedávného průzkumu veřejného mínění někdejší prohřešek kuřby marihuány již nevadí. Dále velmi vadí léčba u psychiatrů (případ senátora Eagletona v roce 1972). Manželská nevěra diskvalifikuje v mínění pouze 23% respondentů, kdežto 36 procentům by nevadila. Zbytek váhá. Proč tedy v minulé prezidentské kampani tolik shořel nadějný uchazeč Gary Hart? Ne prý kvůli cizoložství, ale hlupáctví, poněvadž činu se dopustil během volební kampaně, když na něho bylo tolik vidět. Na kandidáty se teď soustřeďuje veliká pozornost medií, supové začínají kroužit a hnidy hledat. U senátora Biddena minule vyštrachali, že si ve své řeči příliš vypůjčil pasáže britského předáka Kinnocka, a musel z kola ven. O Clintonovi se šušká, že si rovněž mimomanželsky zasouložil. To prý ale už bylo dávno, z tohoto údajného mraku pršet nebude. Víc mu ale může ublížit jeho úspěšný manévr vyhnout se vojenské službě v době války ve Vietnamu před téměř dvaceti lety. Statistická pravděpodobnost nasvědčuje tomu, že se na někoho ještě něco vyštrachá. I kdyby se tak nestalo, kterýkoliv vyvolený oponent prezidenta Bushe, zranitelného na půdě domácí politiky, se mu určitě nevyrovná znalostí a zkušeností v politice zahraniční. * * * Bush prohlásil, že udělá vše, jen aby zvítězil. Výrok se mi nelíbil. Mínil tím, že třeba bude i vraždit? (Čin, přičítaný ještě nedávnému předsedovi Sněmovny representantů Wrightovi, kongresmanu z Texasu, k jehož prvnímu volebnímu vítězství pomohla náhlá, násilná, nikdy pořádně nevysvětlená smrt jeho protivníka.) Ať prý se nerozčiluji, konejšil mě kamarád. Aspoň byl Bush upřímný. Jeho konkurenti si myslí totéž, byť to neřeknou. Víc by mi ale imponoval kandidát méně dychtivý. Někdo s postojem Václava Havla, zdá se, že nijak urputně usilujícího o znovuzvolení. (U nás v USA by ovšem neuspěl, nemá na to postavu, potřebnou výšku.) Nešel bych ale tak daleko jako známý publicista David Broder, autor tzv. Broderova zákona. Formulován je zhruba takto: „Osoba projevivší zájem o úřad prezidenta USA, nejnemožnější to funkci na světě, tím projevila nedostatek duševního zdraví, kterýžto nedostatek ji automaticky diskvalifikuje.“ Ovšem těchto nejnemožnějších funkcí v dnešním povážlivě komplikovaném světě značně přibývá. (New York, duben 1992) ■ Kdyby to tak věděl František Kriegl Mnohým se to bude zdát nemožné, ale je to tak: komedie s udělováním nejrůznějších cen, titulů a vyznamenání před listopadem 1989 má svého důstojného pokračovatele i po tomto datu. Samozřejmě v poněkud jiném obsazení, ale to se stejně příliš nevzdaluje od svých předchůdců. Konkrétně mám na mysli „ Cenu Františka Kriegla“, udělovanou „Nadací Charty 77“ za občanskou odvahu. Pokud pominu skutečnost, že v čele této Nadace stojí osoba, disponující titulem „profesor“ neznámého původu, kolem níž se strhnul malý skandál v souvislosti s hospodařením s finančními prostředky Nadace, František JAN O UCH, nemohu ponechat bez povšimnutí, že tato cena byla dne 27.4.1992 udělena v Praze premiéru české vlády Petru PITHARTOVI. Podle slov předsedy Nadace Charty 77, pana Janoucha, byla pro udělení ceny panu premiérovi rozhodující jeho „občanská statečnost“ (!!!), kterou projevil při svém úsilí o zachování společného státu, neboť „prokázal nesmírnou odvahu“, když vystoupil s kritikou českého nacionalismu, bez ohledu na volební a jiné důsledky. Mám za to, že si z nás „profesor“ Janouch dělá asi legraci, ovšem to by zřejmě nebylo nic divného, protože ta už se stala součástí vládní politiky sametových revolucionářů, uplatňované vůči občanům ČSFR, jejichž revoluční nadšení už vyprchalo a místo něho se dostavila skepse a zklamání nad současným stavem v celé společnosti, na němž má nemalý podíl právě premiér Pithart. Já osobně považuji za urážku památky Františka Kriegla, jehož skutečně statečný občanský postoj v létech 1968-69 i později je všeobecně znám, když tato cena, nesoucí jeho jméno, byla udělena Petru Pithartovi, jelikož nepovažuji za náhodu, že jednotlivé negativní jevy vývoje české politiky od listopadu 1989, které vždy rozjitřily cítění většiny občanů, se pojí právě s jeho jménem. Uvedu jenom namátkou: D Byl to on, kdo v souvislosti s blížícím se 1. výročím listopadových událostíjako první naléhal na stávkující studenty, aby od svých požadavků ustoupili a stávku ukončili. Občanské sebeuvědomění, které studenti dokázali až neočekávaně vykřesat po více jak 40 letech komunistické demagogie, bylo pseudorevo- lučním řízením dalšího vývoje, na němž se podílel i oceněný hrdina, znehodnoceno a promarněno. Nelze rovněž nevidět, že on a jemu podobní se dostali do vládních funkcí právě přes oběti a utrpení studentů, zmasakrovaných na Národní třídě. 2) Rovněž není neznámé jeho „hodonínské angažmá“ v souvislosti s památným výrokem o tom, že „slyší trávu růst“, když se snažil paralyzovat snahu KC OF v Hodoníně o odstranění komunistické nomenklatury z rozhodujících pozic v okresu, kdy hrdina nabádal k občanské odpovědnosti s tím, že jemu nejde o ochranu komunistické nomenklatury na vedoucích pozicích, ale o ochranu práva. Dnes, ve světle reality, to zní jako špatný vtip. 3) Nelze ponechat bez povšimnutí, s jakou úporností se snažil premiér zlikvidovat ministra zemědělství Bohumila Kubáta právě v období vyšetřování trestné činnosti páchané ve známém DAK Slušovice, na který má pan premiér vazby. 4) Přehlédnout nelze ani jeho manévry kolem státoprávního uspořádání, kterému předcházely známé tahanice o kompetence iniciované v Trenčianských Teplicích. Tady pan premiér neprojevil občanskou statečnost, ale kvalifikaci politického hokynáře. Jeho bezpáteřnost vynikne obzvláště při srovnání s dr. Kalvodou - místopředsedou ČNR, který na rozdíl od oceněného hrdiny není v OH, ale v ODA, a proto na něj vyznamenání zřejmě nezbylo. Závěrem je možné říci, že v tomto konkrétním případě zřejmě nejde o nic jiného, než o další předvolební karneval OH, aby se alespoň trošičku rozčeřila hladina této poněkud zapáchající tůně a z její kalné hlubiny se vynořil „kladný“ hrdina. ALEXEJ ŽÁK ■ 28 POLYGON 3/92 [pageend28]Vážení přátelé, posílám vám pět textů ze svých písní a básní, které zpívám v Divadle Jiřího Grossmanna v Praze. Váš časopis mám předplacen kamarádem z Chicaga a díky za něj! Pomáhá mi v mé tvorbě, která se zde těžko dostává do „sdělovacích“ prostředků. Hrál jsem již v osmadvaceti městech pro krajany a tak i vám posílám pár písní. Vůbec nezáleží, zda je otisknete. Posílám je, abyste viděli, co si myslí jeden z těch, který se bláhově domníval, že lidé poznají, kdo je kdo a začnou žít fair. Já věřil celý svůj život (*12.3.39) a věřím dál - i když mi sil ubývá. Váš časopis čte nejen má celá rodina, ale i moji přátelé. Díky! JOSEF FOUSEK, Kladno - 8.4.1992 Jedna z písní Josefa Fouska: PERPÉTUM MOBILE Soudruzi už se bouře přehnala zamněme si ruce Stali se z nás demokraté pryč je revoluce Bez viny jsme navždy hoši budeme pít do rána Místo nás do lochu šoupli obětního berana Studenti jsou na fakultách vychladly jim hlavy Herci zase shání kšefty do arény slávy Lidem už je zase jedno co je kolem špíny Soudruzi a to je voda na ty naše mlýny Hlavně čekat ruce stranou co se z toho vyvrbí V pravý čas si obrátíme své kabáty na ruby Až tu bude prosperita ukážeme stádu Jak dokáže nový Únor přes noc svrhnout vládu Oprášíme krásná hesla tajemníky sjezdy Na ulicích na továrnách budou zářit hvězdy Umělci nám budou sloužit a za stranu půjdou dál V Národním se sejdou všichni a odsoudí kapitál Znovu meze rozoráme soukromníky zničíme Kulaky a disidenty do Mírová strčíme Místo sochy Masaryka bude zase Klement S čibukem a s beranicí tvrdý jako cement Zase budou konference porady a žranice Posudky a kádrování připravená milice Místo Mnichov Zürich Paříž na Orlickou na ryby Na hranice dáme dráty a do banky přísliby Rudé právo bude velké jako plachta cirkusu Pionýrky poběží si na tribunu pro pusu Ženy muži v jednom šiku půjdou šťastní na schůzi Přivítá je slavná věta Soužky a souzi Učitelé učitelky budou učit jako dřív Že Vladimír Ilijič je v našich srdcích stále živ Za čtyřicet let pak znovu až nebude z čeho brát Přijde Něžná revoluce vrátíme jí zpátky stát Pak budeme znovu čekat až budeme při síle Nový Únor uděláme holt Perpétum mobile... ■ Spíte, Židé na Slovensku? (POLYGON 1/92) - Rozhořčení kolegy Arnošta Wagnera nad nacistou Kirschbaumem a jeho (ex?-)vlastí, Slovenskem, sice sdílím, na rozdíl od něho však predominanci nacio- nálněsocialistických tendencí na Slovensku považuji, vzhledem k dějinám Slovenska od roku 1945, za zjev logický. Po soumraku bohů na Slovensku k očistě nedošlo (vinu na tom měla bezpochyby i Benešova Praha); fašistická luza přešla bez potíží z HSES, HG, POHG, Domobrany (a jak se ty různé spolky zabijáků jmenovaly) do KSS, Demokratické strany, Strany slobody, Strany práce. Pamatujete se? Udavač židů, arcibiskup Vojtaššák, sídlil nerušeně ve svém paláci, masový vrah Gejza Koňka byl se značnými potížemi odsouzen na sedm let fešáckého kriminálu, biskupové Kmeťko, Nécsey e tutti quanti se bezostyšně solidarisovali s Tisou, největší slovenský deník „Čas“ měl dokonce svůj pravidelný antisemitský sloupec („Do živého“). Naše profesorka francouzštiny na 2. státním gymnasiu v Bratislavě, dr. Margita Václavíková, nás obeznámila s dílem romanopisce André Maurois nezapomenutelnými slovy: „To je šikovný židko...“ Být „národovcem“ a ještě ve stínu plynových komor otevřeně se hlásit k antisemitismu, bylo mezi roky 1945 a 1948 na Slovensku módou. Antinacistická Praha byla jakoby na jiné planetě; na Slovensku žijící slovenští Čechoslováci se cítili čím dále tím více v nepřátelské „cizině“. Po únoru nastoupily na Slovensku dvě garnitury nových vládců: kriminální elementy „cizí“ (Bacílek, Široký etc.) se střídaly u moci s kriminálními elementy nacionálními (Husák, Štnidke, později Colotka a spol.), výběr tudíž mezi čertem a ďáblem. Pokud někdo byl „írečitým Slovákom“, mohl lézt semtam v bahně hnědém i rudém. Proto i ty ideové rozdíly mezi českými zeměmi a Slovenskem ve stěžejních letech 1968 a 1989-1990, proto - a nejenom kvůli tvrdé měně - ta dojemná spolupatřičnost s luďáky v daleké Kanadě, proto existence Móriců, Mečiarů, Bohmů, Čamogurských a Dubčeků (ty dva poslední ještě notabene patří k takzvaným lepším živlům). Dnes, kdy se na Slovensku vlastně měli hlásit ke slovu moderní - tj. kosmopolitičtí - demokraté, vyznačující se dle možnosti ještě i inteligenčním kvocientem určité výše... Zdá se, že gardistický jýra Jozef Kirschbaum na to dnešní Slovensko skutečně patří. Upřímně myslím, že by českým zemím prospělo odpoutat se co nejdříve od jediné země poválečné Evropy, kde v průvodu nesou plakáty s portrétem {»věšeného válečného zločince za skandování protižidovských hesel. Dr. Robert F. Lamberg, Buenos Aires V českém tisku (Necenzurované noviny 7/1992) jsem četla dopis paní Kostlánové, jímž se obrací na prezidenta Václava Havla, aby svým vlivem odvrátil smrt Miloslava Marečka, který protestuje hladovkou proti bezprávím panujících pseudodemokratů. (V době, kdy píši tento dopis, Mil. Mareček svou hladovku na měsíc přerušil.) Z kanceláře prezidenta republiky jí odpověděl z jakési „branněbezpečnostní sekce“ pan Jan Rejžek. A tomuto panu Rejžkovi je adresován můj dopis. Vážený pane Rejžku, nevím, kdo jste, jen doufám, že nejste onen publicista, jehož divadelní kritiky mne někdy uváděly v nadšení. Přiznám, že po přečtení Vašeho dopisu paní Kostlánové mě počala obcházet hrůza. Již řadu dní mě traumatizuje představa, co bude, jestli pan Mareček zemře. Čím nahradíme nenahraditelné - ztrátu života čestného, spravedlivého člověka? Co zbude z mýtu Havel, co zbude z mýtu československé demokracie? - „Potom“, pane Rejžku, totiž nastane neodvolatelně jiná situace. Přiznám, že mě udivuje absurdní souvislost „branněbezpečnostní sekce“ s paní Kostláno- vou, jejíž reakce na stav věci mi připadá naprosto normální a přirozená - nej vyšší úzkost o život kvalitního člověka; já ji zde v cizině prožívám stejně. Koho však a proti čemu má „sekce“ v tomto případě bránit? Čí bezpečí zajišťovat? Opravdu nevím, co míníte tím, že by Vaše odpověď mohla vyznít „příliš příkře“. Kdybyste se nestal činovníkem, zřejmě zasaženým hradním virem, a zůstal člověkem, musel byste přece nad stavem věcí zaplakat - a bát se s námi o Marečka. Probůh, přeci víte, že nejde o nějakého tvrdohlavého pomatence!!! A v případě paní Kostlánové o nějakou ženskou, kterou můžete poučit, že „Pan Mareček není ovšem sám, kdo se cítí neuspokojen postupy prokuratur či soudů, na rehabilitace čekají tisíce lidí, krutěji postižených minulým POLYGON 3/92 29 [pageend29]retimem, net třeba p. Mareček, pro ně je ovšem skutečnost, te se dočkali listopadu 89 výzvou k nekonečné a pokorné práci v prosazování demokracie a práva“! Považujete Marečkovu hladovku za „nátlakovou“ formu. Sahá na mne zimavý strašlivý počátek devětašedesátého, pane Rejžku. Ne- myslíte, že paralela Palach- Mareček je na bíledni? Tehdy se také pokoušeli mocipáni (ti dnešní často ještě zdobili jejich řady) všemi možnými způsoby Palachův čin zdiskreditovat. A už tehdy tvrdili, že vše jen pro naše dobro, pro tehdy ještě socialistickou zákonnost... reformy reforem... A přitom Palachův mužný čin jen vyslovil mínění nás, milionů zbabělých. Snad aspoň v skrytu duše uznáte, že prostě není možné upřít Marečkovi právo s tím, že jiní - helemese - jsou na tom s právem ještě mnohem, mnohem hůř. Marečkův zoufalý čin totiž svědčí pro totéž, pro co svědčil čin Palachův: Mareček vede svůj mužný boj se smrtí za všechny bezprávné, o nichž se i Vy zmiňujete, za všechny, jimž nomenklatura dodnes zůstala dlužna, za všechny, jimž se za hesly o „životě v pravdě“ dostalo lží. Odpusťte, vůbec nemíním poučovat, ale žiji již nějaký pátek v demokracii (obtížné!) a vím, že např. ministr, který by sdělil národu, že si své spolupracovníky „prolustroval sám“ a jaksi tedy basta, tak takový ministr by v normálním demokratickém státě ztratil křeslo už v okamžiku svého výroku (pomlčím o tom, že jeho syn by zřejmě neseděl v parlamentě, i když nepotismus v Čechách je - viděno zvenčí - dosti orientální). Panuje však naděje, že své křeslo ztratí v době velmi blízké. Neviním současné čs. politiky za to, že chybují, že si hrají svá vlastní škatulata na úkor národa. Fatální je, že nejsou nikým - kromě takovými Marečky - voláni k zodpovědnosti a necháváni u vesla. Nevěřím, pane Rejžku, že člověk, který je ochoten obětovat život, tak činí pouze pro sebe, že by snad chtěl někoho pro čistě osobní zájem „vydírat“. Pan Mareček má zřejmě „jen“ zdravý smysl pro spravedlnost, bez níž je demokracie bezcenná. Kdybychom nebyli charakterově poškozeni, asi bychom museli hladovět s ním. Obchází mě hrůza z představy, že opozice včerejší, jíž byla silnějšími přidělena moc, nestrpí opozici a zachází s ní s obdobnou cynickou arogancí, jaká byla typická pro mocné včerejška. Začínám mít podezření, že cílem včerejší opozice nebyla v první řadě náprava věcí obecných, ale spíše to převzetí moci. Václav Havel se dočkal, jestli se nemýlím, svého posledního zatčení, když kladl květiny na místo hrdinské mučednické sebeoběti Jana Palacha. Zemře-li pan Mareček, půjde se mu také poklonit? - Bojím se, že to bude muset udělat, je-li tím, za koho jsme ho celá desetiletí měli. A bojím se, že toto gesto pak vyvolá v Údech pocity přinejmenším smíšené. Máte tohle na mysli, vy, kdo mluvíte v souvislosti s Marečkovým mučednickým umíráním o „nátlaku“, „vydírání“, či - ještě nestoudněji -jako o „útoku na demokracii“? Jak ale můžete dávat vinu Jemu? A jak se opovažujete ohrazovat se proti těm, kteří toto mučednictví prostě nemohou snést a zoufale volají s prosbou o pomoc, o záchranu tam, kde se domnívali tušit pravdu a lásku??? Milena WAHLENOVÁ, Zürich Co se dostane na psací stůl Psací stůl není jen na psaní, je také na čtení - a to často dokonce v ještě větší míře. Člověk čte proto, že chce. Nebo proto, že musí. U mně se obojí spojuje. Kupí se mi na stole (někdy i kolem něho) noviny, časopisy a knihy. Některé z těch knih stačím přečíst, něco nechávám na později. Samozřejmě, z 90% to „později“ nikdy nebude, protože halda potištěného papíru roste. Některé přečtené knihy mě zaujmou tak, že bych o nich rád řekl (nebo spíš napsal) jiným - ne proto, abych o těchhle knihách moudře pohovořil, nýbrž proto, že by třeba čtenářům unikly a zmizely by v jejich haldě devadesáti procent nepřečtených textů. A to by asi bylo škoda. Byl jsem přes dvě desetiletí exulant. Nemám rád to slovo, nepřipadal jsem si nikdy jako následovník Komenského a Růžového paloučku. Jenže co se dá dělat, dostalo se nám problematické cti být exulanty. A v tom exilu jsem ledacos napsal a otiskl, popřípadě odvysílal. O exilové české literatuře bych toho měl vědět dost, protože jsem ji sledoval. Jenže dost toho precejen nevím - poučila mě o tom knížka, kterou nevydal jiný bývalý exulant. A nevydal ji ani bývalý disident, ba nevyšla ani v Praze. Vydali ji v Olomouci, a to dokonce už v druhém vydání. Já jsem to druhé vydání dostal na konferenci v Praze v říjnu 1991 - o prvním, z října 1990, jsem nevěděl. Knížečka se jmenuje Česká a slovenská literatura v exilu a samizdatu, má podtitul „Infor- matorium pro učitele, studenty i laiky“, má 166 stran a vydaly ji Hanácké noviny v Olomouci 1991. Autoři jsou Václav Burian, Josef Galík, Lubomír Machala, Martin Podivínský a Jan Schneider. Jejich rok narození se pohybuje od 1932 do 1959 a všichni působí na filozofické fakultě olomoucké university. Chtělo by se vytknout to či ono, opravit nebo doplnit ledacos, jenže hlavní je, že knížka vyšla. Sleduje ,jen“ praktické cíle a chce poučit veřejnost doma o tom, co jí bylo po víc než čtyřicet let odpíráno. Četba je to stejně zajímavá i pro bývalé exulanty. Zkrátka: opatřete si ji a čtěte! K bývalým exulantům patří Gabriel Laub, který se už dávno stal německým spisovatelem z Hamburku. Česky toho teď moc nenapíše, přesto mu vycházejí v Praze české knížky. Největší proces dějin vydala 1990 Svépomoc v Praze. Já knížku mám od roku 1972, kdy mi ji autor poslal v exilovém vydání. Teď ji mám taky v pražském vydání, protože mi ji autor zase poslal (z toho vyplývá, že na Laubovi šetřím: své knihy mi posílá, tak co bych je kupoval - a je jich už celá police). Ono se všechno Grišovi nepodaří, což není divu - u jiných autorů to není jinak. Ten proces se mu ale podařil, dostal za něj i cenu (v markách!). Přečtěte si to, obsah prozrazovat nebudu. Stkát nebudete. - Ostatně: vyšly mu ve Svépomoci taky aforismy Myšlení kazí charakter. Slovo aforismus není odvozeno od slova fór, u Lauba by ale mohlo mít tohohle předka. Mně se některé jeho aforismy nelíbí, jiné středně a hodně z nich se mi líbí moc. Za nepodařený a nepravdivý považuji třeba tenhle: „Aforismus se stává uznávaným druhem literatury - už se jej chápou i kritici, kteří ho nechápou.“ Jakýpak „druh“ literatury? A koneckonců kritici nejsou zas tak velcí blbci, aby aforismy nechápali. Co kdyby se věc obrátila a tvrdilo se, že autoři aforismů nejsou schopni pochopit literární kritiku? Moc se mi líbí třeba: „S plným žaludkem se přemýšlí těžce, ale zato loajálně.“ (Přitom kdo zná Lauba, ten ví, že s prázdným žaludkem toho moc nenapřemýšlí.) Nebo: .Reklama se dělá výhradně pro blbce. Proto je tak úspěšná.“ (Laubovi tady dělám reklamu - bude-li mít úspěch, tak kdopak asi budou ti, kteří si jeho knihu koupí?) Autor ovládá řemeslo a je vtipnější než celá galerie dnešních německých humoristů. Občas ho tak trochu lituji, protože dělat legraci na běžícím pásu, i když se člověku nechce, nemůže být žádná slast. A pak: jeho aforismy nakonec ho musí vést k přesvědčení, že to nikdy na světě za nic nestálo, nestojí - a stát nebude. No ale přečtěte si ty aforismy sami, ne vždycky se budete smát, o to víc se budete muset zamyslet. I když to podle Lauba kazí charakter. Thomas (Tomáš) Strauss je další bývalý exulant. Na Západ přišel z Bratislavy a udělal si ve Spolkové republice Německo jméno jako historik výtvarného umění a jako kritik. Už dlouho přesvědčuje hlavně západoněmeckou veřejnost, že země střední a východní Evropy nepředstavují žádnou výtvarnou poušť. V Cáchách uspořádal 2.^1. července 1991 kolokvium o těchto zemích a jejich výtvarném umění. Koncem roku 1991 vyšla ve Scaneg-Verlag v Mnichově jeho přičiněním a pod jeho redakcí knížka Westkunst-Ostkunst, v níž jsou otištěny referáty účastníků kolokvia (celkem 21). Je to malé kompendium o tendencích ve výtvarném umění 20. století v Čechách, na Slovensku, v Maďarsku, Polsku, Jugoslávii, Rusku - a také v bývalé NDR. Příspěvky jsou nestejné úrovně, od duchaplně nic- neříkajícího Flakera až po fundované referenty Wittlicha, Németha a zejména Strausse. Chybí bohužel Rumunsko a Bulharsko - a také Ukrajina, Bělorusko a baltské státy. Jenže všechno nelze mít. Nejlíp by bylo, kdyby napříště východní umění („Ostkunst“) nezačínalo na Šumavě: nezačínalo tam nikdy a pár desetiletí komunistické diktatury nemohlo přece natrvalo posunout hranice „Východu“ na západ od Chebu. Kniha má poučit „západní“ čtenáře, výhodně se však hodí i „východním“ zájemcům. Ledacos by z ní mělo vyjít i česky nebo slovenský, protože přece jen ne každý náš čtenář čte německy - a hlavně: kdo si může knihu z Mnichova opatřit? Ti, kteří mohou, si většinu referátů s velkým prospěchem přečtou. Antonín MĚŠŤAN ■ Dík sponzorům se může náš časopis prodávat v Československu za koruny. Cena jednoho výtisku je 10 Kčs. Dodávku si zajistěte objednávkou předplatného na adrese: POLYGON - Jindřich Stikarovský, Italská 12, 120 00 Praha 2. Telefon (02) 25 05 27. Upozorněte na tuto možnost své známé! 30 POLYGON 3/92 [pageend30]U\\\iWb\W fůr Versicherungs-, Finanz- und Unternehmensberatung sowie Immobilienhandel u • Čtyř- a vícenásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně • Budete dědit ve Švýcarsku, v Německu, v Československu? Pozorna §§§ I • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty"? • Chtěli byste vědět, co je bezpodmínečně nutné a co méně nutné v otázkách pojištování se? • Vyřizujeme náhrady škod z pojištoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojeni s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 932 32 22 (předvolba z Německa 00411, z Velké Británie 010411) Telefax: (01) 93252 03 PRODEJNA asketi Kniti PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 5273 DIVADÉLKO 31 Wapifiir’' DORFSTRASSE 2, 8103 UNTERENGSTRINGEN - ZÜRICH JÁRA DA CIMRMAN ve čtvrtek 25. června 1992 ve 20.30 v divadélku // Vagabondo nevystoupí. Ovšem vážený divák má možnost si v podání členů jeho divadla Ladislava SMOUAKA Miloně ČEPELKY a Pavla VONDRUŠKY osvěžit jeho vědecko-technicko-literární objevy, kterými dodnes šokujecelý kulturní svět. POLYGON 3/92 31 [pageend31]VYDA VATEL / HERAUSGEBER: Nakladatelství POLYGON, Zürich POLYGON-Verlag, Zürich Český zahraniční časopis Zeitschrift in tschechischer Sprache Vychází 8x ročně / Erscheint 8x im Jahr Uraniastrasse 34/2, CH-8001 Zürich Telefon 01 -211 4245, telefax 01 -211 4246 REDAKCE: Jaroslav Lambert, tel. +41-1-372 0930 (CH) Rudolf Ströbinger, tel. +49-4931-7525 (D) Milena Wahlenová, tel. +41-1-272 1560 (CH) STÁLÍ SPOLUPRACOVNÍCI: dopisovatelé: Jan Beneš, USA Jaroslav Bohanes, ČSFR Adolf F. J. Karlovský, Švýcarsko Josef Koláček, Vatikán Helena Kosková, Švédsko Eliška Kotrbová, Kanada Robert F. Lamberg, Argentina Jindřich Lion, Rakousko Antonín Měšťan Německo Dušan Novák, ČSFR Vlastimil Radkovický, Německo Jindřich Stikarovský, ČSFR Pavel Stiller, Německo Michaela Swinkels, Belgie/Holandsko Ota Ulč, USA Vladimír Valenta, Kanada Arnošt Wagner, Kanada Otakar Zoufalý, Německo Alexej Žák, Švýcarsko Vám nabízí za výhodné ceny autobusové spojení do Československa včetně rezervace místa. Autobus na trase BERN - OLTEN - ZÜRICH - PLZEŇ - PRAHA - BRNO jezdí ve středu a v neděli, na zpáteční trase v pátek a v úterý. Jízdenka Zürich - Praha stojí SFr. 100,-, zpáteční jízdenka Zürich - Praha - Zürich SFr. 170.-. Letecké spojení do Československa Již od SFr.410- můžete zakoupit zpáteční letenku (spec, tarif s pobytem přes víkend, bez možností přebukování a storna) Prodáváme přímé lety: ZÜRICH - PRAHA, ZÜRICH - BRNO, ZÜRICH - BRATISLAVA MIMOŘÁDNÉ AUTOBUSOVÉ SPOJENÍ NA VOLBY DO ČESKOSLOVENSKA - 1992 Odjezd v pátek 5.6.92: Bern 18.00, Zürich 20.00, Plzeň 06.00, Praha 07.30, Brno 10.00. Návrat v pondělí 8.6.92: Brno 18.00, Praha 20.30, Zürich 08.30, Bern 09.30. výtvarníci: Milan Cimburek, Švýcarsko Jan Kristofori, Norsko/Švýcarsko Využijte volna ve Švýcarsku (svatodušní svátky) a udělejte si prodloužený víkend v Československu, spojený s volbami. Ceny obvyklé, děti do 14 let mají 50% slevu. VYDAVATELSTVÍ A ADMINISTRACE: Ludvík Friede tel. +41-1-432 1768, fax +41-1-433 0620 ADRESA (pro redakci, vydavatelství i administraci): POLYGON, Postfach 1737, CH-8048 Zürich 48 ZASTOUPENÍ V ČSFR: Jindřich Stikarovský, Italská 12, 12000 Praha 2 telefon 25 05 27 ZASTOUPENÍ V AUSTRÁLII: Mrs Marcela Cech, 65 Kiama Av., Yeppoon 4703 QLD, AUS - tel. 079-397 624 ROČNÍ PŘEDPLATNÉ: Evropa: sfr. 48.-; zámoří Getecky) sfr. 54.- . (Jednotlivé číslo: sfr. 6.- + porto) TISK: Milan Cimburek, Badenerstr. 698, 8048 Zürich telefon +41-1-431 6878 Printed in Switzerland Přetisk článků a kreseb je dovolen bez předchozího svolení vydavatele, ale pouze s poznámkou: „Převzato z časopisu POLYGONreportér, Curych“. OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trádgárdsgatan 2 411 08 GOTEBORG Telefon 031 / 130129 HOTEL-PENSION Majitelka: Jana Šrámová Zpříjemněte si u nás svůj pobyt, af kratší či delší, zavítáte-li do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit, 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911 / 44 84 48 POLYGON ____________reportér [pageend32]