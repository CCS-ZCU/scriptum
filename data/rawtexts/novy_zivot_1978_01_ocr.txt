novů život Z OBSAHU Pavel VI.: Násilí — ne, m ír — ano 9 Konig: Na prahu nového roku • Želivan: Jan Nep. Neumann — světec 9 M.: Západ i Východ jednotní v Marii • Špidlík: Křesťanský optimismus • Marek: Proč se bojíte, malověrní • Follereau: Můj odkaz • Pavel VI. k jubileím moravských diecézí • Věra: Kontrapunkt samoty • Heidier: » Zápas o člověka« # Chicagský Velehrad posvěcen a otevřen • J.: Další český kněz odchází • Kratochvil: Poezie všedního dne • Naše povídka: Křesadlo, Hoblík ROČNÍK XXX . ŘÍM . LEDEN 1978 [pageend1]MÊSICNIk CYRILOMETODĚJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE 1, 00193 ROMA, ITALIA * Řídí redakční kruh * PŘÍSPĚVKY NA TISK a náš tiskový fond možno poslat: v Itálii: pošt. slož. C.c. post. 38118006 Accademia Cristiana, Via délia Conciliazione 1, 00193 Roma (617), s pozn. NŽ 1978. * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro NŽ) * Dánsko, Norsko, Švédsko: na Postgirokonto 78 38 86-5 při Svenska Postbanken, znějící na jméno Pastor Georg Engelhart, Krokegatan 4, 41318 Goteborg. * Francie: pošt. složenkou na konto: C.C.P. Paris 201 38 63M na jméno Mission Catholique Tchèque, 35 rue de Sèvres, 75006 Paris. * Německo: pošt. složenkou na konto: München 1512 83 na jméno Karl Fort, München. * Švýcarsko: pošt. složenkou na konto: Luzem 60-417 86 na jméno P. Jan Birka Luzern. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. * Kanada: Zemská CML (Václav Vostřez, Box 541 Main P.O., Hamilton, Ont.), nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P, Que. H4B 2A7. * USA: Rev. Louis Vyoral, S.D.B., 148 Main Street, New Rochelle, N.Y. 10802. Vždy s pozn.: NŽ 1978. VITA NUOVA. - Mensile. * Autorizzazione Tribunále Roma N. 3779 del 15-3-1954. * Direttore Responsabile: P. Vincenzo Insolera SJ. zivot MťrJ ODKAZ KARD. KÖNIG NA PRAHU NOVÉHO ROKU V Paříži zemřel 6. prosince nečekaně po dlouhé nemoci na následky operace apoštol malomocných Raoul Follereau. 50 let svého života věnoval boji proti této nemoci; všude šířil, že to není nemoc nakažlivá, že ji lze vyléčit, když se proti ní včas zakročí. Proslulá je jeho výzva Chruščovovi a pres. Ei- senhowerovi, aby mu darovali obnos na jedno bombardovací letadlo, že tak vyléčí malomocné na celém světě. Od r. 1954 vyhlašoval každoročně Světový den malomocných a ve prospěch malomocných šel veškeren čistý výtěžek z knih, které napsal. V češtině vyšla jeho Kniha lásky, péčí Křesťanské akademie v Římě. Své duchovní dědictví svěřil mládeži celého světa — v Odkazu, který uvřejňuje- me na jeho památku a k nastávajícímu Dni malomocných (29. ledna). Mladí lidé všech národů, válka i mír, obojí závisí na vás. Napsal jsem před pětadvaceti léty: »Buď se lidé naučí navzájem milovat, buď bude jeden člověk žít pro druhého, nebo lidé vyhynou, všichni do jednoho, Dnešní svět nemá už jinou možnost něž tyto dvě: buď se navzájem milovat nebo vyhynout. Je potřeba se rozhodnout. Hned a provždy. « Včera — šok, zítra — peklo. Velcí páni — ti obři, kteří přestali být lidmi, mají ve svých hanebných sbírkách smrti 20000 vodíkových bomb. Jedna z nich by stačila, aby proměnila velkoměsto v pohřebiště, A jejich strašidelná industrie pokračuje ve výrobě v tempu tří bomb za 24 hodin. Apokalypsa už číhá za rohem. Chlapci a dívky celého světa, budete to vy, kteří řeknete »ne« k sebevraždě celého lidstva. Nebudeme si nic nalhávat: Naše dny jsou hluboce poznamenány krizí. Teologické spory v mnohých zemích jdou až ke kořenům. Jde opravdu o Boha. Není místa na této zemi, kde by se člověk nemusel potýkat či vyrovnávat s otázkou po Bohu. Mnozí odpovídají svým ateismem, a to nejen v Evropě či Americe, nýbrž i v Asii a Africe. Jde dnes o rozhodnutí, před jaké snad ještě nikdy nebyl svět postaven v takovém rozsahu. I my všichni budeme před ně postaveni. I my k němu přispějeme, ať už budeme mlčet nebo mluvit, ať už domyslíme jeho závažnost, nebo se mu vyhneme. Nejsou to jen filosofické, teologické proudy, jež způsobují krisi vztahu mezi člověkem a Bohem, nýbrž dnes vystupují do popředí velmi triviální příčiny. Jsme všichni poměrně dost majetní a tedy hmotná bída není Problémem číslo jedna. Prohlašujeme, že nám není nic zapotřebí a také že Boha nepotřebujeme. Tíživým problémem nejsou nejasnosti týkající se víry v Boha, ale všeobecná nasycenost. Kdo je sytý, ten nic nepotřebuje — není to pochopitelné? Nikdy jsme nebyli tak chytří, jako dnes. Dvě třetiny všech badatelů a vědců, které znají lidské dějiny, žijí v naši generaci. Nepotřebujeme, aby nás někdo poučoval, ani Bůh ne — přesvědčujeme se! I to je pokušení naší generace zaplavované informacemi všeho druhu. — Nikdy jsme nebyli tak nedůtkliví na svou samostatnost jako dnes. Pro naši dobu je příznačné popírání jakékoliv autority a mnohde i její zánik, člověk odmítá jakéhokoliv opatrovníka či poručníka. A šma- hem v to zahrnuje i Boha. To je další pokušení naší doby, která se zhlíží sama v sobě. Ještě žádná mladá generace nebyla prosta všech tabu, tak uvolněná a tak poživačná jako dnešní. Je to generace bez přikázání a tedy i bez zákonodárce? To je pokušení spo- (pokračuje na str. 4) 2 [pageend2]N Á S IL Í - NE, M ÍR - A N O ! Heslem XI. Světového dne míru, který vyhlásil zase na první den roku 1978, Pavel VI. navazuje na heslo minulého roku: »Chceš-li mír, braň život! « Znovu odsuzuje válku, jejíž nebezpečí stále hrozí světu, ale též ostatní útoky proti životu — jako jsou potrat a eutanasie — a volá tu na pomoc lékaře, manžely a zvláště matky; sem patří, pokračuje, i násilí, ať už se ho dopouštějí jednotlivci, nebo i politické režimy, nejeden z nich považuje násilí za jakoby normální, prý oprávněný prostředek k potlačení protivníka. Závěrem se obrací k mladým a zve je, aby napřed odvrhli násilí u sebe a tak připravovali lepší, láskyplný a spravedlivý svět. Násilí není projevem síly. Je to jen výbuch slepého živlu, který ponižuje člověka na hříčku vášní; a i v případech, kdy si uchovává jistou sebevládu, hledí nabýt vlastního práva podlými cestami: záludností, překvapením, fysickým překonáním slabšího a možná bezbranného protivníka. A kdo je pak zbabělejší? — Násilí konečně vede k revoluci a revoluce k ztrátě svobody. Není tu na místě připomenout slova Kristova: » Každý kdo sahá po meči, mečem zahyne «? Je to jen škodlivá domýšlivost, jestliže chcete vy, mladí, ukázat bratřím a kamarádům svou sílu bojem, pěstí, hněvem a pomstou. Všichni to tak dělají, řeknete mi. Dělají to špatně, odpovím vám. Chcete-li být silní, ukažte to svým duchem a svým chováním, dokažte se ovládat, naučte se také odpouštět a brzy se znovu vracet k těm, kteří vás urazili, jako k přátelům. Tak se stanete opravdovými křesťany. Az vy mladí vyrostete, myslím, že bude vaším úkolem změnit způsob myšlení a jednání dnešního světa, který je stále náchylný vyvyšovat se nad druhé, oddělovat se od nich a potírat je. Což nejsme všichni bratři? Což nejsme všichni členy jedné a téže lidské rodiny? A nemají snad všechny národy povinnost být svorné a spolu budovat mír? Vy, mladí nové doby, musíte si zvykat milovat všechny lidi a dát společnosti ráz lepšího, čestnějšího a soudržnějšího společenství. Chcete být opravdovými lidmi, a ne vlky? Přejete si mít zásluhu a radost, jež pramení z toho, že jsem vykonal něco dobrého, že jsem pomohl těm, kdo pomoc potřebovali, z toho, že dokáži vykonat něco dobrého a přitom vím, že jedinou mou odměnou bude hřejivý pocit ve svědomí? Připomeňte si tedy slova, která pronesl Ježíš při poslední večeři, v noci před svým utrpením: »Dávám vám nové přikázání: milujte se navzájem... Podle toho všichni poznají, že jste moji učedníci, bu- dete-li mít lásku k sobě navzájem.« A tato vzájemná láska je též znakem naší lidské a křesťanské opravdovosti. Naším heslem tedy buď: »Násilí — ne! Mír — ano! « DĚTI »Tehdy uzřev Herodes, že by oklamán byl od mudrcův, rozhněval se náramně a poslav, zavraždil všechna pacholata, kteráž byla v Betlémě a ve všech končinách jeho... (Mt 2,16.) Krvavé dějiny Dítěte všech věkův! Kdyby ani nebylo Herodesa, Nemluvňátka by ho přivolala, jako bekot jehňátek přivolává vlka. Jsouť obojí, i jehňátka, i vlci. Jsou zvířata s odleskem vnějších věcí v oku, a oči s odleskem vnitřním krve. Herodesové vraždí a nikdy jich to neunaví, jsouť unaveni. Kdo nešílí láskou, šílí vraždou, a to do věčnosti. Hekli bychom, že se pokoušejí stůj co stůj prosekati se k Spravedlnosti! Zastavili by se teprve před ložnicí Boha, kdyby se probudil, ale zavraždili by i Jej, kdyby spal. Jej především. I o to pokoušejí se Herodesové, a právě o to, poněvadž se zdá, že Bůh je slabý až k útěku. Slabost tohoto Odpůrce, protože v ní nepochopili milosrdenství, moudrosti a lásky, dodává jim odvahy, která je smutná jako peklo. Chtějíc přesvědčiti je, že krvavé úsilí jejich je mamo, Láska dává se i křižovati, aby povstali z mrtvých! Oni však nechtějí, oni se bojí, a Dítě vítězí. Snad by svého díla zanechali, ale jedna okolnost nedovoluje zamhouřiti oko jejich hněvu; že Dítě přitahuje Mudrce a Anděly. Mudrce: neb tady je Pravda jako obraz v mrtvém zrcadle. Anděly: neb tady je čistota jak duchů čistota. Smrt pracuje i v kolébkách, a právě v kolébkách: neb tady je Pravda nahá a bezmocná. Ó nevěřte této slabosti, ó bděte nad Dítětem, neboť možná budete Ho hledati a spláčete nad Jeho smrtí jako ti, kteříž vytvořili nebesa a jimž nebesa se zhroutila! {První světla, 1931.) Jakub Deml »Pane, rád bych chtěl pomoci ostatním žít!« Tak jsem se modlil já, když jsem byl mladý. Myslím, že jsem tomu ideálu zůstal celý život věrný. Teď už přišel ke mně večer života, který jsem vedl, jak jsem dovedl. Ale zůstal nedokončený. Poklad, který zanechávám vám, je to dobro, které jsem neudělal a které uděláte vy po mně. Kéž mé svědectví vám pomůže dojít k lásce. To je poslední ctižádost mého života a předmět tohoto odkazu. Za universálního dědice ustanovuji mládež celého světa: zprava, zleva, ze středu, třebas i ze stropu, co na tom záleží! Všecku mládež! Tu, které se dosta- 3 [pageend3]lo daru víry, tu, která jedná, jako kdyby věřila, i tu, která nevěří. Není než jedno nebe pro všechny. Čím víc se blíží konec mého života, tím víc cítím povinnost hlásat a znovu hlásat: Jenom vzájemnou láskou zachráníme svět. Musím k tomu znovu opakovat: Největší neštěstí, které vás může potkat, by bylo nebýt nikomu užitečným, váš život by neměl cenu. Milovat se navzájem nebo vyhynout. Ale pokřikovat »mír, m ír« nestačí k tomu, aby Mír přestal z naší země utíkat. Je potřeba jednat, jednat z lásky a s láskou. Žongléři pacifisté nejsou bojovníci za mír. Chtějí zachránit mír tím, že od něho utíkají. Kristus odvrhl násilí tím, že přijal kříž. Nepouštějte se do duchaplných vykračování, nehoňte se za obláčky. Odvedly by vás na cesty, kde kvítí nekvete, na cesty, které končí v prázdnotě. Nedůvěřujte modle techniky, kterou obžaloval už sv. Pavel. Učte se rozlišovat mezi tím, co člověku slouží, a tím, co člověka zotročuje. Neužívejte slov, která jsou tím zvučnější, čím jsou prázdnější. Nezískáte svět prohlášeními. Svět se potřebuje očistit od jistého » pokroku « a nemoci, která jde za ním, od vlády mamonu a prokletí. Odstupte od těch, kteří převádějí všecko na peníze, všecko jimi vysvětlují a všecko podle nich hodnotí. 1 když možná jsou inteligentní, stávají se ze všech nejhloupějšími. Odrazový můstek se nedělá z nedobytné pokladny. Je potřeba se umět nad peníze povznést. Bez nich se skoro nic lidského nepodaří, ale s nimi také všecko zpráchniví. Ať se stanou peníze, které lidi kazí, jejich sluhy. Buďte bohatí štěstím druhých. Chopte se tohoto poselství vy, a nikdo jiný. Kdokoli jiný, to znamená nikdo. Varujte se zbabělé pohodlnosti anonymity. Každá bytost má své jedinečné poslání. Uskutečňujte to vaše — bděle, důsledně, loajálně. Míru čtověka nic na světě ne- doroste. Jestli vám něco v životě chybí, je to proto, že jste nemířili dost vysoko. Jsme všichni stejní? To ne, ale všichni rovní a všichni zajedno. Jen tehdy budete opravdu lidmi, a to lidmi svobodnými. Svoboda není chůva, kterou bychom mohli beztrestně využívat. Není ani nádherná španělská stěna, za kterou se nafukují špinavé ambice. Svoboda je společné dědictví celého lidstva. Kdo není schopen ji respektovat pro druhé, je ne- hoden, aby jí užíval sám. Nepřijímejte do srdce všecko. Brzo by se stalo košem na odpadky. Pracujte. Jedno z neštěstí naší (pokračuje ze str. 2) lečnosti, jež si vytkla za jediný cíl ukájení hmotných potřeb, a nejvyšším zákonem je jí požitek. Člověk nebyl nikdy tak mocný jako dnes. Současná technika dokáže sahat po hvězdách. Co nám tedy brání, stát se všemohoucími? VŠemohoucnost už nedělá na nikoho dojem. Další pokušení našeho siláckého času. Tato pokušení jsou tak lidská, ba příliš lidská, ale i lidsky pochopitelná. Je možné mít jen soucit, avšak jde o nesmírně vážnou věc, jde o rozhodnutí. Ohnisko celé krise však leží ještě hlouběji. Kořeny náboženství vyrůstají z náboženské zkušenosti. Co se ale stane, když ty zakrní či uhnijí? Člověka se zmocnila praxe pochybovat o všem, co nelze experimentálně dokázat. Rozhoduje jen to, co zažil. Avšak který z takto uvažujících lidí zažil Boha? Ještě nikdy nežil člověk v takovém shonu jako dnes; životní tempo se podobá štvanici. Ještě nikdy nebyl člověk tak ubíjen hlukem, tak daleko od příležitosti zamyslit se, modlit se, ani tak vzdálen od vědomého spojení s Bohem jako dnes. Jednotlivec je vtěsnán do masy a plave s proudem. Miliony lidí mají tutéž módu, tutéž televisi, téhož ducha doby. Všechno v životě je naplánováno, běží automaticky. Potřebuje takový člověk ještě svědomí a vlastní přesvědčení? Může ale najít cestu k Bohu bez vlastního svědomí, bez ryze osobního přemýšlení, bez vysokého vědomí odpovědnosti? Člověk, který nerozeznává hodnoty, necení si jich, a proto je též nemiluje, nemůže ani poznat Boha. Tam odumřel hlavní kořen náboženství, uhnil kořen víry, naděje i lásky. Ochladnutí lásky a bezbožnost jsou nerozlučně spajaty. Písmo svaté to vyjadřuje takto: »Vystoupí mnoho falešných proroků a mnoho lidí svedou. A protože se značně rozmůže nepravost, ochladne u mnoha lidí láska« (Mt 24,12). Udivuje nás to, když se dnes lidé ptají po Bohu, ale neznají žádnou odpověď? Můžeme se pak divit, že se někteří už vůbec neptají? Překvapuje nás, když tato krise otřásá světem? Svět, který nezná Boha, nezná lásku a také nemiluje. Co se ale stane ze světa, v němž odumřela láska? V němž hodnoty propadají zkáze? Můžeme se pak divit, že se propaguje a hlásá tolik věcí, které nemají žádný smysl? Můžeme se divit, že pak už vlastně nic neplatí, že se nic nebere vážně? Můžeme se divit, že chybí radost a mír a že povinnost se považuje za přežitek? Můžeme se tomu divit, když je svědomí zesměšňováno, když se odpovědnost považuje za hadr na holi, když vina a hřích je španělskou vesnicí? Nietsche předvídal téměř prorockým způsobem příchod této noci Boha. Věděl příliš dobře, co nastane, až poznání Boha v lidech odumře a Bůh už bude v jejich srdcích zavražděn: »Nikdy se nebudeš modlit — píše, nikde se nebudeš klanět, už nikdy víc si neodpočineš v bezmezné důvěře. — 4 [pageend4]Sám si to zakážeš, stanout před nejvyšší moudrostí, před nezměrnou dobrotou a před svrchovanou mocí, abys tam odstrojil své myšlenky. Nemáš pro svých sedm osamělostí žádného ochránce a přítele — Žiješ bez výhledu na pohoří pokryté sněhem, které však ve svých hlubinách nese žár. Konec konců neexistuje pro tebe ani ten, kdo by tě odměnil, ani kdo by tě učinil lepším. V událostech není ani stopa rozumnosti, a v tom, co ty prožíváš, není ani stopa lásky. Tvé srdce si nemá kde odpočinout, ba ani nemá, co by hledalo, vždyť sám se bráníš proti jakémukoliv závěrečnému usmíření a pokoji, člověče takového odříkání, chceš se všeho toho zříci? Kdo ti dá k tomu sílu? Ještě žádný člověk němči takovou sílu!». Kde není Bůh, tam přestává být člověk člověkem. Tam bude ničit jeden druhého. Sotva se rozplyne opojení člověka, který se chce dělat Bohem, zůstává ponížený člověk. Zůstává člověk, který používá druhé lidi jako materiál či nástroje, a člověk věznic a koncentráků, člověk pod přebujelou mocí státu, zůstává rozvráceným člověkem. Je to krize člověka, lidstva, se všemi důsledky, sahajícími až k centru jeho existence, k Bohu. Kdo zůstane člověkem? Dnes bychom si měli uvědomit velikost tohoto rozhodnutí a jeho závratný dosah. Tu se rozdělí cesty těch, kteří tu na zemi věří, a kteří nevěří, těch, kteří tu doufají, a těch, kteří se ve svých nadějích řítí od zklamání ke zklamání, těch, kteří tu na zemi milují, od těch, kteří jen kalkulují, počítají. Tu se rozdělí cesty těch, kteří už ani nevědí, proč vlastně lidmi jsou, od těch, kteří stále, i dnes, chtějí být a zůstat lidmi. K Týdnu modliteb za jednotu křesťanů 18.-25. ledna, k němuž se s katolíky spojují i věřící mnoha křesťanských církví a společenství, uveřejňujeme úryvek z kázání, které pronesl v latinské katedrále v Istanbulu na závěr Týdne r. 1935 tamější apoštolský delegát mons. Anděl Josef Roncalli, pozdější papež Jan XXIII. Letošní Týden modliteb má společné motto slova z listu sv. Pavla Efezanům: »Nejste už cizinci, ale jste spoluobčané ostatních křesťanů a členové Boží rodiny.« (2,19) Nezůstávejme stát u vzpomínky na to, co nás rozdělilo; ať se zastaví na našich rtech jakékoliv trpké slovo, jakákoliv zbytečná výčitka. Dívejme se do budoucna ve světle Kristova úradku. Jednota církve musí být znovu nastolena ve své plnosti... My všichni jsme slabí a nejsme jednoty hodni: triumf jednoty svaté církve přesahuje lidské síly, protože do našeho úsilí se vždy zmísí tolik sobectví, že to poruší i ty nejkrásnější naděje. Je nutný zásah Páně, a zaručíme si ho modlitbou. Modleme se tedy horlivě za jednotu v duchu spojeni s naším svátým Otcem, který má své ruce pozvednuty k nebi a otevřené k objetí lásky a vyprošuje na nebi i na zemi návrat jednoty církve. doby je, že považuje práci za prokletí, zatím co je vykoupením. Zaslužte si štěstí lásky k povinnosti. Věřte v dobro, v pokorné a opravdové dobro. V srdci každého člověka jsou poklady lásky. Je na vás, abyste je objevili. Jediná pravda je vzájemná láska, milovat jedny, milovat druhé, milovat všechny. Ne v určených hodinách, ale celý život. Milovat chudé, milovat majetné (kteří jsou často větší chudáci), milovat neznámého, milovat toho, kdo je nám blízký kdesi na druhém konci světa, milovat toho, kdo je nám cizí a přitom nablízku. Milovat. Nedáte světu mír jinak, než tím že rozšíříte srdce. Stali jsme se svědky hniloby světa, který byl v jistých okamžicích tak krásný. Děsíme se, když vidíme hrozný hon za smrtí u těch, kteří konfiskují naše životy, oslepeni blýskavým »pokrokem«, který sžírá a paralysuje. Srdce se nám svírá, když slyšíme křik dvou třetin lidstva: »Mám hlad!«. Zbývá jen jediný opravdový a účinný lék: BÝT OPRAVDU BRATŘÍMI. A co zítřek? Zítřek, to jste vy! Raoul Follereau # * # PRAHA Je jen jediné město, které nemohu zaměnit za jiné, i když bolest svírá srdce, mé doznání musí být úplné po paměti bych je našel, kdybych letěl nad zemí a vládly temnoty jako dnes je neopakovatelné, protože je poznamenáno krví v tisíciletých dějinách jako málokteré jiné jablko sváru v každém čase zvláště když je ukrutný a převrací chod dějin do tříště nepochopitelnosti naplněna nářkem statisíců čeká na svůj porod do svobodných zítřků Praha Anastáz Opasek Čiňme od Boha počátek, a dobrý bude pořádek. české přísloví 5 [pageend5]PAVEL ŽELIVAN JAN NEP. NEUMANN - SVĚTEC Z úvodu k jeho životopisu » Magnificat z Nového světa « od Josefa Koláčka. Světci přicházejí a vstupují do našeho života jako nová, mladá a nehynoucí naděje. Přicházejí jako živí právě v okamžiku, kdy se zdálo, že je už nebudeme nikdy potřebovat. Mohli bychom nyní ukázat na bezradnost a slepé uličky, do nichž nás vehnala naše věda. Mohli bychom sečíst všechny rozpory a beznaděje, které zmítají naší civilizací. Mohli bychom snad i změřit propasti, které se otevírají pod námi a vedle nás a nad námi. A mohli bychom volat světce a světice — snad i samého Boha — aby zaplnili tyto mezery v našich soustavách a sešili opět děravý plášť našich vědeckých světových názorů — aby uklidnili naše zneklidněné duše, aby nám řekli, že se nemusíme strachovat a že náš svět je v pořádku. Naše doba nepotřebuje světce, protože má chatrnou vědu a nespolehlivou psychologii anebo přízemní sociologii. Naše doba potřebuje světce právě pro svou dokonalost a pro svou schopnost řešit a vyřešit si své otázky a hádanky. Světci opět přicházejí do našeho světa nikoliv proto, aby mu brali jeho samostatnost, jeho světskost, — aby uspávali jeho štěrbiny a trhliny, nýbrž aby rozevírali a zakotvovali jeho možnosti a naděje v Bohu. Svatí jsou lidé, kteří se otevírají Bohu a kteří rozevírají i svou dobu pro Boha. Jejich provokace je vznešená tak jako je vznešený spor o duši a poslední smysl života. Nepřicházejí záplatovat ani omamovat ani uspávat. Přicházejí rozevírat uzavřené obzory, probouzet k celému, naprostému a plnému životu ospalé a unavené poutníky dějin; přicházejí zneklidňovat naše příliš snadné a laciné jistoty a náš dokonale znehybněný čas. Světci jsou solí, kterou sám Bůh sype do našich skrytých a pečlivě skrývaných ran, abychom je opět pocítili. Světci jsou světlem, které osvětluje nejen naše cesty za námi a před námi, nýbrž které zpytuje naše svědomí, a říkají nám, co z nás mohlo být a co se z nás může stát: svati. Svatost je jistě velké slovo. Není však prázdné, protože se ho můžeme dotknout a setkat se s ním v dějinách, na této zemi a v čase. Má totiž lidský tvar a podobu. A je právě tak nevyčerpatelné jako Boží milost a jako lidství. Vyslovuje stále totéž, ale vždy zcela jinak. Hvězda se od hvězdy liší svou září. Čím se liší sv. Jan Nep. Neumann? Co vyslovuje právě dnes do našeho času a do našich příběhů? Čím a k čemu nás provokuje jeho svatost? Neumannův život tvoří celek, který nelze trhat ani dělit. Ale v tomto celku vystupují zcela zřetelně některé nezaměnitelné, typické, jemu vlastní obrysy. Není snadno je pojmenovat, protože právě to, co je jedinečné a neopakovatelné, je také nevyslovitelné. Do jeho života se můžeme tedy jen ponořit jako do osvěžujícího pramenitého toku. Jako autor této knihy se můžeme pokusit alespoň přiblížit poslednímu tajemství osobnosti svátého biskupa rodem ze Šumavy. # # # Jan Nep. Neumann je světec pevné, tvořivé, vynalézavé a věrné n a d ě j e . Jeho cesta je přeplněna překážkami. Překoná jednu a vynoří se hned dalších deset. Jeho svět se zdá uzavřený, nepřátelský, tupý a lhostejný ke křesťanským ideálům prachatického chlapce, pak budějovického studenta bohosloví, klerika, hledajícího biskupa, misionáře a pastýře v novém, drsném a chaotickém prostředí. Neumann si však z těchto překážek staví cestu vpřed. Nejen věří ve své povolání, ale i ví, že je může opravdu žít a uskutečnit, a to v tomto světě a v těchto překážkách. Jeho naděje je přímo abrahámovská. Ten nesnadný, tvrdý a syrový svět, do něhož je vržen, je světem plným možností, které čekají na oslovení a na uskutečnění. Sv. Jan Neumann je puzen vpřed a vrhá se stále do nové práce, protože vidí a přímo cítí i prožívá jako milost ty rozlehlé, čekající možnosti pro Boží království. Je dobré a je proz- řetelnostní, že církev právě dnes rozpoznává ve světci Neumanovi sebe samu, svůj styl a své poslání. Kolikrát jsme v pokušení zoufat si nad dnešním světem, nad jeho tupostí a netečností, nad jeho sebevražednou uzavřeností a alergickou odmítavostí Kristova evangelia, žijeme jakoby ve stálém strachu, že nelze už nic dělat; unaveni a vysláblí přemýšlíme o útěku a hledáme poslední ostrovy, na nichž by mohla přežít a dožít naše víra. Na Neumannově životě si můžeme uvědomit tuto lež. Svět není osud, nutnost, nepřemožitelný zákon. Svět je i dnes plný možností, které čekají a volají a dožadují se, abychom je pojmenovali a převedli do jejich uskutečnění, do jejich pravého domova a království Božího. Jan Nep. Neumann je světec vznešeného, misionářského a apoštolského neklidu. Je to muž, který neměl klidu a který ani po něm netou6 [pageend6]žil, protože byl strháván jakoby vnitřním dravým proudem Kristovou láskou k duším. Pochopil a prožil do důsledku to, co napsal apoštol Pavel o sobě a o každém apoštolu, o církvi a jejích misionářích: » 0 jedno mi jde; zapomínám na to, co je za mnou, ženu se k tomu, co je přede mnou« (Fil 3,13). Svět byl vždy velkým, nesmírným misijním územím — a dnes je jím více než kdy jindy. Zdá se, že toto území narůstá. Církev objevuje znova a lépe, pokorněji, ale i opravdověji svou misijní povahu — objevuje ji i teď ve svém světci Neumannovi, který překonal pokušení církevního nar- cisismu a teologického sebezrcadlení v mlhavých abstrakcích. Zatímco evropská teologie přemýšlí o sobě samé, Neumann píše katechismus, káže evangelium, křtí, biřmuje, žehná, zápasí o každou píď Božího království v Novém světě, I náš svět je »nový«, to je misijní, na Krista a jeho apoštoly čekající. # # # Jan Nep. Neumann promlouvá k našemu dnešku a provokuje nás tím, jak chápal, prožíval a budoval církev. Zatímco doma ve vlasti se nejeden kněz strachoval o přízeň panstva, o zajištěné místo a o výhodné beneficium, Neumann budoval svobodnou církev — svobodnou v chudobě a z chudoby, ale bohatou na víru a na milost. Ukazuje nám dodnes, že církev žije z milosti Boží a roste naší vírou a obětavostí, naší schopností budovat svobodně a velkoryse království Boží na zemi. Církev nežije z milosti žádného minulého, přítomného, budoucího panstva. Nej důkladnějším vyvrácením všech staronových i dnešních josefinismů je Neumannovo dílo víry, misijní horlivosti a velké, posvěcené inteligence. Panstvo a vrchnost mohou život církve brzdit, dusit — anebo uvolňovat; nemohou ho však dát ani množit. Bůh dává a rozdává podle své logiky a nikoliv podle byrokratických záznamů nejen svou milost, ale i inteligenci. Neumann pochopil význam svobody církve ve smyslu zcela pozitivním: začal budovat rozsáhlou soustavu katolického svobodného školství, které dodnes určuje tvář americké církve. Georges Bernanos jednou napsal: »Církev nepotřebuje reformátory nýbrž světce.« Pravá a celá obnova církve, zákon jejího života začíná, rozvíjí se a dokonává ve světcích. Svatý Jan Nepomucký Neumann vyšel z našich zemí jako Kristův misionář a dnes se vrací opět jako misionář, který nás učí tvořivé, pevné a neúnavné naději, — svátému neklidu a hou- K prvnímu liturgickému svátku SV. JANA NEP. NEUMANNA (5. ledna), prohlášeného loni za svátého, uveřejňujeme druhou existující světcovu fotografii. Loni (str. 113) jsme otiskli fotografii z r. 1851, učiněnou na rozkaz představených, když byl Neumann jmenován biskupem — je na ní ještě v redemptoristickém řeholním šatu. Tato druhá fotografie pochází z r. 1855, když Neumann projížděl Mnichovem na své cestě Evropou. Je známo, že se nerad dával fotografovat, ale tentokrát ustoupil naléhání rodiny a přátel, kteří ho ujistili, že výtěžek z prodeje fotografie bude dán ve prospěch chudých jeho rodného města. V levé ruce má album, které mu bylo právě věnováno. Existovalo více kopií, ale uchovala se jen jedna, kterou synovec Jan Berger po světcově smrti poslal jeho matce. Je na ní věnování: »Mé drahé mamince. Myslím, že vám tato malá fotografie bude jistě velmi milá.« Fotografie byla pak uchovávána v klášteře sester boromejek, kdysi rodném domě Neumannově, a r. 1895 poslána do Říma do generalátu redeptoristů (byla uveřejněna poprvé loni v » Studia Neumanniana « k světcově kanonizaci). ževnaté pracovitosti na velkém staveništi, které se jmenuje církev — ve světě plném převratů, proměn a nestálostí, a právě proto plném nových možností, které volají a tápavě hledají Kristovy misionáře. Svět potřebuje lásku. Jestli mu ji nedáme my, křesťané, odvrátí se od nás a půjde k ďáblovi. Pak ale běda nám i světu! Georges Bernanos 7 [pageend7]TOMÁS ŠPIDL1K KŘESŤANSKÝ OPTIMISMUS Říká se, že křesťan je zásadní optimista. Proto život z víry vtiskuje zvláštní usměvavé rysy do obličeje, milou bonomii v jednání s lidmi. Tato představa je tak obecná, že by se dal sotva jinak vylíčit farář ze Zapadlých vlastenců nebo Západu u Raise. Takový je i sv. Prokop ve Vrchlického »Legendě«, takoví jsou kněží v románech Timmermannových, Van Coo- lenových, tak vypadá i farář v Goethově » Heřmanu a Dorotce«. Vypadal tak nějak podobně sv. Petr nebo jiní apoštolově? Snad by se dal tak namalovat sv, Jan ve stáří, který si podle legendy hrál s křepelkou. Těžší je představit si jako dobráckého človíčka Apoštola národů sv. Pavla nebo strhující kazatele jako byli sv. Bernard, Jan Kapistrán. Výrazy »optimista« a »pesimista« jsou v obyčejné řeči většinou jen výrazem banálního, povrchního úsudku. Jede se autem a začnou zlobit brzdy. Jeden prohlásí: » Vraťme se! Není radno vydávat se na cestu s autem v takovém stavu.« Druhý dodává naděje: »To nic není! To dojedeme!« Prvnímu se říká pesimista, druhému optimista. Ale nechtěli bychom se spolehnout na úsudek ani prvního ani druhého. Úsudek skutečného mechanika je pro nás cennější než optimismus nebo pesimismus těch, kteří autu nerozumějí. Optimismus a pesimismus někdy není nic jiného než povahový sklon. Někdo si stále dodává odvahy, druhý ji snadno ztrácí. Samozřejmě je příjemnější první povaha. Ale nedá se říci, že by na ni bylo větší spolehnutí. Žertovně se říká, že se časem stane pesimistou každý, kdo se musí stýkat s neúnavným optimistou. Vidět dobro tam, kde není, je iluze stejně nebezpečná jako škarohlídství, které se bojí nebezpečí, jež nehrozí. Je to iluze zásadně nekřesťanská, protože Bible nás učí vidět zlo na každém kroku, a to zlo opravdové, tj. hřích. Chceme-li to tak nazvat, je křesťanství z tohoto hlediska nejpesimističtějším světovým názorem. Vidí zlo tam, kde druzí omlouvají vinu na okolnosti, na osud, na dědičnost, na nevědomost atd. Bible naopak odkrývá za vším neštěstím jeho první příčinu, tj. vědomou a dobrovolnou zlobu. Tu zlobu pak líčí v tak černých barvách, že nemůžeme ani dobře postihnout její hloubku. Laciná bonomie všecky lidi dobrácky omlouvá. Nikdo prý není doopravdy zlý. Lidé mají sice občas popletenou hlavu a zlé nálady, ale to všechno je jenom nedůležitá, malá episoda, asi tak jako malá sprška za krásného májového dne. Nakonec je dobrá i ona. Alespoň tak si to představují všechny idyly. Kristus, který se krvavě potí a který umírá za hříchy světa i každého jednotlivce, se ovšem do takové idyly nehodí. Nač umírat pro něco, co je pouze maličký omyl a nedorozumění nebo slabost. Bůh Otec, který tuto oběť vyžaduje, by byl tvrdší a nemilosrdnější než jakýkoliv normální člověk. Bůh však ve skutečnosti vidí zlo i tam, kde ono uniká zrakům člověka. Mimoto Bůh toto zlo zjevuje a chce, abychom den ze dne víc rostli v poznání hříchu vlastního i hříchů celého světa. Než toto zlo, jak je odkrývá zjevení, má zvláštní, specifický charakter. Není to síla, které by se nedalo uniknout, není to slabost, která by se nedala zvládnout, není to neznalost, na kterou by náš rozum nestačil. Tyto prvky tu ovšem jsou, ale jenom jako důsledek něčeho předcházejícího: svobodného a vědomého rozhodnutí člověka. Svobodné a vědomé rozhodnutí však se může změnit. Špatný úmysl se dá napravit, člověk žijící ve zlu se může obrátit. Je-li první stránka křesťanství hluboce pesimistická, je druhá stránka neoddělitelná od první, zásadně optimistická. Každé zlo se dá v tomto světě napravit a také se jednou definitivně napraví na konci světa konečným vítězstvím dobra. Je tedy křesťan optimista? Bezpochyby! Ale v docela jiném, v hlubším smyslu než profánním. Kdosi, kdo také bojoval proti lacinému užívání slov, si představoval optimistu ne jako člověka, který snadno omlouvá a zastírá nepříjemnou skutečnost, ale jako toho, kdo vidí objektivně. Vidí i dobro i zlo. Nakonec však spočítá obojí, porovná a zjistí, že je dobra na světě daleko víc než zla, že tedy stojí za to žít. Vypadá to pěkně, a přece ani toto pojetí není v jádře křesťanské. Naše víra neklade vedle sebe dobro a zlo jako dvě skutečnosti, které se porovnávají, abychom viděli, čeho je víc. Křesťanství uznává jako jedinou a opravdovou skutečnost jen dobro, které je dnes zasaženo zlem, jakoby nemocí. Ale tato nemoc je vyléčitelná a dojdeme zase k úplnému zdraví. Křesťan tedy není optimista v tom smyslu, že by porovnával své zdraví a svou nemoc a s ulehčením zjistil, že je ještě víc zdravý než nemocný. Porovnává naopak tragickou vážnost [pageend8]své nemoci, ví, že je smrtelná, kdyby se účinně neléčila. Ale věří současně, že svůj neduh vyléčí a že dojde k úplnému zdraví v Kristu, Vykupiteli a zachránci světa. Optimismus křesťana je tedy nakonec tak úžasný, že nezná hranic. Je tak velký, že nepotřebuje iluzí, nepotřebuje si nic zakrývat, nepotřebuje umenšovat zlo. Může mu všude pohlédnout do očí, všude je odmaskovat, protože křesťan si je vědom své síly v Kristu, která všechno zlo nakonec přemůže. Jiná je ovšem otázka, jak se tento optimismus projeví navenek v konkrétním životě. Sv. František Saleský může sloužit za typ usměvavého světce, vždycky nadšeného pro všechno dobré. Sv. Filip Neri byl vždycky ochoten žertovat a smát se s kýmkoli, koho potkal. Ale jak s l . m . ZÁPAD Máme před sebou nově vyšlou knihu » Velcí ruští mystici« (vyšla italsky péčí Tomáše Špi- dlíka v nakladatelství Citta Nuova Editrice, Roma, 1977). Autor je děkanem fakulty papežského Východního ústavu, tedy autor nad jiné povolaný. Přes svůj nevelký rozsah, daný informativním charakterem publikace, je to dílo šířeji a bohatěji založené, než by sám titul dával tušit. Dočteme se zde nejen o historických osobnostech a směrech ruské východní Církve s příslušnou dokumentací literárních textů: špidlík nám ukazuje zároveň charakteristické znaky východní zbožnosti, jako je liturgická úcta a úcta svátých, zejména Panny Marie, seznamuje nás s moderními ruskými mysliteli a s jejich pohledem na Krista, rodinný život a jiné důležité body, zároveň ukazuje i na specificitu ruské duše, země a lidu. I pro českého čtenáře, který dostane knihu (zatím bohužel nikoli v překladu) do rukou, jsou její kapitoly z historie ruské Církve, nám pochopitelně bližší než Italům, významným poučením. Z moderních ruských myslitelů nám byl krátce po 2. světové válce představen Pjotr Jakovljevič čaadajev, pozdější konvertita ke katolicismu, v zajímavé stejnojmenné monografii. Ještě známějším je Vladimír Solovjov, jehož apokalyptickou vizi Antikrista připomíná nově např. biskup Gräber v souvislosti s výkladem fatimského poselství (srv. v R. Gräber, » Maria-Königin Himmels u. d. Erde. Botschaft und Warnung.« G. Lins, Feldkirch 1975, s. 15). nimi porovnávat velké kajícníky, kteří se nikdy neusmáli, kteří celý život dělali pokání, kteří tvrdili, že nikdy nemá vyschnout proud slz kanoucí ve dne v noci z očí? Zdá se to paradoxní. Ale i tito plačící světci vydávají svědectví pravému křesťanskému optimismu. Pláčí nad hříchem a jeho následky, aby hřích smyli a následky zahladili. Proto se podle slov sv. Efréma tanto pláč obrací v takovou radost, které se žádná jiná na světě nevyrovná. Nejsou to smutní plačící, ale blahoslavení plačící, kteří vědí o tom, že jsou potěšeni (sr. Mt 5,5). Křesťan je tedy základní optimista, nejenom proto, že věří v existenci dobra, ale především proto, že obrací zlo v dobro, v Kristu, který je vítěz nad hříchem a smrtí. V závěru knihy uvádí Špidlík Solovjovovy myšlenky o orthodoxii, které zřejmě nijak nepozbyly aktuálnosti. Různé směry a názory, s nimiž se setkáváme mnohdy po Koncilu, si přes vzájemnou protichůdnost reklamují pro sebe »pravověrnost« s tím větší vehemencí, čím více se od ní distancují. Zde jde o základní postoj, určovaný buď láskou, tedy odevzdáním se Bohu skrze Jeho Církev v poslušnosti po Kristově vzoru, nebo ovšem opakem toho, tedy oním Antikristovým »non serviam«, přičemž lidská forma této vzpoury není vždy na první pohled zřetelná. Kdo miluje Kristovu Církev, nemůže tedy ani např. s Lefěbvrem ustrnout na cestě spásy před Koncilem, ani ignorovat vývoj pokoncilové Církve, který se krystalisuje a odráží zejména v nových dokumentech, určujících její život v Duchu svátém pro podmínky dnešní doby. Tento vývoj není totožný s evolucionismem, jak si jej představuje např. Teilhard de Chardin (srv. AAS 54-1962, 526), což uvádí právem Špidlík na jiném místě v potaz (srv.: » Zásadní přístup k eschatol. úvahám«, Studie 1977, s. 394); není k tomu však třeba ani vynalézat nový pojem » orthopraxe «, jak to činí např. Schillebeeckx, jehož svérázný pohled na Krista je logickým dotvrzením právě opačného postulátu, že totiž praxi je nutno přizpůsobit orthodoxii, a nikoli naopak (srv.: K. Skalický, » Teologie křesťanské praxe «, Studie 1977, s. 294; k tomu viz: Hengsbach, F., A. L. Trujillo, L. Bossle a j., »Utopie der Befreiung«, Pattloch 1976, nově rovněž prohláA VÝCHOD JEDNOTNÍ V MARII 9 [pageend9]šení kard. A. Lorscheidera k akci Adveniat, neprávem napadnuté několika něm. teology v listopadu 1977). Solovjov ve svém definování orthodoxie, jak nás s ním seznamuje špidlík, zvláště podtrhuje úctu k neposkvrněné Matce Boží a správně dotvrzuje (v díle »Rusko a všeobecná Církev«, jež vyšlo po válce i u nás), že tato úcta, » jel je opravdovým význačným rysem našeho národního ducha «, je východním i katolickým křesťanům společná. Úcta našich východních bratří k Matce Boží je známá i v dnešní době těžké zkoušky. Totéž neplatí bohužel beze zbytku o našich poměrech. A přece byla neposkvrněná Boží Rodička na koncilu prohlášena Matkou Církve, dovolává se jí svátý Otec tak často ve svých projevech, jí svěřil plody uplynulého Svatého roku i nad jiné závažné dílo evangelisace v moderním světě (srv. » Apostolorum limina «, » Evangelii nun- tiandi«). Pravá úcta k Panně Marii vede totiž přímo k Ježíši, který je takto představován pravdivě a nezkresleně. O tom svědčí nejen bohatá církevní tradice s celou paletou světců, z nichž vzpomeňme zejména sv. Ludvíka M. Gri- gniona z Montfortu, sv. Alfonsa z Liguori, sv. Jana Bosca, blah. Maxmiliána M. Kolbeho, nýbrž i sám 2. Vatikánský koncil na vrcholu dogmat, konstituce O Církvi (LG 8) a Pavel VI. v apošt. adhortaci » Marialis cultus « (srv. seriál Křesťanské akademie » Skála «, sv. 4). Na druhé straně nelze ani přehlédnout, že právě pravoslavní rozkolní křesťané, známí svou vroucí úctou k Panně Marii, podrželi s ní i euchari- stického Krista a ostatní svátosti, na rozdíl od většiny protestantů, kteří se ztrátou mariánské úcty pozbyli i ostatní. Neopakuje se totéž mnohde i v naší době? A přesto tato doba, i vzhledem ke svému častěji zdůrazňovanému apokalyptickému charakteru, je zároveň dobou mariánskou, a to víc než kterákoli doba předtím. Právě světci nové doby se vyznačují svorně hlubokou mariánskou úctou. Není právě zde tajemství jejich svatosti? Sv. Don Bosco viděl v budoucnu na Rudém náměstí v Moskvě velkou sochu Neposkvrněné Panny. Právě před 60 lety přichází Panna Maria ve Fatimě varovat, nabádat k modlitbě a k pokání s ujištěním, že »nakonec její Neposkvrněné Srdce zvítězí«. Mariino vítězství je vítězstvím Krista. Zde jsou tedy ony neotřesitelné základy orthodoxie, jak je spolu s ruskou Církví správně vidí Solovjov. Nejvyšší čas dát se od Východu poučit: Nikoli Antikrist, který se jako falešný »anděl světla« pokouší omámit prosté i moudré tohoto světa nej různějšími odrůdami ateistického a antihumani- stického či lépe antihumánního marxismu, nýbrž Kristus, který skrze Marii vládne srdcím zdravého jádra ruského lidu, musí být naším cílem. Láska k lidem je křesťanským jednáním, tedy bez lásky k Bohu nemožná, a vede k pravé přeměně světa, ke křesťanskému lidskému společenství (Pavel VI., 25.12.1975). Jen tato cesta vede k cíli: cesta Kristova, který je skutečným Bohočlověkem, od věků součástí Boží Trojice a zároveň Synem Neposkvrněné Panny z Ducha svátého. To je pevná víra ruského lidu, kterou podtrhuje Solovjov v závěru Špidlíkovy knihy. Tato víra je také zárukou nepřemožitelnosti, zárukou vítězství. JIË.1 MAREK PROČ SE BOJÍTE, MALOVĚRNÍ? Církev žije v neklidu, hovoří se o reformách, některé se již provádějí, někomu k nelibosti přiliš rychle, jinému k nelibosti příliš pomalu. U mnohých vzbuzují prováděné i plánované změny pocit úzkosti nad budoucností Církve. Jednu přednost tyto reformy tedy mají: nutí nás všechny k zamyšlení. A k hlubší a důvěřivější víře v řízení Církve Duchem Svatým. Podnětem k reformám je láska. Reformy mají nám všem, křesťanům i nekřesťanům, umožnit přestup k pravdám víry vzhledem ke změnám, které nastávají ve společnosti. Cíl tedy zůstává pro budoucnost jako v minulosti stejný: pomoci každému z nás stát se lepším, dokonalejším: uskutečňovat ve světě nej různějších snah o revoluci tu nejobtížnější z nich, která ale jediná je schopná zajistit pokrok společnosti: obléci nového člověka. Před našima očima se rozplývají naděje předcházejících generací, že přírodní vědy a jejich použití v technice zajistí lidstvu blahobyt- ný pokrok. Je stále zřejmější, že i naše doba přírodních věd a techniky potřebuje evangelium, které znovu najde svůj původní význam radostné zvěsti. A je stále zřejmější, že rozvoj přírodních věd ztrácí svoji atheistickou příchuť, kterou mu přisuzovali různí propagátoři tendenčně zneužívaných výsledků přírodních věd. 10 [pageend10]Není ovšem úkolem přírodních věd, aby dokazovaly pravdivost základů náboženské víry. Ale jejich výsledky mohou ukazovat rozumnost a přijatelnost naší víry. Můžeme říci, že dějiny fysiky podávají stále přesvědčivěji toto svědectví. Podněty rozvoje fysiky v 17. století Významné úspěchy přírodních věd v 17. století daly tomuto období zvláštní ráz. Zvykli jsme si vyjadřovat ráz tohoto období jeho označením jako počátku rozvoje moderních přírodních věd. Tento charakter nese ovšem s sebou otázku po příčinách tak intensivního rozvoje právě v tomto období. Hned na počátku 17. století je rozvoj přírodních věd poznamenán nešťastným procesem Galileiho, který v očích atheisticky založených historiků vědy posílil jejich negativní stanovisko k otázkám vztahu mezi přírodními vědami a náboženstvím. Toto stanovisko však není oprávněné. Studuj eme-li nezaujatě díla Galileiho i ostatních přírodovědců 17. století, vidíme v jejich názorech zcela odlišný obraz. Jejich snahy po poznání přírodních zákonů jsou tak silně motivovány jejich náboženským přesvědčením, že toto přesvědčení jsme oprávněni zařadit na jedno z předních míst mezi impulsy rozvoje přírodních věd v 17. století. Mezi příčinami tohoto rozvoje můžeme tedy spatřovat přesvědčení tehdejších přírodovědců: 1. Bůh stvořil vesmír podle jednotného plánu, pro který nacházíme vyjádření v existenci přírodních zákonů; 2. náš rozum je povolán k tomu, aby studoval tyto zákony a poznával tak dokonalost Boží a jeho krásu v jejich odlesku harmonie stvořených věcí. Ať je historik vědy jakéhokoliv přesvědčení, nemůže popřít, že toto přesvědčení takových velikánů vědy, jakými byli Galileo Galilei, Jan Keppler, Isák Newton působilo na rozvoj vědy, že je nalézáme v jejich dílech, a že je nemůžeme pominout, jestliže chceme nezaujatě ocenit vliv různých činitelů na rozvoj vědy v 17. století. Současná fysika a náboženské pravdy Pro správnost svého přesvědčení o vztahu mezi náboženskou vírou a výsledky přírodních věd mohli přírodovědci 17. století použít jenom nepatrné množství vědomostí ve srovnání s tím množstvím, které máme k disposici již nyní my. Jestliže za poslední tři století se zmnohonásobily naše vědomosti o přírodě, znamená to snad, že nás tyto poznatky odvedly od náboženské víry a daly zapravdu atheismu? K takovému závěru není možno dojít na základě nepředpojatého studia dějin přírodních věd. Takové tvrzení by znamenalo neporozumění výsledkům fysiky a jejich zkreslování. Přinejmenším výsledky jednoho z oborů fysiky, spojeného se základními otázkami o vlastnostech hmoty, — fysiky záření — tomu nenasvědčují. Za jakési krédo exaktnosti přírodních věd se pokládá postoj nevěřícího Tomáše: » Dokud neuvidím, neuvěřím«. Pozorování, experiment, který můžeme sledovat vlastníma očima, se pokládá za úhelný kámen našeho přírodovědeckého poznání. Ale co naše experimenty ukazují z hlediska našich vědomostí o vlastnostech záření, kterým je také viditelné světlo? Ukazují nám, že jsme schopni vidět jen nepatrnou část světa, jak v makrokosmu, tak i v mikrokosmu, že svět není jenom to, co jsme schopni vidět, a že dokonce není ani takovým, jakým ho vidíme. Naše oči nejsou schopny podat nám správný obraz ve všech případech o předmětech, které můžeme pozorovat. Naše oko nás neinformuje správně o vlastnostech světa ani v oboru viditelného světla, pro jehož detekci je určeno. A přitom interval vlnových délek viditelného světla je jenom nepatrnou částí rozsáhlého spektra elektromagnetického záření, pro které naše oko je naprosto necitlivé. Záření o vlnových délkách z oblastí tohoto pro naše oko neviditelného » světla« přináší s sebou mnoho informací o objektech v přírodě, které jsme schopni poznat zatím jen dešifrováním těchto informací. Úkol fysiků je komplikovanější ještě okolností, že tyto informace jsou nám přístupné až teprve po vhodné transformaci pro naše smysly, ve většině případů do oblasti viditelného světla. Z našeho hlediska je významnou na historii fysiky ta okolnost, že fysika potvrzuje existenci pro naše smysly neviditelného světa, který má navíc vlastnosti, kde selhávají analogie s nám známým viditelným světem. Z hlediska dalšího rozvoje fysiky můžeme posuzovat ty detektory, které dosud fysikové byli schopni k dát vědě k disposici, jako dalekohled, mikroskop, chemické detektory (kupř. fotografickou emulsi), radioteleskop, mlžnou komoru, za teprve prvé kroky ve výzkumu mikrokosmu starých filosofů. Doufáme spolu s fysiky, že se jim v budoucnosti podaří konstruovat detektory daleko výkonnější a vhodnější pro dosud netušené vlastnosti neviditelného světa. 11 [pageend11]Naše povídka MILAN KŘESADLO H O B L K » Co vám mám děti poslat? « »Čím vám mám udělat radost?« ... takové a podobné větičky čtou každý rok v době předvánoční ti z nás, kteří mají tam doma své nejbližší. Naši milí chtějí být alespoň kouskem něčeho s námi, když přítomnost jich samotných je odpírána výjezdní doložkou. » Každá ta máma posílá ... « tlumeně hovoří fronta na celnici Praha. » Víte, moje děti mi píší z Ameriky .. neposílej nám nic, máme všechno, na co si jen vzpomeneme, ale když nám chceš udělat radost, tak nám upeč to tvoje cukroví, voní to domovem...« šedivá paní otvírá své, mateřskou péčí a pravou českou náruživostí překypující já: » ...víte jde to tam prý až pět týdnů a to se právě za tu dobu nejlíp proleží.« » To samé mi píší moje děti, neposílej nám nic. Máme všechno. Jen syn mi napsal, že by byl rád, kdyby dostal starý tátův hoblík — dala jsem ho nabrousit — půjčila jsem ho neteři, když stavěli chatu — byl samé zuby. Já nevím, ti mladí dneska si neumí řemesla a nářadí jenom zničí. Všechno jen tak hala bala použít a vyhodit.« * * # A tak jsem dostal dáreček pod stromeček. Samozřejmě došel v pořádném předstihu jak se na starý poctivý hoblík sluší a patří. Pochopitelně že jsem neodolal. Měl jsem docela ten pocit jako malý pětiletý kluk. Tajemno a zá- hadno. Tam za dveřmi se strojilo překvapení a jen klíčová dírka ti mohla letmo prozradit a napovědět ... ale nás děti zahnali. Balicí papír byl pořádně potrhaný a dřevěná rukověť hoblíku vystrkovala svoji poslední, právě cestou někde utrženou ránu. Nu pojď ven, chlapečku... roztrhuji zdemolovanou půl- krabici a opatrně svinuji bíločervenomodrý motouzek. Ještě vrstva novin plných vaty. Vata — samá vata. Nu alespoň bylo tělo hoblíku opravdu dobře chráněno. Poslední stránky a na světlo se vybalil dědův a tátův hladík. Ano, je to hladík! Jak pak se jen jmenovaly ty ostatní z rodiny hoblíků? Ten štíhlejší byl klopkař, ten nej štíhlejší sedlík a ten velikána- nánský macek. Ale nej raděj i jsem měl ten hladík. Připadal mi vždy nejelegantnější a když mi tatínek řekl, podej ten hladík, znamenalo to, že se dílo chýlilo ke konci. Hobliny z hladíku byly ty nej jemnější a půvabně se stáčely do girland a roliček rokokových dámských účesů. Zvuk záběru byl svižný a lehký jako tón houslí na jaře. Tak tady tě máme! Nejsi nějaký těžší než jsi býval, že bys také ztloustnul? Ale ne, to se mi jen zdá. Jak mě to táta učil? Levou takhle a lehce přidržet, jen netlačit, a pravou postrčit. Ach ty, chlapíku, málem bys srovnal i tu umělinu-formiku na kuchyňské pracovní ploše, ty jsi ale kabrňák! Jak vypadáš na spodku? Ale né. Co ti to udělali, raz, dva, tři, čtyři, osm, patnáct, sedmnáct šrámů, ach ty chuděro, s tebou někdo musel někdo zabíjet hřebíky! Ach ten neznadílo! Dvě generace práce jsi přežil a pak jsi málem zařval v generaci, která místo » zdař Bůh! « už jen česťoprácuje. Ještě, že jsi přijel za mnou. Inu, někdy není jiné východisko než exil! A tak se poctivý hoblík podíval až do Anglie. Tím však všechno ale teprve začíná. Posuzujeme-li tento vývoj fysiky z hlediska vztahu mezi náboženstvím a vědou, pak vidíme, že máme větší právo se domnívat, že « nebesa vypravují čest a slávu Boží a nebesa zvěstují díla rukou jeho«, než měli přírodovědci 17. století, kteří v tomto přesvědčení sbírali tak úspěšně poznatky přírodních věd. Je to jenom analogie, kterou jsme schopni v této souvislosti použít; fysika nám neposkytne nějaký detektor existence Boží. Ovšem fysika sama používá bohatě nej různějších analogií, aby popsala nové jevy, které objevuje. Její výsledky nás opravňují k přesvědčení, že nás neklame detektor, který neseme sami v sobě — naše duše. Vznešeným úkolem našeho života je, abychom mu naslouchali a nenechali jeho hlas zahynout v hluku revolucí a reforem, ve kterých hledáme správnou cestu do budoucnosti. Naší nadějí je, že spravedlnost a vítězství bude na té straně, na které bude láska. 12 [pageend12]Léta jsme totiž neměli pořádný stojánek na stromek. První vánoce jsme vystačili s velkou plechovkou. Stromeček nepříliš statný se do ní prostě zastrčil a obložil cihlami. Obalilo se to aluminiovou folií na pečení drůbeže a nevypadalo to vůbec špatně. Spíš jako schválně. Rada pragmatických Angličanů vystačí celý život s podobně použitým kbelíkem, ale vykládejte něco o podobné dvojúčelnosti věcí rodilému Středoevropanu a najmě Pražákovi jak Brno. Né, našinec musí mít na stromeček pořádný podstavec. Bez stojánku na stromeček rodina není rodina. Byli jsme proto dost nešťastní, když nás stojánek nectící okolí zahnalo i další roky do nejrůznějších improvisií. Po plechovce následoval obšírný květináč a stromeček do něj byl velmi civilisovaně zalit směsí podivného betonu a sádry. Květináč svůj nezvyklý úděl kupodivu přežil, ač se stromek vlivem vrozené exentricity několikrát skácel. Tu zformovanou hmotičku s uprosřed vraženým dříkem po stromečku budou ještě za sto tisíc let obdivovat archeologové někde v rumišti jako objev neznámé substance, která je naprosto nezničitelná a sloužila patrně jako základ k nějakému kultu či jako zkušební vzorek k výstavbě protiatomových krytů (.. neb tehdá před sto tisíci lety se prý atomovou válkou pořád hrozilo). Po stromečku vyrůstajícím z velebetonu následovaly neméně důmyslné varianty stromečku zatknutého do litrinového podstavce zděděného rýsovacího prkna. Nevzhledný a velmi utilitářský podstavec byl vždy zamaskován talentovanými nápady mé výtvarně nadané choti. Ač štětec, pastel či byť i jen pastelku neumí vzít pořádně do ruky, ve výtvarném zvládnutí zastírání podala výkony hodné nejvyššího inženýra maskovacích jednotek ženijního vojska. Podstavec zanikl — a pod kupou dárečků jste museli jen tušit, že ten kopec je tam jako schválně. Leč v podvědomí přece jen pálilo, že nevlastníme pravý stojánek pod stromeček. Hoblík — hladík na mne měl tedy hned několikerý kladný vliv. Zapůsobil jednak na mé tradiční cítění a jednak na svrbění dlaní. Bude stojánek! A k tomu pravý nefalšovaný kříž jako jsme mívali u dědečka! Pár odřezků dřeva bylo zkrášleno. Hladík sice nezpíval píseň jarních slavíků, ale svoji kapacitu vydal. Ono totiž není lehké ohoblovat byť i jen malý kousíček dřeva, který držíte jen tak mezi koleny. Nicméně dílko, podstavec na stromeček, rostlo. I když jsem měl chvílemi strach, že IL GEStJ Obklopen domy v Římě, v Praze, ulicemi provoz řinčí podle zdí vysoko okna s mříží omítkou domy splývají ne snad že by neomšely schody z žuly zastaví zrak i kroky v průčelí II Gesú s dvířky pro denní úpění kovové květy zasvítí v ornátu každou chvíli na světě slouží mši Beata mořte hodinky pro hospodyně, pensisty. Z nádoby mračno trhovkyni chrstlo vodu v zeleniny v zlato tvarů v průčelí, v Piazze de fiori el legumi levné artičoky handlují dva, o anemonky, zevlují čas jako každý utrácí snad také pršelo i jindy dávno, v průčelí na ulici omítky světlo stíny kreslí hnědnou vlhkem, skoro zelení zlátnou svitem v letním dni (na Karlově náměstí) u zdi, výš, okna, mřížoví dole bez rozdílu věku na chodníku muži, ženy z všedních zoufalství, radostí vteřiny času vystoupí zachvějí se v průčelí v šeru svítí kovy (anemonky). Milada Součková se mi nadměrným užíváním hoblíku spíše ztratí pod rukama, než vyroste na toho jména hodný podstavec. Ale přesto dílo krystalisovalo a dokonce i bytelnělo, tak jak jsem si uvědomoval výsledky zásahů hladíku. Výztuhy a podložky mu daly ráz zcela renesanční, ač původní záměr byl klasicky prostý a jadrný, že by se za něj nemuseli stydět ani dřevní Slované. Nu ale každé dílo mění svoji podobu a často sám tvůrce je překvapen, co mu z toho vyleze. Z úcty k nástrojům jsem hladíku dovolil srazit ještě přísné hrany a dílo bylo hotovo. Rodina dostala svoji pečeť — vánoční stromek jak se patří zasazený v řádném a fortel- ném kříži. * * * ... a pod stromeček jsem si dal dárek generací: děda a mého táty — poctivý, starý hoblík. 13 [pageend13]rozhledy PAVEL VI. K JUBILEU MORAVSKÝCH DIECÉZI Milovaným synům a dcerám katolické církve na Moravě. V letošním roce se vaše pozornost bezpochyby více upírá na obě místní církve, na něž je rozdělena Morava, totiž na olomouckou i brněnskou. Slavíte totiž dvousté jubileum prozřetelnostního roz- honutí našeho předchůdce Pia VI., který olomouckou církev povýšil na arcidiecézi, a brněnskou, kterou tehdy založil, jí podřídil jako její diecézi su- fragánní. Bylo tedy správné, že jste tento rok slavili jako rok posvátný. Při této příležitosti je záhodné, abyste se zahleděli nazpět ke zdrojům, odkud přišlo toto nové zřízení ve vaší vlasti, to je k Apoštolskému stolci. Tak totiž se upevní a posílí váš těsný svazek s ním i v současné době, jak tomu bylo v minulosti. Uvažujte proto o těchto významných slovech II. vatikánského sněmu: »Aby biskupství bylo jedno a nerozdělené, Kristus postavil svátého Petra v čelo ostatních apoštolů a v něm ustanovil trvalý a viditelný zdroj a základ jednoty ve víře a společenství «(Konstituce o církvi » Světlo národů, 18). Nechť vzpomínka na onu událost před 200 lety roznítí dále ve vašem srdci i vroucnější lásku k vaší místní církvi; její význam rovněž zdůraznil zmíněný ekumenický sněm, když prohlásil, že »v místní církvi je opravdu zahrnuta a působí svátá, katolická a apoštolská Kristova církev« (Konst. o liturgii » Christus Dominus «). Ze všech sil je tedy se třeba snažit, aby i tato část Kristova stádce rozkvétala přičinlivým a činorodým duchovním životem kněží, řeholníků i věřících; bude-li tomu tak, projeví se to blahodárně na celém Kristově mystickém těle. Vyslovíme-li jméno Morava, pak mysl ihned zalátá k slavným apoštolům vaší země, k svátým Cyrilu a Metodějovi. Zvlášť Metoděj jako papežský legát a arcibiskup Pannonie a Velké Moravy se zasloužil vynikajícím způsobem o váš národ, poněvadž zřídil posvátnou hierarchii a upevnil církevní instituce. Pokládal za svou nej přednější povinnost, aby byl neustále spojen těsným svazkem s Apoštolským stolcem, a protože planul touhou šířit Boží království, usiloval o to, aby kromě Moravanů vzdělal a utvrdil ve víře i jiné Slovany. V tomto roce mějte tedy stále před očima tyto slavné hlasatele víry, kteří tak velice obohatili vaše předky poklady duchovními i rozvojem občanské kultury. Kéž vás tato vzpomínka na ně přivede k tomu, abyste věrně zachovali neporušené dědictví, které vám zanechali, a abyste je hleděli rozhojnit k společnému dobru svého národa. Tato vzpomínka církevního uspořádání u vás nadto ještě Nám poskytuje vhodnou příležitost, abychom vám osvědčili svou otcovskou lásku, Kterou k vám chováme. Milovaní synové a dcery, vaše radosti a strasti jsou také Naše radosti a strasti. Buďte přesvědčeni, že se stále a ze všech sil snažíme, abychom se co nejvhodnějším způsobem postarali o potřeby církve na Moravě. Prosíme též Boha, aby vám toto náboženské jubileum přineslo kýžené hojné duchovní ovoce. A jako záruku Boží milosti, útěchy a síly vám udělujeme s velikou láskou své apoštolské požehnání. Dáno ve Vatikáně, 3. srpna 1977, v 15. roce našeho pontifikátu. PAPEŽ PAVEL VI. ZAPAS O ČLOVĚKA V době prázdnin a dovolených konají církevní instituce a organisace všech vyznání své výroční sjezdy. V Kdnigsteinu měli němečtí katolíci loni už 27. mezinárodní kongres » Kirche in Not «, » Církev v tísni«, volněji přeloženo »Na pomoc ohrožené církvi«. Tento kongres se vždy z různých hledisek zabývá pronásledováním náboženství, církví a věřících, ať se děje kdekoliv, především v zemích, kde vládnou komunisté. Na tomto temném pozadí se hlavní přednášecí snaží znázornit kladné úkoly dnešního křesťanstva ve svobodném světě. Loňský kongres »Kirche in N ot« měl ústřední tém a: » Zápas o člověka — svoboda na Východě i na Západě«. Šlo mu tedy především o to, že svoboda patří mezi základní lidská práva, ale také naopak, že jenom kladný zápas o důstojnost člověka a všechna jeho práva, která jsou nerozlučně spojena s jeho mravními povinnostmi, dává pojmu svobody jeho pravý obsah. Křesťané jsou přesvědčeni, že se k tomuto ideálu můžeme přibližovat jen pod podmínkou živé víry v Boha, který stvořil člověka ke svému obrazu, a v Ježíše Krista, Božího Syna a našeho bratra, který naše člověčenství obnovil a povznesl svou naukou a svým spasitelským dílem. Po zahájení kongresu hildesheimským biskupem Jansenem 28. července k večeru pronesl v tomto duchu úvodní přednášku dr. Ulrich Hommes, profesor filosofické fakulty na nedávno zřízené universitě v Řeznu. Ukázal, jaký význam náleží pojmu svobody v křesťanském pojetí člověka. Vnitřní svobodu si může křesťan uchovat i v okovech. Tam, kde vnitřní svoboda chybí, může naopak neomezená vnější svoboda ztratit kladný obsah a v krajních případech se zvrhnout v anarchii, ať už morální, ať politickou. Pátek 29. července bylo jednání kongresu, na který se sjelo asi 450 účastníků z téměř 35 národů, zahájeno další teoretickou přednáškou. Universitní profesor Gabriel Ott z Bamberku doplnil úvahu svého předchůdce, zaměřenou hlavně na Západ, pohledem na Východ. Mluvil na tém a: »Svoboda v komunistickém pojetí člověka.« Komunistické pojetí člověka, z kterého plyne tak velké omezování svobody a porušování lidských práv, mělo své předehry už u předchozích filo- 14 [pageend14]sofů, zvláště u Hegela a nepřímo* i v kapitalistickém plánování co možná největšího zisku, které se neohlíželo na osud jednotlivé lidské osoby, na její důstojnost — a tím činilo svobodu, na papíře zarušenou, často pouhou frází. Karel Marx na to reagoval snahou o emancipaci člověka, obnovu jeho identity, ale učinil to na falešných základech ateismu a kolektivismu, takže se jeho dílo nakonec obrátilo v pravý opak. Lenin už připouštěl diskusi jen v rámci jedné ideologie a uvnitř neomezeně panující strany. Stalin odstranil i tyto poslední zbytky svobodné diskuse. Jeho nástupci se sice zčásti odvrátili od samovlády jedince, ale omezili takzvané kolektivní vedení na několik málo osob v Kremlu, které svrchovaně rozhodují o osudech celých národů. Celý tento vývoj ukazuje vnitřní ztroskotání komunismu jako ideologie. Toto tvrzení potvrzuje i skutečnost, že malá skupinka panujících komunistů se udržuje při moci a snaží se rozšiřovat svou moc jen naháněním strachu. To je však zároveň tragedií naší doby, protože tímto vnějším způsobem dosahuje úspěchu. V diskusi k této přednášce se účastníci dotkli takzvaného eurokomunismu, ke kterému nikdo neprojevil důvěru, ale i vyhlídek do budoucnosti. Profesor Ott varoval před lacinou nadějí politických optimistů na Západě. Účastníci diskuse, ač prosti Buší, poukázali na to, že křesťanská naděje se netýká výlučně života věčného. Prosebná modlit- ka má smysl a sílu už v tomto prostoru a čase. A příklad Československa ukazuje, že si lid může vytvořit nové mimostátní a mimostranické nástroje mocného demokratického tlaku zdola. Něco podobného by se jednou mohlo přihodit i v Rusku samém, jak už dnes ukazují akce odvážných jedinců a malých skupin. Potom už začala řada referátů o stavu svobody náboženství jako jednoho ze základních lidských práv v různých zemích, kde vládnou komunisté. Dr. Rudolf Giulich z Řezná promluvil napřed o Jugoslávii. Poukázal na doklady relativní náboženské svobody ve srovnání se všemi komunisty řízenými státy, kromě snad Polska. Jednotlivé katolické a pravoslavné národy Jugoslávie mají silný a poměrně svobodný náboženský tisk, řádové noviciáty a diecézní semináře mají stále početný dorost, bohoslužby jsou všude dobře navštěvovány a nikdo ze státní strany nezasahuje aspoň do ryze vnitřních záležitostí církví. Na druhé straně je toto všecko vyváženo tím, že všechny státní instituce, především školy, jsou výlučně ateistické. Je sice možný určitý teoretický dialog křesťanů s marxisty, ale ten přestává tam, kde se prakticky octneme ve státní oblasti. Z toho plyne nespravedlivá diskriminace věřících, zvláště vzdělanců, především učitelů a vychovatelů na všech rovinách. Po této stránce vládne i v Jugoslávii strach, nejistota, nedůvěra. Pro západní Německo je důležité, že se jugoslávské státní orgány snaží v tomto duchu diktátorského ateismu zasahovat i do kulturního života jugoslávských dělníků, kteří legálně žijí a pracují v Německé spolkové republice. TURIN-VALDOCCO. — Prostý pokojík, ve kterém přes 40 let žil, pracoval a v němž i zemřel před 90 lety — 31. ledna 1888 — apoštol mládeže a zakladatel salesiánů svátý Don Bosco. Je uchováván v původním stavu. (Z knihy: P. Alberti, Světec Don Bosco, kterou právě vydala Křesťanská akademie v Římě). Další dva referáty se týkaly Československa. Dr. Anton Hlinka vylíčil krutou diskriminaci věřících a snahu usměrnit oficiální vedení církve v celé republice, zvláště na Slovensku. Dr. Alexander Heidler doplnil slovenský referát dvěma charakteristickými body, nápadnými zvláště v českých zemích. Poukázal na Chartu 77, na její požadavek důsledné náboženské svobody a na účast několika vynikajících katolických a evangelických věřících vzdělanců mezi těmi, kdo podepsali prohlášení Charty. Zmínil se též o jmenování biskupa Tomáška kardinálem. Žádnými formalitami nelze zakrýt zásadní rozpor mezi papežem, který Tomáška jmenoval kardinálem, a československou vládou, která mu stále ještě nedala souhlas k převzetí úřadu pražského arcibiskupa, takže poprvé v dějinách je kardinálem pouhý apoštolský administrátor. O situaci v Maďarsku promluvil dr. Gábor Rédej z Kolína nad Rýnem. Navenek je v Maďarsku postavení křesťanů a zvláště katolické církve lepší než v Československu. Mezd maďarskými katolíky však převládá pocit, že tento vnější mír je vykoupen závažnými vnitřními kompromisy. Zdá se, že dosavadní vývoj vedl k převaze viditelných církevních zřízení nad křesťanským duchem, o který zoufale bojují malé skupinky katolíků, aniž se jim dostává podpory oficiální církve. O situaci v Polsku, která se částečně podobá poměrům v Jugoslávii, promluvil publicista Wolfgang Grycz, žijící v Konigsteinu. Poukázal zvláště na neblahý vývoj v katolické skupině Znak a na projevy některých komunistů, kteří se nepokrytě těší na odchod kardinála Wyszynského z veřejné scény. Jesuitský misionář a misiolog Hunger z Bonnu nastínil obrysy temného obrazu, které prozrazují kusé zprávy z Vietnamu, Laosu a Kambodže. Vietnamští katolíci, kteří jsou v této zemi poměrně silnou a váženou skupinou, jsou teď nuceni pro15 [pageend15]cházet takzvanými »tábory převýchovy«. Kdo nezapře svou víru, ten zpravidla z takovéhoto tábora nikdy nevyjde. Závěrečný projev kongresu pronesl v neděli 31. července profesor Gerhard Fittkau. Na řadě příkladů ukazoval, jak se má pracovat pro svobodu jako lidské právo. Podrobně citoval projev pražského arcibiskupa kardinála Berana při posledním zasedání 2. vatikánského koncilu. Alexander Heidler POZDRAV I. Já lapen, ty* štván, unikáš dosud jejich psí slídivosti. A dobře tak. Vánoce aspoň ovanou tě jedlovou snítkou, až jablko rozkrojíš v té hodině poníženi, v té hodině katakomb, kam církev sestupuje zase s biskupy, jáhny a [akolyty, aby se vrátila záříc ohněm a krvi prolitou a hlasem tím radostnějším pokračovala v žalmu [svém, zatím co bude ještě výš zdvihat Krista, světlo národů. Tak za dveřmi zamčenými mši vánoční sloužíš dnes vzpomínaje své farnosti opuštěné, nás rozprchlých, nás skrze mříž shlížejících, kdy krkavci Eliášovi s posilou slétnou sem ... V zajetí potřeb nejprostších cítíme ponižující přitažlivost mocnosti břicha, to labužnictví hladu, ten žužlivý pohyb úst na- [prázdno, kdykoli v chodbě miskami zaharaší a cinkne klíč. A to nepřetržité odmykání, nepřetržité zamykání — rozléhající se v tuberkulózních kavernách věznice, v nedoslýchavém tichu cel. Na jaké úbytě ducha to hynem zde. jak potměšile si měří nás ty příšery součků na podlaze žalářní, naše stráž ustavičná zde na dně potopy, na dně všeho, zatím co ty tam na druhé straně strachu věci máš kolem sebe, jak doma jsou. Nicméně stejný tlak úzkosti očistcové jako nás tady svírá tě. Čekáš, až potopy této dnů čtyřicet převalí se, až archa Církve tak ohrožená, tak bezpečná přistane k břehům budoucnosti plným pokoje. II. Vidím tvou faru. V zákrytu přesném léta jdou. Je to jediné léto zvučící divukrásně. * Zahradníček se tu v duchu obrací k svému švakru a příteli knězi Janu Dokulilovi (1910-1974), rovněž básníku. I on byl pak zatčen a r. 1957 odsouzen k 12 letům těžkého vězení a v r. 1968 plně rehabilitován. Zemřel náhle 7. února 1974, asi následky útrap ve vežení. Je to jediný letní den. Žita dozrávají a máky kvetou v té krajině, kterou jdem, plno hvězd pod nohama a zahrady nad hlavou za těch procházek navečer- [nich, kdy stmívá se. Bylo a bude zas. Ještě jednou se vrátíme. Slovo dobré, chléb dobrý tam v budoucnosti čeká [nás. Slyším zvony. Vánoce přicházejí. V kostele betlém [chystáš. Nebesa plná sněhu. Jen králům, jen pastýřům [místo patří v blízkosti jesliček. Jen vznešenosti, jen prostotě [místo patří. Nebesa plná zvonů. To andělé prozpěvují. Svítá, ačkoli večer. Radujme se, Pán blízko jest. Podoby Boží dohaduje se člověk v zjasnělých rysech bratra svého. Jan Zahradníček Ze sbírky « Dům Strach », psané ve vězení KONTRAPUNKT SAMOTY Úvaha ke knize Michala Racka » Šepot v šeru «, vydané v České edici knih a hudebnin, New York 1975. Motto z autorovy tvorby: 73: »Každá opravdová touha musí přerůst v čin.« Špatně si poslouží, kdo se domnívá, že jsem recensent a svěří mně plody svého ducha k posouzení. Zvláště se necítím povolána oceňovat verše, Zato česká próza, to je moje velká láska a i když ani tady se necítím kompetentní (a kdo z nás je?) nikdy se nepřestanu láskyplně obírat českými slovy a vyjímat jádro myšlenek z jejich lískových skořápek. Tak tedy ano, zamyslím se nad čtyřmi jímavými povídkami v knize Michala Racka. Především budiž řečeno, že poněvadž já jsem člověk se cvičenými asociacemi idejí, musím nejprve definovat ideový a psychologický vliv, který jsem v nich objevila. Je trojjediný: Za prvé Michal Racek má hodně blízko k pojetí života, které se stalo slavným po celém světě v literárním díle jiného Pražana: Franze Kafky. Za druhé je tu sice vzdálený a odtažitý, ale přece jen sugestivní vliv nešťastného, geniálního amerického básníka Edgara Allana Poe. (Vide povídka o Andělu Strážci). Můj třetí bod se nese k fragmentámímu a nahodilému čtení Starého Zákona, zvláště Proroků a Žalmů. Tohle však doslova visí ve vzduchu jako nějaký drát od vynálezu Grahama Bella. Asi není ještě připojen? Každý autor vypovídá především pravdu o sobě. Umělecké dílko, to je zpověď po výtce. Z ní se dovídáme vše o autorovi a to, co se dovídáme o Michalu Rackovi, způsobuje, že ho musíme mít rádi. Je to člověk osamělý a osamocený, s velkou dávkou melancholie, s krásnou ilusí o světě, s láskou k mamince a k lidem trpícím: pořád se 16 [pageend16]jim otevírá, nabízí své lidské i lékařské služby, své city, své podílení na poznání, myšlenkách a objevech — a nakonec je vždycky sám. Zkrátka a dobře, Amerika Michalovi nesvědčí, byl zprudka přesazen a uprostřed nejvyspělejší civilisace touží po voňavých českých lesích, rozkvetlých sadech, malebných kupkách sena a jímavých poštolkách. Je to taková shoda okolností, když vyčteme u autora slova, která jsme sami vyslovili nebo prožili. Tak já podám klasický případ takové ideové a psychologické shody: Když nastala únorová mar- xisticko-leninská vzpoura, první pocit, který mne samu uchvátil v lůně demokracie byl prožitek z a s k o č e n í . A co píše Michal Racek o témže dni? Str. 63: »Ano, zaskočili nás, dělnické milice, političtí dobrodruzi, najatí vrazi.« Michal Racek má velmi trpké zkušenosti s materialistickou filosofií, která, podle předpovědi svého výrobce, mění svět. Ale povídky Michala Racka, tak lidské, tak přirozené a tak pravdivé v podání různorodosti lidských povah, nejsou jen logickým důsledkem politického a mravního z a s k o č e n í , ale jsou především výrazem lásky k prostým lidem, jímavým vhledem do jejich povah a niter (a to nemyslím jen profesionálně —), utvrzením víry v dobro, které n ě k d e j e , i když je ještě nemůžeme poznat. Konečně chci říci několik slov o stylu a formě prózy Michala Racka. Jeho vyprávěcí styl je bezprostřední, plynulý, nezná těžkopádných popisů a pracuje spíše lehkými doteky, náznaky: krátce je to typický impresionismus v literárním projevu. Občas se stane, že jeho metafora je poněkud umělá, násilná, rozumově vytvořená. Bylo by lépe, obejít se b e z metafory. — Ve spontánních obratech má autor šťastnější ruku. V závěru své úvahy musím se zmínit ještě o jedné myšlenkové asociaci se slavným dramatem — ale budiž mně rozuměno: tím nechci dokazovat, že je tu nápadná podobnost, epigonství nebo dokonce plagiát: totiž při četbě neobyčejně objevné autobiografické povídky » Kdo hledá « přišla mně na mysl slavná hra Samuela Becketta: » Čekání na Godota.« Michal Racek, str. 101: » Snad existuje láska všemohoucí, která přináší m ilost.« My všichni čekáme a myslíme, že ta Láska Všemohoucí je někde m i m o , snad za obzorem? Jako ten Godot, neviditelný a nepochopitelný. Přijde? V listopadu 1976. Domina Věra NERAD BYCH OBTĚŽOVAL Dotěrnost, příčí se nám. Zdá se nám přijít nevhod, ubrat na čase. Ale že s modlitbou je to jak s běháním po úřadech, to nám může říct ta ubohá vdova. Soudce je k tomu, aby soudil. Má na to školy, je za to placený. Že je zatvrzelý, že je líný? To se ho týká jako člověka, ale s jeho zaměstnáním KŘEST Vedoucí hotelu vyhodil hosta, protože nebyl prý solventní — a on to byl Velvysla- : I i [nec. Šéf byra propustil zaměstnance, poněvadž prý nepracoval — a on to byl Zachránce. Vrátný nepustil do podniku muže, neboť prý neměl potřebné doklady — a on to byl i , [Pán. Sel jako svůj k svému. Hned na počátku si mne koupil, nikoli za své, nýbrž za sebe. A já ho odmítám. Hned na počátku čistil mé vředy a sedřel si ruce, nohy i bok až do krve. Já Jím však pohrdám. Hned na počátku se mi legitimoval »ve jménu Otce, Syna i Ducha sv.«, ale já Ho už neznám. Dráždí mne Jeho neodbytnost. Znovu naléhá, znovu prosí, chce, žádá jen to, co Mu patří. Nic víc. Proletář Lásky se domáhá spravedlivé mzdy od mocného tohoto světa, který je pouze jeden. Ti ostatní si to jen namlouvají. Nakonec podléhám. Přemohl mne svou vytrvalostí. Tu poznávám, že náležím pouze Jemu. Mocný tohoto světa na mne nemá právo od chvíle, kdy na mé tělo mrzáka se vylila živá voda uzdravujících slov »Já tě křtím...« R. K. nemá nic společného. Je tady na to, aby soudil. Vdova běhá a upomíná, ne na dobré srdce, ale na povinnost: dělej, co máš dělat. Pochybuje? Vůbec ne. Je to jednoduše soudce. Nemůže mi nepomoci. Já se přece nemohu obrátit k místní mlékařce. Ta mi dá mléko a šunkový sýr. Ve městě jsou úkoly rozděleny. Nedotírá. Hlásí se k právu. Jsi tady ty a jsem tady já. Služba potřebuje vždy dva. Jednoho, co dělá, a druhého, co potřebuje jeho dělání. Je tady tvé soudcovství. Pak jsem tady já, co potřebuju. Zbytek mě nezajímá. Že se ti nelíbí můj klobouk... že chceš jít na fotbal? To je vedlejší. Je tady má potřeba, která se týká tvé kompetence. Co to je chtít po úřadu, aby úřadoval? Úlisnost, nevhod ještě méně či ztráta času? Ba naopak, jeho plné využití! Dělat ze sňatkové kanceláře skutečně kancelář, jinak by si myslela, že mladí lidé už vůbec vymřeli, či že se rodí rovnou dědečkové a babičky. Boží kancelář není zavřena nikdy. Ani pro nemoc, ani pro dovolenou. Jenže my “v Bohu nevidíme úředníka dobroty. Nevidíme v něm toho, co je tu proto, aby nám pomohl, nevidíme jeho povinnost vyslechnout nás. Náš Otec je jednou náš Otec, jako soudce je soudce. Otec musí milovat jako soudce musí soudit. Jeho čas, jeho pracovní doba je k tomu, aby byl Otcem. 17 [pageend17]Jenže my děti, buď jdeme k tatínkovi od Jirky, co je hudebník,aby namaloval velký tank, nebo se obracíme na nebeského našeho tatínka jako na přísného profesora z matematiky. Musíme dát Otci na vědomí, že je Otcem, hlásit se k němu jako děti. Pokud vdova jde na úřad a začne s naříkáním, že se jí srazilo mléko, pak ji pěkně odkážou na mlékárnu; pokud dítě jde k Bohu Otci jako žáček, co té matematice ani za kloub nerozumí, pak se Bůh nikdy nedoví, že se po něm chce, aby byl otcem, že člověk po něm žádá, aby konal svou povinnost lásky. Jak to má ale vědět, když se před ním třese jako před někým jiným. Vdova dokazovala soudci, že je soudce. Dítě Boží musí dokazovat Bohu, že je Otcem. Ale právě proto musí přijít jako syn. Jako syn. Syn není poddaný, který se úlisné domáhá almužny zvýšení platu. Syn je ten, kdo má právo. Jdeme k Otci jako ti, kteří mají právo. A když zrovna nemá čas, vrátíme se jako caparti, co pokukují škvírou ve dveřích, až tatínek vstane od těch účtů, aby mu zopakovali své velké dobrodružství. Ztotožňujeme dát hned a nedat. Jsme dětmi Božími jen ve chvíli klepání. A to je špatné. Protože jimi musíme být právě tehdy, když se nezve dál. Ale to jsme hned — zavrženými. Otec pozná děti podle toho, jak se vzdalují. Když přicházejí, je zabrán do práce. Při klepání si řekne — kdo to asi je — a pak pozorně se snaží z kroků uhodnout návštěvníka. Děti poodstoupí, jako ta vdova se vrátí. Soudce zůstal soudcem, její potřeba potřebou. Nic se nezmění. Otec zůstane otcem, i když hned neotevře. A my musíme zůstat dětmi, přiblížit se i vzdálit. Jen ne děti nedostanou. Dítě to není dostat ihned. Ale ne dítě si myslí, ne-li ihned, pak nikdy. Protože má pracovní dobu svého dětství rozměřenou jen na to klepání. Jenže pro Otce je příliš krátká. Soudce a člověk jsou dvě veličiny rozdílné. Otec a Bůh totožné. Člověk rozlišuje, ale čím víc se blíží k Bohu, tím víc ho ztotožňuje s Otcem. Zdálky je Bůh jen Bohem, mocným, soudcem. Dobrota mnohých lidí se dá poznat jen zblízka. A také otcovství Boží. Celý náš život je jen cesta k ztotožnění Boha s Otcem. Celý náš život je přivádění na svět, zrod dítěte Božího z našeho lidství. Běhání po úřadech je nepříjemné. Naše potřeby nás ženou. Dosahování se práva u Boha je jen připomínání mu synovství. Ale cítíme-li se syny, pak to není nepříjemné. Protože děti se dvakrát nerozmýšlejí, dávají-li tatínkovi pokoj či ne. Když je jednou odžene, přiloudí se po druhé, ani jim na mysl nepřijde, že je odmítl. Možná také, že v nás nepoznal své děti. Přišli jsme jako cizinci. Otec pomáhá jen dětem. Čeká děti. Často návraty a klepání na bránu Božího srdce je jen vyčkávání, až uslyší, jak dokáže ťukat jeho synáček. Tomu otevře. Ti před ním, byli nějací cizí lidé. Boží otálení chce z nás učinit lidi, kteří jeho úřadu potřebují. A tak přece jen to běhání z nás činí skutečně potřebné. A vstoupíme do kanceláře s tou pravou. Děti k Otci. A to běhání kolem dokola nakonec pohne tatínka k tomu, aby sám vystoupil ze své úřadovny a řekl — já uřaduju — a prosil, aby konečně to jeho dítě se mu vrhlo do náručí a skoro řekl, co chceš, to ti udělám. Jen mě nechej být tvým Otcem. Ne nezaměstaným Bohem. Zuzana Pavlova stalo se doma , v exilu a jinde ve svété VE VATIKÁNE A V ITÁLII Sv. Otec přijal v soukromé audienci prvního tajemníka Polské kom. strany Edwarda Giereka s manželkou — v projevu vyzvedl pozitivní přínos, který katolická církev podává a chce podávat i v budoucnu k dobru Polska, žádá jen, aby jí k tomu byla dopřána patřičná svoboda a patřičný prostor; Gierek daroval Pavlu VI. při audienci sochu Ukřižovaného Krista, dílo jednoho vězně v Oswiečimi. * Dále přijal mj. v slavnostní audienci dánskou královnu Margrete II. s manželem — v proslovu se zmínil o mírumilovnosti dánského národa, jeho náboženských tradicích a o svorném soužití katolické menšiny s luteránskými spoluobčany; jugoslávského ministra zahraničí Miloše Miniče — mluvil o úsilí Jugoslávie zesílit vzájemnou spolupráci mezi národy, najde při tom pomoc Svaté stolice způsobem, jenž je jí vlastní; účastníky konference organizace FAO — zdůraznil důležitost vyřešení palčivé otázky výživy lidstva, je to otázka i mravního rázu a její vyřešení je možné jen na mezinárodní úrovni, odsoudil jakékoliv spekulace s potravinami a zbraněmi a země Třetího světa vyzýval, aby se všemi prostředky snažily o vlastní soběstačnost v zemědělství; účastníky mezinárodního sjezdu o porodnictví a psychosomatické gynekologii — v projevu opakoval záporný postoj církve k potratu, k pokusnictví na lidských zárodcích, ani za účelem pokroku vědy, a k užívání antikoncepčních prostředků; delegaci ruské pravoslavné církve, vedenou rektorem Teologické akademie leningradské are. Kyrillem — současně byla v Moskvě delegace katolické církve, aby se tak přispělo k lepšímu vzájemnému poznám'; děkana Svatého synodu konstantinopolského pravoslavného patriarchy metropolitu Melitona, který mu přinesl patriarchův dopis k 12. výročí vzájemného zrušení církevních trestů, které před staletími fiJm a Konstantinopol na sebe uvrhly — současně dlela ve Fanaru, v sídle patriarchy Demetria delegace katolické církve a byla přítomna oslavám svátku sv. Ondřeje, patrona konstantinopolského stolce. V neděli 9. října byl prohlášen svátým Šarbel Ma- klouf (1828-1898) kněz maronitského obřadu, poustevník z libanonského řádu sv. Antonína opata. Byla přítomna delegace libanonské vlády, ve které byla zastoupena všechna čtyři hlavní náboženská vyznání země: katolíci, pravoslavní, mohamedáni sunnité i šiité, a na 10 000 Libanonců z vlasti i jiných zemí, zvi. USA a Lat. Ameriky. V kázání Pavel VI. poukázal 18 [pageend18]na poselství, se kterým se nový světec, byť žil v ústraní, modlitbě a přísném pokání, obrací k našemu světu: připomíná mu, že stále potřebuje osoby, které se obětují Bohu na smír, a jejich příklad pokání a lásky k Bohu a bližnímu. — A 30. října byli prohlášeni blahoslavenými dva školští bratři: Belgičan Mu- zian Maria Wiaux (1841-1917) a Equadorec Miguel Fe- bres Cordero (1854-1910). Slavnost poskytla Pavlu VI. příležitost, aby znovu vyzvedl význam soukromé katolické školy pro církev i stát. Na svátek P. Marie Neposkvrněné se Pavel VI. připojil k tradičnímu květinovému holdu římských věřících u mariánského sloupu na Španělském náměstí; mezi přítomnými byl též římský starosta, komunista Argan, a převor ekumenické řeholní komunity v Taizé bratr Roger Schutz, který Pavlu VI. odevzdal kopii poselství, sestaveného v Hongkongu, u bran Číny, které bylo pak přečteno v katedrále holandského města Breda. * Návštěvě egyptského presidenta Sadata v Izraeli věnoval Pavel VI. zmínku ve svém nedělním proslovu — » Končí tak třicetiletá válka? », ptal se. Kladně ji přijal několikrát ve své poznámce také vatikánský L’OR. * Vatikánské pošty vydaly sérii šesti známek s vyobrazeními scén ze starokřesťanských náhrobků, uchovávaných ve Vatikánských muzeích, a pak známku k 400. výročí narození malíře Petra Pavla Rubense: vlastní portrét s detajlem obrazu »Madonna s papouškem «. * Stálý pozorovatel Svaté stolice při OSN mons. Cheli odevzdal na Fond SN pro pomoc dětem (UNICEF) symbolický dar 1000 dolarů jako projev uznání za jeho záslužnou činnost, i když, jak řekl, Svatá stolice má výhrady vůči některým bodům jeho programu. * Na loňský rok připadalo 250. výročí svatořečení sv. Stanislava Kostky, jezuitského světce a jednoho z nebeských ochránců mládeže. U jeho hrobu v Římě v kostele sv. Ondřeje na Kviri- nále koncelebrovalo v den světcova svátku na 20 polských biskupů. * Římskou baziliku sv. Klimenta, nám Slovanům drahou, protože v ní byl pochován sv. Cyril, spravují irští dominikáni už 300 let — našli tam útulek za let pronásledováni ve vlasti. Jednomu z nich, Joseph Mulloolymu, děkujeme za vykonání rozsáhlých vykopávek v minulém století; odhalily vzácné fresky v kostele, jejž navštívili naši věrozvěstové za svého římského pobytu. * Na začátku prosince zasedala v Římě mezinárodní teologická komise; jednala o svátosti manželství, o jeho nerozlučitelnosti a o duchovní službě rozvedeným a znovu jen civilně sezdaným. 5. listopadu zemřel v dominikánském klášteře u Svatého Marka ve Florencii býv. dlouholetý starosta tohoto města Giorgio La Pira, hluboce věřící katolík, propagátor míru, porozumění a bratrství mezi národy způsoby někdy až originálními, jako např. svými cestami do Moskvy a Sev. Vietnamu, kde však se nikdy netajil svou vírou a že odtud bere své oduševnění pro tuto práci. Ještě před rokem kandidoval na poslanecké křeslo v italské sněmovně, protože to považoval za svou křesťanskou povinnost. Pohřbu se zúčastnilo na 50000 lidí, jeho rakev z katedrály nesli dělníci z dvou továren, kterým svým přičiněním zachránil práci. Sou- strastný telegram příbuzným poslal sám papež Pavel VI. Listopadové číslo věstníku domu Velehrad ve Sv. Martině » Společenství « je věnováno jeho býv. řediteli Otci Miloslava Hronkovi, který jak jsme psali, zemřel náhle 14. července - obšírný referát o životě a pohřbu zesnulého je doprovázen hojnou ilustrací. Vedením domu byl pověřen dp. Jan Horák, » don Giovanni «, dobře známý účastníkům našich dětských a mládežnických táborů. — V měsíci říjnu hostil dům české děti ze Švýcarska. A už vyhlásili tábory nu toto léto: 1.-22.7. a 8.-29.8. pro děti ve věku 9-13 let, a ve dnech 25.7.-5.8. pro mládež od 14 do 17 let. Informace podá: Velehrad, 1-39030 St. Martin in Gsies (Bolzano). Papežská kolej Nepomucenum, v níž se v Římě připravují na kněžství naši bohoslovci, má od 1. ledna 1978 nového rektora. Je jím mons. Ph. a ThDr. Karel Vrána. Dosavadní rektor, prelát dr. František Planner, zastával tento úřad 13 let a v září byl jmenován kanovníkem u patriarchální bailiky P. Marie Sněžné. Dr. Vrána — dobře známý našim krajanům v exilu, protože na mnoha místech vedl duchovní obnovy a symposia Křesťanské akademie — v Nepomu- cenu studoval a r. 1950 byl vysvěcen na kněze. Několik let pracoval v duchovní správě v brixenské diecézi a r. 1955 byl povolán za profesora na Krajský seminář v Beneventě, kde působil doposud; poslední léta přednášel také na teologické fakultě neapolské university. Už jako mladý kněz se zapojil do exilového apoštolátu, především v Křesťanské akademii, jejímž byl poslední léta generálním sekretářem. — Srdečně blahopřejeme a modlitbou provázíme ho v jeho nové odpovědné funkci. V ČESKOSLOVENSKU NÁBOŽENSKÉ ZPRÁVY Věřící ČSSR, jak píše Kathpress z Vídně, byli velmi rozhořčeni programem, který 14. a 17. listopadu vysílala čs. televize; měl titul »Bankéř Jeho Svatosti čili Patrimonium Petři«. Byla to snůška lží a polopravd, urážejících papeže posledních desítiletí, zvláště Pia XII., kterému dokonce se připisovaly mravnostní delikty a přátelství s Hitlerem; Svaté stolici se vytýkala účast na výrobě raket a zbraní, podněcování občanské války v Libanonu a vraždění palestinských uprchlíků atd. Četné protesty katolíků jistě vyvolaly krátkou poznánku RP »Přesvědčivě a účinně«. Nedostatky pořadů — » necitlivost ve výběru, špatné spojování faktů a zjednodušování« — oslabilo prý účinnost pořadu, který tedy autor poznámky schvaluje, stejně tak lži a výmysly, jen že se to dálo způsobem méně vhodnými — a tak se dává za pravdu názoru, že program měl konkrétní záměr: zdiskreditovat Svatou stolici u obyvatel ČSSR a připravit půdu na případný nezdar vyjednávání — bude vinou Vatikánu, takové stvůry, vůči níž Praha musí být pevnou. Kathpress dále píše, že trnavský ap. administrátor biskup mons. Gábriš byl po návratu z biskupského synodu ostře kritizován bedoucím bratislavského církevního sekretariátu pro svůj projev o těžkostech, které biskupové v ČSSR zakoušejí při své katechizační práci. Prý tak šířil nepravdu o situaci v ČSSR. Mons. Gá- briše prý rozhovor tak vzrušil, že krátce nato byl stižen srdeční slabostí a musel být převezen do nemocnice. Novináři srovnávali tu mons. Gábriše s litoměřickým biskupem kard. Trochtou, u něhož šestiho- dinový rozhovor s tajemníkem Dlabačem a z toho pocházející vzrušení vedlo k náhlé smrti. Zpráva sice nebyla potvrzena, ale jistě komunistický režim měl málo radosti ze statečné řeči mons. Gábriše, který říkal jen pravdu. KN přinášejí 27. listopadu list sv. Otce k 200. výročí arcidiecéze olomoucké a diecéze brněnské (viz str. 14). Jsou však vynechány první dva odstavce, v nichž sv. Otec vybízí k obnovení věrnosti a lásky k Svatému stolci a aby jubileum znamenalo rozhojnění náboženského života kněží, řeholníků i věřících. Je zajímavé též, že list je adresován věřícím moravské církve, a ne jejím ordinářům. * V »galerii« moravských metro19 [pageend19]politů kterou uveřejňovaly KN, je věnována kapitolka také poslednímu metropolitovi dr. Josefu Karlu Mato- chovi — léta jeho arcibiskupství a dlouhé internace v are. paláci jsou odbyta krátkými slovy, ze »nestačil zvládnout obtížné a složité problémy doby«. » Lépe « ji asi zvládli svým přisluhováním při pronásledování církve kněží z tehdy Mírového hnutí a dnes z Pacem in terris. * Oběžník Čs. svazu křesťanských pracujících ve Švýcarsku má zajímavé údaje o útlaku českobratrské církve-. Od r. 1971 byl osmnácti kazatelům odňat státní souhlas, 20 studentů teologie bylo vyloučeno ze studia, noví studenti jsou přijímáni jen po důkladných prověrkách, kazatelé musí hlásit písemně všechny rozhovory s cizinci, na rodiče se dělá všestranný nátlak, aby nepřihlašovali děti do náboženství — r. 1969 bylo přihlášeno na náboženství 10.700 dětí, dnes je jich jen 500 - atd. Českobratrská církev má 240 000 členů ve 272 sborech. Údaje jsou obsaženy v protestním dopise, který 77 věřících poslalo v květnu m.r. Národnímu shromáždění. Samozřejmě na odpověď dodnes čekají. Z protináboženských článků: »Formování socialistického člověka « v bratislavské Pravdě — ateistická výchova je součástí výchovy komunistické; T. Halečky »Ateismus a světonázorová výchova« — v týdeníku Nové slovo; »Výchova a náboženství« v Orlické Jiskře ; »Krize náboženství v socialistické společnosti« od A. Sekota v revue Ateismus; »Komunistická strana a náboženství« v časopise Funkcionárka — KS sice respektuje náboženské cítění věřících, ale považuje za svou povinnost šířit vědecký světový názor, pro člena strany náboženství není jeho soukromou věcí. ★ 60. výročí Říjnové revoluce vzpomněli v litoměřickém semináři zvláštním zasedáním, na němž promluvil odb. asistent dr. Miroslav Zedníček o sovětské ústavě, především o těch jejích »stránkách, které jsou jedinečné a průkopnické svým obsahem i vyjádřením« (KN); je prý proniknuta úctou k osobnosti ... Ani slova o jejím opravdu originálním pojetí náboženské svobody: věřícím se dovoluje vykonávat obřady, ale ateistům vykonávat ateistickou propagandu, tedy věřící své náboženství » propagovat « nesmí. * Katedrála sv. Václava v Olomouci má nové varhany — je to dar věřících k 200. jubileu arcidiecéze; jsou umístěny v presbytáři. Druhé staré varhany, na hlavním kůru, jsou z r. 1886, mají 3120 píšťal a jsou památkově chráněné; potřebovaly by generální opravu. * Na loňský rok připadalo 100. výročí slavného Stabat Mater od Antonína Dvořáka. Oratorium, rozdělené na deset samostatných částí, je vroucím projevem jeho nitra a hlubokého duchovního prožitku. Dvořák je složil v době, kdy během necelých dvou let ztratil tři své první děti. Svůj žal tak prožíval a sdílel s žalem Matky Sedmibolestné. Kněžské hroby-. Josef Dancinger, farář v Brně-Řečko- vicích — »zemřel náhle 18. listopadu ve věku 53 let, při výkonu své kněžské služby,« na jeho pohřbu bylo na 120 kněží, a věřících jako málokdy při pohřbu kněze, píší svědkové; šedesátiletý Iadislav Kovařík, farář ve Ždírci u Polné; Julius Mládek, býv. farář v Habrech u Havl. Brodu, na Horním Jelení a Sezemi- cích; Vojtěch Jestříbek, rodák ze Skřípova na Opavsku; František Pospíchal, děkan a vikář v Domažlicích; Josef Bouček, děkan v Lounech; Jan Hřebíček, zemřel při rekolekční mši svaté v Brně a byl pohřben v Drnovicích u Lysic; Josef Suchánek, 47-letý duchovní správce v Břeclavi — R. i. p. RŮZNÉ ZPRÁVY 1. prosince se konalo 9. zasedání OV KSČ; jednalo o hlavních úkolech rozvoje národního hospodářství v roce 1978. Novými tajemníky ŮV byli zvoleni Miloš Jakeš, Mikuláš Beňo a Jindřich Poledník; Jakeše ve funkci předsedy ústřední kontrolní a revizní komise KSČ nahradil Miroslav Čapka; Poledníka jako předsedu ÚV Soc. svazu mládeže Miloslav Dočkal. Poledník to byl, jenž se r. 1969 vetřel do v r. 1968 obnoveného Svazu studenstva a Svazu mládeže a obě organizace přivedl zpět do přísné poslušnosti KSČ. * Ve dnech 22.-23. listopadu dlel ve Vídni na oficiální návštěvě federální ministerský předseda vlády Lubomír Strougal. Kdežto čs. tisk jen hýří chválami a úspěchem této odkládané návštěvy, protože se jí několikrát octl v cestě nějaký incident, rakouské noviny jsou skromnější, protože Štrougal při tiskové konferenci jen vyhýbavě odpověděl na ožehavé otázky, jako uvolnění cestování, především z ČSSR do Rakouska — prozatím se pomýšlí jen na odstranění povinné výměny peněz; eurokomunismus pro něho znamená opustit leninské principy; z čs. atomových elektráren Rakušané nemusí mít strach — sovětský model je sice dražší než západní, ale zato bezpečnější. ★ V den, kdy zástupce hnutí Amnesty International, usilující o osvobození všech, kdo jsou vězněni pro své politické nebo náboženské mínění, ať na Západě nebo na Východě, přijal Nobelovu cenu 1977, hnutí uveřejnilo dokument o porušování lidských práv; mezi zeměmi, které se tím proviňují, je jmenováno i ČSSR. * K vánocům je všeho v obchodech dost, píše Mladá fronta 16. listopadu, »Chce to jen lepší spotřebitelskou kázeň«; lidé prý se zvlášť ženou za kořením a solí. Proč? táže se deník. * Týdeník pro ženy Vlasta odhalil poněkud záclonu za soukromým životem tragicky zemřelé manželky presidenta Husáka Viery: Měla dvě děti, syna Vládu a dceru Sašu — že by z předchozího manželství? — a vrtulníkem cestovala z bardejovských lázní, odkud se předčasně vracela do Bratislavy pro úraz. Syn Vlada jí jen krátce před smrtí dal prvního vnoučka. * V roce 1978 dodá ČSSR do SSSR 544 000 hektolitrů piva v sudech i lahvích. Loni dodalo 562 000 hektolitrů. První dodávka 12° čs. piva — 600 hl Prazdroje — putovala do Moskvy v r. 1955. * ČSSR důsledně plní ustanovení z Helsink, čteme velkými písmeny v RP, a zvlášť v poslední době neustále poukazuje na nedostatky v jiných zemích, aby tak odsunulo výtky, které ČSSR činí řečníci v Bělehradě, zvláště na nedostatky v USA. * Také v ČSSR měli 8. prosince Den lidských práv; na zasedání ve Staroměstské radnici řekli, že ČSSR vytváří podmínky k vyřešení základních problémů moderního humanismu — o potlačování svobody projevu a mínění, náboženské svobody a všeho toho, co i ČSSR podepsalo, ani slova. * V tisku mnoho rozmazávali dopis, který napsala do Bělehradu Vlasta Žludkynová, aby jí byly navráceny její dvě děti, žijící v USA. * »Rogallisty« nazývají v ČSSR sportovce létající deltaplány. Oblastní přebory v přesnosti přistání uspořádal ostravský Delta-klub z Ondřejníku v Bezkydech. * Nové známky vyšly: dvě známky k 60. výročí Říjnové revoluce a k 55. výročí vzniku SSSR; jedna známka k 25. výročí založení ČSAV; v sérii Umění: známky s vyobrazením autoportrétu Václava Hollara, slovenského Jana Mudrocha Strach z r. 1939, portrét Jana Francisciho z r. 1850 vytvořený Peterem M. Bohúněm, P.P. Rubense Kleopatru a Podobiznu dívky z r. 1528 Lucase Cranacha st.: v sérii bratislavských historických motivů je rytina V. Hoefan- gela znázorňující starou Bratislavu z r. 1574 a rytecký přepis privilégia krále Zikmunda s bratislavským znakem z roku 1438. ČSSR byla zvolena 24. října nestálým členem Rady bezpečnosti OSN na dvouleté období 1978-1979; po prvé 20 [pageend20]byla zvolena za člena Rady už r. 1963, ale tehdy jen na rok. * Své šedesáté jubileum slaví letos časopis pro nevidomé Zora v bodové řeči, dnes čtrnáctideník s dvanácti přílohami. Iniciátorem jeho zrodu byl hudební skladatel a pedagogický správce Klárova ústavu slepců Karel Emanuel Macan. První číslo mělo 24 stran a bylo určeno pro 80 odběratelů. * Ze slovenského časopisu Horizont 77 se dovídáme, že 15. července zemřel náhle v Mnichově dr. Vávro Hajdú, za druhé války člen londýnského odboje, pak delegát na Mírové konferenci v Paříži a v OSN. Veřejně v OSN popřel hlasy, jako by v jeho vlasti po r. 1948 byli političtí vězni, ale už druhý den po svém návratu z New Yorku se on sám jím stal. V procese se Slánským, Clementisem atd. byl r. 1952 odsouzen na doživotí. Ve vězení zůstal jen čtyři roky, pak byl rehabilitován a od r. 1965 žil v NSR. * Z projevu tajemníka Italské komunistické strany Berlinguera při oslavách 60. výročí Říjnové revoluce přineslo RP jen kratičký souhrn a jak se dalo čekat, vynechalo vše, co by mohlo naznačovat rozdílný pohled na vývoj k socialismu. Italská L’Unitá proti tomu protestovala, načež RP jí vytklo, že nepřinesla ani slovo o projevu presidenta Husáka. Útoky proti Unitě najdeme v RP častěji. KULTURNÍ ZPRÁVY 8, prosince byl v Praze ustaven nový Svaz čs. spisovatelů. Bylo přítomno na 150 delegátů, kteří zastupovali 423 členů Českého i Slovenského svazu. Delegaci ÚV KSČ vedl Vasil Bilak, odpovědný za otázky ideologické. Předsedou Svazu byl zvolen Jan Kozák, který ve své trůnní řeči nazval pokryteckými řeči o lidských právech, o eurokomunismu a socialismu s lidskou tváří. Nový Svaz nahrazuje ten, který byl po r. 1968 rozpuštěn pro své »protistátní a protisovětské tendence«. * Pražské jaro 1978 bude ve zilamení Leoše Janáčka a Franze Schuberta — připadá totiž 50. výročí Janáčkovy smrti a 150. výročí smrti Schubertovy. Tradiční zahajovací Mou vlast přednese tentokrát Slovenská filharmonie. Vystoupí mj. Leningradská filharmonie, orchestr BBC za řížení Talichova žáka Charlese Mackerrase, Lyonský symfonický orchestr a symfonický orchestr Severoněmeckého rozhlasu, dále Beaux Arts Trio z USA. Velkou událostí bude úplný cyklus Janáčkova díla operního. * Rodný kraj Janáčkův —• Hukvaldy — připravilo už první interdisciplinární symposium na téma »Hudba a výtvarné umění«. Navázalo se tak na dvě sochařská symposia, která od r. 1973, k skladatelovým stým narozeninám, pořádá v prostorách hradu Hukvaldy ONV ve Frýdku-Místku s jinými institucemi. * 25. října zemřela Anna Schul- zová, vdova po úspěšném, předčasně r. 1943 ve věku 44 let zemřelém katolickém spisovateli Karlu Schul- zovi. Jeho nedokončená michelangelovská epopej Kámen a bolest vyšla loni už v desátém vydání. Po prvé vyšel román r. 1942. * V LD z 25. října vzpomínají »přátelé literárního díla Františka Křeliny prvního výročí jeho úmrtí«. * A 2. listopadu týž deník připomíná 75. narozeniny herečky, básnířky a dramatičky Olgy Scheinpflugové, která byla před devíti lety pochována na Vyšehradě po boku svého manžela Karla Čapka s titulem národní umělkyně. ★ 3. listopadu zemřel ve věku 87 let nestor čs. známkové rytiny Jaroslav Goldschmied. První jeho známky vyšly r. 1925 s portrétem presidenta republiky podle návrhu Maxe Šva- binského. Vytvořil kolem 100 rytin poštovních známek, několik i pro zahraničí, poslední byla hodnota 1,60 Kčs v emisi zimní spartakiády začátkem loňského roku. * LD seznamuje své čtenáře 10. listopadu s osudy jediného syna Vítězslava Hálka, Ivana, narozeného r. 1872. Po předčasné smrti otce mu jeho matka-vdova umožnila vystudovat lékařství; svou praxi si otevřel na Slovensku, v Bytčici u Žiliny založil nemocnici, r. 1918 se stal členem revolučního Národního shromáždění a pak přednostou expozitury ministerstva zdravotnictví v Bratislavě; své zkušenosti a zážitky vypsal v »Zápiscích lékaře«. Jeho vnučkou je herečka Jana Štěpánková. * Pražské Divadlo na Vinohradech oslavilo 24. listopadu sedmdesát let svého trvání. * Pražské Tylovo divadlo provedlo 1. prosince premiéru barokní opery Josefa Myslivečka (1737-1781) » Tamerlán «, která byla poprvé provedena r. 1771 o milánském Karnevalu. Opera je pohled 18. století na historickou osobu, Timur-lenka, Timura Chromého (1336-1405), mongolského dobyvatele, který si podrobil téměř celou Asii. Opera ho představuje jako vládce světa, přitom je v ní i vysoce dramaticky znázorněna jeho vášnivá láska k Asterii a stejně bezuzdná nenávist k jejímu otci Bajazetovi. V EXILU A KATOLICKÉM SVĚTĚ Chicagský Velehrad posvěcen a otevřen Neděle 20. listopadu bude důležitým mezníkem v životě české církevní obce chicagské. Toho dne totiž náš Otec biskup Mořkovský z Houstonu, kterého provázel i delegát Svatého stolce pro českou krajanskou duchovní službu mons. Škarvada z Říma, slavnostně posvětil a otevřel rozlehlé středisko Velehrad, položené nedaleko kostela bl. Anežky České. V tomto kostele také během mše svaté, kterou koncelebroval s osmi kněžími, udělil svátost biřmování několika desítkám mladých i dospělých krajanů, kteří by bez českého kněze asi jen velmi těžko nalezli cestu k této svátosti křesťanské dopělosti. Slavnost se velmi vydařila, až na to, že nový Velehrad, snad největší ze všech, které mají naši krajané ve svobodném světě, se pro tuto příležitost ukázal malým, aby pojmul a pohostil všechny krajany, kteří se k této příležitosti sešli. Při banketu v rozlehlém sále, v němž pak naše chicagská mládež předvedla i národní tance, zazněly zdravice zástupců snad všech místních krajanských organizací, uvedeme alespoň dr. Vladimíra Richtera z Cs. Orla v zahraniční a samozřejmě předsedu Velehradu dr. Františka Schwarzenberga, profesora na universitě Loyola; obřadníkem po americkém způsobu byl známý krajanský pracovník Václav Hesoun z Clevelandu. Pódiu dominoval velký portrét pana kardinála Berana, dílo to Ferdy Kiissela. Největší pozornosti se těšil Otec biskup Mořkovský, který si dovedl už v kostele svou srdečností získat všeobecné sympatie, krajané však pozdravili i všechny ostatní hosty, mezi nimi i budovatele nej staršího z těch skoro dvaceti exilových » Velehradů « Otce Jana Langa, který přijel z Londýna. K slavnostní příležitosti poslal po mons. Škarvadovi telegram i svátý Otec, který udělil apoštolské požehnání všem, kteří se slavnosti zúčastnili, zvláště břevnovskému benediktinu Otci Vojtěchu Vítovi, bez jehož obětavosti by Velehrad neexistoval. Však také všechny účastníky ještě dlouho bolely dlaně od potlesku, kterým chtěli aspoň trochu vyjádřit svou vděčnost tomuto knězi, který opravdu dovede zapomínat sám na sebe a dávat se všem bez mezí. Chicagský arcibiskup byl zastoupen svým vikářem, příslušným pro onu městskou oblast, a místním farářem od bl. Anežky dp. Přibylem. Nový Velehrad je též sídlem redakce, administrace a tiskárny týdeníku »Hlas národa«, který pokračuje v tra- 21 [pageend21]dici českých časopisů v Americe. Jejich průkopníci byli na slavnosti reprezentování zasloužilým veteránem Otcem benediktinem Václavem Michaličkou. Myšlenka založit v Chicagu Velehrad se zrodila z nutnosti udržet v USA aspoň jedny české katolické noviny pro všechny naše generace, když Národ a Katolík o vánocích 1975 zanikly. K tomu účelu skupina obětavých odvážlivců zakoupila dům Slovinské pojišťovací národní jednoty v blízkosti kostela bl. Anežky České. Opravení a upravení místností trvalo skoro dva roky, pracovalo se jen po večerech a sobotách, zdarma. Jména dobrovolníků budou zapsána ve »Zlaté knize« Velehradu a v knize skutků nepomíjivých u samotného Boha. 20. listopadu bylo konečně vše hotovo. I nadále však chicagský Velehrad bude potřebovat finanční pomoci. S prosbou o ni se obrací v provolání, vydaném k slavnosti otevření. Adresa: Velehrad, 2657-59 S. Lawndale Ave., Chicago, 111. 60623, USA. USA. — České bohoslužby ve Washingtoně, započaté na svátek sv. Václava, už dostaly pravidelný ráz. Budou jednou za měsíc. Ujal se jich loňský novosvěcenec jezuita P.MUDt . Josef Kadlec, který koná doplňovací studia na universitě Georgetown. Na zahájení si ale pozvali Otce Langa z Londýna — postarali se o to jeho dávní známí, kteří začali svůj exil v Londýně, zvláště pan Eduard Fušek, který je » duší« nové české misie. KANADA. — Msgr. škarvada navštívil při své cestě do Ameriky také české kněze v Torontu a Hamiltonu- Burlingtonu, kde existují jak při kostele sv. Václava v Torontu, tak v sídle misie sv. Vojtěcha v Burlingtonu krajanská střediska. P. Šach se právě chystal na misijní cestu do Vancouveru v Britské Kolumbii, kde bude dávat duchovní cvičení krajanům na tichomoř- ském pobřeží. V Chathamu zatím nastoupil po zemřelém Otci Gaboríkovi jeho řádový spolubratr P. Mo- ravčík. AUSTRÁLIE. — Naši krajané v Sydney a okolí měli svou tradiční svatováclavskou pouť na » Šumavě« už v neděli 25. září. Hlavním celebrantem mše svaté byl Otec Petr Eliáš z Adelaide, který též kázal. Po mši svaté pozdravil účastníky zástupce katedrály kancléř mons. Penn Jones. Pak bylo procesí ke kapličce Pražského Jezulátka, litanie k našim svátým patronům a společná modlitba za domov; pobožnost skončila Svatováclavským chorálem. Pak ještě členové místní legionářské obce položili věnec k pomníku padlých k poctě věech, kdo položili život za svobodu naší vlasti. ŠVÝCARSKO. — V Ženevě byla péčí Čs. besedy Slovan 10. prosince mikulášská besídka s nadílkou pro děti. Bylo promítnuto několik krátkých filmů, děti předvedly svá vystoupení s básničkami a písničkami a za to byly pak štědře odměněny jak potleskem tak i dárky. Pak účastníkům ještě zazpívaly koledy. — Ve Švýcarsku se utvořilo začátkem prosince Sdružení politických uprclíků ze zemí střední a východní Evropy — přihlásily se k ní i Jugoslávie a Albánie. RAKOUSKO. — Ve Vídni péčí českých duchovních správců P. Blažeje Miillera a dr. Josefa Valeriána chystají na svatodušní svátky 13.-15. května velkou olympiádu biblických a katechetických závodů. Olympiáda bude spojena s mládežnickou mší svátou a udělováním svátosti biřmování v českém kostele na Renn- wegu. Účastníky i organizátory přijme také arcibiskup kard. Kbnig. NSR. - Biskupská konference vydala společné prohlášení, ve kterém znovu varuje před teologickou neúplností knihy Hanse Ktinga »Christ sein«; kniha je vydávána v novém vydání, píší biskupové, a mnoho čtenářů se mylně domnívá, že v ní je správně tlumočena a předkládána křesťanská víra. Třebas k tomu byl před třemi roky vyzván a to slíbil, Kiing neučinil v knize patřičné úpravy a doplňky, zvlášť aby jasně vyslovil Kristovo božství. Biskup z Fuldy mons. Schick prohlásil při noční adoraci za pronásledované pro víru, že naše století bude zaznamenáno v dějinách lidstva jako nejkrvavější a nejkrutější, protože nikdy nebyli lidé pro svou víru pronásledováni v tolika zemích jako dnes. Mons. Schick apeloval na účastníky konference v Bělehradě, aby nejen znovu slavnostně zdůraznili právo člověka na náboženskou svobodu, ale spíše naléhali, aby se zachovávalo to, k čemu se státy v Helsinkách zavázaly. NDR. - Ve Frankfurtě nad Odrou bylo otevřeno farní středisko bl. Maxmiliána Kolbeho, polského františkána, který obětoval v Oswiečimi svůj život aby zachránil otce rodiny. Slavnosti byli přítomni věřící z NSR, Polska i CSSR. Farnost má přes 3000 věřících, kteří kromě 360000 marek věnovali svému farními středisku i svou dobrovolnou práci, takže mohlo být dostavěno během dvou let. BLAHOPŘEJEME k 25. výročí kněžství dp. dr. KARLU WORTNBROVI, duchovnímu správci naší krajanské misie ve Frankfurtu n/M. Oslavil je 20. prosince. AD MULTOS ANNOS! 22 [pageend22]Poezie všedního dne p o z n á m k y Prof. Arne Novák v Lidových novinách v zamyšlení nad novou poesií na konci třicátých let napsal, že nejkrásnější synthesou by bylo, kdyby skutečný lyrik mohl být i malířem, aby své básnické sbírky doprovázel ilustracemi. Jen nemnoho básníků moderní české poesie mohlo doprovodit své verše i vlastními kresbami. Tuto ojedinělou synthesu najdeme však ve sbírce Gertrudy Goepfertové: Ohňostroj marnosti. Tato kniha lyriky vyšla jako sedmý svazek edice poesie Akt, která vycházela ve Švýcarsku. Gertruda Goepfertová své lyrické verše doplnila 40 linoryty; v některých číslech jasně cítí čtenář dvojí umělecký prožitek. I když Goepfertová je více známá jako malířka, její obrazy najdeme v řadě galerií i chrámů, její literární začátky spadají již do období krátce po druhé světové válce, kdy začala publikovat a své básnické projevy formovat v Zahradníčkově literární revui AKORD. Od vydání poslední její sbírky Hejno stehlíků uplynulo již více než deset let. V těch desíti letech se věnovala Goepfertová především malířství a publicistické činnosti v bavorském tisku. Mezi Hejnem stehlíků (sbírka byla brzy zcela rozebrána) a sbírkou Ohňostroj marnosti je vidět autorčin básnický růst. Její nové verše se »neubírají vyšlapanou pohodlnou cestou «, ale ukazují na nové tvůrčí výboje. Autorka hledá — a povětšině i nalézá — svůj nový výrazový projev jak v poesii všedního dne, tak i ve verších meditativních, ve kterých nejednou zazní i jemná kultivovaná erotika. V všech verších Ohňostroje marnosti je hluboký, lidský i umělecký prožitek. Kolik kouzelností i nového básnického pohledu je v básni Předjaří, které autorka prožívá ve vidině velké přírodní koncertní síně, kde ptáci — každý na vlastní nástroj — hrají svou ouverturu k probouzejícímu se jaru. A k tomu linoryt, v jehož středu je slunce, ke kterému se sletává veškeré ptactvo. Anebo jaký silný obraz dovede autorka navodit v básní Probuzení: Hlas přítele mé zve / do ustavičné neděle / vroubené pouťovými Stánky / ... voní zábavou / Probudila jsem se do deště / dělí mě pouze oponou j od ustavičné neděle / stačí jen rozhrnout... Probudila jsem se do deště / tulím se k hlasu přítele. A k tomu linoryt dívčí tváře za záclonou. Více než ve všech dřívějších verších Gertrudy Goepfertové jsem našel v Ohňostroji marnosti verše plné metonymie, což v poetice znamená přenos pojmenování jednoho jevu na jev druhý na podkladě vnitřní souvislosti či vnějších vztahů. Metonymii v české poesii používal jak již Karel Toman tak i Seifert a Konstantin Biebl. V metonymických obrazech Gertrudy Goepfertové najdeme závislost obrazů v časovém, zřídka příčinném spojení. Ohňostroj marnosti je půvabná básnická sbírka nezvyklá i svým formátem. Knížka je vysoká pouze asi 10 cm a dlouhá přibližně 16 cm, Pro milovníky lyriky je skutečným magnetem. Antonín Kratochvil K sv. Janu Neumannovi Se zájmem jsem si přečetl vaši krátkou zprávu o návštěvě filadelf- ského arcibiskupa kard. Johna Kro- la v Československu (NŽ 1977, str. 219), kam se šel pomodlit na místo narození a pobytu svého dávného předchůdce na filadelfském stolci, loni svatořečeného Jana Nepo- muckého Neumanna. Bude vás jistě zajímat, že filadelfský diecézní věstník přinesl o návštěvě dva delší články, asi z pera svého redaktora, který ještě s jedním knězem kard. Krola provázel: Do Prahy přijeli na svátek sv. Václava, kard. Krola pozdravil také českobudějovický kapitulní vikář Josef Kavale. S ním pak navštívil Prachatice a České Budějovice. Od něho se dověděl, ze diecéze, která kdysi pro přebytek knězi odmítla vysvětit Neumanna, má dnes jen 192 knězi pro 416 farností a v Litoměřicích se připravuje pro České Budějovice jen 7 boho- slovců. Neumannův rodný dům je dnes domov důchodců, spravovaný státem; do r. 1950 dům patřil sestrám boromejkám, k nimž vstoupila jedna Neumannova sestra, a tak dům přešel do jejich vlastnictví. Bývalá kaple slouží nyní za společenskou místnost, na chátrající freskové malbě v průčelí lze ještě rozeznat světcovu postavu. O Živé víře v ČSSR svědčily kardinálovi květiny u křížů a svátých obrázků podél cest, květiny na hrobě posledního biskupa mons. Hlou- cha, byl jimi přímo poset, dále na hrobě matky a babičky Neumannovy ve Starých Prachaticích. Květiny viděl v kostele sv. Jakuba u křtitelnice, z níž byl pokřtěn také Neumann; po levé straně v kostele je malý oltářík se světcovou sochou od filadelfského sochaře Josefa Voel- kera — je to dar kardinála Bafila, prefekta kongregace pro procesy svatořečení, který sochu dostal ke svatořečení od kard. Krola. V českobudějovické katedrále sv. Mikuláše mohl kard. Krol i se svými dvěma kněžími-průvodci ještě sloužit večerní mši svátou. Kard. Krol je konečně vyfotografován s kap. vikářem Kavalem s českobudějovickou katedrálou v pozadí. Druhý článek je rozhovor kard. Krola s apoštolským administrátorem pražské arcidiecéze kard. Františkem Tomáškem. Hamletovým »To be or not to be « prý Tomášek charakterizoval situaci katolické církve ve své zemi — jde o její bytí nebo nebytí: katolické školy a spolky nesmí existovat, řeholní společnosti nesmí přijímat dorost, je nutné povolení vlády pro jakýkoliv přesun kněží nebo pro to, aby byl přijat někdo do zbývajících dvou seminářů — dřív měla každá z 13 diecézí svůj seminář —, i pastýřské listy musí být schváleny. » Ale nezoufáme. Kříž je naše světlo, naše síla a naše naděje. Církev je tu už dva tisíce let, a žije, u nás tisíc let. « Kard. Tomášek má 340 kněží pro 640 farností, za posledních 40 let pro nová sídliště nebyl postaven žádný kostel. Kard. Krol navštívil též známý kostel Božského Srdce Páně na Vinohradech — viděl, jak tam za vedení faráře asi 20 mužů a žen čistí a bílí kostel, už tak zářící čistotou. »Dělají to pro lásku Boží, za Zaplať Pán Bůh, « dověděl se. Kard. Krol za svého pobytu v Praze celebroval ve svatováclavské kapli katedrály sv. Víta a den nato u Pražského Jezulátka v kostele P. Marie Vítězné, za přítomnosti dětí z rodin katolických členů diplomatického sboru. Petr Lekavý, Cavalier, ND., USA Apoštolát modlitby V lednu se modlíme na úmysl, aby si všechna křesťanská společenství vyprošovala navzájem milost jednoty; misijní úmysl: aby se křesťanské děti staly apoštoly mezi dětmi na celém světě. Krásný pozdrav a milé vzpomínky z tichých hor, kde se lze pomodlit i u rozvrácených křížů, po barvách podzimu... Z ČSSR 23 [pageend23]d o p is y • dotazy • o d p o v ě d i Další český kněz odchází Nad hrobem dp. Jaromíra Vochoce. V sobotu 5, listopadu jsme doprovodili na poslední cestě dalšího českého kněze, dp. Jaromíra Vochoce. Byla nás tam hrstka jeho spolubratrů s několika rodinami známých uprostřed velkého zástupu kanadských věřících, kteří, aby se rozloučili s knězem, který — třebaže cizinec — si získal jejich srdce. A mnoho z nich se s ním loučilo se slzami v očích. A my jen stěží jsme byli s to domodlit se nad jeho hrobem Otčenáš a dozpívat naše hymny. Ta jeho cesta začala před 59 roky ve mlýně »Fírčojs« blízko Domažlic. Jistě nikdo v jeho rodném domku, ve stínu starých stromů, s věžičkou uprostřed a korouhvičkou na ní, nemohl tušit, kam jej tato cesta zavede. Jen sedm let mu bylo dopřáno, aby jako kněz pracoval ve svém rodném kraji. Po krátkém kaplanování u domažlického děkana Antonyho, na kterého celý život vzpomínal, se stává duchovním správcem fary poblíž hranic. Kolik našich lidí v exilu vděčí právě jemu, že se po roce osmačtyřicátém mohli zachránit! Brzy i on musí uprchnout za hranice cestičkami přes své rodné lesy, když již k jeho faře se blíží policie, aby jej odvedla. Po pobytu v uprchlickém táboře Murnau jej přijímá do své dieceze kanadský biskup z Trois Rivières. Posílá jej jako kaplana do St. Tite, malého městečka na sever od Trois Rivières. Nebyly to lehké začátky. Jazykové potíže jej přivedly do všelijakých situací. Tak krátce po příchodu, když už začal zpovídat, si kostelník stěžoval, že najednou se nemůže dočkat, až lidé odejdou, aby mohl kostel večer zavřít. Zjistilo se, že nový kaplan ukládá svým ovečkám za pokání místo desátku růžence (dizaine de chapelet) tucet růženců {douzain de ch.). Milý Jaromír pak musel z kazatelny vysvětlit, že si ta dvě slova spletl a že se ten tucet růženců nemusejí modlit. Později je kaplanem v katedrále v Trois Rivières, až konečně dostává svou faru v Rapide Blanc, daleko na severu v Laurentských horách. Tam prožívá snad nej spokojenější léta svého kanadského působení. Ale za několik let jej odtud odvážejí do nemocnice na operaci páteře. Po rekonvalescenci se tam již nevrací. Je jmenován kaplanem nejprve v jedné nemocnici v Trois Rivières, pak v nemocnici sv. Josefa. Jeho dny jsou nyní naplněny péčí o nemocné a umírající. Těm všem a jejim rodinám přináší posilu a útěchu. Ani jednu noc si není jist, že jej telefon nezavolá k lůžku někoho, kdo se ubírá do věčnosti. V této práci je mu jakousi oasou jeho chata. Když ji koupil, byl tam starý domek na písečné takřka poušti na břehu jezera. Tuto písčinu proměnil kousek po kousku v pěknou zahradu. Zde tráví většinu svých volných chvil. Zde tráví též — nevěda — své poslední dva dny. Uskutečňuje jeden ze svých snů: mít při chatě skleník, aby již od konce zimy mohl i tam, venku, vidět růst své květiny, které měl tak rád. Byl jsem tam ty dva dny s ním. Ve středu — na Dušičky — jsme odpoledne skončili. Vrátil jsem se domů, on ještě zůstal, aby všechno uklidil. Pak odsloužil na malém oltáři v chatě dušičkové mše svaté a večer se vracel domů. Několik mílí před městem vidí na druhé straně silnice policejní auto spolu s jiným autem. Zastavuje a chce přejít silnici — snad, aby se zeptal, nestala-li se nějaká nehoda. Nevíme, jak se to mohlo stát — při přecházení silnice jej sráží nákladní auto, a je na místě mrtev. Jeho život — lidsky viděno — předčasně končí. Nebyl však žit nadarmo. Biskup Pelletier, který jej před 27 roky přijal a který se s ním nyní při pohřebních obřadech loučí, připomíná, že tento život byl ztělesněním toho, co Kristus jednou řekne při posledním soudu: »Měl jsem hlad, a dali jste mi najíst, měl jsem žízeň, a dali jste mi napít, byl jsem cizí, a ujali jste se mne, byl jsem nahý, a oblékli jste mě, byl jsem nemocen, a navštívili jste m ě... « Kdo byl svědkem zástupu lidí, kteří se přišli se zesnulým rozloučit — v pohřebním ústavě, v katedrále, u hrobu —, zástupu lidí, z nichž mnoho se nestydělo veřejně plakat, musí přiznat, že jeho biskup měl pravdu. Koncem září měl dp. Vochoc promluvu při slavnostní mši při příležitosti 25 let trvání montrealské Misie sv. Václava. Tato promluva (byla otištěna v Hlasu Národa z 29. října) je pro nás nyní jakýmsi duchovním odkazem zesnulého. Kéž jeho tragická smrt nám opravdu vryje do srdce jeho slova: »Co ti prospěje, krajane, kdybys měl deset limusin, deset kont v bankách? Zanedlouho vše tu musíš opustit, a jak na věčnosti vše ospravedlníš?... Vraťme se pokorně ke Kristu, je to jediná cesta k věčné spáse...« B.J. Z dopisů Dnes ráno jsem se dověděl, že v rodině známých pokřtili chlapečka na Jana Prachatického. Pan farář to takhle zapsal do matriky a prý řekl, když máme Jana Nepomucká- ho, tak proč ne Jana Prachatického? Ať se to rozlišuje. — To víš, že i mne občas stihne smutek nad stíny života kolem mne, ale obvykle v krátké době je mi dopřáno uvidět nějaký ten jas. Tak tuhle před prvním pátkem vidím, jak my starší generace se řadíme u zpovědnic kněží šedovlasých, zatímco mládež stojí ukázněně u toho kučeravého mladíčka, který asi pro samé zpovídání nemá čas jít k holiči! Řekl jsem si: To je ono, a mohl jsem na těch mladých oči nechat. Z CSSR Redakci došlo P. Alberti, Světec Don Bosco. Vydala Křesťanská akademie v Símě. Cena 3500 lir. — Je to nové upravené vydání životopisu známého světce, vychovatele mládeže (1815-1888), jehož duchovní synové, salesiáni, začali svůj apoštolát mezi naší mládeží před 50 lety, r. 1927. P. Alberti je pseudonym děkana v Kvasicích na Moravě P. A. Dokoupila; původní životopis se setkal s velkým úspěchem, měl čtyři vydání, poprvé byl vydán r. 1934. Nyní byl upraven a doplněn především o krátkou kapitolu o osudech salesiánského díla v Cechách a na Moravě. Jan Čep, Poutník na zemi. Nové nezměněné vydání poslední knihy esejů a útržků z deníku, kterou ještě připravil k tisku autor předtím, než ho stihla těžká nemoc. Vyšla poprvé r. 1965 a tvořila základ pro nejedno literární pásmo, věnované v Praze a jiných českých městech tomuto našemu velkému katolickému spisovateli-exulantu v letech 1967-69. Křesťanská akademie je vydává k 5. výročí autorovy smrti, 25. ledna 1973. 1. číslo Nového života vyšlo v Římě 1. ledna 1978 — Vytiskla P.U.G. Roma, Piazza della Pilotta 4, - Italia [pageend24]