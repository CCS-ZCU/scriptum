Spedizione in abbonamento postale - Gruppo III. (70 %) ISSN 0394-8978 Slovensk éhlasy z Ríma časopis slovenských katolíkov 10/11 október/november 1992 ročník 41 SVÄTÝ OTEC POSIELA OTCA BISKUPA DOMINIKA HRUŠOVSKÉHO NA SLOVENSKO ...............................................................2 D. Hrušovský: SALEZIÁNI ODCHÁDZAJÚ ZO SLOVENSKÉHO ÚSTAVU SV. CYRILA A METODA ................................................... 3 J. Vrablec: AJ JA SI OBĽÚBIM MODLITBU RUŽENCA .............................................................. 5 A. Fabián: ODVTEDY SA RÁD MODLÍM RUŽENEC ................................................................... 9 G. Danneels - Š. Vrablec: DIALÓG VČERAJŠKA SO ZAJTRAJŠKOM ............................................................ 10 J. Chochula: OCHRANA PRÁVA NA ŽIVOT. ... 12 J. Leščinský: QUO VADIS, HOMO EUROPAEUS? . 13 SVÄTÝ OTEC O MODLITBE.........................18 J. Búda: KRISTUS VČERA I DNES.....................21 J. Kamas: SVÄTÝ KRIŠTOF.................................... 23 [pageend1]Na Slávnosť Sedembolestnej Patrónky Slovenska dňa 15. septembra 1992 pozval kardinál — štátny sekretár Angelo Sodano Otca biskupa Hrušovského na audienciu. Oznámil mu, že na žiadosť trnavského arcibiskupa slovenského metropolitu Jána Sokola Svätý Otec ho posiela na Slovensko za svätiaceho biskupa Trnavskej arcidiecézy s určením pre Bratislavu. Správa bola potom zverejnená v úradných vatikánskych orgánoch 24. septembra. Otec Hrušovský ju oznámil v ten deň na poludnie i svojim spolupracovníkom a obyvateľom Slovenského ústavu sv. Cyrila a Metoda. Takto sa končí štyridsaťšesťročný nepretržitý pobyt Otca biskupa Dominika Hrušovského v zahraničí. Prišiel do Talianska koncom novembra 1946 ako dvadsaťročný bohoslovec. Pochádza z Veľkej Máne, v dnešnom novozámockom okrese, kde sa narodil 1. júna 1926. Prvú triedu gymnázia v školskom roku 1937-38 vychodil v Zlatých Moravciach, ostatné v Šuranoch, kde maturoval 3. augusta 1945. Hneď v septembri nastúpil do bratislavského seminára a študoval na Katolíckej cyrilometodskej teologickej fakulte. Po prvom bratislavskom roku ho Otec biskup Pavol Jantausch posiela na ďalšie štúdiá do Ríma. Na Filozofickej a Teologickej fakulte Lateránskej univerzity študoval ďalších päť rokov. Býval s ostatnými českými a slovenskými bohoslovcami v Pápežskom kolégiu sv. Jána Nepomuckého. Pred Vianocami Svätého roku dňa 23. decembra 1950 bol v Lateránskej bazilike vysvätený za kňaza. Primície mal v úzkom kruhu priateľov v cyrilometodskej kaplnke baziliky sv. Klementa na Štedrý deň. Základné štúdiá v Ríme zakončil licenciátem z teológie v júni 1951. Na jeseň nastúpil ako kaplán do horskej farnosti Pieve d’Äl- pago v diecéze Belluno, v severnom Taliansku. Tam sa stal i farárom v Goima di Zoldo na Vianoce 1953. Diecézny biskup ho určil za profesora dogmatiky na miesto generálneho vikára Albina Lucianiho, neskoršieho pápeža Jána Pavla I. Zakročil však Rím a Otec Dominik šiel vyučovať za štyri roky filozofiu a za tri roky dogmatiku do krajového seminára v meste Viterbo, neďaleko Ríma. V novembri 1962 prešiel do novej práce: ako farár pre Slovákov v parížskej diecéze pôsobil štyri roky na Slovenskej katolíckej misii vo Francúzsku. Odtiaľ v lete 1966 prešiel do Slovenského ústavu sv. Cyrila a Metoda v Ríme, kde žije doteraz. V prvé roky sa venoval redigovaniu Hlasov z Ríma. Od 1. marca 1973 bol menovaný za riaditeľa Ústavu a od júna 1975, po smrti Mons. Štefana Náhalku, aj za vedúceho duchovnej služby pre slovenských veriacich v zahraničí. V tejto úlohe ho Svätý Otec Ján Pavol II. vymenoval a vysvätil za titulárneho tubijského biskupa dňa 6. januára 1983. A teraz ho posiela do Bratislavy. — Z výslovného poverenia predstavených zostáva riaditeľom Slovenského ústavu sv. Cyrila a Metoda, kým nebude menovaný nástupca a neprevezme celé vedenie. — Úloha vedúceho duchovnej služby pre slovenských katolíkov v zahraničí prestala novým menovaním. Životné osudy už pred dvadsiatkou zaviedli Otca Dominika do cudziny: prežil necelých päť rokov v Rakúsku; sedem bol v Maďarsku ako člen slovenskej menšiny od novembra 1938 do konca druhej svetovej vojny. Na pobyt na Slovensku mu zostáva teda, po doterajších ôsmich rokoch, ešte toľko, koľko mu Pán Boh dopraje života. Sprevádzajú ho naše spomienky, modlitby a žičenia, aby Pán Boh i vo vlasti požehnával jeho pastiersku činnosť. 2 Svätý Otec posiela Otca biskupa Dominika Hrušovského na Slovensko [pageend2]SALEZIÁNI ODCHÁDZAJÚ ZO SLOVENSKÉHO ÚSTAVU SV. CYRILA A METODA Pri návšteve Svätého Otca v Ústave bol medzi nami i hlavný predstavený Saleziánskej spoločnosti Otec Egidio Viganô. Ján Pavol II. sa s ním veľmi srdečne porozprával. — S predstavenými Saleziánskej spoločnosti mal Slovenský ústav sv. Cyrila a Metoda vždy živé a dobré styky. 3 Septembrové číslo Slovenských hlasov z Ríma malo na poslednej strane zarámovaný oznam: «31. augusta 1992 slovenská saleziánska komunita pri Ústave sv. Cyrila a Metoda končí svoju činnosť a odchádza z Ústavu. Týmto číslom končí svoju redaktorskú prácu aj Otec Andrej Pauliny, salezián, po šestnástich rokoch redigovania časopisu Slovenské hlasy z Ríma... ». Roky vzácnej spolupráce Pre nás, ktorí tu zostávame a ďalej pracujeme, je to smutná správa. Dlhé roky spoločného života, záujmov a činnosti nás stmelili v jednu živú rodinu, v ktorej síce nechýbali ľudské slabosti, ale nechýbala ani vzájomná úcta a láska. Dosvedčuje to každý, kto Ústav trochu lepšie zvnútra poznal. Boli sme vždy vďační Pánu Bohu za spoločenstvo lásky a práce, ktoré tvorilo ovzdušie nášho domu. Takto každá zložka pospolitosti pridávala svoj prínos do spoločnej pokladnice, z ktorej sme čerpali silu v dlhých rokoch vyhnanstva, ďaleko od domova a od prirodzených prameňov inšpirácií. Podujatia, ktoré nakoniec našli svoje pracovné prostredie pod strechou Ústavu, nevznikli za deň a pri nich nikdy nechýbala účinná spolupráca našich saleziánov. Otec Ľudovít Macák, salezián, bol pri zakladaní Ústrednej katolíckej kancelárie v Ríme r. 1951 a patril do redakčného kruhu Hlasov z Ríma od prvého čísla, ktoré vyšlo k januáru 1952. Medzi prvé plody rodiaceho sa Vydavateľstva sv. Cyrila a Metoda patrí Spevníček náboženských piesní, čo r. 1954 pripravili slovenskí saleziáni v Turíne a životopis sv. Dominika Savia Malý hrdina, ktorého autorom je Bohuslav — Otec Ľudovít Macák a vyšiel r. 1957. — Mladí saleziánski kňazi našli v slovenských rodinách i prvých chlapcov, čo dávali nádej na kňazské povolanie, priviedli ich do Ríma, sústredili v katakombách sv. Kalixta už od jesene 1959 a tým položili základy malého seminára, ktorý si potom žiadal nové sídlo: tak vznikol náš Ústav, v ktorom okrem seminára našli prístrešie všetky činnosti pre dobro našich veriacich vo vlasti i za jej hranicami. Saleziáni mali plnú a výlučnú zodpovednosť za malý Nová situácia po novembri 1989 seminár, ale účinne spolupracovali na všetkých poliach, kde bol Ústav činný: v duchovnej správe medzi Slovákmi v zahraničí väčšina misionárov bola a je zo saleziánskych radov; vo vydavateľskej činnosti, okrem dlhoročnej redaktorskej práce Otca Paulinyho, o každú knihu — možno povedať — sa pričinili i naši saleziáni; Otec Fabera a neskôr Otec Šilhár sa venovali slovenským pútnikom; údržba záhrady a domu svedčí o tom istom. — A takto by sme mohli predĺžiť výpočet, ale azda nie je potrebné, lebo sa dá súhrnne povedať, že prítomnosť duchovných synov sv. Jána Boska je tak hlboko spätá so životom Ústavu v jeho doterajšom jestvovaní, že si ho bez nich nemožno ani len predstaviť. Jesenné udalosti roku 1989 priniesli veľké zmeny na každom našom pracovnom úseku. Hneď začiatkom r. 1990 prišiel do Ríma provinciálny predstavený slovenských saleziánov Otec Jozef Kaiser a 3. marca 1990 v rozhovore s riaditeľom Ústavu vyjadril úmysel pozvať všetkých slovenských saleziánov zo zahraničia späť na Slovensko. — Asi o [pageend3]mesiac, 8. apríla, Otec Jozef Kočík, vtedajší predstavený saleziánskej komunity v Ústave, mi oznámil, že saleziáni sa rozhodli skončiť činnosť malého seminára. Medzitým sa pomaly začali vracať na Slovensko saleziáni z iných spoločenstiev, spojených však aj s naším Ústavom. Z bazilejskej komunity, utvorenej 20. apríla 1982 a spojenej s nami aj hospodárskou závislosťou, odišli do Šaštína Otcovia Ernest a Ľudovít Macák. Z Ústavu šiel za nimi Otec Nádaský. Z iných rímskych komunít sa vrátili domov Otec Ušák a Otec Granec, z Austrálie Otec Alfonz Šilhár. Pozvanie Otca Kaisera teda zaúčinkovalo. Saleziáni pracujúci v Slovenskom ústave sv. Cyrila a Metoda tu boli v rámci dohody medzi Ústavom a ich predstavenými. Dohoda sa pravidelne obnovovala a dopĺňala, ako to okolnosti vyžadovali. Keďže prvoradá činnosť saleziá- nov v Ústave, ktorou bola starosť o malý seminár, skončila sa na jar 1990, bolo treba pristúpiť k prípadnej revízii zmluvy, ktorá medzitým bola vypršala. Predstavení z ústredia saleziánskeho diela sa preto pokúsili dňa 6. júla 1991 utvoriť z komunity v Ústave teologicko-katechetickú pracovnú skupinu. Tešili sme sa, že tak sa prítomnosť saleziánov medzi nami predĺži. POČET ROKOV, ČO SLOVENSKÍ SALEZIÁNI STRÁVILI V ÚSTAVE SV. CYRILA A METODA V RÍME Práca teologicko-katechetickej skupiny bola však podmienená niekoľkými okolnosťami, ktoré vplývali na ďalší vývoj a urýchlili spád. Táto skupina by bola mala pokračovať vo vydavateľskej činnosti, popri iných podujatiach. Vydavateľská činnosť Ústavu však musela prakticky úplne prestať pre nedostatok finančných prostriedkov. Dobročinné organizácie, ktoré nám dlhé roky pomáhali, preniesli svoju pôsobnosť priamo na Slovensko a podujatia v zahraničí odmietajú podporovať. Dokončíme, čo budeme vládať dokončiť, ale ťarcha za tieto akcie prechádza na katolícke vydavateľstvá vo vlasti. Keby táto skupina tu bola mala pokračovať, bola by potrebovala i dáke zaistenie pre budúcnosť, pre prípad choroby, smrti, a pod. Na výslovný dotaz v tomto zmysle mi Otec Kaiser odpovedal, že pre budúcnosť nebude môcť nikoho viacej uvoľniť pre prácu v Ústave. Inými slovami teologicko-katechetická skupina by bola musela zostať sebestačná, s neistými výhľadmi do budúceho zloženia a práce. Volania zo Slovenska však pokračovali a ukázalo sa aj ich ďalšie ovocie. K 1. marcu 1992 vychádza v Šaštíne prvé číslo nového časopisu Mariánske zvony. Otec Pauliny sa v ňom predstavuje ako << šéfredaktor alebo skôr ako skromný tajomník Panny Márie ». Načrtáva i program: « Aký bude náš časopis? » To znamenalo, že myslí na trvalú prácu v redakcii nového časopisu na Slovensku. Jeho odchodom komunita v Ústave stráca svojho predstaveného a jedného z najdôležitejších členov spomenutej skupiny. Ba takto celá skupina zmenou vnútorného zloženia stráca vlastne svoj ráz. Nemalo preto ani význam obnovovať dohodu medzi Ústavom a saleziánskymi predstavenými. Na výslovnú otázku v tomto smere Otec Kaiser vyslovil takéto stanovisko, a to tým viac, že ďalší dvaja členovia komunity z Ústavu požiadali o návrat do slovenskej saleziánskej provincie. Na návrh provinciálneho predstaveného rímskych saleziánov, od ktorého formálne záviseli i saleziáni v Ústave, generálna rada Saleziánskej spoločnosti sv. Jána Boska dňa 9. júla 1992 úradne rozhodla, že ruší komunitu slovenských saleziánov v Ústave sv. Cyrila a Metoda v Ríme. 4 Rozhodujúce okolnosti 1. Andrej Šándor 28 rokov 2. Augustín Nádaský 25 rokov 3. Rudolf Blatnický 25 rokov 4. Br. František Novanský 24 rokov 5. Br. Ján Gazdík 22 rokov 6. Andrej Pauliny 22 rokov 7. Rafael Černý 22 rokov 8. Ľudovít Macák 16 rokov 9. Alojz Ondrejka 16 rokov 10. Ján Tocký 11 rokov 11. Ernest Macák 9 rokov 12. Jozef Kočík 6 rokov 13. Štefan Turanský 4 roky 14. Jozef Huta 3 roky 15. Andrej Polák 3 roky 16. Štefan Šilhár 1 rok 17. Anton Baník 1 rok - 18. Štefan Tribuljak 1 rok [pageend4]Tým je rozhodnutý odchod celej komunity. V nedeľu 23. augusta sme sa v Ústave rozlúčili s našimi saleziánskymi spolubratmi, ktorí postupne odchádzajú: traja na Slovensko, ďalší dvaja nateraz zostávajú v rímskej saleziánskej provincii a jeden na Pápežskej saleziánskej univerzite. Pre Ústav je odchod saleziánov veľkou stratou: ťažko sa trhajú zväzky, čo sa splietali roky a roky, v spoločných radostiach, žalostiach a práci. Veľké sú i problémy, čo nám nová skutočnosť kladie: starosť o tie polia činnosti, čo boli doteraz kryté prácou saleziánov, zostáva, aspoň v prvých časoch, bez jasných výhľadov na trvalé riešenie. Mons. Štefan Náhalka, prvý riaditeľ Ústavu, napísal v Pamätníci k desiatemu výročiu života tejto ustanovizne, na záver state o práci saleziánov v Ústave: «Nech je zvelebený Pán Boh za také cenné a obetavé spoločenstvo, ako poskytujú Ústavu slovenskí saleziáni! » — Terajší riaditeľ len úprimne opakuje tieto slová so srdcom plným vďačnosti za minulosť, so smútkom v prítomnosti a s ustarostenosťou o budúcnosť, ale zato vždy s dôverou v Božiu pomoc, ktorá Ústavu nikdy nechýbala a — ako dúfame — ani chýbať nebude. Aj ja si obľúbim modlitbu ruženca 1. Pôda, z ktorej ruženec vyrástol S mladým rímskym teológom Bertramom Maierom si najprv pripomeňme, že pôda, z ktorej ruženec vyrástol, je liturgia. Čiže materskou pôdou ruženca je liturgia, a to takto: Vo včasnom stredoveku sa írski mnísi modlievali všetkých stopäťdesiat žalmov. Alebo recitovali spolu aspoň kvinkvagénu, to jest päťdesiat žalmov. Boli však medzi nimi často aj takí, čo nevedeli dobre čítať, čo neboli študovaní a nemohli sa modliť žalmy spolu s pátrami. Boli to laickí bratia. Počúvanie pri recitovaní žalmov sa zdalo slabou náhradou za skutočné recitovanie. Preto sa hľadala rov- nocennejšia náhrada pre laických bratov. A našla sa tak, že namiesto stopäťdesiatich žalmov recitovali laickí bratia 150 otčenášov. Na ich počítanie používali takzvanú otčenášovú šnúru (pátričky). Na prelome prvého tisícročia začala veľmi prekvitať mariánska úcta. A tak sa stalo, že namiesto otčenášov sa začali laickí bratia modliť stopäťdesiat zdravasov. Tým činom vznikol takzvaný mariánsky žaltár. Takže okolo roku 1000 po Kristu mali rehoľní bratia v rukách pri mariánskej modlitbe pomôcku, ktorá sa veľmi podobá nášmu ružencu. Aj z obsahovej stránky náš ruženec vyrastá na liturgickom poli. Veď používanie modlitby Zdravas má pôvod v liturgii. Zaujímavým dokladom na to je ofertórium, čiže spev na prinášanie darov, s ktorým sa stretáme v 9. storočí vo franských antifonároch. Napríklad v antifonári z Compiégne na štvrtú adventnú nedeľu je predpísané na Ofertórium Ave Mária. A je isté, že ofertórium Ave Maria zaviedol do omšovej liturgie pápež Sergius I. na sviatok Zvestovania Panny Márie, a to okolo roku 690. K tomu je zaujímavé pripomenúť si, že až v prvom tlačou vydanom spevníku Dominika Michala Vehe v Lipsku r. 1537 je k modlitbe Zdravas pridané meno Ježiš. A takéto Zdravas Mária je 5 Rozlúčka a budúcnosť Biskup Dominik Hrušovský Riaditeľ Ústavu [pageend5]Keď sme sa zamysleli nad pôdou, na ktorej vyrástol náš ruženec, skúmajme pozorne korene, z ktorých ruženec vyrástol. A tu hneď vieme povedať, že ruženec vyrástol z evanjeliových koreňov. Lebo, ako hovorí Svätý otec Pavol VI., « z evanjelií sa čerpajú ružencové tajomstvá i hlavné formuly... Ruženec je evanjeliová modlitba* (Marialis cultus, č. 44). A to tak veľmi, že duchovní spisovatelia nazývajú ruženec evanjeliom podľa Márie. A vravia, že toto evanjelium má výhodu, ktorú nemajú ostatné štyri evanjeliá. Ľahko sa ho môže naučiť aj dieťa, pretože je zhrnuté v pätnástich vetách, a predsa obsahuje podstatné údaje o živote Ježiša Krista. Toto evanjelium bolo vlastne prvé. Panna Mária totiž zaznačila do svojho materinského srdca všetky udalosti zo svojho a Ježišovho života a vo svojom srdci ich starostlivo uchovávala ako vzácne bohatstvo. Sv. Lukáš evanjelista poznamenáva, že « Mária si zachovávala všetky tieto udalosti vo svojom srdci a premýšľala o nich», a o niekoľko veršov ďalej znova, druhý raz, sv. Lukáš píše, že Mária si zachovávala v srdci všetky slová, ktoré Ježiš povedal, keď ho našli v jeruzalemskom chráme, hoci tie slová vtedy ešte celkom nepochopila (porov. Lk 2,51). Z toho vidíme, že Panna Mária bola prvá zo všetkých veriacich, ktorá rozjímala o tajomstvách Ježišovho života. Od nej sa evanjelista Lukáš dozvedel všetko, čo napísal v prvej a druhej kapitole svojho evanjelia, a to najmä o Ježišovom počatí z Ducha Svätého, o tom, že Mária nosila vo svojom živote Ježiša, keď navštívila svoju príbuznú Alžbetu, o tom, že Mária porodila Ježiša v Betleheme, že ho obetovala v Jeruzalemskom chráme a napokon že ho dvanásťročného našla v chráme dišputovať s učiteľmi zákona. A toto všetko sa nachádza v tajomstvách radostného ruženca, aby sme o tom aj my rozjímali ako Panna Mária. Panna Mária sa však vo svojom rozjímaní nezastavila len pri tajomstvách z Ježišovho detstva, čiže pri tých radostných tajomstvách. Bola prítomná pri Ježišovom umučení, na jeho krížovej ceste a stála pri jeho kríži. Premýšľala o tom, ako sa Ježiš krvou potil, ako bol bičovaný, ako bol korunovaný tmím, ako niesol ťažký kríž a ako bol ukrižovaný. To sú desiatky bolestného ruženca, ktorými sa my môžeme pripájať k bolestnému premýšľaniu Panny Márie. Napokon Panna Mária mala srdce naplnené aj slávnostnými udalosťami Ježišovho života, a to najmä jeho zmŕtvychvstaním, nanebovstúpením a zoslaním Ducha Svätého. A keď o týchto slávnostných tajomstvách premýšľala, duša sa jej vznášala do výšin a srdce ju ťahalo stále vyššie k Synovi. Tušila, že ju Syn vezme k sebe do neba a že ju odmení korunou slávy pri sebe samom. A to sú desiatky slávnostného ruženca. Zaiste všetci chápeme, že tak, ako Panna Mária v týchto rozjímaniach nachádzala pokrm pre svoju lásku k Bohu, aj my, keď sa v ružencovej modlitbe zapojíme do rozjímania s ňou, nájdeme v sebe nový zápal a nový vzlet v službe Bohu. Veď evanjelium je radostná zvesť o Bohu. A ruženec je evanjelium podľa Márie. (Juraj Gusič S.J., S Máriou vždy vyššie. 1985, s. 232-235). Čoskoro sa toto evanjelium podľa Márie alebo Máriino evanjelium začalo nazývať ružencom, po latinsky rosarium od slova rosa, čo znamená ruža. 6 2. Biblické korene ruženca predpísané ako pieseň pred začiatkom nedeľnej kázne. Patrilo teda do liturgie tak ako sama kázeň. Dôležité je však pripomenúť, že kazatelia, ktorí začínali svoju kázeň zaspievaním piesne Zdravas Mária, čiže zaspievaním prvej polovice nášho zdravasu, zakončievali čoraz častejšie svoju kázeň prosbou k Panne Márii: « Svätá Mária, Matka Božia, pros za nás hriešnych teraz i v hodinu smrti našej. » A to je druhá polovica nášho zdravasu. Spojením liturgického zdravasu pred kázňou s liturgickou prosbou po kázni vznikol náš dnešný zdravas. Môžeme teda povedať, že náš ruženec, ktorého podstatnou zložkou je päťdesiat zdravasov, vyrástol na liturgickej pôde, a to nielen pokiaľ ide o formu, ale aj keď ide o obsah. Z toho vyplýva, že ruženec má v Cirkvi domovské právo. 3. Správne chápanie ruženca Po tomto krátkom pohľade do dejín ružencovej modlitby môžeme sa zamyslieť nad tým, ako máme správne chápať ruženec. [pageend6]Veľmi nám v tom pomôže najprv hlboká myšlienka veľkého teológa Romana Guardi- niho. On charakterizuje ruženec ako « úkon svätej sympatie». A vysvetľuje ho takto: Povedzme, že je pre nás niektorý človek veľmi dôležitý. Veľmi nám na ňom záleží. Veľmi si ho ctíme a vážime. Zaiste sa veľmi tešíme, keď sa stretneme s niekým, kto je s ním dajako spriaznený alebo spriatelený. Na toho priateľa hľadíme tiež s úctou a nachádzame v ňom ako v zrkadle obraz nášho váženého človeka. Ba môžeme povedať, že v zrkadle jeho priateľa lepšie ho poznávame a uvedomujeme si jeho nové črty a hodnoty. Naše oči sa stretli s očami spriateleného človeka, v ktorých zisťujeme pozornosť a lásku k nášmu váženému človekovi. A tak je to aj pri modlitbe ruženca. Uvažujeme nad Ježišovým životom. Ale nie bezprostredne a pre seba, ako to robíme pri pobožnosti krížovej cesty. Ale uvažujeme o Ježišovom živote v Márii, pretože Ježiš bol a je obsahom jej života, ako dieťa je životným obsahom matky. Ale tento Ježiš je zároveň aj Máriiným vykupiteľom, čím nie je žiadne iné dieťa pre svoju matku. Takže v tomto vzťahu medzi Ježišom a Máriou sa prejavuje nielen to, čo je ľudsky materské, ale aj to, čo je božsky vykupiteľské. Máriino životné spoločenstvo s jej Synom je teda zároveň jej životným spoločenstvom s Bohom. A tak nachádzame Ježišov život odzrkadlený v Máriinom živote a tým získavame nový pohľad na jeho život. Guardini doslovne hovorí: « V tom spočíva podstata sympatie, že iný človek dá svoj život k dispozícii nášmu životu, a potom už môžeme nielen zo svojho vlastného vnútra, ale aj z vnútra toho iného človeka dívať sa von a milovať. Čosi podobné deje sa pri modlitbe ruženca. Modliť sa ruženec znamená pobudnúť alebo zdržiavať sa v životnej sfére Máriinej, ktorej obsahom je Ježiš.» Z toho vyplýva, že ruženec nie je dajaká cesta, ktorú máme preputovať, ale je to vstúpenie pred javisko, na ktorom sa odohráva divadlo. Stojíme pred živým obrazom, zotrvávame pred ním. Tu nezáleží na dĺžke nášho pobudnutia. Pri ruženci ide skôr o hĺbku. To nie je náhoda, že pri ruženci hovoríme o tajomstvách. Naproti tomu pri krížovej ceste hovoríme o zastaveniach. Tajomstvá vyžadujú od nás hlboké nazeranie, aby mohli takmer vprúdiť do nášho života. Majstri duchovného života hovoria o zrodení sa Boha v nás. Prvým svedkom takého zrodenia je apoštol Pavol, keď hovorí: « Žijem už nie ja, ale žije vo mne Kristus » (Gal 2,20). Aby som sa dopracoval k takejto hĺbke, k tomu mi dopomáha vrúcne po- budnutie s Pannou Máriou v hlbokej modlitbe ruženca. Vtedy je ruženec pre mňa úkonom svätej sympatie. (Porov. Bertram Maier: Úkon svätej sympatie. In: ĽOsserva- tore Romano. Wochenausgabe in deutscher Sprache. Vatikan 1987, Nummer 41, s. 6). Svätý Otec Ján Pavol II. hovorí v tom istom zmysle k účastníkom svetovej synody biskupov pred ich spoločnou večernou modlitbou ruženca. Hovorí im takto: V ruženci sledujeme Kristove tajomstvá Máriinými očami. Mária nám odcláňa tieto tajomstvá, dáva nám ich vychutnať, robí nám ich prístupnými, mohli by sme povedať, že ich robí primeranými naším proporciám, našej maličkosti a našej slabosti. V Máriinom svetle Kristove tajomstvá takmer stekajú dolu do našich životných okolností a ťažkostí. A napokon v Márii a cez Máriu nadobúdame pri modlitbe ruženca schopnosť pretlačiť sa až ku Kristovmu srdcu a k srdcu nebeského Otca. (Johannes Paulus II.: Im Rosenkranz werden die Geheimnisse Christi betrachtet. In: L’Osservatore Romano. Dokumente. Vatikan, 17 Jahrgang, Nr. 48, 27. nov. 1987, str. 9). 7 4. Námietky proti ružencu Keď sme sa zamysleli nad podstatou ružencovej modlitby, mali by sme sa celkom prirodzene za túto modlitbu nadchnúť. V psychológii je totiž známy zákon, že odhalená hodnota stáva sa vždy sama motívom, aby sa človek pre ňu rozhodol. Lenže proti odhalenej hodnote dakedy vystupujú námietky, ktoré sú prekážkou správneho rozhodnutia. Treba ich odstrániť. Za tým cieľom si tu odstránime niektoré námietky proti modlitbe ruženca. Známy americký kazateľ biskup Fulton Sheen rozpráva túto príhodu: Mal raz prednášku. Po nej prišlo za ním dievča a vraví: «Ja sa asi nikdy nestanem katolíčkou. Na príčine je ruženec. Vždy tam opakujete jedno [pageend7]a to isté. Cítim v tom čosi neúprimné a falošné. » Biskup sa na ňu pozrel a opýtal sa: «Kto je ten chlapec, čo vás sprevádza?» Odvetila, že snúbenec. Tu jej povedal: « Má vás rád váš snúbenec? » « Isteže! » « Ako to viete? » « Vždy mi to predsa vraví. » « Čo vám hovorí? » « Milujem ťa! » « Kedy vám to povedal? » «I teraz, asi pred hodinou. » « A povedal vám to už aj inokedy? » « Vždy, keď sa stretneme. » « Slečna », povedal jej biskup s nádychom jemnej irónie «vyčítate nám, že nie sme úprimní, pretože vraj pri ruženci opakujeme to isté. Váš snúbenec vám opakuje tiež vždy jedno a to isté. Je teda neúprimný? » A biskup pokračuje: «Ruženec buď je modlitbou lásky, alebo nie je ružencom. Naznačuje nám to už sám jeho názov. Ruženec totiž je veniec ruží. A ruža je symbolom lásky. » Láska celkom ľahko znáša opakovanie. V láske je opakovanie celkom na mieste. Ale opakovanie bez lásky je naozaj neúprimné a falošné. Opakovanie bez lásky je nedôstojné človeka. Moderná psychológia tiež učí, že opakovanie modlitby, modlitbovej vety, alebo dajakého krátkeho slovného výrazu napomáha naše sústredenie. Opakovanie totiž utvára okolo nás akúsi ohradu, cez ktorú ťažko preniknú do nás roztržité myšlienky. Opakovanie nás udržiava sústredených na tajomstvá Ježišovho života a na láskyplný dôverný vzťah k Ježišovi v sprievode našej matky Márie. Častú námietku proti ružencu uvádza a s ňou sa vyrovnáva Páter Janez Jenko vo svojej knihe Mária v našich časoch. Slovinskí mládežníci mu povedali: «Ruženec už vyšiel z módy. Všetko má svoj čas. My dnes dávame prednosť čítaniu Svätého písma. My sme si postavili do stredu života Krista. » Páter im odpovedá: « Úcta k Panne Márii vám v tom neprekáža. Pán Ježiš si zvolil a miloval Máriu prv, než sme si ju zvolili a milovali my. Láska k nej nie je prekážkou alebo falošnou cestou, ktorá by nás odvádzala od Krista. Cieľom mariánskej úcty je dostať sa s Máriou bližšie ku Kristovi, ktorého Mária milovala a ktorému slúžila oveľa viac ako my» (Porov. Janez Jenko: Mária v našich časoch. Druhé vydanie, SÚSCM. Rím 1986, čl. 18. a 1.2.3.). Nie je potrebné zaoberať sa jednotlivo ďalšími námietkami. Stačí, keď si uvedomíme, že všetky spomenuté a prípadne i ďalšie neuvedené námietky proti ružencu vznikajú jedine a výlučne vtedy, keď namietajúci majú do činenia s nepravým, povrchným, plytkým, formálnym, odrapotaným ružencom. Pravý, úprimný, hlboký, vrúcny, sústredený, rozjímavý, láskyplný spôsob ružencovej modlitby nikdy nemôže byť napadnutý nijakou námietkou. Opravdivý ruženec nemožno rozumne nijako odmietať. Len chybný ruženec si zasluhuje kritiku, a to nie iba od tých, čo sa ho nechcú modliť, ale aj od nás, čo sa ruženec modlíme. A preto si na koniec tejto state o námietkach proti ružencu zacitujeme dôležité upozornenie z apoštolskej exhortácie Pavla VI. Svätý Otec doslovne hovorí: « Keď končíme tieto úvahy, ktoré sú dôkazom starostlivosti a úcty, čo prejavuje Apoštolský stolec svätému ružencu, chceme zároveň pripomenúť, aby sa pri šírení tejto veľmi spasiteľnej pobožnosti zachovala náležitá miera. Ruženec sa nemá vynášať natoľko, žeby mohol vzniknúť dojem, akoby sa nevhodne podceňovali iné pobožnosti. Isteže, ruženec je výborná modlitba, ale veriaci si má voči nemu zachovať pokoj a slobodu ducha, aby sa ho modlil pokojne a zobrané, získaný najmä vnútornou krásou tejto modlitby* (č. 55). Potiaľ Svätý Otec. Z jeho slov vyplýva, že ruženec sa nebudeme modliť ako prikázanú povinnosť. Ďalej z nich vyplýva, že nie dĺžka je dôležitá, ale hĺbka. Ďalej z nich vyplýva, že proti chuti odšepkaný ruženec, chápaný ako splnenie predsavzatia, je vždy menej ako jeden desiatok, ktorý sa modlím získaný vnútornou krásou tejto modlitby. 8 Jozef Vrablec (Vybrané časti z cyklost. vydania spisu Naspäť k Márii, str. 168-187) [pageend8]ODVTEDY SA RÁD MODLÍM RUŽENEC (Antropologický aspekt) Mnoho rokov som aj ja — podobne ako vy — hundral na modlitbu ruženca z racionalistických dôvodov. « Načo toľkokrát opakovať tie isté slová? Nebolo by užitočnejšie povedať Bohu pár slov o tom, čo prežívam? » Nechápal som ani to, prečo mám podať modlitebný výkon v sústredenosti. K čomu to Pán Boh potrebuje? Potom prišli skúsenosti. Ako kňaz som bol pozvaný ku chorým aj na psychiatrickom oddelení a v rozličných ústavoch. Od lekárov som sa dozvedel, že často duševne chorý človek trpí na nejakú utkvelú negatívnu myšlienku. To znamená, že toľkokrát si opakoval myšlienky strachu, úzkosti, vlastnej viny a beznádeje, až myšlienkam podľahol. Vyrobil v sebe chorobný syndróm. U profesora Murphyho som sa dočítal, že aj opak je možný. To znamená, že ak človek denno-denne sýti seba myšlienkami radosti, nádeje, lásky a pokoja, stáva sa zdravším. A tu sa mi odkryl antropologický aspekt kresťanskej modlitby. (Samozrejme, že s úctou prijímam aj iné aspekty: modlitba ako rozhovor s Bohom, ako úkon klaňania sa, odprosenia, ďakovania, prosby atď.) Pri modlitbe človek opakuje sám pre seba mnohokrát pekné myšlienky: Boh je otec, ktorý ma má rád. V Ježišovi ma vyzýva, aby som mu dôveroval a mal rád aj iných ľudí. Pred Bohom mám vždy istotu, že mi odpúšťa a zbavuje ma vlastnej ťarchy. Čím viac do svojho podvedomia vtláčam myšlienky nádeje a lásky — pochádzajúce z textov modlitby — tým viac sa život stáva radostnejším. Odvtedy sa rád modlím ruženec. A netrápim sa nad tým, ako som sústredený, ani nad tým, že opakujem mnoho rovnakých slov, lebo podstatné je čosi iné. To, že keď si vytvorím priestor pre modlitbu, na nosných vlnách pekných myšlienok môže Duch Boží môj život obdarovať pokojom a radosťou. Dnes už chápem múdrosť starej mamy, ktorá nás v detstve večer zhromaždila okolo stola a predriekavala ruženec. Ja som síce iba čakal, kedy to skončí, ale ona vedela, čo zasieva do sŕdc svojich vnúčat. Ďakujem aj Cirkvi — matke všetkých veriacich, že nám v októbri zvlášť pripomína výhody ruženca: v zrýchlenom tempe života vytvoriť si priestor pre Božie obdarovanie. Dňa 4. augusta 1992 si Pán Boh povolal bývalého pražského arcibiskupa kardinála Františka Tomáška. Dožil sa úctyhodného veku 93 rokov a patril medzi najvýraznejšie osobnosti katolíckeho života v Čechách, na Morave a čiastočne aj na Slovensku. V olomouckej arcidiecéze, do ktorej rodom patril, sa stal 5. júla 1922 kňazom. Bol kaplánom, profesorom náboženstva, profesorom pedagogiky a katechetiky na Teologickej fakulte. Dňa 12. októbra 1949 bol bez predbežného štátneho súhlasu vysvätený za biskupa, hneď nato uväznený, po troch rokoch prepustený a ustanovený za správcu fary na zapadnutej fare. Mohol sa však zúčastniť ako biskup všetkých zasadnutí II. Vatikánskeho koncilu. Po odchode kard. Berana do Ríma stáva sa najprv pražským apoštolským administrátorom, neskôr arcibiskupom a kardinálom. Po počiatočných ťažkostiach sa kardinál Tomášek presadzuje ako skutočný duchovný vodca svojich veriacich a pred štátnymi vrchnosťami ako symbol odporu. Za takéhoto ho považuje i sám Svätý Otec Ján Pavol II. Aj slovenskí veriaci sa na neho častejšie obracali a výrazne podporili svojimi podpismi i jeho dôležitú petíciu o náboženskú slobodu. Po premenách v novembri 1989 nebohý pražský arcibiskup už čakal len na svoje « Nunc dimittis ». To sa uskutočnilo pri návšteve Jána Pavla II. v Prahe, na Velehrade a v Bratislave v apríli 1990. Od marca 1991 nastúpil na jeho miesto do Prahy arcibiskup Miloslav Vlk. Tak sa Otec kardinál Tomášek spokojne pripravoval na konečné stretnutie s Pánom. Sprevádzajú ho i naše vďačné spomienky a modlitba, aby dobrý Pán Boh odmenil jeho námahy a prácu za svätú Cirkev. 9 Anton Fabián KARDINÁL TOMÁŠEK NA VEČNOSTI [pageend9]DIALÓG VČERAJŠKA SO ZAJTRAJŠKOM Casto ma zaráža fakt, že naša generácia trávi čas spôsobom veľmi zvláštnym. Dnes mnoho vecí sa dosiahne bez akejkoľvek námahy, v okamihu. Päť minút pred poludním vložíte jedlo do mikrovlnnej rúry a na poludnie sadáte k stolu. Čiže stalo sa normálnym dosiahnuť určité veci bezprostredne, bez námahy. Následne takmer úplne vymizol zážitok tvorenia, očakávania, napätia. V minulosti sme museli dlho čakať, kým sme si zaslúžili bicykel; dnes ho chlapci majú ešte skôr, než vedia, čo to vlastne je. Potrebám sa nezadosťoučiňuje, potreby sa vyvolávajú. Tak sa stáva, že jedinec býva sklamaný alebo znetrpezlivený. Je to druhá tvár civilizácie, ktorá dosiahla maximum technických možností. Tu väzí príčina, že mnohí mladí dnes trpia akoby stratou pamäti. Pamätajú si iba niekoľko udalostí silných, vzrušujúcich — a zabúdajú na ostatné; a bolo by treba « stráviť » toľko iných dojmov. Táto skutočnosť zanechala stopy v našej spoločnosti. Keď sa napr. vyučovanie dejepisu obmedzí na minimum, alebo keď sa v chlapcoch vytvorí domnienka, že dejiny sa začali včera večer, môže sa s nimi oveľa ľahšie manipulovať. Vzhľadom na budúcnosť mnohí mladí akoby boli ustarostení iba o výhody, ktoré im prinesie ich diplom. Je zarážajúce, že už i tí najmladší majú strach, že v budúcnosti nenájdu prácu. Nie je to iste normálne pre trinásťročného chlapca... Casto počujem, ako mladí odsudzujú konzumnú spoločnosť; no zároveň vidím, ako ju využívajú bez miery... Zaujímajú sa o všetko, čo Konštatujem, že mnohí mladí ľudia majú ťažkosť zamyslieť sa trocha hlbšie, analyzovať veci, nadobudnúť si panoramatický pohľad. Je to akoby práca s lazerovými lúčmi. Dávajú možnosť vidieť veľa podrobností, no na veľmi obmedzenom poli a bez súvislosti s ostatným. Kultúra mladých sa mi zdá priam elementárna, a predsa sa vedia zapojiť priam horúčkovito, keď ide o veľké problémy, ako sú pokoj, Tretí svet, sloboda, životné prostredie. Konštatuje sa to ako inkubačná perióda, ktorá vybuchne v demonštračných pochodoch zástupov mladých ľudí, ktoré sa rozplynú a znova sa objavia v situácii úplne odlišnej. V tomto zmysle sa mladí ľudia veľmi ľahko dajú k dispozícii aj keď ide o pozitívne podujatia. Bez okolkov sa vydá na cestu mladý muž aj s manželkou, prípadne s deťmi, do najmi- zernejších chatrčí Južnej Ameriky. Zdalo by sa, že je to netrpezlivá veľkodušnosť, ale je to pekné. Predsa však vo všeobecnosti hovoriac väčšina mladých je uzavretá a ich vzťahy sú skôr chudobné — slabé. Majú úžasné možnosti stykov, no zostávajú sami. Dnes je množstvo komunikačných prostriedkov a predsa nikdy nebola taká slabá komunikácia. Preto vidím toľkých mladých, ako hľadajú spojenie, miesto, kde by sa cítili «jedno » aspoň na chvíľu, na hodinu, kde by mali pocit, že všetci sú oživovaní tými istými citmi. Raz večer som mal príležitosť hovoriť v jednej farskej hale. V blízkom lokáli bez prestávky hrala hudba na plnú paru. Po prednáške som sa ta šiel pozrieť. Pýtal som sa jedného mládenca: « Prečo musí byť hudba taká silná, či by melódia nevyznela lepšie iným spôsobom? » Odpovedal mi: «Vy si myslíte, že my počúvame melódiu? Nejde nám o počúvanie hudby, my ju chceme cítiť chvieť sa v našom vnútri, v ramenách, v nohách. » Zostal som prekvapený. Je jasné, že tí mladí boli citliví na to, čo je bezprostredné, vzrušujúce. Azda tu tkvie príčina častých depresií mladých ľudí. Či 10 Mladí na « krátkych vlnách »? Bruselský kardinál Danneels už niekoľko rokov pozýva do svojej rezidencie mladých ľudí na posedenie; debatuje s nimi, odpovedá na ich otázky. Je tej mienky, že prenosný pás odovzdávania viery z generácie na generáciu sa pretrhol. V minulosti ten pás prechádzal rodinou, dnes sa ťažisko života mladých prenieslo do kultúrnych stredísk, škôl, športových hál, diskoték. V rodine sa mladý človek zdržuje veľmi málo. Okrem svojho domu má niekoľko iných « domov ». Preto kardinál navštevuje mladých ľudí aj v týchto iných « domoch » a stretáva sa aj s ich rodičmi. — Iny Dreissenová zozbierala myšlienky rozhovorov kard. Danneelsa a r. 1990 ich zverejnila v knihe Wie is God voor U? — Kto je pre teba Boh? Vyberáme z nej pre našich čitateľov tieto myšlienky. Netrpezlivé lazerové lúče je bezprostredné, merateľné, technicko-prak- tické. Následne sa stáva pre nich rozhodne diskutabilné sľúbiť niečo do budúcnosti alebo zaviazať sa na dlhý čas. Človek má dojem, že mnohí iba s ťažkosťou sa vedia nachvíľu zastaviť; žijú v ustavičnom strese, neschopní nájsť si chvíľu na zamyslenie. [pageend10]Ešte iné konštatujem. Vy poznávate svet, v ktorom žijete, vo vašej obývačke. Kto má káblovú televíziu, dostáva dva programy s násilníckymi filmami a dva s erotickými. Prakticky v každom vysielaní vás zaplavia násilenstvom a erotizmom. Takto sa pomaly presviedčaš, že to, čo je príjemné a príťažlivé, je priamo spojené s erotickým. Všadeprítomnosť erotického zohráva v tvojom živote pomaly ale iste dôležitú rolu. Mnohým mladým to určuje stredobod záujmov, predmet rozhovorov s priateľmi i samu voľbu priateľov. Žartujú s výrazmi, ktorých v skutočnosti ani nepoznajú presný význam. Ďalšia poznámka. Konštatujem, že mladí sú citliví na verejnú mienku viac než inokedy predtým, hoci tvrdia opak. Sú veľkými konfor- mistami. Utvárajú si osobnosť v závislosti na osobnosti svojich priateľov zo školy. Je to typický aspekt našej doby. V dôsledku toho: či nie je normálne, že ako kresťania — s našimi morálnymi zásadami o manželstve a sexuálnom živote — sa stávame výnimkami? Či nie je normálne, že práve pre ich konformiz- mus, mnohí mladí nechcú viac patriť do Cirkvi? Mladí ľudia, ktorí sa cítia v podobných situáciách stratení, nezmôžu sa na iné, než povedať: « Neviem, čo mám robiť. » Doteraz som azda nepovedal veci prdíš pozitívne. No musím pripustiť, že v mnohých mladých ľuďoch je množstvo pozitívnych hodnôt. Vy máte napr. odvahu dať sa na nepreskúmané cesty; máte odvahu riskovať bez prílišnej ustarostenosti o následky. Toto ma naplňuje údivom. Je jasné, že rastie nová mládež: významná menšina vracajúca sa k idealizmu, k jasnosti, priezračnosti, k čistote. Je tu snaha o stabilitu, o normu. Otázka sexuálneho života, čo vypukla v šesdesiatych a sedemdesiatych rokoch, navi- domoči vstupuje do správnych medzí. Pozorujem aj výrazný zmysel pre autentickosť. Hneď sa vidí, či si presvedčený o tom, čo hovoríš. Rétorika už neuspokojuje. Veľké prednášky na vás dnes pôsobia menej než na nás kedysi. Je pravda, že niekedy venujete malú pozornosť obsahu reči. V skutočnosti možno byť čestným a autentickým i pri obrane pochybenej kauzy. Keď my dospelí hovoríme o Bohu, vy chcete vidieť, či sme presvedčení o tom, čo hovoríme. Prijímate, že sa môžeme mýliť; len nech netvrdíme, že keď sme sa mýlili, to záviselo od... Vaša generácia sa, napokon, dokonale cíti vo svojom v nových situáciách. Viete sa kreatívne prispôsobiť. My sa nachádzame na konci racionalistického obdobia; preto rozumové vysvetlenia dané ako odpoveď na vaše otázky by boli ako náplasť nalepená na drevenú nohu. Musíme sa ďalej snažiť hovoriť pravdu, ale dnes musíme ukázať aj jej krásu. A aj naše náboženstvo môže byť teplé a príťažlivé. Veľmi dobre viem, že náboženská výchova nie je ľahká. Kresťanstvo okrem toho je náboženstvo « historické ». Osobám, ktoré len s námahou chápu, čo je čas, sa naša viera zdá stará a prekonaná. Vaša nestálosť iste neuľahčuje vec. A predsa treba ďalej veriť. Netrpezlivé hľadanie iných riešení je na prekážku v dospievaní vo viere. Aj vaša zásada, že treba «skúsiť », prispieva k tomu, že veci sú menej zrejmé. « Čo robí dobre, je dobré » — hovoríte. Ale aj byť verný až do smrti robí dobre, i keď ide o dobro odlišnej povahy, než je bezprostredné zadosťučinenie. 11 Všadeprítomný erotizmus sa vám zdá normálne, že toľkí mladí trpia na depresiu? Podľa mňa príčina je vo veľkom množstve informácií a v predávkovaní poznatkami, ktoré sú nútení hltať. Nemajú čas usporiadať ich, ani vytvoriť poriadok hodnôt. A potom, kto im dá nejakú radu? Je pravda, hovorí sa, že nie je správne chcieť vtesnať mladých ľudí do stanovenej schémy. Ale keď sa bojíme pomáhať im, či ich tým nenecháme padnúť? Ďalšia vec, čo ma prekvapuje, je egocentrizmus mladých ľudí i dospelých. Každý sa borí za seba, za diplom, za prácu. Niektorí študenti napr. nechcú požičať poznámky spolužiakovi, ktorý nebol na hodine. Za našich čias by to bolo nemysliteľné. Možno sme všetci trochu zaľúbení do seba. Všetci sme veľmi, naozaj veľmi ustarostení o seba. Tak niekedy možno vidieť v autobuse alebo vo vlaku mladých ľudí, čo sa uzatvárajú do sveta jedného tranzistora. Stačí stlačiť gombík, aby rozhodli, či chcú byť spojení alebo nie s osobami okolo nich. Tak sa človek stáva introverzným, myslí iba na seba. A predsa... (Z knihy Card. Godfried Danneels, Chi e Dio per te?, ElleDiCi, Torino 1992. Preložil Štefan Vrablec). [pageend11]OCHRANA PRÁVA NA ŽIVOT Etické hodnotenie Základný cieľ zdravotníckeho povolania, ktorým je starostlivosť o ľudské zdravie, stanoví medze odbornej činnosti, ktorých prekročenie predstavuje nemorálne jednanie. Ohľad’ na zdravie a sociálne potreby tehotnej ženy nemôže nikdy ospravedlniť zákrok, ktorý neodvolateľné ničí základné práva druhej ľudskej bytosti tým, že ju usmrcuje. Živý ľudský zárodok spĺňa svojou prirodzenosťou kritériá ľudskej osoby od okamžiku počatia, a preto zdravotná etika vidí svoju prvoradú úlohu v tom, aby prebúdzala svedomie zdravotníkov a viedla ich k tomu, aby chránili právo nenarodených detí na život a slobodný vývoj. Etické odmietnutie úmyselného potratu by sa malo prejaviť i v terminológii. Všeobecne používané eufemistické označenie: « prerušenie tehotenstva » (interuptio graviditatis) je vecne nesprávne a zavádzajúce, pretože v skutočnosti nejde o prerušenie, ale o násilné ukončenie tehotenstva usmrtením živého ľudského zárodku. Je dôležité, aby zdravotníci v tomto zmysle ovplyvňovali laickú verejnosť, ktorá hlbšie nepozná dané skutočnosti a teda ani nevie o biologických súvislostiach takéhoto aktu. Zdravotník skutočne presvedčený o tom, že každý človek je povinný chrániť život druhých, a to i život poškodeného jedinca, môže významne ovplyvňovať verejnú mienku, opravovať nesprávne názory (naschvál v spoločnosti udržované) a vychovávať k úcte k životu. Etický pohľad kresťanského zdravotníctva na tzv. zdravotné indikácie k umelému prerušeniu tehotenstva vychádza z presvedčenia, že usmrtenie živého ľudského zárodku nemožno považovať za terapeutický ani preventívny zákrok. Pretože každý chorý človek má právo na život a na zdravotnú starostlivosť, nemožno riešiť nevyliečiteľnú chorobu doteraz nenarodeného dieťaťa jeho usmrtením. V takých prípadoch, keď tehotná žena trpí ochorením, ktoré zvyšuje riziko tehotenstva, nie je správne posudzovať zdravo sa vyvíjajúci ľudký plod ako agresora, ktorý by mal byť usmrtený, lebo nenesie žiadnu vinu na vážnej zdravotnej situácii. Lekár musí naopak zamerať svoje úsilie na účinnú liečbu chorej ženy. Vďaka pokroku v medicíne niektoré nesporné indikácie k potratu už prestali jestvovať, napr. pľúcna tuberkulóza gravidnej ženy, ktorú možno úspešne liečiť a dieťa po pôrode chrániť pred nákazou. V iných prípadoch, napr. u závažných chlopňových chýb, sa darí zvýšenou zdravotnou starostlivosťou previesť tehotnú ženu do obdobia, kedy jej plod už je životaschopný a môže prísť na svet pomocou cisárskeho rezu bez zaťaženia chorého srdca matky. V každom prípade ohrozenia zdravia tehotnej ženy tehotenstvom je povinnosťou potratu POČET POTRATOV NA SLOVENSKU 1953 5 391 1957 9 528 1958 21 433 1960 29 389 1970 35 565 1980 40 691 1986 50124 1987 57 222 1988 58 717 1989 56 309 1990 55 978 lekára čo najsvedomitejšie oceniť stupeň rizika a vysvetliť ho chorej žene tak zrozumiteľne, aby ho mohla pri svojom rozhodovaní zvážiť. Z etického hľadiska zostáva sporná otázka tzv. nepriameho potratu. Keď je v tehotenstve nutné previesť operatívne odstránenie maternice pre rakovinu, úmrtie plodu je nechceným, i keď nevyhnutným dôsledkom výkonu. Účelom operácie je v takomto prípade liečenie závažného ochorenia ženy a prostriedkom k dosiahnutiu tohto cieľa nie je usmrtenie plodu, ktorého prognóza by bola rovnako neistá. Až na túto výnimku, niet v pastorálnej medicíne v súčasnej dobe nevyriešených otázok, pokiaľ ide o zásadný postoj k tzv. zdravotným indikáciám. Ako úmyselný potrat je nutné klasifikovať i zanedbanie liečby hroziaceho potratu s úmyslom, aby sa uskutočnil. V konkrétnych prípadoch ťažkého etického rozhodovania je dôležité si uvedomiť, že morálny súhlas by mohol uvoľniť cestu k úmyselným potratom v menej oprávnených prípadoch, čím by bolo ohrozených oveľa viac ľudských životov. Postoj kresťanov k tzv. sociálnym indikáciám, ktoré sa snažia ospravedlniť zabíjanie nenarodených detí, vedie k rôznym iniciatívam, na ktorých sa podieľajú i mnohí neveriaci ľudia. Kresťansky orientovaní ľudia nechcú nikoho odsudzovať, ani nikomu vnucovať svoje názory, ale pomáhať nachádzať také riešenia, ktoré by brali ohľad tak na núdzu tehotných žien, ako aj na právo nenarodených detí. Pretože spoločenský systém zdravotnej a sociálnej starostlivosti väčšinou nie je schopný zaistiť účinnú pomoc, vytvárajú sa dobrovoľné združenia, ako je napr. nezávislá občianska iniciatíva « Ochrana nenarodeného života», ktorá bola v našej republike registrovaná v r. 1990. Jedným z cieľov týchto združení je materiálna a osobná pomoc matkám s viacerými deťmi, matkám v akejkoľvek núdzi, najmä slobodným, pre ktoré sa zriaďujú domovy s potrebným vybavením. Dôležitou úlohou kresťanských iniciatív je osvetová práca, zameraná na odbúravanie predsudkov budúcich matiek a na zoznámenie verejnosti s pravou podstatou a rozsahom legálnych potratov. V širokom povedomí verejnosti je treba prebúdzať úctu k nenarodenému životu. Rovnako v oblasti legislatívy je u nás potrebné spoločenské úsilie kresťanov a obdobne zmýšľajúcich občianskych hnutí. I keď etický cieľ nemožno vynucovať zákonom, doterajšie zákonné smernice by sa mali nahradiť lepšie uváženými, ktoré by obmedzili vysoký počet potratov aspoň na úroveň v susednom Nemecku, a zaručili budúcim matkám podmienky pre skutočné slobodné rozhodnutie, včetne spoločenskej pomoci. 12 MUDr. Ján Chochula [pageend12]QUO VADIS, HOMO EUROPAEUS? Kam sa uberáš, európsky človek? «Podľa názoru mnohých ľudí zo súčasnej spoločenskej krízy sa podarí nájsť cestu von len cez vzťah k Absolútnu. A podľa vás? » Túto otázku položili nedávno talianskemu filozofovi Massimovi Cacciatimu, docentovi estetiky na univerzite v Benátkach. Tu je jeho odpoveď: «Istotne nie! Alebo, bolo by aspoň potrebné vysvetliť, čo sa myslí pod Absolútnom. Pretože v našej kultúre skutočným orientačným bodom nie je Absolútno, ale — Vtelenie. Myslieť si, že vyjdeme z krízy, ak zreštaurujeme nejaké Transcendentno, Absolútno v zmysle ab-solutum, nejaké ‘prázdno’ v drámach Vtelenia, je falošná predstava... » Treba hádam ešte podotknúť, že to je odpoveď človeka, ktorý sa necíti byť veriacim. Napriek tomu obsahuje jeho názor pozoruhodný moment v uvažovaní, ktoré možno už dlhšie pozorovať v intelektuálnom európskom prostredí. ]e to otázka o ďalšom smere európskeho myslenia a kultúry, ktorá sa objavila na troskách východoeurópskych komunistických režimov a je prítomná na rozličných úrovniach i v spoločenskom a cirkevnom živote európskeho západu. Nie je to tak dávno, čo sa o tejto skutočnosti vyjadril predseda Rady európskych biskupských konferencií milánsky arcibiskup kardinál Carlo Maria Martini: «S periódou komunizmu nezomrelo v Európe obdobie veľkých ľudských ideálov. Naopak, práve preto, že padli ideológie, ideály sú jasnejšie...» Co predstavujú tieto ideály, naznačuje aj v úvode spomenutý rozhovor, pretože aj napriek módnemu zdôrazňovaniu potreby Absolútna zoči- voči rozličným spoločenským krízam, je v prvom rade nutné upresniť myšlienkový stav Európana v jeho genéze európskou históriou až podnes. Absolútno, ako správne postrehol Massimo Cacciati, sa nemôže - stať nálepkou, za ktorú ukryjeme viac-menej tušené alebo aj predstierané úmysly a ciele, pretože naša kultúra, v ktorej skoro dve tisícročia žijeme, obohatila toto hľadanie o také bohaté civilizačné rozmery myslenia a konania, že otázka vyzerá celkom ináč. Nielen potreba Absolútna ale aj o aké Absolútno tu ide? Čo sa rozumie pod Absolútnom v najširšom kontexte európskej kultúry? Otázka, ktorá sa tu predstavuje, nie je ani tak otázkou po histórii ako skôr otázkou po jej zmysle, pretože ak v roku 1961 napísal Federic Chabod že «Európa nie je nadovšetko výsledok geografie ale histórie», český historik Václav Černý už v jednej svojej eseji pripája: « Zmyslom dejín je zmysel ich kultúry. » Prvým dôležitým momentom európskej histórie, ak ju chápeme ako otázku po jej zmysle a teda po Absolútnu, bola grécka-helénska kultúra, ktorá poznamenala európske a civilizačné myslenie vôbec hlbokým sklonom k mysleniu, filozofiou ako láskou k múdrosti, uvažovaním a pomenovaním stavu a pôvodu vecí a javov, kde údiv nad ich pôvodom a dômyselnou skladbou sa stal základnou charakteristikou poznania. O niečo neskôr sa na horizonte Európy vynára staroveký Rím. Jeho systém expanzie moci charakterizujeme ako určitú formu prakticky dovedenej filozofie štátu, o ktorú sa pokúsili aj starovekí Gréci. Je to obdobie «zákona», obdobie rímskeho práva a jeho « pax romana », ktoré prinieslo občianskemu životu normy v zmysle občianskych práv a povinností. Obidve civilizácie sa stali kolískou občianskeho postoja k štátnej autorite. Tento postoj mal však odlišnú formu v antickom Grécku (demo-kratia) a inú v starovekom Ríme, kde sa moc postupne skoncentrovala v ruke jedného človeka. V oboch časom prevládla istá posadnutosť myšlienkou impéria, enormným organizačným úsilím, takže postupne sa vytráca sklon prehlbovať poznanie: «Starosť o dušu, nadobúda črty snahy o právny pomer k oikú- mené» (J. Patočka). Tento výrok dobre charakterizuje aj náboženský svet oboch civilizácií, kde nájdeme jednodivé príklady hľadania zmyslu a teda aj Absolútna, ale na všeobecnej rovine ide o pohodlný polyteizmus a štátom zavedenú idola- triu. Vo veľmi exponovanom období, v momente, keď sa obe civilizácie v stredomorskom prostredí zrážajú, padá ako zrno do dobre skyprenej pôdy iná kultúra, ktorá vyrastie na troskách antických impérií a ktorú dnes poznáme pod názvom — kresťanstvo. V najvlastnejšom slova zmysle je táto kultúra náboženstvom, lepšie povedané viac vierou ako filozofiou (Grécko) alebo organizačným systémom (Rím). Najdôležitejším prínosom tejto viery bolo znovuobjavenie otázky po zmysle — sveta, dejín, ľudského indivídua, ale v dimenzii, ktorá chýbala gréckemu mysleniu. Starý Tertuliánov výrok: « Čo majú Atény spoločné s Jeruzalemom? » sa dá pochopiť práve v zmysle tejto zmeny. Kresťanstvo tu nezačína na holej pláni, predchádza ho viac ako dvetisícročné hĺbanie a uvažovanie malého stredomorského národa, outsidera na vtedajšej politickej scéne. Najdôležitejšou otázkou židovského národa, ktorý sám seba nazval národom «knihy», národom « Biblie », bola otázka po zmysle jeho vlastných dejín, ale pri uvažovaní nad ňou sa vynorila aj otázka o ľudskom jedincovi ako takom, popri putovaní Abraháma aj otázka o putováni ľudstva a popri ceste 13 [pageend13]do zasľúbenej zeme aj otázka o spáse a konečnom cieli ľudského spoločenstva. Pri vlastnom hriechu sa tak vynárajú aj nadčasové úvahy o hriechu a zle ako takom a pri vlastných « návratoch » k Bohu Abraháma, Izáka a Jakuba sa vynára myšlienka, či Boh nie je univerzálnym Bohom všetkých ľudí... Rozdiel, ktorý tu prináša napríklad biblická antropológia v pohľade na človeka v porovnaní s gréckou filozofiou, nie je malý. Predovšetkým biblický jazyk židov — hebrejčina — má ohromný zmysel pre sémantické bohatstvo vecí a javov, ktoré sa odohrávajú okolo nás. Má rovnaké porozumenie pre telesnosť a pre prítomnosť ducha v telesnosti. Pre znalca nie je prekvapujúce, že Starý i Nový zákon sú plné živých obrazov z každodenného života, ktoré však hovoria o skrytých skutočnostiach. Zodpovedá to intencii biblického myslenia (ktoré dobre chápu poeti), že to, čo existuje, obsahuje dosť, aby mohlo niesť tajomstvo, ktoré je potrebné poznať. Ako teda kládla antropologickú otázku grécka filozofia a ako na ňu hľadeli biblickí autori? Predovšetkým, grécki filozofi videli človeka v dualizme « duše » a « tela » a skoro všetky filozofické koncepcie po nich prevzali kvôli zjednodušeniu túto definíciu. Biblia prišla s niečím úplne novým. Hebrejské slovo BASAR neodpovedá platónskému telu (gr. SARX) a duši (PSÝCHÉ) ale celku tela a duše. Človek je stvorený ako ŽIVÁ DUŠA. Nemožno povedať-človek má dušu, ale možno povedať-človek je duša. Ba práve preto, že tento zvláštny jazyk nedelí človeka na telo a dušu, môže Biblia spojenie muža a ženy nazvať nie telesným aktom, ako to nazývame my, ale slovom z psychologickej oblasti, totiž — poznaním / hebr. sloveso JADA / — « Adam potom poznal svoju ženu Evu a ona počala a porodila Kaina» (Gn 4,1). Ako však potom Biblia vyjadruje ten nad- zmyslový aspekt, ktorý pre nás predstavuje trochu materiálne tradičný termín — duša (gr. PSÝCHÉ)? Tento nový prvok, ktorý neexistuje vo filozofických antropológiách, vyjadruje hebrejské slovo RUACH, ktoré v novozákonnej gréčtine, hlavne v spisoch sv. Pavla, je preložené ako PNEUMA a dá sa preložiť ako — DUCH. Biblické slovo RUACH-PNEUMA-DUCH, to je nadprirodzená časť v človekovi, to, čo je schopné stretnúť sa s Duchom Božím. Je to teda niečo, čo nám umožňuje, ak sa vyjadríme veľmi plasticky, stretnúť sa s nadprirodzenom. Tento duch je v človekovi stálym pozvaním k prekročeniu ľudskej prirodzenosti. Zároveň je v tomto slove a skutočnosti prítomné ešte niečo viac. Týmto zvláštnym slovníkom pripravuje nás Zjavenie Božie vo Svätom písme na prijatie ohromujúcej skutočnosti vtelenia Syna Božieho do ľudského tela, jedného z najzvláštnejších aspektov kresťanskej zvesti. Dôsledky tejto biblickej skutočnosti boli jedinečné a pre svoju dobu revolučné. Ak my dnes nazývame « svätými» tých, ktorých pre ich čnostný kresťanský život povýšila Cirkev na oltár, pre apoštolskú Cirkev Pavlových čias boli «svätými» všetci tí, ktorí si v krste « obliekli Krista » a boli v Duchu Svätom novým stvorením. Krstom, ktorý bol zoblečením starého človeka, nebol už človek pochopený len ako právny alebo ne-právny, občan alebo ne-občan, otrok alebo pán, človek sa stal účastným na daroch Božích, stal sa dieťaťom Božím. Etická revolúcia, ktorú vyvolalo nastupujúce kresťanstvo, spočívala lapidárne povedané aj vo fakte, že otrok a teda vec sa mohol stať ľudskou bytosťou práve preto, že v očiach nového náboženstva bol niečím viac než len « telom ». Na všeobecnej rovine zoči-voči vtedajším náboženským predstavám, ako sme o nich hovorili (idolatria, polyteizmus), postavila teológia, vychádzajúca z biblickej antropológie, po prvý raz skutočnú reálnu alternatívu, totiž-zmysel života (nesmrteľnosť) alebo absurditu života, pričom pre kresťanstvo je táto otázka otázkou viery v Autoritu, pretože absurdnosť alebo ne-absurdnosť ľudskej situácie zaručuje iba Boh. Táto antropológia, ako ju chápe kresťanstvo, je hľadaním celej pravdy o človekovi, ktorého koncept sa tak historicky dá vyjadriť rozpätím, ktoré existuje v Biblii medzi človekom — Adamom (pričom meno Adam je znova len symbolom prevzatým z hebr. ADAMAH-hlina, prach zeme), ktorého Boh « utvoril z hliny zeme a vdýchol do jeho nozdier dych života » (Gn 2,7) až ku vtelenému Ježišovi Kristovi, v ktorom tento vývoj dosahuje svoje naplnenie: « ... lebo v ňom telesne prebýva celá plnosť Božstva» (Kol 2,8). Dokument II. vat. koncilu « Gaudium et spes », výslovne pripomína: «Tajomstvo človeka nachádza svetlo jedine v tajomstve vteleného Slova. Lebo Adam, prvý človek, bol predobrazom toho, ktorý mal prísť t.j. Ježiša Krista. Kristus, nový Adam, práve tým, že zjavuje tajomstvo Otca a jeho lásky, v plnej miere odhaľuje človeka človeku a dáva mu najavo vznešenosť jeho povolania. Je pochopiteľné, že všetky pravdy, o ktorých je reč, v ňom nachádzajú svoj zdroj a dosahujú svoje vyvrcholenie. On je ‘obraz neviditeľného Boha’ (Kol 1,15), je dokonalým človekom... lebo svojím vtelením sa Syn Boží určitým spôsobom spojil s každým človekom » (GS 22). Táto koncilová úvaha, ktorá má svoj pôvod v myšlienkovom bohatstve a náuke cirkevných otcov kresťanského staroveku, sa zrodila v úvahách nad dnešnou krízou «identity» človeka, ku ktorej podstatnou mierou prispelo tretie európske historické obdobie, ak vynecháme stredovek, počnúc renesanciou cez Machiavelliho až k osvietenstvu. Pretože nebolo len návratom k ideálom, ktoré predstavovali antické archetypy, odklonom od duchovnosti a príklanom k racionalizmu, k zdô- 14 [pageend14]razneniu nezávislosti ľudskej slobody a svedomia, ale aj sekularizáciou kresťanského myslenia, kde však človek zároveň prestal byť «vzťahom k Bytiu » a stal sa tak človekom « bez domova » (J. Patočka). Novoveká história potom už len potvrdila starý občiansky ideál, prednosť « oikúmené » pred «dušou» a kresťanský personalizmus vo vzťahu k človekovi zamenila za všeobecné ideály slobody, rovnosti a bratstva, ktoré prešli dlhým a rozporuplným vývojom, pretože stratili vzťah k celému tajomstvu ľudskej osobnosti. Typickým príkladom takejto idey o človekovi je jej poňatie v dielach nemeckého filozofa Karola Marxa (1818-1883). Zaujíma nás predovšetkým tá skutočnosť, kde majú svoj základ jeho úvahy o ľudstve ako takom a o človekovi, ktorého predstavuje ako dokonalý protiklad toho, čo kresťanstvo nazýva — imago Dei. Zdá sa, že celá Marxova úvaha nad človekom je jeho reakciou na filozofiu F. Hegela (1770-1831) a na myšlienky v spisoch tzv. mladohegelovcov (D.F. Straus, F. Ch. Bauer). Hegela zaujal obraz ľudského osudu: totiž, že pohyb dejín určitým spôsobom odzrkadľuje vývin ľudského ducha, pričom roTJí&xš}?.-subjektívneho ducha každého ľudského indivídua, objektívneho ducha t.j. všeobecnej etiky a absolútneho ducha- Boha. Subjektívny duch človeka dosahuje svoju skutočnosť v štáte, v duchu národov a s nimi vytvára svetové dejiny. Dejiny potom sú pokrokom vo vedomí slobody a tento pokrok je spôsobený Božou prozreteľnosťou. Filozofia dejín je plne v znamení teológie, zároveň je v znamení prítomnosti a otvára sa pre prítomnú prax. Hegel sa touto svojou filozofiou dejín plne stavia na náboženské stanovisko, ale jeho dialektická metóda pôsobenia transcendentna v svetových dejinách umožňovala zároveň položiť niekoľko pálčivých otázok. Reakciou na túto príliš «idealistickú filozofiu » bolo vystúpenie skupiny, ktorá má v dejinách filozofie názov-mladohegelovci. Jej predstaviteľ D.F. Straus spolu s túbingenským profesorom F. Ch. Bauerom žiadali podrobiť náboženské postuláty, konkrétny historický obsah Biblie i historickú osobnosť Krista v Evanjeliách, prísnemu vedeckému skúmaniu, lebo «to čo je božské, sa nemohlo takto stať a to čo sa takto stalo, nemohlo byť božské » (D.F. Straus). Tento pohyb mal ďalekosiahle následky a v minulom storočí a na začiatku nášho spôsobil kontroverzie, ktoré sa preniesli i do iných odvetví. Zjednodušene povedané celá diskusia sa točila okolo nosnosti historických faktov v Evanjeliách. Boli tendencie a pokusy oddeliť Krista histórie od Krista viery, tak ako v neho verili prvé kresťanské komunity. Jedinečnú historickú individualitu Krista v Evanjeliách chápali obaja len ako vyvíjajúcu sa ideu (bližšie o tomto probléme — Duch, pastier č. IX, 1991 —: « Prípad O’Callaghan »), pričom Straus tu myšlienkovo vyšiel z antického archetypu o mýte a kresťanstvo bolo redukované na učenie kdesi medzi etickými predstavami stoika Senecu a helenistickým učením o Logose Filona Alexandrijského. Karol Marx, vtedy novinár, ktorý sa zaoberal ekonomickými otázkami, bol zároveň osobným Bauerovým priateľom. Obaja pociťovali intenzívnu potrebu ukázať verejnosti politický obsah a vlastné poslanie kritiky náboženstva, ktoré začali. Marx si predsavzal priviesť tieto úvahy až k najzadnejšej hranici a uskutočniť zvrat v otázkach, ktoré vyslovili. Kým na začiatku ho spájala s mladohegelovcami kritika náboženstva, v dôsledku neutešených hospodárskych pomerov vo vtedajšom Nemecku (liberálny kapitalizmus a onedlho encyklika pápeža Leva XIII. — Rerum novarum, 1891) a aj vďaka hore uvedeným súvislostiam si uvedomil, že sa otvára priestor pre niečo « väčšie, než s čím vystúpilo na pôdu dejín kresťanstvo ». « Musí dôjsť k činu, k praktickej opozícii... opozícia musí byť vážna, ostrá, prenikavá a bezohľadná... » (Ein Ultimatum, Leipzig 1841). Marx chce, aby sa «skôr kritizovalo náboženstvo formou kritiky politických pomerov, než aby sa politické pomery kritizovali prostredníctvom náboženstva » (Kolín, 1842) a tvrdí: «Zmätok vládne v tom, kade ísť, ale niet pochybnosti o tom, z čoho vyjsť. » Bude to «bezohľadná kritika všetkého existujúceho» (Kreuznach, 1843). « Pre nás náboženstvo nie je dôvodom, ale iba prejavom svetskej obmedzenosti... Nepremieňame svetské otázky v teologické. Meníme teologické otázky v svetské » (« K židovskej otázke »). V čase, keď sa rodili tieto myšlienky, Marx už pochopil, že Bauerova historická kritika náboženstva sa vyčerpala a na jeseň roku 1843 bol pripravený prísť s iným poňatím dejín. Spočívalo takrečeno v postavení Hegela « z hlavy na nohy ». Absolútno bolo celkom presunuté do prítomnosti a miesto ducha zaujala v dejinách práca a jej produkt-matéria. «Náboženstvo je sebapoznanie človeka cestou omylu» napísal a jeho úplné oslobodenie predpokladá elimináciu akéhokoľvek prostredníka medzi Bohom a človekom. Všetko vytláča na okraj iný prostredník-prax. Človek dokonca aj sám seba vytvára tým, že produkuje a je produkovaný. Pritom je nezmyselné uvažovať o ňom ako o individuálnej osobe — človek je súhrn spoločenských vzťahov. Proletárska revolúcia mení krajné poníženie človeka v beztriednu spoločnosť nového človeka s vnútrodejinným novým nebom a zemou. Ako možno dedukovať, táto marxistická eschatológia v podstate prežila dodnes a práve z nej dnes vychádzajú nové impulzy toho, čo pápež Ján Pavol II. nazval najväčším podvodom v dejinách, spáchanom na človekovi. V takomto pohľade sa však beznádejne stráca idea ľudskej osoby, ktorú Boh tvorí ako pozitívnu a slobodnú « živú dušu » ako « imago Dei » (Gn 15 [pageend15]1,27). Človek je výsledkom negatívnej individualizácie hmotou. Tým je však aj ľudská spoločnosť — obec Božích detí budovaná reciprocitou lásky, iluzórna a poľutovaniahodná. Zostáva jediné: budovať ju na praktickom materializme (konzumná spoločnosť), alebo na základe autoteistickej ideológie (komunistická spločnosť), alebo na inom popretí tradičných hodnôt (liberálna spoločnosť). Podstatou týchto pokusov je vylúčenie evanjelia zo života. Na margo tohto európskeho myšlienkového procesu povedal pápež Ján Pavol II. počas návštevy Česko-Slovenska v roku 1990: « Keby historická pamäť Európy nesiahala hlbšie než k ideálom osvietenstva, mala by táto nová cesta európskej jednoty plytké a vratké základy. Kresťanstvo, prinesené na tento kontinent apoštolmi, upevnené potom kultúrnym dedičstvom jej patrónov sv. Benedikta, sv. Cyrila a Metoda ale i Vojtecha a ostatných veľkých Európanov, nemožno zo základov európskej kultúry vyvrátiť a nemožno ich v procese hľadania európskej jednoty znovu neobjaviť. » Tento prehľad o istej odchýlke v pohľade na problém človeka a jeho hľadanie Absolútna bol potrebný, aby sme lepšie videli všetky dôsledky a súčasnú orientáciu. Nejde tu totiž len o otázku historického myslenia, ale predovšetkým o stratu otázky po zmysle. Strata náboženskej viery v korene a v zmysel života je vždy skôr otázka životná než len filozofická alebo historická. « Vytrácanie sa viery v zmysel života » zaznamenávajú aj moderné myšlienkové prúdy či už vo svojej orientácii na negáciu Boha (F. Nietzsche) alebo v návrate k človekovi, k « absurdite » jeho bytia, ktoré je určené pre smrť (existencionaliz- mus). Hľadanie zmyslu dejín, sveta a ľudského života je teda skôr pátraním po « špecifickom » v Absolútne a jeho vzťahu k človekovi. Je tu nejaká šanca, nejaká možnosť, ktorá by otriasla nielen vesmírom, ale i obyčajným človekom a priniesla mu východisko z trápnej neistoty? Otázka je veľmi zložitá, pretože nemôže byť zodpovedaná len tak, že sa na ňu pozrieme z jedného hľadiska. Odpoveď, ktorú ponúka stará skúsenosť kresťanskej viery a ktorá sa čoraz viac vynára ako niečo « staré i nové » (Mt 13,52) je kresťanstvom definovaná udalosť Vtelenia-Inkarnácie. «HO LOGOS SARX EGENETO » — « Slovo sa stalo telom» (Jn 1,14): táto definícia vyjadruje jednu neopakovateľnú skutočnosť v histórii náboženstiev, že Ježiš Kristus, Syn Boží, sa stal človekom. To, čo sme povedali o biblickej antropológii, nové poňatie zmyslovej skutočnosti, « úplne iný pohľad na dejiny, čas, existenciu, odpor voči dualizmu, to všetko slúži jedinému — pripraviť svorník celej klenby, ktorý ju drží a ktorá ho pripravuje — Vtelenie* (Č. Tresmontant). «Boh tak miloval svet, že poslal svojho Syna, aby nik, kto v neho verí, nezahynul, ale mal večný život. » To je tá otriasajúca Božia skutočnosť, ktorá mení ontologickú situáciu človeka. Vtelenie je vlastne prítomnosť Božieho v ľudskom živote a svete. Nepredpokladá ani tak pochopenie mysľou, ale tým, čo myslí biblický termín PNEUMA-DUCH. Je to duch Boží v nás, ktorý pôsobí, že viera v Krista a jeho vykúpenie sa stáva hybnou silou nášho «ja ». Práve tento bod bol miestom, kde sa sv. Pavol na Areopágu v Aténach pokúsil nájsť spoločné východisko s pohanskými poslucháčmi. Najkontemplatívnejší z gréckych filozofov poznali totiž «niečo božské» — THEION TI — v človekovi. Vtelenie nás privádza k myšlienke, že Boh človeka nenechal len v stave púhej prirodzenosti, že neexistuje len stav «upadnutia do tela», ale práve preto, že telo je živá duša a že Ježiš sa stal takouto « živou dušou », sme schopní napraviť chybu, v ktorej uviazol nielen dualizmus gréckej filozofie, ale o storočia neskôr i marxizmus a dnešný liberalimus, keď sa pokúša redukovať človeka, pozbaviť ho Boha, pre údajnú lásku k nemu samému. Evanjelizácia Európy rovnako ako jej inkulturácia a história v priebehu dvoch tisícročí stojí a padá na sile faktu, že vtelenie a vzkriesenie Ježiša sa stali pre človeka výnimočnou udalosťou. Udalosťou, ktorú európsky človek prežíval osobne nielen vo filozofii a umení, ale predovšetkým v živote, ako nájdenie zmyslu, ako svoje pozdvihnutie a vzkriesenie. Stačí sa prejsť týmto starým kontinentom, jeho katedrálami, univerzitami, cintorínmi a začítať sa do matrík. Ak dnes niečo hľadáme, tak je to znova len zmysel života, nejaký ideál, ktorý by nás oslobodil od moderných dezilúzií a frustrovaného myslenia. Kresťanstvo tu celkom reálne ponúka skutočnosť stále živú pod povrchom všednosti, ukrytú v stáročných európskych základoch. Skutočnosť, ktorá prekonáva všetky dualizmy, aj tie, ukryté v srdci každého z nás. O tejto panoráme písal sv. Pavol, keď so živým slovníkom poznamenáva: « A všetko stvorenie s dychtivou túžbou očakáva zjavenie sa synov Božích.» Je to stvorenie, ktoré osídľuje zem s túžbou pretvoriť ju a ktoré predsa « spoločne vzdychá a spoločne sa zvíja v bolestiach až doteraz ». Je to stvorenie podobné chorému na smrť, ktoré hladuje po láske, ktoré trpí ako žena prinášajúca dieťa na svet a s ním aj my, pretože «i my sami v sebe stenáme a očakávame synovstvo Božie a vykúpenie svojho tela» (Rim 8,18.22n). Nemožno v tomto texte nevidieť atmosféru očakávania, požiadavku po niečom, čo chýba, Niekom nevyhnutom pre spásu človeka. Tu je tiež motív, pre ktorý sa usilovne hľadá dostatočne príťažlivý model, čo by duchovne integroval Európu. Je viac než isté, že problémy nacionalizmu, liberalizmu či socializmu sú len slabým vyjadrením tohto úzkostlivého hľadania. 16 Jozef Leščinský (Pokračovanie v nasledujúcom čísle.) [pageend16]ODPUSTENIE Úvodom malé podobenstvo o láske, odpustení a úteche. Nazvime ho podobenstvom o odpúšťajúcej matke. Ústrednou postavou je bezútešná matka oplakávajúca svojho syna, ktorý zomrel. Jej priateľka sa ju usilovala potešiť s tým, aby sa vrátila k pekným okamihom. Vraví jej: "Porozprávaj mi o tej chvíli, na ktorú si najradšej spomínaš. » A matka začala: « Spomínam si, že raz, keď bol ešte malý, pribehol za mnou, aby mi povedal, že mu je veľmi ľúto toho, čo zlé vykonal. Plakal a bol nešťastný. • «Prečo si spomínaš práve na toto?» — pýtala sa priateľka. « Pretože », odpovedala matka, « v tej chvíli ma veľmi potreboval. A keď som mu odpustila a objala ho, slzy sa zastavili. « Odpustenie je slobodne urobený úkon. Je darom, ktorý môžeme dať alebo nedať. A môžeme tento dar qj odmietnuť, keď nám ho druhý ponúka. Odpustenie zmieruje a uzdravuje nielen jednu osobu, ale dve, ba niekedy qj viac osôb. Odpustenie je základnou ľudskou potrebou. Sú chvíle, keď všetci potrebujeme, aby nám bolo odpustené. Odpusteniu, ako mnohým iným čnostiam, sa začíname učiť už doma. Odpustenie nie je inštinktívnou odpoveďou na to, keď nám niekto ublížil. Inštinktívnou odpoveďou je vrátiť to späť, odplatiť to. Odpustenie je božskou iskrou v nás, úkonom viery. Ak Písmo na niečom nalieha, tak je to práve odpustenie, ktoré sa viaže s láskou a vyžaduje sa k spáse. Ježiš povedal: «Ak vy odpustíte ľuďom ich poklesky, qj váš nebeský Otec vám odpustí. Ale ak vy neodpustíte ľuďom, ani váš Otec neodpustí vaše hriechy. » (Mt 6,14-15) Od svojich učeníkov chcel, aby boli milosrdní, ako je milosrdný nebeský Otec (Lk 6,36-38). Odpustenie ilustroval podobenstvom o márnotratnom synovi a odpúšťajúcom Otcovi (Lk 15,11-24). Sám nám dal príklad, keď z výšky kríža odpustil tým, ktorí ho ukrižovali (porov. Lk 23,24). Odpustenie nachádza svoju potrebnosť a ozvenu qj v dnešných ťažkých okolnostiach. Čo znamená odpustiť? Odpustiť znamená zabudnúť na to, čo sa stalo, nepripomínať to nikdy viac, a ešte čosi Odpustiť znamená preukázať tomu druhému dobro, priazeň, objať toho Po vlaňajších skúsenostiach s organizáciou a priebehom tzv. nultého ročníka, konala sa Nadácia v Žiari nad Hronom, v bývalom biskupskom kaštieli, dňa 25. aug. 1992. Priebeh nadácie opieral sa o vlaňajší, mierne vylepšený scenár; zastúpené boli tri svetové jazyky a to angličtina (najpočetnejšie), nemčina a francúzština. JURY udelila prvú, druhú a dve tretie ceny. Subsidium v tvrdej mene pomôže umiestneným ďalej rozvíjať svoje jazykové vedomosti. Miestny odbor Matice slovenskej vydal medzičasom peknú pohľadnicu, ktorá ukazuje miesta, kde Dr. Moyses pôsobil, zomrel a tiež kryptu, v ktorej sníva svoj večný sen. Záverečné slovo predsedu JURY, p. správcu Matice slovenskej z Martina Dr. Hanakoviča, bolo aj poukazom do budúcnosti — v roku 1993 uskutoční sa II. ročník Nadácie. S touto myšlienkou súhlasili aj dvaja prítomní sponzori z Nemecka a jeden z USA. Okrem toho je už vypracovaný prvý návrh na Celoslovenské oslavy v roku 1994, kedy na sviatok sv. Cyrila a Metoda bude 125 rokov od smrti tohoto veľkého slovenského národovca, biskupa bansko-bystrického a prvého predsedu Matice slovenskej. Večer na nádvorí bývalého biskupského kaštieľa, pod platanom, ktorý pamätá na Dr. Moysesa, koncertovalo Slovenské okteto, pod vedením Prof. Warchalu. druhého asi tak, ako to urobili hlavní protagonisti v spomenutých podobenstvách o márnotratnom synovi a odpúšťajúcej matke. Čo znamená odpustiť? Moderným Rímom, ba nielen ním ale celým svetom otriasla správa o atentáte na Svätého Otca Jána Pavla II. Počas Evarýelizácie 2000 mal som možnosť vidieť autentické zábery. Ozval sa výstrel, pápež bol zranený, rýchle ho odvážali preč. Potom nasledovali zábery ale bez zvuku. Do väzenskej cely atentátnika Aliho Acciu prichádza po svojom uzdravení Svätý Otec. Sadne si na stoličku a rozpráva sa s tým, ktorý ho pred časom chcel zabiť. Počas rozhovoru Svätý Otec sa naklonil k Alimu a objal ho. Pri tomto zábere bol Jilm zastavený a zaznel hlasitý komentár k tomuto záberu: « Toto Je odpustenie!» 17 Juraj Kamas Ing. Kamil Tomko I. ROČNÍK NADÁCIE DR. Š. MOYSESA [pageend17]« Pane, nauč nás modliť sa! » (Lk 11,1). Keď sa apoštoli týmito slovami na úpätí Olivovej hory obrátili na Pána Ježiša, nepredložili mu hocijakú prosbu, ale s úprimnou dôverou mu vyjadrili jednu z potrieb ľudského srdca. Pravdupovediac, tejto potrebe dnešný svet nevenuje veľkú pozornosť. Už samotné tempo denných podujatí, spolu s hlučným a ľahkomyseľným vnucovaním masových komunikačných prostriedkov, nie sú vhodnými činiteľmi pre vnútornú uzobranosť k modlitbe. Jestvujú ďalej vážnejšie ťažkosti: moderný človek stále viac stráca náboženský náhľad na svet a na život. Proces sekularizácie — ako sa zdá — ho presvedčil, že beh udalostí možno dostatočne vysvetliť na základe imanentných síl vo svete, nezávisle od nadprirodzených zásahov. Okrem toho výsledky vedy a techniky v človekovi utvrdili presvedčenie, že už v hojnej miere dnes, a ešte väčšmi zajtra, bude môcť ovládať situácie a usmerniť ich podľa svojich túžob a žiadostí. Aj v samotných kresťanských prostrediach sa rozšíril názor o úlohe modlitby, ktorý jej uberá nadprirodzený ráz. Niektorí tvrdia, že opravdivé stretnutie s Bohom sa uskutočňuje v otvorení sa voči blížnemu. Modlitba by podľa toho nemala byť vo svete prostriedkom pre dialóg s Bohom, nakoľko je už vyjadrená vo veľkodušnom prejavovaní lásky voči druhým. Autentická modlitba by mala pozostávať jedine v skutkoch lásky. V skutočnosti človek, nakoľko je nedokonalým a nesebestačným stvorením, sa spontánne obracia k tomu, ktorý je prameňom každého daru, aby ho chválil, prosil a snažil sa v ňom uhasiť túžbu, ktorú nosí vo svojom srdci. Veľmi dobre to pochopil sv. Augustín, keď napísal: «Pre seba si nás stvoril, Pane, a nespokojné je naše srdce, kým nespočinie v tebe. » Práve preto zážitok modlitby ako základný prejav veriaceho je spoločný vo všetkých náboženstvách, a to aj v tých, v ktorých viera v osobného Boha je viacmenej zatemnená falošnými predstavami. Modlitba je vlastná kresťanským náboženstvám, v ktorých má prvoradé miesto. Pán Ježiš povzbudzuje k neustálej modlitbe. Kresťan vie, že modlitbu potrebuje tak ako odpočinok. Keď raz zakúsil sladkosť dôverného rozhovoru s Bohom, neváha sa k nemu znova vrátiť a sa mu odovzdať. Na tohoročnú púť do Einsiedelnu v nedeľu 20. septembra prišiel trnavský arcibiskup metropolita Slovenska Otec Ján Sokol. Bol hlavným celebrantom pri slávnostnej pútnickej sv. omši. V homílii poukázal na duchovné škody zapríčenené komunizmom a na dielo Ducha Svätého v dušiach veriacich. Obirmoval totiž dvanástich účastníkov púte, ktorá takto ešte získala na slávnostnom ovzduší. — Po sv. omši sa Otec arcibiskup zúčastnil aj na slávnostnom obede, pri ktorom sa každý mohol s ním stretnúť a porozprávať. — Na obrázku vidíme koncelebrantov pri slávnostnom záverečnom požehnaní. Zľava: O. Ondrejka, O. Mazák, O. Baník, Otec arcibiskup, O. Šadlák. (Informáciu s fotografiou poslal Pavol Kalí). 18 Svätý Otec o modlitbe ELLWANGEN V sobotu 26. septembra sa konala tradičná slovenská púť do Ellwan- genu. Od predošlých sa líšila tým, že ju viedol spišský biskup Otec František Tondra. Takýmto spôsobom zahraničie nadväzuje styky s vlasťou. Otec biskup to zdôraznil aj vo výstižnej homílii. Po sv. omši bolo milé stretnutie so vzácnym hosťom pri spoločnom obede a kultúrnom posedení. Mariánska pobožnosť s eucharistickým požehnaním zakľúčili krásnu púť, ktorú pripravil Otec Cyril Buran, SDB. KEVELAER V nedeľu 27. septembra sa konala výročná púť Slovákov z Porúria v Kevelaeri, ktorú zorganizoval miestny misionár Otec Jozef Huta SDB. Zúčastnil sa jej aj Otec biskup Dominik Hrušovský, ktorý už oboznámil pútnikov aj so svojím preložením za svätiaceho biskupa Trnavskej arcidiecézy. Bude mať na starosti duchovnú správu v hlavnom meste Slovenska Bratislave. Svätá omša zhromaždila slovenských pútnikov okolo oltára milostnej kaplnky, kde bolo po sv. omši i slávnostné sviatostné požehnanie. — Milé posedenie pri spoločnom stole zavŕšilo peknú púť. [pageend18]O jednom kaplanovi, miništrantoch a iných ľuďoch « V nedeľu a v prikázaný sviatok sa máš zúčastniť na svätej omši. » Tak znie druhé cirkevné prikázanie. Žiaľ, žije veľa katolíkov (mladých i starých), ktorí toto prikázanie neberú veľmi vážne. Samozrejme majú rôzne výhovorky na sklade, ktoré zväčša nie sú žiadne ospravedlnenia. To musia byť vážne dôvody, ktoré nás oslobodia od toho príkazu. O jednom by som chcel krátko referovať. Nedeľa ráno, 6 hodín. Deň sa prebúdza. Pred farskou budovou sv. Jozefa sú zhromaždení miništranti. Pán kaplán chce vykonať s nimi púť. Už prichádza objednaný autobus. « Všetci nastúpiť!» Vo chvíli je všetko umiestnené: chlapci i ruksaky. Už to ide! Po dvojhodinovej ceste prišli k prvému cieľu: k milostnej kaplnke Panny Márie. Tu slávia so svojím kaplánom svätú obeť. S veľkou zbožnosťou, ale nie menej silnými, chlapčenskými hlasmi, spievajú cirkevné piesne. Je ich možno počuť až na priestranstve pred kaplnkou. Tam ale bdie pri svojom voze šofér. On je zodpovedný aj za tam ponechanú batožinu chlapcov. Tu sa vnucuje otázka: Kedy má tento muž byť prítomný na bohoslužbe? Jeho povolanie mu to často znemožňuje. Po požehnaní a krátkom poďakovaní idú pútnici do neďalekého hostinca. Tam už niekoľko dní vopred pán farár objednal pre nich poriadne raňajky. Stoly sú prikryté bielou prikrývkou. Šialky stoja v rade, množstvo koláčov čaká na strávenie a usilovné čašníčky prinášajú horúce kávové konvy. A chlapci «spĺňajú» svoju povinnosť! A znovu otázka: Kedy majú zadosťučiniť tieto slúžiace osoby-kuchárky, ich nedeľnej povinnosti? Kedy? Totiž sotva boli obslúžení hladní chlapci, už sa tlačí druhá skupina do sály. A tak to ide až do večera, áno, až do noci. A na druhú nedeľu je to zase tak isto. Koľko zamestnancov v hostincoch sa nikdy nedostatne na svätú omšu, skoro nikdy na nedeľnú kázeň; aby človek ostal dobrým kresťanom, veľmi potrebuje oboje. 'ľýmto ľuďom, našim bratom a sestrám, musíme pomáhať. Chceme sa za nich modliť, aby im Boh dal silu, žeby aj za týchto zlých okolností ostali dobrými a vernými kresťanmi. Tri udalosti Tri udalosti, s ktorými by som vás chcel oboznámiť, majú nám — povedzme si to pokojne — kázať. Po autostráde uháňa autobus vyše 100 km rýchlosťou smerom na sever. Pri volante sedí dáma. Vedľa nej muž. Žiaľ nebola dopravná kontrola, ináč by sa bolo už včas zistilo, že dáma vôbec nemala viesť voz. Nemala totiž vodičský preukaz. Je to také zlé? Dokonca veľmi zlé! Hneď to uvidíme! Voz predbiehal svojím rýchlym tempom druhý voz. Pritom dostal šmyk. Vrazil do zeleného trávnika, preletel cezeň do druhého auta, ktoré — netušiac nebezpečenstvo — pokojne šlo po náprotivnom smere autostrády za svojím cieľom smerom na juh. Hrozný náraz! Úžasné výkriky! A výsledok? Štyria mŕtvi! Celá rodina: otec, matka a dve deti. Cestujúci vo voze, čo išiel podľa predpisu. Dvaja vinníci vyšli z toho s nepatrným zranením. Karol cestuje električkou k tete Alžbete. Na najbližšej zastávke musí vystúpiť. Tu asi 200 m pred zastávkou, priamo pred tetiným domom, z nejakej príčiny električka spomaľuje svoju jazdu. Ó, myslí si Karol, tu si môžem svoje staré nohy šetriť... Vyskočil z idúcej električky a padol pod vlečku. Úžasné výkriky! Škripot bŕzd. Ťažko raneného Karola odváža sanitka do blízkej nemocnice. Keď som ho navštívil, povedal: « Už nebudem nikdy vyskakovať z električky». 19 Max Biber ST (Z knihy In 3 Minuten viet gesagt preložil X.Y.) [pageend19]Už to ani nikdy nemohol spraviť, lebo pravú nohu mu museli amputovať. Prečo som vám rozprával o týchto dvoch udalostiach? Lebo v oboch prípadoch ľudia zabudli, že (zvlášť v dnešnej dobe technického pokroku) majú veľkú zodpovednosť za vlastný život a život svojich blížnych. V oboch prípadoch predpisy, uzákonené pre dobro ľudstva, boli trestuhodne zanedbané. Tým sa stala technika pánom nad človekom. A teraz tá tretia udalosť: Pri cvičnom lete lietadlo jedného amerického nadporučíka začalo horieť. Dôstojník by mohol « vystúpiť ». Ano, dokonca dostáva zo základne rádiový signál a rozkaz, aby tak urobil. Prečo neuposlúchol? Lebo lietadlo, potom bez pilota, podľa všetkej pravdepodobnosti by dopadlo do osady a priviedlo by obyvateľov do nebezpečenstva života. Plne si vedomý zodpovednosti, ostáva pri kormidle, kým nepreletel ponad domy. Ale, vystúpiť — na to je už teraz neskoro. Na jednej lúke našli zúhoľnatelú mŕtvolu mladého dôstojníka vedľa zrúteného lietadla. Bol to chrabrý hrdina. Telo a život každého človeka sú v očiach Božích cenné. Preto musíme mať úctu tiež k telu a životu blížneho a myslieť na jeho telesné dobro. O družici a elektrickom rušni ťou vánku, nie rýchlosťou niekoľkých sekúnd, dostali všade. Na to sme na zemi? Skoro by sme si to mysleli! Technika napreduje neustále. Proti tomu sa nedá nič povedať. Ale tá vec má jeden háčik. Mnohí považujú tieto stvorené veci za svoj najvyšší cieľ, za svojho Boha. A to je falošné! Nad všetkými týmito vecami stojí pre nás Stvoriteľ, Pán, Boh. On dal ľuďom rozkaz, aby ovládali sily zeme, nie však, aby ich nechali vládnuť nad človekom. Ale, žiaľ, myslenie a snaženie mnohých (veľmi mnohých!) ľudí je zamerané len na pozemské. Na nadzemské, na samotného Boha, sa pritom zadúda. Kam to vedie? V našich dňoch sa veľa hovorí o Hirošimě. Rozpamätajme sa na ukrutné nešťastie, ktoré navštívilo toto veľké mesto, keď tam padla prvá atómová bomba. Za niekoľko sekúnd bolo zničené celé mesto, zrovnané so zemou. Uznali už ľudia, že pozemské majetky môžu prasknúť ako mydlové bubliny? Nie! Nepoučili sa nič, vôbec nič! Ďalej lipnú so svojím srdcom na pominuteľnom. Úbohí ľudia! Aká veľká je to milosť, mať cieľ, ktorý nemôže byť nikdy zničený, ktorý je večný: Boh! Kiežby všetci uznali, že on musí byť posledným cieľom nášho života. Za poblúdených ľudí sa však chceme modliť, aby našli cestu k najvyššiemu, nepominuteľnému cieľu, cestu k Bohu. A túto cestu im ukazujme svojím príkladom! Pamätáte sa na prvú stranu v katechizme? Tam je jedna z najdôležitejších otázok, možno tá najdôležitejšia: « Prečo žijeme na zemi? » Aby sme vyrábali rakety, ktoré vyletia k najvyšším nebeským výšinám? Vzdušné lode, ktoré dosiahnu Mars alebo Mesiac? Aby sme navrhli plány na elektrické rušne, ktoré šialenou rýchlosťou preletia krajinami a prepravia cestujúcich za niekoľko hodín z jedného miesta na druhé? Aby sme zostavili vysielačky, ktoré vyžarujú rádiové vlny, aby sa najnovšie správy rýchlosUpozorňujeme, že o krátky čas bude zrušená poštová schránka Ústavu — Casella postale. Prosíme Vás preto, aby ste láskavo posielali svoje listy a všetky poštové zásielky na adresu: Slovenský ústav sv. Cyrila a Metoda Via Cassia 1415 00123 ROMA - LA STORTA, Italia Telefón: 06-3765257, 06-30310824 Telefax: 06-3766372 20 Max Biber SJ (Z knihy In 3 Minuten viet gesagt preložil X.Y.) Max Biber SJ (Z knihy In 3 Minuten viet gesagt preložil X.Y.) UPOZORNENIE [pageend20]Kristus včera i dnes Jesus Christus her! et hodle, Ipse et in saecula. Ježiš Kristus včera i dnes, on je i naveky (Hebr. 13,8). Kresťanská duša vie, že dnes je skutočne On. Nový zákon, Nová zmluva patrí jemu: on ju uzavrel a spečatil svojou krvou, on je strediskom tejto novej zmluvy. Nová, Kristom založená zmluva je už večná, inú Boh už neuzavrie s ľuďmi. Kristus je naveky. Ale Ježiš Kristus bol i včera. Aj pred uzavretím novej zmluvy. Ako Boh je od večnosti. Bol skôr než sa narodil a skôr než sa počal v živote Panny. On je Slovo a Slovo bolo už na počiatku, keď Boh stvoril svet. Svätý Ján Krstiteľ, ktoiý, ako je známe, bol o pol roka starší než Pán Ježiš, potvrdzuje, že Ježiš Kristus predsa bol už pred ním: « Po mne prichádza muž, ktorý ma predstihol, pretože bol prv než ja! » (Jn 1,30). A sám Kristus povedal: «Ja som skôr, ako sa narodil Abrahám » (Jn 8,58). Ako Bohu aj včerajšok patrí jemu. Ale mu patrí aj ako človekovi, ako Vykupiteľovi. On je stredobodom aj zákona starého a on je jeho dôvodom. V Starom zákone sa už skrýva zákon nový a len v Novom zákone sa Starý zákon stáva zrozumiteľným a jasným. Sv. Pavol apoštol bol učený farizej a horlil za Mojžišov zákon, a to až tak ďaleko, že prenasledoval všetkých, o ktorých sa nazdával, že si nevážia Mojžišov zákon tak vysoko ako on. Až sa presvedčil, že Kristus je viac ako Mojžiš a že zákon a proroci už ohlasovali Ježiša Krista. Raz stál tento apoštol v Cezarei spútaný pred rímskym vladárom Porciom Festom. Mal sa brániť proti obvineniam, ktoré vznášali proti nemu nepriatelia. Pri výsluchu bol prítomný aj Herodes Agrippa II., kráľ Židov z milosti Rimanov. Bol tam aj so svojou manželkou Berenikou. Pavol skvele dokazoval, že všetko, čo Starý zákon píše, píše o Ježišovi Kristovi, ktorý trpel, zomrel a vstal z mŕtvych. Až vladár Festus veľkým hlasom zvolal: « Šalieš, Pavol! Priveľká učenosť ťa privádza do šialenstva » (Sk 26,24). Rímsky vladár sa nerozumel do proroctiev a do Starého zákona, veď bol Riman a pohan. Preto nechápal Pavlove slová. Pavol sa ohradzuje a obracia sa na kráľa Agrippu: « Ne- šaliem, vznešený Festus, ale hlásam pravdivé a triezve slová. Kráľ vie o týchto veciach, veď preto aj hovorím tak neohrozene pred ním, lebo nemyslím, že by niečo bolo pred ním utajené z týchto vecí, keďže sa nič nedialo pokútne. Veríš ty prorokom, kráľ Agrippa? Viem, že veríš. » Reč apoštolova bola taká presvedčivá, že Agrippa povedal: « Bezmála by si ma nahovoril stať sa kresťanom. » A Pavol mu na to: « Prosil som Boha, aby nielen ty, ale všetci, čo ma dnes počúvajú, skôr-neskôr stali ste sa takými, akým som ja, okrem týchto pút. » Celý veľký životný zápas apoštola Pavla bol: dokázať, že v Novej zmluve pre kresťanov už nie Mojžišov zákon je záväzný, ale zákon Kristov. Boh ho povolal za apoštola národov, pohanských národov. A mnohí úzkoprsí kresťania, ktorí predtým boli Izraelitmi, boli by žiadali, aby pohani, ak chcú prijať kresťanskú vieru, prijali a zachovávali nielen zákon Kristov, ale aj zákon Mojžišov, a to celý, od obriezky až po rozličné obradné predpisy. Učiteľský úrad Cirkvi, predstavovaný vtedy apoštolským snemom, postavil sa na stanovisko Pavla a pritom nezabudol odvolať sa na svoju neomylnosť: « Páčilo sa Duchu Svätému a nám! » Duch Svätý vyhlasuje ústami apoštolov, že kresťania nie sú povinní zachovávať Mojžišov zákon. Načo teda bol Starý zákon? Načo bol Mojžiš a proroci? Zhrnul by som to do troch bodov, podľa troch výrokov sv. Pavla: 1. Cieľ zákona je Kristus. 2. Zákon je vychovávateľom ku Kristovi. 3. Kristus je duchom a silou Starého zákona. Prvý výrok napísal sv. Pavol Rimanom. O svojom národe, o Izraelitoch píše v tomto liste: «Túžim v srdci a prosím za nich Boha, aby boli spasení. Musím dosvedčiť, že horlia za Boha, lenže nie rozumne, pretože nepoznajú, v čom spočíva spravodlivosť Božia. Chcú uplatniť tú svoju a nepodrobujú sa spravodlivosti Božej. Lebo konečným cieľom zákona je Kristus, aby každý, kto verí, dosiahol spravodlivosť » (Rím 10,1-4). Finis legis Christus. Cieľ zákona je Kristus. V mori pohanstva, v záplave modlárstva, ktorému sa oddalo ľudstvo, Boh vyvolil jeden národ. Ba ešte aj to je málo povedať, že vyvolil. Boh vychoval jeden národ. Abraháma samotného vyviedol spomedzi pohanov. Jeho potomstvo urobil národom a vychoval ho pre svoje ciele. Ten cieľ bol Kristus, Spasiteľ. Preto vyviedol Boh tento národ zázračnými cestami, aby sa aspoň uňho zachovala nádej v budúceho Vykupiteľa Krista, ktorého pošle Boh. Túto nádej bolo možno udržať iba tak, že si národ zachová aj vieru v jediného pravého Boha. 21 [pageend21]A tu sa stretávame s vecou záhadnou, ktorá nás musí ohromiť. Národ Izraelitov bol národ počtom malý, menší než kultúrne národy, s ktorými sa stýkal. Menší než Egypťania, Asyri, Babylonci, Peržania, Gréci a Rimania. V kultúre ďaleko pokuľhával za týmito národmi. Ale svojím náboženstvom stojí vysoko nad nimi. Všetky vypočítané národy, ale aj všetky ostatné národy staroveku sú modlářské. Len Izrael sa klania jedinému Bohu, nehmotnému. Povedať, ako to rád tvrdí racionalizmus, že Izrael vývojom došiel od mnohobožstva a modlárstva k uctievaniu jedného Boha, je omyl. Už to by zarážalo, ako sa mohlo stať, že Izrael vo všetkom zaostával za súvekými susednými národmi, ale v najťažšej, v naj duchovnejšej veci, v náboženstve ich predstihol? Takýto jednostranný vývoj by bol nevysvetliteľný. Lenže takzvaný vývoj v náboženstve išiel zrovna opačným smerom: nie od mnohých bohov k jednému, ale od viacerých bohov k mnohým a čoraz početnejším. Bohovia pohanov sa množili a to až trojakým spôsobom. Ponajprv sa rozmnožovali tak, ako ľudia: manželským alebo aj mimomanželským stykom bohov s bohyňami. Potomkovia bohov boli v bájosloví pohanov prirodzene tiež bohmi. Potom si pohanské národy prisvojovali bohov susedných alebo aj vzdialenejších národov, s ktorými prichádzali do styku. Archu uzhovoru Izraela, ktorú sa im podarilo ukoristiť, postavili Filištínci do chrámu svojho Boha Dágona; nazdávali sa, že je to boh Izraela a aj jeho si chceli postaviť do služieb, chceli mať z neho svojho boha. Tretí spôsob, ktorým sa počet pohanských bôžikov zveľadoval, bola apoteóza, zbožňovanie. Zomrelých hrdinov alebo zomrelých význačných členov rodiny a kmeňa začali pomaly uctievať ako bohov. U Izraelitov nič podobného niet. Oni nepoznajú manželstvo bohov; hebrejská reč ani len nemá slovo bohyňa. Ak si Izraeliti niekedy začali prisvojovať bohov susedných národov, proroci ihneď’ ostro karhali národ pre modloslužbu a Boh ho trestal. Nepoznali ani apoteózu; ani len svojmu najväčšiemu mužovi Mojžišovi nikdy nevzdávali božskú poctu. Kto číta dejiny Izraela, jasne vidí, že tento národ vo viere v jedného Boha udržiavala len vyššia moc, Boh sám. Aj vyvolený národ sa klonil k modloslužbě. Kedykoľvek sa však spreneveril svojmu Bohu, Boh ho prostredníctvom prorokov a rozličnými pohromami znovu a znovu vracal k sebe. Pritom jednostaj poukazoval na budúceho Vykupiteľa, ktoiý sa zrodí z národa, ale bude vykupiteľom celého ľudského pokolenia. Finis legis Christus. Cieľ Starého zákona bol Kristus. Ale finis znamená aj koniec. Äno, Kristus založí zákon nový, a tým sa starý zákon skončí. Druhý výrok sv. Pavla je v liste Galaťanom. Zákon — starý zákon — je paidagogos eis Christon. Vychovávateľ ku Kristovi. Všetko, čo Boh v starom zákone urobil, urobil preto, aby národ viedol k nádeji v budúceho Spasiteľa, a aby ho v tejto nádeji upevňoval. Ábel, zabitý vlastným bratom a Izák, ktoiý si sám nesie drevo na obetný oltár a neskoršie prorok Jeremiáš s celým svojím životným utrpením, predstavujú budúceho Vykupiteľa, jeho utrpenie a smrť. Veľkonočný baránok, ktorého krv zachránila prvorodených Izraela od záhuby a Medený had na púšti, povýšený na drevo, pohľad na ktorého urobil jed hadov neškodným, sú predobrazmi Spasiteľa. Manna, ktorá zázračne sýti Izraelitov na púšti a skala, z ktorej zázračne vyviera voda, zobrazujú Vykupiteľa. Náuky a napomínania prorokov aj ich predpovede, ktorými zobrazujú Vykupiteľa, mali vychovávať národ ku Kristovi; podobne obety a celá starozákonná bohoslužba Izraelitov. Časté zásahy Božie, ktorými Boh vyslobodzuje národ z područia nepriateľov, len pred- zvestujú, že Boh prostredníctvom Mesiáša vyslobodí ľudí z moci nepriateľov duše. Východ Izraelitov z egyptského otroctva a ich vyslobodenie z babylonského zajatia len předzvěstovali vyslobodenie z otroctva diablovho. Národ skutočne bol plný nádeje; touto nádejou žil. Simeon a Anna chodia do chrámu v náďeji, že tam uvidia Spasiteľa. A uvideli ho. « Našli sme Mesiáša », povedal Andrej bratovi Šimonovi, neskoršie Petrovi (Jn 1.41). « Našli sme toho, o ktorom písal Mojžiš v zákone a proroci, Ježiša z Nazareta », (Jn 1,45) vravel Filip Natanaelovi. Vidieť, že národ vedel o Mesiášovi a čakal ho. Táto nádej musela byť veľmi dávna. Samaritáni sa v r. 722 pr. Kr. oddelili od Izraelitov, pomiešali sa s pohanmi; od tých čias sa s Izraelitmi nestýkali a neprijali od nich nijaké náboženské učenie, nijaké nádeje. A žena Samaritánka jednako hovorí Pánu Ježišovi: «Viem, že príde Mesiáš, ktorý sa volá Pomazaný. Keď príde, zjaví nám všetko » (Jn 4,25). Samaritáni museli mať nádej vo Vykupiteľa už pred rokom 700, keď ich praotcovia ešte patrili k Izraelitom a mali s nimi spoločné náboženstvo a spoločné nádeje. Aj oni boli vychovávaní ku Kristovi. Tretí výrok sv. Pavla poukazuje na nedostatočnosť zákona. Sv. Pavol hovorí o tom čas22 [pageend22]tejšie, najviac v liste Hebrejom. Ale v Prvom liste Korinťanom píše, že už v starom zákone pôsobila milosť Kristova. Hovorí o Izraelitoch na púšti: «Všetci jedli ten istý duchovný pokrm a pili ten istý duchovný nápoj. Pili totiž z duchovnej skaly, ktorá ich sprevádzala, a tou skalou bol Kristus » (1 Kor 10,3-4). Ten duchovný pokrm, o ktorom apoštol píše, že nebola manna, ten duchovný nápoj už nebola voda, ktorú Mojžiš na rozkaz Boží zázračne vyviedol zo skaly. Veď aj o skale vraví apoštol, že to bola skala, ktorá nestála na jednom mieste, ale sprevádzala Izraelitov na ich púti. A jasne povie, že tá skala bol Kristus. Ešte ako človek nežil a už chodil s Izraelitmi na púšti. Boh aj v starom zákone dával ľuďom milosť, veď aj vtedy bolo mnoho svätcov a aj takých svätcov, že «ich svet nebol hoden » (Hebr 11,30). Bez milosti sa nik nemôže stať svätým. Lenže všetci starozákonní svätci boli svätí milosťou Kristovou. Po páde do hriechu Boh nedáva ľuďom inú milosť, len milosť, ktorú nám zaslúžil Kristus. Že Kristovu milosť Boh dával už pred príchodom Spasiteľa na zem, že ju dával akoby závdavkom na predvídané Kristove zásluhy, to je jasne povedané v evanjeliu. Sv. Ján Krstiteľ bol naplnený Duchom Svätým ešte v živote svojej matky, teda pred Kristovým umučením a smrťou. Preblahoslavená Panna bola milostiplná a to od prvej chvíle svojho počatia. A Kristus až potom prišiel na svet. Ale už vopred posvätil svojho predchodcu a svojou milosťou naplnil dušu svojej budúcej matky. Jeho milosť posväcovala všetkých spravodlivých Starého zákona. On bol duchovnou skalou, z ktorej prúdila milosť. Bez neho zákon bol bezmocný. SVÄTÝ KRIŠTOF V skutočnosti len málo sa vie o sv. Krištofovi. Poznáme jeho meno a to, že bol umučený v 3. storočí. Napriek tomu úcta k nemu sa rozšírila tak vo Východnej ako aj v Západnej Cirkvi. V roku 1969 jeho sviatok bol vypustený z liturgického kalendára a tým oslabla aj úcta k nemu. V zbierke Zlatá legenda, pochádzajúcej z 13. storočia, nachádza sa náboženská a veľmi rozšírená legenda z jeho života. Táto legenda hovorí o pohanskom kráľovi, ktorý mal veriacu manželku, ktorá sa modlila k Panne Márii, aby im Boh požehnal syna. Pomenovali ho Offerus. Chlapec sa vzmáhal v múdrosti a udatnosti. Keď dorástol, rozhodol sa, že bude slúžiť najmocnejšiemu pánovi na svete. Dal sa do služieb vládcu. Jedného dňa však zbadal, že vládca sa bojí Diabla. Preto Offerus krátky čas slúžil Diablovi, až zbadal, že Diabol sa chveje pred Krucifixom. Takto sa mladík rozhodol slúžiť Kristovi. Pýtal si radu od pustovníka, ktorý mu povedal, aby svoj život zasvätil prenášaniu pútnikov cez hlbokú a zradnú rieku. Raz v noci ho požiadal malý chlapec, aby ho preniesol. Offerus posadil dieťa na svoje plece a vstúpil s ním do rieky. Ako s ním kráčal, chlapec bol ťažší a ťažší, až si Offerus myslel, že s ním spadne. Keď konečne došli na druhý breh, Offerus sa pýtal chlapca, prečo bol taký ťažký. Chlapec mu odpovedal, že na svojich pleciach niesol nielen celý svet, ale aj toho, ktorý ho stvoril. Dieťa sa stotožnilo s Kristom. Potom vzalo Offerusa späť do vody, kde bol pokrstený a dostal nové meno Krištof — Krista nositeľ. Krištof bol poučený, aby zapichol svoju palicu do zeme. Len čo to urobil, hneď sa na nej objavili listy a kvety, a dieťa Ježiš zmizlo z jeho pohľadu. Krištof neskôr s radosťou prijal prenasledovanie a smrť pre svojho Pána. Táto legenda a ďalšie zo života sv. Krištofa dali podnet k rôznemu uctievaniu. Bol vzývaný o pomoc pri náhlej a neočakávanej smrti, zvlášť v čase epidémie a moru. Veriaci verili, že keď sa ráno pomodlia pred jeho obrazom, nič zlé sa im cez deň nestane. Na dvere svojich domovov zavesili jeho obraz, alebo ho namaľovali zvonku svojho domu, aby aj iní si ho mohli uctiť. Sv. Krištof sa stal patrónom námorníkov, cestujúcich, pútnikov. Mnohé kostoly a kláštory mu boli zasvätené už od roku 532. Breviár zo 7. storočia mal pre neho zvláštne ofícium. Pod jeho patronátom bolo založené v roku 1386 bratstvo v Tyrolsku a Vorarlbergu za účelom pomáhať cestujúcim, ktorí prechádzali cez Arlberg. Hoci mince s vyobrazením sv. Krištofa sú skoršieho dáta, používanie medailónkov a príveskov a rôznych zobrazení, ktoré ľudia dodnes používajú vo svojich autách, má svoj počiatok v 16. storočí. Ich pôvodným zámerom bolo, aby ľudia hneď ráno sa pozreli na vyobrazenie sv. Krištofa a prosili ho, aby boli zachránení od náhlej smrti. Hoci tento zvyk upadol do zabudnutia, medailónky, prívesky na kľúče, nálepky, sošky do auta zostali naďalej a ľudia ich používajú pre svoju ochranu v súčasnej automobilovej premávke. Mnohí kresťania, a nielen katolíci, cez tieto medailónky, prívesky a iné predmety s vyobrazením sv. Krištofa, považujú ho za patróna cestujúcich a svojho ochránců na ceste. 23 ThDr. Jozef Búda Juraj Kamas [pageend23]SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizza- zione del Tribunate di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Spojených štátoch na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06)380009. DVA HISTORICKÉ DNI Deklarácia Slovenskej národnej rady o zvrchovanosti Slovenskej republiky My, demokraticky zvolená Slovenská národná rada, slávnostne vyhlasujeme, že tisícročné úsilie slovenského národa o svojbytnosť sa naplnilo. V tejto historickej chvíli deklarujeme prirodzené právo slovenského národa na sebaurčenie tak, ako to zakotvujú aj všetky medzinárodné dohody a zmluvy o práve národov na sebaurčenie. Uznávajúc právo národov na sebaurčenie, vyhlasujeme, že aj my si chceme slobodne utvárať spôsob a formu národného a štátneho života, pričom budeme rešpektovať práva všetkých, každého občana, národov, národnostných menšín a etnických skupín, demokratické a humanistické odkazy Európy a sveta. Touto deklaráciou Slovenská národná rada vyhlasuje zvrchovanosť Slovenskej republiky ako základ suverénneho štátu slovenského národa. 17. júla 1992 ÚSTAVA SLOVENSKEJ REPUBLIKY z 1. septembra 1992 PREAMBULA My, národ slovenský, pamätajúc na politické a kultúrne dedičstvo svojich predkov a na stáročné skúsenosti zo zápasov o národné bytie a vlastnú štátnosť, v zmysle cyrilo-metodského duchovného dedičstva a historického odkazu Veľkej Moravy, vychádzajúc z prirodzeného práva národov na sebaurčenie, spoločne s príslušníkmi národnostných menším a etnických skupín žijúcich na území Slovenskej republiky, v záujme trvalej mierovej spolupráce s ostatnými demokratickými štátmi, usilujúc sa o uplatňovanie demokratickej formy vlády, záruk slobodného života, rozvoja duchovnej kultúry a hospodárskej prosperity, teda my, občania Slovenskej republiky, uznášame sa prostredníctvom svojich zástupcov na tejto ústave... [pageend24]