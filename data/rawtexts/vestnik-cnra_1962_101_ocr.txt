V Ě S T N Í K M. PROVAZNÍKOVA: POSLÁNÍ JUBILEJNÍHO SLETU VE VÍDNI. Slyšíme-li nebo čteme-li “slet”, vybaví se každému z nás představa Strahova se statisíci cvičenců, miliony diváků, nadšeného semknutí celého národa, údivu diváků nad divadlem krásy a síly, jako nedokázal předvést žádný z velkých a bohatých národů světa. . .. Vídeňský slet bude v porovnání s touto představou jen její miniaturou. Nebude ani tak velký, jako byl první sokolský slet roku 1882. A přece bude mít svůj význam v historii Sokola. Každý z posavadních sletů vyrůstal z poměrů své doby, každý byl sokolskou odpovědí na její otázky. Tak je tomu i s naším vídeňským sletem. Vyrůstá z doby rozvrácené gigantickým zápasem o zachování řádu založeného na lidské důstojnosti a lidských právech proti útočnosti komunismu. Bude tedy odpovědi na naše národní problémy vyvolané tímto zápasem. Musí jí být, protože to bude slet svobodného zlomku národa, který je jednou z jeho obětí. Národ doma ve vlasti byl zbaven možnosti svobodného kulturního vývoje, byl také zbaven Sokola, který je významnou složkou jeho svérázné kultury. Slet ukáže, že krajanské skupiny rozptýlené po celém světě nedopustí, aby tím Sokol zahynul. Nesly si sokolskou myšlenku do ciziny jako jeden z nejcennějších odkazů, uchovaly ji živou i ve svém rozptýlení celé století, a dnes, po jejím umlčení ve vlasti, berou na sebe celou odpovědnost za její pokračováni. Už tím, jak se sejdeme z rozmanitých zemí, mladí, staří, společnost pře- rozmanitá v povolání, v náboženském a politickém přesvědčení, potvrdíme, že Sokol je stále tím pojítkem, které z této rozmanitosti dělá celek a dává mu cíl. Svou účastí na sletu, často vykoupenou námahou a odříkáním, ČESKOSLOVENSKÉ NÁRODNÍ RADY AMERICKÉ. Červen 1962 Číslo 101 [pageend1]VĚSTNí K ČERVEN 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNÍK JUNE 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. dokazujeme, že Sokolstvo v zahraničí nikterak nechce být “zbytkem” někdejší mocné organizace, ale chce být mostem mezi její minulosti a její obnově ve svobodné budoucnosti. To je posláni Jubilejního sletu ve Vídni — domovu jako povzbuzení, do vlastních řad jako závazek. Program sletový ve Vídni. Pojedete-li a připadne-li vaše cesta na začátek července, neopomeňte navštívit Jubilejní slet zahraničního Sokolstva ve Vídni. Slet, který bude na samém zápraží vlasti, je doma očekáván s napětím. Národ ve své bídě očekává od něj posilu. Nesmíme jej zklamat. Pomozte k tomu aspoň jako diváci! Vlastní slet bude v neděli 8. července ve 3 hod. odpoledne na hřišti ASKOE v X. okresu, Absberggasse a Katharinengasse. Budou na něm cvičit Sokolové z Evropy, z USA a z Kanady, Dělnická tělocvičná jednota ve Vídni, ruští a jiho- slovanští Sokolové v exilu. President Masaryk byl členem Sokola. Krásně vytkl sokolský úděl, když řekl: “Každý pravý, opravdu uvědomělý Sokol bude strážcem, tedy politickým a sociálním pracovníkem naší republiky.” (ČESKOSLOVENSKO, viz str. 7) Do Sokola se hlásili dobrovolně ze všech vrstev národa. Sokolská myšlenka chtěla člověka zdravého, zdatného, krásného a pro něho volnost, rovnosti, bratrství, demokratické zřízení. Úvodem ke sletu bude koncert řízený Rafaelem Kubelí- kem za účasti vynikajícího mladého pianisty Josefa Kolára. Již tato jména zaručují, že tento koncert bude uměleckou událostí. Pro nás krajany bude zvláště lákavý jeho program začínající Smetanovým Blaníkem a po Dvořákově klavírním koncertu a 4. symfonii zakončený Sukovým sokolským pochodem V nový život. Kdo z krajanů a zejména ze Sokolů by si nechal ujít tuto příležitost? Koncert bude v nátek 6. července v 7:30 v Konzerthaus, Videň III., Lothringerstrasse 20. Na sobotu 7. července večer je připravováno utkání Slovenského Sokola z USA s rakouským svazem Union. Bude se závodit ve volných sestavách na nářadí a v prostných. Závod bude ve Sporthale, Vídeň III. Hyegasse. Závěrem sletu bude beseda na rozloučenou v pondělí večer 9. července v 8 hod. ve Vídni XVIII., Schuhmeierplatz 17/18. Vstupenky na všechny tyto podniky budou v předprodeji ve sletové kanceláři, Vídeň I. Drachengasse 3 (malá ulička z Fleischmarktu). Červenec je doba, kdy tisíce krajanů navštěvuje Evropu. Bylo by to krásné svědectví národního uvědomění, kdyby se všichni sešli na Jubilejním sletu ve Vídni. Proto všem voláme: Na shledanou ve Vídni! CAPTIVE NATIONS DAY (Den porobených národů) v Chicagu, 15. července, v Grant parku. 2 • VÉSTNÍK [pageend2]... A PĚKNĚ JE TAM OD S počínajícím létem nastáva v naší krajanské obci zvýšený cestovní ruch. Tiše a nenápadné mizí z okolí známé tváře a teprv když se po nich ptáte dovíte se, že jeli do kraje. — “Co srdce pojí, moře nerozdvoji”. Ukazuje se však, že nejen moře, ale překážky ještě větší a nebezpečnější. ■— “A kdyby na chleba nebylo a oči jen pro pláč zbyly” — tak nějak píše básník Halas — “já se tam vrátím”. — Vskutku, není větší touhy v lidské bytosti než ta po domově, po spřízněných srdcích. — A jiná, snad francouzská průpovídka, říká, že všichni se nakonec vracíme k svým prvním láskám. Zdá se, že první láskou nás všech, ať jsme již kdekoli zrozeni, byla stará vlast. Patři k americké tradici, že nejezdíme do kraje s chudým uzlíčkem, nýbrž plnými kufry — abychom se mohli šťastně vracet s prázdnými. — Šťastně ? — To nelze vždycky říci. Všelijakou starost si z těch zájezdů přivážíme, tíseň i strach a ten kousek tepla, který tam pod rodnými krovy zahřál naše srdce, spíš jako bychom kradli než dostávali. Neboť mnohé se změnilo za ta leta a byť si říkáme “všeho do času” přece jen nám průvodcem při návratech bývá smutek a stesk. Smutek nad tím co tam bylo a bývalo, co dnes už být nesmi a co dožívá více v našich vzpomínkách, než v srdcích těch — jak se říká — nových nastupujících generací. Tou zemí krásnou a milovanou prošla revoluce. •— A revoluce, t. j. násilný převrat dosavadního společenského řádu — plodí vždycky více zla než dobra. — Proto ji tak rozhodně zavrhovali největší duchové národa, proto proti ní brojil Havlíček i Masaryk a proto také 28. říjen 1918 nebyl dnem msty a odplaty, nýbrž pro všechny dnem radosti, a První československá republika od počátku spořádaným státem, který nikoli revolučně, ale rozumným, rychlým vývojem směřoval k vyšším a lepším formám demokracie. Budováni První československé republiky bylo v malém asi to, oč dnes ve velkém usilují Spojené státy. Ale právě proto, že to bylo v tak malém měřítku, že bezpečnost celého díla spočívala v neklidné Evropě na bedrech pouhých 10 milionů lidi, došlo brzy ke katastrofě, pod jejímiž troskami zůstalo to nejcennější — naše svoboda. Není svobody v dnešním Československu. A ti z nás, kteří se tam v posledních letech vrací —i když se snad nezajímají o věci veřejné — přiznávají, že nikoli ztráta majetku, kterou přinesl komunismus, ale právě ta ztráta svobody je pro národ největším neštěstím a nebezpečím. Je pravda, že se československý člověk brání (a statečně brání), ale zároveň i pozvolna podléhá. Musí denně uhýbat, musí denně lhát. Jinak to nejde. Žije v nevolnictví a to křiví páteř. — “Zbraní otroků je lest,” říká starý historik — ale cvičeni ve lsti zajisté neprospívá charakteru. — Poraďte však něco jiného, nějakou jinou lepší zbraň. — Na jejich místě by sotva kdo z nás jednal jinak. Na štěstí však kořeny národa zůstávají dosud nedotčeny a dokonce jakoby v nich ta nevyhladitelná touha po volnosti ještě silila. Nic ji zatím neutlumilo. Žije nejen v těch, kteří svobody okusili, ale i v mládeži, která za svého dosavadního života nepoznala více než ovzduší dvou diktatur a z jejíž paměti se dnešní režim snaží vyradýrovat i zbytek toho, co snad ještě patří k lepší minulosti. — Letošní májová demonstrace pražských studentů — to jest dělnických studentů, kteří mají být výkvětem komunistické mládeže — je toho pádným důkazem. Volají po svobodě! I oni cítí, že nežiji ten pravý život, jaký jim patří a svoboda pro ně zůstává nejvyšším ideálem. — Vskutku je to také největší bohatství, jaké si člověk může přát. Co je vlastně svoboda? •— Zdá se to zcela jednoduché: volnost svědomí, myšlení a jednání. — Někteří však o ní ři- kají, že to je nedostižný sen, tim vzdálenější, čím je nás vice na světě, čím více si tu překážíme a jsme na sobě závislí a čím více od života chceme. Podle nich by skutečná a celá svoboda vedla jen k zvůli a byla pro ty slabší krutou nesvobodou. Mají asi pravdu. — Jiní však, skromnější a na s po zdr a vuj t e . . . uvážlivější, soudí, dnes že je to nejvyšší dosažitelná volnost, kterou si člověk může dopřát, aniž žil na úkor druhého či ubližoval ostatním. S tím lze souhlasit. Nějakým způsobem budeme na tomto světě omezeni vždycky. Běží jen o to, aby to nebylo více, než je třeba. A tím jsme konečně u definice nejsrozumitelnější, u té, která o svobodě lidově říká '— že “svoboda jsou boty, které netlačí.” Pochybujeme, že to lze vyjádřit srozumitelněji. Bot civilisace se nezbavíme — ale chceme se v nich cítit pohodlně. — Ano — SVOBODA JSOU BOTY, KTERÉ NETLAČÍ. Podívejme se teď na svobodu, kterou jim ve staré vlasti dávají soudruzi. — Řekne Vám tam každý, že boty, které mu obuli, tlačí zatraceně. — A jak také ne! — To co si na svou koňskou nohu ušil čert, nikdy nemůže padnout člověku. A proto se jim tam také lidé z těch komunistických bot při každé příležitosti vyzouvají. — Neběží však jen o boty. Vymyslili na člověka celý krunýř; jakousi železnou pannu, jako byla ta, kterou ve středověku rozžhavenou navlékali lidem na mučidlech, a ta má té hlíně, které Pán Bůh vdechl lidskou duši, vtisknout docela jiný tvar — podobu tak zvaného nového socialistického člověka. Bude to brzy už půl století, co se komunisté snaží udělat z lidské bytosti marx-leninský výrobek. Nedaří se to však. Z jejich dílny vycházejí stále jen zmetky. Všelijací nepodaření roboti, maškary a Švejci. A při tom — jako v té pohádce — čas vyměřený pro jejich čertovské dílo se krátí. Je otázka, co se stane za ranního rozbřesku. — Už náš starý pán, Tomáš Masaryk říkával, že ten český čert je sice strašně pracovitý, ale nakonec přece jen hloupý. Špatně si to obyčejné spočítá a všechnu jeho zuřivou noční práci pak rozvalí ráno. — A takové ráno přijde i po té dnešní československé noci. Bude možná kalné a neveselé — kdo ví — avšak chvíle, kdy kohout třikrát zakokrhá se nezadržitelně blíži. Běží jen o to, aby na ni doma byli připraveni. Ne se zbrani v ruce, ale vnitřně, ve svých myslích a srdcích, protože s novým dnem začne i nový mrav. Zdá se tedy, že je tak právě čas, aby se za železnou oponou ještě před svítáním na sebe podívali, jak je ten letitý zápas zřídil. •— To co vypravují krajané po návratu a co z kraje sami píší, nasvědčuje, že se za ten čas v lidech přece jen ledacos změnilo a pokroutilo. Jak také ne, když tam tak dlouho udávala tón nejnižší vrstva vyslovených kriminálníků, kterou lze sice nalézt v každém národním společenství, již však teprv revoluce pouští s řetězu, aby za clonou jejich řádění mohla provádět své plány. — Staré přísloví říká ■— “kdo chce s vlky žiti, musí s nimi výti.” Tentokrát se do toho “vyti” musili nutit i ti, kteří s vlky žít nechtěli, ale tim hůře pro národ. A tak — ze svobodných, dobrosrdečných a spravedlivých lidí, jak jsme je znali — se pozvolna stávali a stále ještě stávají nejen opatrní, smutni a ustrašení, ale často i vychytralí, sobečtí a nepoctiví. — V prostředí, kde lidskost vystřídala nakomandovaná třídní nenávist, dobrou vůli závist a slušnou, demokraticky kontrolovanou vedoucí vrstvu lumpové a dobrodruzi, ani jinak být nemohlo. Ale vede to kam nechceme a odkud se bude nutno vracet. Hodnota slušnosti a dobré vůle, ať již v zájmu styku s jinými národy či příštích vnitřních čs. poměrů musí být ve staré vlasti opět vysoko pozvednuta. A k tomu snad můžeme i my z Ameriky nějak pomáhat. Nebudeme si ovšem nerozumně namlouvat, že bychom právě v této chvíli měli v národě svého původu působit, aby z jeho řad povstali noví svati nadšenci, kteří by chodili mezi lidem a vyzývali k plnění evangelia lásky a poctivosti. Nic takového není možné, už proto, že jsme uprostřed studené války, pro níž si národ zvolil zbraně, jež nelze za bitvy měnit. Konečně — bylo tam doma už více takových světců, kteří se postavili proti řítící se lavině komunistické špatnosti a zůstane navždy v naší paměti jak skončili. Ale o ten veliký ideál svobody — o ten běží! Aby hořel vysoko na dnešním temném československém nebi. O ten pečovat můVESTNTK • 3 [pageend3]žeme a budeme. Aby jej každý viděl! — Neboť pokud on září — nic není ztraceno! Zbývá dnes už jenom několik málo cest jimiž lze otevírat cestu dechu svobody do staré vlasti. Je to vlastně již jenom rozhlas a potom — nikdo jiný, než my sami. My, při svých cestách za moře. Na to bychom neměli zapomínat. Ne, nehodláme vám nic ukládat. Nechceme z vás dělat vyslance, kteří jdou ven s určitým tajným posláním. Ani ne mravokárce. Zejména však si nechceme nalhávat, že my v Americe jsme lepši než oni a zvlášť povolaní býti někomu vzorem. Nikoliv. Nejsme o nic lepší. Jsme však jiní, protože jsme šťastnější. A to je třeba, aby oni tam cítili, když se s nimi setkáváme. Z jejich úst častěji potřebujeme slyšet něco podobného, co vyprávěl jeden z vrátivších se krajanů o svém přijetí v jakési soukromé pražské společnosti. Řekli mu: “Lpí na Vás — aniž si to uvědomujete — kus svobody. Té svobody v níž jste tam žili a dozrávali. Svoboda čiší z Vaší bytosti jako vůně čistého prádla. Je ve Vašich slovech i gestech, je v celém způsobu Vašeho myšleni a jednáni. Dej Bůh, abychom i my jednou — a brzy — mohli působit na své okolí stejným dojmem.” Nuže, co chcete více. Už tím se zasloužíte o věc svobody, budete-li se v Československu chovat přirozeně, tak, jak jste zvyklí. Netřeba nic propagovat, ale nebát se a zůstávat i ve stísněném prostředí starého domova svobodnými, rovnými a poctivými Američany v nejlepším slova smyslu. Ať tam vidí, že je to svoboda, která dělá člověka člověkem a ať po ní tím více touží. — Splníte-li alespoň kousek tohoto poslání — nejeli jste do staré vlasti nadarmo. A od nás pak, kteří tam nemůžeme nebo ze zásadních důvodů nechceme, jim vyřiďte, že na ně nepřestáváme myslit, pro ně pracovat a že je zatím všechny pěkně pozdravujeme. JAROMÍR ZÁSTĚRA: ABY V NÁS NEZEMŘEL ČLOVĚK . . . I. Paradoxy “zapomenutého Američana”. Když jsem před měsícem opouštěl Československo, domov, který miluji a ze kterého jsem byl vyhnán, měl jsem za sebou 4606 dní prožitých v komunistických věznicích a táborech. A když mi 10. května t. r. v ruzyňské věznici oznámili, že amnestií z 9. května 1962 byl zrušen zbytek mého trestu, nemohl jsem radostí ani mluvit, protože chvíle návratu domů k matce zdála se mi tak blízká. Mé štěstí trvalo ale jen krátce. Oznámili mi potom, že budu vyhoštěn, protože jsem americký občan. Prosil jsem úředníky ministerstva vnitra, abych směl dopisem požádat Antonína Novotného o povolení k pobytu, abych se mohl rozloučit se svoji starou těžce nemocnou matkou, s níž jsem se viděl naposledy v létě 1960. Ale naznačili mi, že se k ni mohu vrátit jen tehdy, když zruším své americké občanství. Matku, která na mne po 13 let mého pobytu ve vězení čekala, miluji nade vše, a proto bych to byl snad i udělal. Prosil jsem je však, aby mi nejdříve dovolili k matce se vrátit. Oni však trvali na svém požadavku, a tak mě donutili nezrušit americké občanství a odejít. Ještě druhý den ráno jsem je prosil, aby mi dovolili alespoň ve vězení na jednu jedinou hodinu setkat se s matkou nebo s tetou, která byla na dosah několika minut. Ale i to odmítli. Odcházel jsem tedy z Prahy do Mnichova pln bolesti a smutku. Nemyslel jsem na nic, než na své drahé a na všechny ty, se kterými jsem po 13 let sdílel společný úděl ve vězení a na všechny ostatní, kterým dosud není dopřáno těšit se ze svobody a ze života lidsky důstojného. Před dvěma lety se v některých amerických novinách objevily články o mně pod nadpisem “Zapomenutý Američan”. Do té doby mě nikdo v Americe neznal a tak tyto články vyvolaly akci za mé propuštění na svobodu, jíž se účastnily různé krajanské organisace v čele s Československou národní radou americkou, Americká legie a Veteráni obou válek, dále několik senátorů, kongresmenů a desítky prostých, ale dobrých, lidsky vřelých Američanů, jejichž některé dopisy jsem dostal i ve vězení. Bylo to pro mne nesmírné povzbuzení, protože jsem si uvědomil, že ještě existuje jiný, lidsky krásný svět, ve který jsme my — za mřížovou oponou — někdy už ani nedoufali. Cesta ke svobodě je vždycky dlouhá a cesta z komunismu ke svobodě je ještě obtížnější. Ale existuje tak, jako existuje Jaromír Zástěra, trochu smutný, protože nezapomínající, ale dnes už zase svobodný. Jsem trochu divný Američan, nejen proto, že nemluvím dobře anglicky a že nežijú přesně americky, ale i proto, že jsem se v této zemi nenarodil a spatřil ji teprve po 32 letech. Můj otec opustil svou rodnou Krounu u Skutče na Českomoravské vysočině roku 1907 a odešel do U.S.A. Zde po 22 let na různých mistech pracoval jako krejčí a naposledy žil v Batavii, Ill. Roku 1928 se vrátil do Čech, oženil se tam s moji matkou, která byla vdovou z první světové války, a po mém narozeni r. 1930 vrátil se ještě na jeden rok do Spojených států. Po svém návratu do Československa tam žil ještě 10 let až do své smrti. I dnes mám v Čechách ještě několik příbuzných a také moje matka tam žije v Příbrami. Matce je 67 let, je těžce nemocná a má asi 230 Kčs důchodu měsíčně. A tak jen moji příbuzní a několik soucitných lidí jí snad pomáhá v jejím utrpení. Já jsem za druhé války roku 1943 začal studovat na gymnasiu v Příbrami. Po válce jsem byl činný ve Studentské radě naší školy, vydával jsem studentský měsíčník, jehož obsah se komunistům vůbec nezamlouval, zvláště pro článek připomínající památku devíti studentů z Karlovy university zastřelených nacisty 17. listopadu 1939. Organisoval jsem také různé jiné studentské akce, ale to už bylo v podmínkách komunistického režimu, a tak vše skončilo vyšetřováním STB (politická policie) a trestem okamžitého vyloučeni ze všech středních škol pro mne i řadu dalších. Tímto nespravedlivým rozhodnutím byla pobouřena veřejnost i profesorský sbor a tak komunistické ministerstvo školství nechtějíc zvyšovat nepřátelské nálady vůči režimu, muselo změnit svůj nepodmínečný trest v podmínečný. Trochu jsem byl činný i ve Sdružení evangelické mládeže, rád jsem četl, miloval divadlo a trochu i sportoval, prostě žil jsem a myšlenkově i citově se vyvijel jako tisíce jiných studentů. Jednou, na podzim 1948, jsem byl určen profesorem politické výchovy, abych navštívil různé průmyslové podniky a doly a zjistil některé hospodářské a sociální údaje, podle nichž by potom profesor vyložil hospodářskou situaci na Příbramsku. V každém takovém podniku jsem se představil a ukázal potvrzeni o účelu své návštěvy, které mi bylo vydáno ředitelem školy. Všude mi ukázali výrobu a naprosto regulérně mi sdělili: kolik mají zaměstnanců, jaké jsou jejich platy a sociální a zdravotní zařízení, co vyrábějí, kam exportují, a na kolik procent splnili svůj úkol ve dvouletém hospodářském plánu v ČSR. Všechny tyto údaje jsem potom shrnul do jakéhosi diagramu a přednesl je ve škole. Mezitím, někdy na jaře 1949, jsem se seznámil s ing. Petrem Linhartem, který se připravoval napsat nějakou studii o různých ekonomických teoriích uplatněných v praksi, debatovali jsme spolu, a když jsem se mu zmínil o svém diagramu hospodářských ukazatelů příbramských továren a dolů, projevil takový zájem, že jsem mu musel přislíbit, že mu jej později půjčím. On sám chtěl všechny ty podniky osobně i navštívit a tak jsem mu na mapě ukázal i místa, kde jsou, protože byl z Prahy. Pak jsem ho delší dobu neviděl. 23. září 1949 jsem byl zatčen. Byl jsem nesmírně překvapen, když mi na Státní bezpečnosti řekli, že jsem špion a že jsem vyzvídal státní tajemství “zvláště důležité” a že jsem je vyzrazoval cizím mocnostem. Popíral jsem to. Ale nebylo mi to nic platné. Hned té noci jsem byl surově zbit plukovníkem Bedřichem Pokorným proto, že jsem byl Američan a že jsem mu řekl, že mám negativní vztah ke komunistickému režimu v ČSR. 4 • VĚSTNÍK [pageend4]Během vyšetřování mi vícekrát vyhrožovali, že budu zbit znovu, jestliže se nepřiznám. Po čtrnácti dnech, když jsem viděl jiné vyšetřovance bitím zmrzačené, podepsal jsem protokoly stylizované v tom smyslu, že jsem prováděl špionáž. U Státního soudu v Praze jsem opět odmítl obvinění ze špionáže, ale předseda soudu se zeptal Linharta, zda mi řekl, že jde o špionáž. Linhart doslova řekl: “Nic takového jsem mu neřekl, ale vzhledem k jeho inteligenci ho to samotného mohlo napadnout.” Já jsem Linharta viděl strašně zbitého, hrozila mu šibenice, chtěl se zachránit, a já mu to nemám za zlé, přestože jsem byl potom odsouzen pro špionáž k 18 letům těžkého žaláře. Za těch téměř 13 let v komunistickém žaláři jsem prošel asi deset věznic včetně tříletého pobytu v koncentračních táborech v oblasti uranových dolů na Jáchymovsku. Prožil jsem velmi mnoho, poznal jsem lidi bojujíci za svobodu své vlasti, viděl jsem oči vítězů i tváře poraženýgh a nikdy nezapomenu na chvíle, v nichž bezbranná lidská duše měla být zlomena nenávisti, prostředím i časem. Ale člověk nepadne, dokud věří a má naději: rozhoduje vůle k vítězství. Znám všechny ty nešťastné lidi, o nichž se tu tak málo ví a kteří jsou snad i zapomenuti, ač i oni jsou přátely Spojených států; znám jejich myšlenky i city; protože jsem jedním z nich, nemohu na ně zapomenout, vždyť po dlouhá léta byli mi bratry v utrpení a dosud se nemohou radovat — jako já — z nového života a ze svobody. My, vězňové za oponou z mřiží, kterou vy zde nazýváte “železnou”, jsme lidé naděje. My máme svůj sen, a ten se jmenuje: Svobodné Československo, a máme svou viru, a ta se jmenuje: Amerika. Spojené státy proto nesmí zapomínat na nesvobodné národy, nechtějí-li samy prožít jejich tragedie. Zrada na příteli je vždycky zradou na sobě protože, kdyby zhasl plamen naděje v pomoc svobodného světa — který stále ještě hoři — kdo by mohl říci, co potom vyroste ze zoufalství ? V příští části bych chtěl hovořit o nelidskosti nesvobody, v dalši o lidech a nelidech ve vězení a v závěrečné části bych chtěl shrnout několik důvodů, které mě vedou k přesvědčeni, že nebude míru, dokud nebude svobody. ODPOVÍDÁME NA DOPISY SVÝCH DRAHÝCH. Stále táž slova se opakují v dopisech z Československa: “Musím si přivstat, abych v 5 hod ráno stála ve frontě na zeleninu. — Jednou týdně dostaneme kus masa. Kdo nemůže časně ráno, odpoledne už nic nedostane. — Střídáme se v rodině ve stáni. Fronty jsou na všechno, horší než za války.” JSOU I FRONTY NA TUZEX. Komunistická vláda dává přednost obchodům Tuzexu, poněvadž jí tolik záleží na dolarech, ale nyní se dovídáme, že nestačí zásobovat ani Tuzex zbožím, na př. krajanka rozhorleně poukazuje na stížnost své churavějící podvyživené sestry, které poslala $10.00 k zlepšení výživy. Těžce nahospodařený majetek jí komunisté vzali bez náhrady a nemůže být živa na 160 kč. měsíční pense. Jela si do Prahy do Tuzexu, stála v řadě, ale marně, musela jet podruhé, i když nerada vydává se z peněz na dráhu. Tentokráte se dočkala, ale místo kila kakaa dostala jen půl kila. Krajanka podotýká: “Napřed jí ukradli všechno a teď jí nedají ani za dolary, co by chtěla. Moc nerada posilám komunistům dolary, když vim, že jich používají proti naší Americe a také bych nikdy neposílala své rodině na motocykl, televisi, nebo dokonce na automobil, ale sestru a matku nenechám hladovět.” A pak se táže: “Jak to, že všude v západní Evropě mají lidi co jíst a u nás ne, přece ve staré vlasti jsme nikdy neměli nouzi o brambory a chleba.” Tato poslední věta si zaslouží, abychom se nad ní pozastavili. Řekněme si to od začátku. Dne 5. června bude tomu patnáct let co zahraniční ministr Spojených států George Marshall ohlásil, že Amerika je ochotna pomoci Evropě na vlastní nohy ze svých obrovských hospodářských zdrojů. Do roka byl Marshallův plán v provozu. Tenkráte Československo, slovy Jana Masaryka vyslovilo přání se plánu zúčastnit, ale Stalin to zakázal. R. 1946-1947 Československo pokračovalo hospodářsky lépe než mnohé země západní Evropy. Praha byla na př. na tom nepoměrně lépe než Vídeň. Porovnejme to dnes! Ve Vídni všeho dostatek, v Praze se stojí ve frontě na brambory. Porovnejme blahobytný západní svět se sovětským blokem! V Moskvě Chruščov sám ohlásil, že v Rusku musí být snížena životní úroveň pracujících zvýšením cen základních potřeb jako masa a másla. (Cena másla na př. byla zvýšena z $1.45 na $1.80 za libru.) Na konferenci svolané Moskvou Chruščov nařídil Novotnému a Gomulkovi, aby Československo a Polsko následovaly moskevského přikladu a soutěžily socialisticky s Ruskem v marx-leninismu. Spojené státy mají zcela opáčný problém, o kterém se jednalo teď v senátě. Máme ze svých obrovských uskladněných zásob a ze své nadvýroby poskytovat hospodářskou pomoc národům za železnou oponou? Máme na př. posílat potraviny hladovějící Číně a tím vládě usnadnit tažení proti nám ? Víme, že válečné zbrojení a obrovské technické přípravy na přemožení západu převrátily plynulý chod zemědělství v Sovětském svazu. Víme také, že násilným vyvlast- ňováním půdy v Československu, i těm docela malým rolníkům, zřizováním kolchozů dle sovětského vzoru na politickém podkladě nastal rozvrat československého zemědělství. V Číně je dokonce hlad. Do nedávna byli lidé hnáni z venkova do měst, aby tam stavěli šíleným tempem mohutné technické projekty. Nyní se dovídáme z čínských novin, že miliony čínských dělníků jsou stěhovány z měst na venkov, že se bude set a sázet, kde se dá. Tragedii čínského lidu nezavinilo ani sucho, ani povodně, ani zemětřesení, nýbrž komunismus. Za to západni Evropa upevňuje hospodářské svazky a stává se ve své sjednocenosti světovou velmocí a nebezpečným hospodářským soupeřem. Bude to další citelná rána komunismu. Sovětský blok mnoho nasliboval, když lákal země Asie a Afriky do svého objetí, ale Moskva sliby nedodrží, nemůže, i když bude nadále hospodářsky využívat Československo a Polsko a ostatní podmaněné země. Je nám opravdu smutno, že náš československý lid nemůže těžit z partnérství se svobodným světem a že bude nadále doplácet, těžce doplácet na světové plány svého diktátora. Štěstí jen, že tyto plány k rozvrácení a zničení svobodného světa se už nikdy neuskutečni. To je, co bychom rádi napsali svým drahým do Československa. LIDICE, ILLINOIS. Letos je dvacáté výročí Lidic. ČSNRA uspořádala pietni vzpomínku v “Den zdobení hrobů” s americkými občany Crest Hillu v mnohem větším rozměru než v letech minulých. Úřadovna zajistila bus na celý den, aby umožnila krajanům se zúčastnit dopolední slavnosti na Českém národním hřbitově v Chicagu, kde početná skupina členů ČSNRA se přidala k průvodu hřbitovem a navštívila hroby svých bývalých předsedů, John A. Červenky, prof. Jaroslava Zmrhala a James Hovorky a organisátora ČNS Vojty Beneše. U hrobů promluvili ses. Welclová a br. Karel Glaser. VĚSTNÍK • 5 [pageend5]Po skončení obřadu na Českém národním hřbitově nastoupila společnost cestu busem a auty do Lidic, kde u lidického pomníku v Crest Hill u Joliet, Ill., čekali již ostatní účastníci na zahájení obřadu, mezi nimi mayor městečka William Knapp a hlavní američtí hosté. Letošní návštěva byla veliká, jak Američanů, tak krajanů. O půl druhé začal velký průvod městečkem řízený Americkou legií, velitelem Robertem Hainesem s doprovodem školní a vojenské kapely. Obřad byl zahájen modlitbou. Za ČSNRA promluvila k americkým účastníkům o významu Lidic ses. Vlasta Vrázová. Skládáme slib u lidického pomníku, že zůstaneme věrni ideálům svobody. Dnes Spojené státy se staly symbolem svobody celému světu. Sen tento přetrvá komunistické násilí v Československu, kde v každém příbytku lidé touží po svobodě a vzhlížejí k Americe, zvláště ve vězení dodává vězňům víru a sílu. Naděje má zázračnou moc. Máme tu dnes jednoho vězně, který přežil 13 let věznění v Československu, Jaromíra Zástěru. Jeho víra v Ameriku ho udržela při životě. Ač mnoho zkusil, nechová v srdci nenávist, jenom lásku k bližnímu. Přináší nám důležité poselství: Chraňte svobodu, je to váš nejdrahocenněj- ši poklad.” Po vypálení salvy čestnou stráží a po hymnách odebral se průvod občanů Crest Hillu s mayorem a americkými pořadateli na další cestu městem. U pomníku byla pak zahájena naše část programu br. Mikulášem Ferjenčíkem, který představil slavnostního řečníka, br. Čeňka Torna, bývalého poslance lidického kraje. Řečník mluvil o životě lidických občanů za Masarykovy republiky, o právním spravedlivém řádu země a o zničeném štěstí národa příchodem Němců. Rozebral otázku kolektivní odpovědnosti německého lidu za teror a brutální nadvládu a řešení této otázky odsunem Němců. Stále se ozývají z Německa hlasy sudetských Němců, kteří se všemožně snaží nastolit na světovém fóru otázku návratu Němců do Československa až bude opět svobodné. Br. Torn zdůraznil ve svém krásném projevu, že pro Československo tato otázka byla trvale vyřešena se schválením Spojenců. U pomníku stála čestná stráž a v národních krojích M. Kalkusová, Dagmar Pachnerová, Ivanka Mejzrová a Frank Růžička ml. Věnce položily Československá národní rada americká a Čsl. ženská národní rada v exilu. Po obřadech vydala se společnost k manželům J. V. Wel- clovým, kde na zahradě kroužek spolupracujících sester se ses. Welclovou připravil občerstvení. ČSNRA děkuje pořádajícímu výboru za úpravu pomníku (který je v dobrém stavu a o který se teď s námi stará americká obec Crest Hillu). Členy lidického výboru jsou: Alois Kopecký, Karel Glaser, Josef Janečka, Frank Miller a Vincent Pleva, kterým pomáhali Anton Smunt a Antonín Vlček. Lidice v Československu. Dvacáté výročí Lidic bylo vzpomenuto komunistickou vládou velkou demonstrací pod záminkou míru. Do Spojených států bylo posláno útočné prohlášení na řadu krajanských organisací neodpovídající nikterak mírumilovným snahám. Paní Eleanor Rooseveltová učinila zvláštní prohlášení pro vysílání Hlasu Ameriky do Československa v neděli, dne 10. června. Zmínila se o rozhorčení svého muže, presidenta Roosevelta a s ním celé Ameriky nad zprávou o Lidicich. . . . “V novém světě byla rychle vzdána pocta nevinným mučedníkům z Lidic. 12. července založili jsme nové Lidice ve Spojených státech poblíž města Jolietu — ve státě Illinois, kde sídlí mnoho tisíc amerických občanů českého a slovenského původu, kde jeden z nich, bývalý starosta Chicaga, dal život, aby zachránil mého manžela, a kde jiný Američan českého původu zastává dnes nejvyšší státní úřad jako guvernér. Asi v témže čase naši mexičtí sousedi na jihu změnili jméno města San Geronimo, které leží nedaleko hlavního města Mexika, na Lidice, také proto, aby uctili muže a ženy, kteří byli zabiti v onom vzdáleném českém městečku. A řada dalších zemí ve svobodném světě následovala tohoto příkladu.” “Ovšem upřímně litujeme toho, že význam Lidic je dnes v Československu oficiálně překrucován. Domníváme se totiž, my Američané, že Lidice, stejně jako Coventry, jako Anna Franková, jako Osvětím a jako Katyn, by měly zůstat trvalou připomínkou ponížení, které přináší lidská nenávist a touha po moci. Lidice musí být výstrahou pro nás, že lidstvo musí žít v míru a že by nepřečkalo novou válku.” Slavnost v "České kulturní zahradě" v Clevelande. V neděli, dne 3. června, krajanský Cleveland zažil velký, krásný den. “Česká kulturní zahrada”, za spolupráce krajanských organisací uspořádala slavnost v městském parku, kde v české zahradě byl odhalen pomník presidenta Tomáše Masaryka, dílo a dar sochaře Frank L. Jiroucha. Byl nádherný letní den s jasnou oblohou, zahrada svěže zelená, kvetla dokonce vonná česká lípa zasazena presidentem Benešem. Program nesl se v stejném duchu krásné pohody za velké účasti krajanů. Přišli i mayor města, radní, soudcové, senátor Spojených států The Hon. Frank J. Lausche, kongresník Frank Vaník, zástupci amerického tisku, a to obou hlavních clevelandských deníků “The Plain Dealer” a “The Cleveland Press”, jejichž výstižné zprávy byly uveřejněny následujícího dne. Gratulujeme upřímně pořadatelstvu za všestranný úspěch, výsledek to dobře promyšlené organisace, spolupráce a nadšení. Slavnost zahájil předseda “České kulturní zahrady” redaktor Václav Hyvnar. Anglickým ceremoniářem byl městský radní Ralph J. Perk. Dopisy Dr. Alice Masarykové a pi. Olgy Revilliodové přečetla pí. Viktor Ptáková, tajemnice “České kulturní zahrady”. Anglický řečník kongresník Frank Vaník vyzvedl světový význam presidenta svobodného Československa. Řeč prof. Františka Schwarzenberga byla otištěna v krajanském tisku a bude i námi příležitostně zveřejněna. Svůj vroucí proslov založil na citátech Masarykových vyjádřujících jeho zásady, které bývají i dnes v Československu ztotožňovány se jménem Masarykovým. “Jsou to prostě křesťanské zásady svobody, spravedlnosti, lásky a míru, kterým je zaručeno vítězství a kterým my povždy věrni zůstaneme .... Masaryk říká: ‘Máme-li se cti obstát, musíme všechno své úsilí politické a kulturní pořádně zintensivnit. Ano, dá to práci (Jan Masaryk říkával: dá to fušku); ale kdo jí nechce dát, ať nepovídá o národě a vlastenectví.’ — Slibme si dnes slavně u tohoto nového pomníku, že budeme více a obětavěji pracovat, abychom si po pravdě mohli s Masarykem říci, že jsme všichni dělníky na vinici Páně. Jen tak dopomůžeme pravdě k vítězství. Pak vypučí zas odvěká naše lípa, rozkvěte luh i háj a u nás doma bude zase SVOBODA.” Jménem Československé národní rady americké předala Vlasta Vrázová diplom čestného uznáni (dílo br. Josefa Jakla z Chicaga) senátoru Frank J. Lauschemu, jako projev vděčnosti Američanů československého původu za jeho vzácné pochopení. Zná dějiny vyspělého českého a slovenského národa, cítí s československým lidem a jeho touhou po svobodě. Ve své odpovědi senátor Lausche mluvil o lásce k svobodě v srdcích československého lidu, jeho obětech a končil slibem (citujeme “The Plain Dealer”): “Prohlašuji, že naše vláda nikdy nepřistoupí na žádný pakt k degradaci československé svobody.” Ženy a děti v národních krojích zpestřily pohled i průběh programu, na kterém účinkovaly se zdarem výborně nacvičený Pěvecký a dramatický sbor “Vojan”, dirigoval Dick Pokorný a orchestr Sokola Tyrš, dirigoval Voltaire Žižka. Slib věrnosti památce T. G. Masaryka pronesl předseda Spoj, družin Československých legionářů Láďa Kiml. Slavnostního aktu odhalení pomníku byl přítomen tvůrce busty sochař Frank L. Jirouch, který se svou ženou daroval sochu městu k uctění památky svých rodičů, českých přistěhovalců. 6 • VĚSTNÍK [pageend6]Z Washingtonu přijel Dr. Jaroslav Drábek a celý program ibyl vysílán do Československa rozhlasem “Hlas Ameriky”. Byl to šťastný den, na který se rádo vzpomíná a přáli bychom si jen, aby naše poselství věrnosti a víry bylo přeneseno do Československa k posílení československého lidu. ČESKOSLOVENSKO. “Byl kdysi čas, kdy krásné Čechů jméno tak slavně znělo v uších národů . . .” Konečně vyšla dlouho očekávaná knížka o Československu, jakou jsme léta postrádali. Je sice věnována starokra- janům, kteří se chystají do Československa na návštěvu, ale patří do každé staro- i novokrajanské rodiny, kde se česky a slovensky mluví a kde ještě nevymizela láska ke staré vlasti a zájem o osud československého lidu. Je psaná zvláště pro ty, kteří opouštěli svou starou vlast před první světovou válkou a nepoznali Masarykovu republiku. Jedou poprvé do Československa a vidí velký pokrok: kudy chodívali pěšky, jezdí autobusy; kraj má “novou” nemocnici, školu, sociální ústav. Dívají se na to se zájmem a komunisté jim namlouvají, že všechno v starém kraji, co za něco stojí bylo vybudováno jimi, za komunistické vlády. “Československo” odpovídá fakty a doklady, věcně popisuje republiku, jaká bývala za svobody a ilustruje to významnými fotografiemi moderních bytů, sanatorií, ústavů. Kapitola za kapitolou porovnává "dříve a nyní”. Rozebírá klidným, přesvědčivým hlasem co se stalo s občanskou svobodou, dělnickým hnutím, t. j. uniemi v hornictví a průmyslu, jaký je osud venkovana, obchodníků, živnostníků, spolkového života, sokolstva atd. Mnohé znáte z dopisů, pokud vaši příbuzní se odvažují o tom psát, něco víte z amerických novin, ale ůryvkově, často si nepamatujete podrobnosti a pak nemáte dokladů, statistiky a pod. Knížka vám to podává jasně, byť stručně, je to přehled celé situace v Československu v kostce. Komunistům je často dopřáno slovo, aby mluvili za sebe. Mluví za ně jejich nařízení, kartotéka policejního režimu, dotazník, který musí být vyplněn každým ucházečem o místo. Dotazník, podaný v přesném znění, nejlépe dosvědčí Američanům, co znamená žít pod komunismem. Dále, je tu svědectví velkého českého básníka Jaroslava Seiferta, podané na sjezdu českých spisovatelů v Praze r. 1956, po Stalinově smrti, když se myslelo, že konečně nastane uvolnění. Odvážil se tenkráte mluvit ke svědomí národa a jeho vládců. Dnes jeho hlas umlkl. Jsou zde otištěny i názory komunistů, uveřejněné v komunistických novinách. Soudný čtenář sám posoudí z jejich stížností, jak to v Československu vypadá v praksi a přirovná to s vlastním životem ve Spojených státech. Kapitola “Nač se ptát”, seznam otázek pro návštěvníky příbuzným v Československu je dalším výmluvným dokladem. Jsou to praktické kapitoly, na př.: “Jaké dárky a pozornosti”, “Svědectví krajanů”, “Vaše peníze”, dále poučné kapitoly: “Budování za demokracie”, “Za jakou cenu”, “Toto byla Masarykova republika”, celkem sto stránek neobyčejně poučných, srozumitelně psaných a velice zajímavých. Knížku připravil kruh spolupracovníků dr. Petra Zenkla, vydala Rada svobodného Československa. Úprava, s výraznou obálkou prof. Ladislava Sutnara, je výjimečná, ilustrace krásné. K dostání též v Československé národní radě 4125 West 26th Street Chicago 23, Illinois Cena $5.00. Svou objednávkou podpoříte akci proti komunistické propagandě. Již léta jsme zaplavováni komunistickými knihami, novinami extra pro nás vydávanými atd. Obyčejně to házíme do koše. To je sice také odpověď, ale bylo na čase, aby se konečně odpovědělo zveřejněnými doklady. Doporučujeme do každé odbočky prodej knížky. Též doporučujeme, aby se na každé schůzi ČSNRA přečetla aspoň jedna kratičká kapitola z této důležité knížky. Vysvětlí lépe než my to slovy dovedeme, zač bojujeme a proti čemu bojujeme! Na příští schůzi, začněte s úvodem: “Vážený krajane, milá krajanko!” Z OBLASTÍ A ODBOČEK. MASARYKOVO SDRUŽENÍ, DETROIT, MICH. Na schůzi dne 8. června byla vzdána čestná vzpomínka tragicky zemřelému členu, místopředs. br. Bedřichu Heřmanovi. Zúčastňoval se naši práce od založení odbočky r. 1948, kdy byl tajemníkem ustavujícího výboru, rok na to účetním Sdružení a poslední léta místopředsedou. Jeho odchod, tak náhlý, byl velkou ranou pro naši osadu. Schůze vyslechla zprávy o činnosti za uplynulý měsíc. Byly rozeslány dopisy všem, kteří v minulosti podpořili naše podniky, sbírky a prodej předmětů. V dopisech, psaných česky a anglicky, bylo poděkováno za všechnu pomoc a přiložena výzva ku členství. Dopisy, kterých bylo na 150, vzorně vypravila úřadovna v Chicagu na naši žádost. Přes léto upuštěno od schůze odbočky, poněvadž mnozí budou mimo domov. Na podzim je plánovaná zajímavá kulturní činnost, získáno bylo mnoho divadelních a výstupových knížek z Chicaga. Společně s našimi v Owosso a ve středním Michiganu hodláme vyvinout agilní kulturní činnost. sílu, zaručenou ochranu a Č.S.A. — BAŠTA VYTRVALOSTI. Zakladatelé naší Č.S.A. Jednoty byli houževnatí lidé. Jejich otužilé svaly a jejich odhodláni podmanily si drsnou, kamenitou půdu nepřátelského pomezí. Pionýři, kteří organisovali naši Jednotu, byli lidé, kteří dovedli zřídit farmy z nepravidelných pahorků, kde zrno museli za- sévati ručně a kde žně vyžadovaly dobře naostřenou kosu a silnou paži. Není divu, že tito pionýři zanechali americké tradici tuhá vlákna hrdého ducha. Houževnatost by měla bý- ti stálou vlastností každé bratrské benefitní společnosti. Naše Č.S.A. kombinuje mnoho výhod. Bratrství v naši praksi jest vykonávání dobra, po kterém každý člověk v jádru touží, a jest současně živoucí silou, jež byla prvním motivem ve všech plánech a akcích Č.S.A. Československé Spolky v Americe oslavují 108 let spolehlivé služby americkým rodinám. Jistě vám způsobí velké uspokojení pocit, že vaše pojišťovací problémy jsou v rukou přátelské a ohleduplné bratrské organisace, která jest dobře řízena a ve skvělé situaci. Naše Č.S.A. Jednota jest jedna z jedinečných bratrských pojišťovacích jednot v této zemi. Vám opatřujeme skutečně spolehlivé pojišťovací programy. Ti z vás, kteří potřebují ochranu a bezpečnost, jsou srdečně zváni k nám, aby se mohli osobně přesvědčit! o zásluhách a specielních výhodách Č.S.A., jež byla založena v St. Louisu, Missouri, dne 4. března 1854. Plány naše nejen že jsou vybudovány na zdravém základě, ale jsou taktéž výhodnou investicí. Naše Č.S.A. Jednota učiní jistě na vás příznivý dojem svým rychlým, zdvořilým a sympatickým jednáním pokud jde o problémy jejího členstva nabízí vám také kulturní a sportovní činnost různého druhu, na které se můžete podíleti s celou rodinou. Připojte se proto k Č.S.A. Jednotě, jež nabízí zdravou ochranu a bezpečnost už od roku 1854. VĚSTNÍK 7 [pageend7]Sdružení obdrželo mnoho darů členů i veřejnosti, i od firem Dodge Division z celých Spojených států k uctění památky br. Heřmana. Dary byly dány místo květin a na výslovné přání rodiny, v intencích zesnulého a jeho práce, byly věnovány potřebným československým uprchlíkům v Evropě prostřednictvím American Fund for Czechoslovak Refugees v New Yorku, kde naše odbočka je členem od jejiho založení a kam každoročně posíláme vánoční sbírky pro trpící děti uprchlíků. Dary docházejí každý den, sbírka činí již $490, a jistě budou velkou pomocí všem, kteří nemohou z Evropy emigrovat. Všem dárcům naše srdečné díky. A. B. VÝCHODNÍ OBLAST ČSNRA. I. ODBOČKA NA LONG ISLANDU. I. Odbočka ČSNRA na L. I. na své pravidelné měsíční schůzi dne 7. května vyslechla přednášku br. redaktora Ivana Herbena o Janu Herbenovi, vynikajícím českém spisovateli a žurnalistovi, který první byl za své novinářské zásluhy jmenován členem České akademie věd a umění, kdyžtě byl před tím odmítl jmenování za člena Akademie pro zásluhy spisovatelské. Životopisné pásmo, přednášené Ivanem Herbenem, bylo protkáno čtením z literární tvorby Jana Herbena. Četli Čestmír Maňhal a Václav Šimek. V debatě inž. Pavel Blaho vyzdvihl zásluhy Jana Herbena a vliv jeho časopisu “Čas” na Slovensku. P. Blaho potom daroval Ivanu Herbenovi několik dokumentárních fotografií ze života Jana Herbena, dnes velmi vzácných, zvláště zde, daleko od staré vlasti, Ivanu Herbenovi jistě velmi milých památek na jeho otce. V poslední předprázdninové schůzi L. I. Odbočky dne 4. června podal její předseda br. Vratislav Bušek přehled současné mezinárodni situace. Debaty se účastnil jmenovité inž. Pavel Blaho. V debatě i přednášce bylo zdůrazněno, že současné stupňované zbrojení a snaha po zvýšení životni úrovně nesmírně napíná obě, dnes v podstatně jediné rozhodující velmoci, Spojené státy americké i Sovětský svaz, že však Sovětský svaz zjevně je tím daleko více napínán než Spojené státy americké, čimž lze vysvětlit též současnou hospodářskou krisi Sovětského svazu a jeho satelitů a dočasné uvolnění mezinárodního napětí. Obě schůze L. I. Odbočky byly jako obvykle četně navštíveny, čímž znovu potvrzeno, že zájem členů lze udržet tam, kde vedle běžné agendy správní vedení dovede nabídnout svým členům i hodnotné poučení a zábavu a — samozřejmě — družné prostředí, které se nevyčerpává jenom na schůzích. Východní Oblast ČSNRA se usnesla, aby sádrový návrh sochy Antonína Dvořáka, darovaný nedávno zesnulým světoznámým sochařem Ivanem Mestrovičem “československému lidu v Americe”, byl odlit do bronzu a práce byla zadána nákladem asi 1,425 dolarů odborné firmě The Roman Bronze Works, Inc., Corona 68, N. Y. Dohledem nad postupem prací byl pověřen předseda zvláštního výboru pro postavení sochy A. Dvořáka, Oblastí ustavený, vynikající odborník kovotepec, Hynek Mařas. Bronzový odlitek Dvořákovy sochy byl nabídnut darem Východní Oblastí ČSNRA k ozdobě nové budovy newyorské filharmonie na Lincoln Center a je oprávněná naděje, že je ji nabídka bude přijata. Dosud se už sešlo na náklady spojené s odlitím sochy do bronzu přes 475 dolarů. Prosíme všecky krajany, aby laskavě přispěli na uhrazení všech nákladů jakoukoli částkou a laskavě zaslali svoje dary na adresu: Hynek Mařas, 33-48 — 76th Street, Jackson Heights 72, N. Y. Dne 15. a 16. července Východní Oblast ČNSRA se účastní manifestací “Týdne porobených národů” v New Yorku, v katedrále sv. Patrika a před City Hall. Newyorské oslavy budou pořádány Konferencí Američanů původem ze střední a východní Evropy, Shromážděním porobených národů a Americkými přáteli porobených národů. Dne 29. června bude výroční a volební shromáždění Východní Oblasti ČSNRA. v.b. CHICAGO. Přátelé br. Frank Kratochvíla, člena předsednictva, uspořádali večírek k jeho 65. narozeninám v restauraci “Stará Praha” dne 8. června, aby mu blahopřáli a vyslovili svůj dík za léta obětavé práce pro ČSNRA. Večírku, kterého se zúčastnili četní přátelé, předsedal Břetislav Vaněk, předseda Chicagského oblastního výboru. ODBOČKA “JAMES HOVORKA”, ST. PETERSBURG, FLA. K uctění památky svého muže, v úmrtní den, věnovala ses. Helena Hovorková $100.00 Československé národní radě a dalších $100.00 na American Fund for Czechoslovak Refugees. Předsednictvo ve schůzi dne 5. června v Chicagu vzpomnělo svého bratra předsedy a práce, kterou tak obětavě po léta konal pro naši československou věc a pro náš národ zde i za mořem v Československu. Zároveň též poděkovalo ses. Hovorkové i členům odbočky “James Hovorka” za úspěchy, kterých bylo v St. Peters- burgu docíleno. JAZYKOVÝ KOUTEK levý, doleva, nalevo, odleva, vlevo, zleva lež, lži leže i vleže ležérní, ležérnost lháti, lžu lhůta, lhůtní, lhůtník, lhůtový -li (jestliže, zdali) líbánky liberál, liberální, liberalismus Libérie, liberijský libůstka Libye, libyjský líc, na líc i nalič, líce i líc, lícní licence, licenční líčidlo, líčidlový, líčitel, líčiti Lidmila i Ludmila lidově demokratický režim lidový, Lidová republika bulharská, Bulharská lidová republika, lidový soud lidský, lidští, lidštější, lidskost liga, ligový líh, lihu, lihový líheň, líhňový, líhnouti se lijec a litec likvidatúra, likvidátor lilie, liliový Liliput, Lilipután; liliputánský lilipután (trpaslík) limit, limitní, limitace, limitační, limitativní limusina i limuzína lingvista, lingvistický linie, liniový lísati se, lísavý lístek, lístkový listina, listinný listr, listrový lišej, lišejník líšej Ušiti se, lišící se liška, liščí, lištička lišta, lištový, lištička létati i lítat literárněhistorický literatura liti, leji i liji litice i lítice Litomyšl, litomyšlský lítost, lítostivý, lítostný litý (divoký) lízati, lížu i líži i lízám; liž i lízej, lízátko, líznouti lněný, lnový loajalita, loajální Lodž, lodžský, lodžští loggie i lodžie Lojza, Lojzička, Lojzík lokalisace i lokalizace lokálka, lokálkář, lokálkářský Loket, loketský, loketští lokomobila, lokomotiva loni i vloni, loňský los, losa (zvíře); los, losu (cenný papír) BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY 8 • VĚSTNÍK [pageend8]Dary k umožnění záslužné činnosti Čsl. národní rady americké. Albert Kalabza, čestný člen ČSNRA....................... 200.00 Augusta Pšenková, Berwyn, Ill.................................... 100.00 Celkem ................................................................$3,000.00 Odbočka Masaryk ČSNRA v Los Angeles ..................$100.00 Greshle, Mrs. A. Ilion, N. Y............................................ 7.00 Kalivoda, Miss Libuše, Oak Park, Ill.......................... 10.00 Plzák, Mrs. Rose, Chicago, Ill........................................ 3.00 New Yorský Venca Sokola ............................................ 5.00 Hrometz, Čornelia, Masaryktown, Fla......................... 2.00 Guthan, Mrs. Michael, Schenectady, N. Y................... 5.50 K uctění památky pí. Rabštejnkové věnují Lumere E. Antene, Olga Antene Šedivý, Gerald G. a Hermie Antene Rabštejnek, Oklahoma City, Okla........... 60.00 Turnovec, Mrs. Anna K. Geddis, So. Dak..................... 5.00 Bartosh, Dr. William, Los Angeles............................. 5.00 American Czech Woman’s Club, Los Angeles .......... 10.00 Brown, Frances, Miami, Florida, za nálepky ............ 2.00 Valenta, Mr. and Mrs. W., Cedar Rapids, Iowa ........ 5.00 Štěpánek, Fred, Miami, Florida .................................. 10.00 Kopeček, Charles, Cedar Rapids, la., za nálepky . .. 1.00 Benešová, Mrs. Hana, Bloomington, Ind....................... 3.00 Souček, Mrs. Marie, Verdigre, Nebr............................. 7.00 Nepilová, Kamila, Hinsdale, Ill...................................... 10.00 Weber, Martin, Chicago ................................................ 5.00 Jansa, Dr. M. A., Landover Hills, Md......................... 20.00 Skliarevsky, Marie, Fond du Lac, Wis., pro uprchlíky 1.50 Šrámek, Paul, Meadowlands, Minn.............................. 8.00 Sokol Belcamp, Maryland .............................................. 2.00 Špatný, Thos., Yorkville, Ill............................................ 7.00 Greer, Mrs. Edith, Washington, D. C., na sbírku pro zahájení vyučováni češtiny a slovenštiny na Chicagské universitě ........................................................... 10.00 Chrástka, John T., Berwyn, Ill...................................... 10.00 Karolcik, Dr. Jan, Uniontown, Pa................................ 25.00 Codromac, Mr. and Mrs. Edw., Orland, Califý.......... 10.00 Novotný, James A., Clearwater, Florida ................... 5.00 Daneš, Z. F., Mercer Island, Washh............................ 10.00 Picha, George, Independence, Ohio ............................. 3.00 Bunta, R. L., Miami, Fla................................................. 5.00 Muras, Jos., Shiner, Texas .......................................... 5.00 Poupa, Dr. Henry, Cicero, Ill........................................ 5 00 Smith, Frank C., San Antonio, Tex............................. 1.00 Jíra, Joe, Rush Center, Kansas .................................... 10.00 Johnston, Jim, Villa Park, Ill......................................... 1.00 Malina, Steve, San Francisco, Calif............................. 5.00 Hudeček, Jos., Enid, Okla............................................... 3.00 Spiel, Anton, Eustis, Texas .......................................... 25.00 Dram. Sdružení “Malá Scéna” v Chicagu na Fond Svobody ......................................................................... 50.00 K uctění památky pí. Vlasty Vrázové, nejmenovaná odběratelka .................................................................. 5.00 Na Fond “Milion centů za svobodu” věnují Mrs. L. Strobl a Edw. Jaroš v Chicagu 900 centů ................ 9.00 Valušek, John, Owosso, Mich., na Fond Svobody .... 2.00 Knourek, William, Chicago, na sbírku pro vyučování češtiny a slovenštiny na Chicagské universitě .... 5.00 Štýbr, John, pro Crusade for Freedom, Radio Free Europe .......................................................................... 10.00 Pekárek, Emanuel, Cleveland, Ohio .............................. 5.00 Dobrovolný, Jerry, Robertsdale, Ala............................... 5.00 Příspěvky a dary odevzdané na sjezdu. Odb. “James Hovorka”, St. Petesrburg, Fla............. $1,250.00 Oblastní výbor New York .......................................... 250.00 Odb. Long Island ....................................................... 450.00 Odb. Manhattan ........................................................... 100.00 Oblastní výbor Chicago .............................................. 300.00 Odb. Mistr Jan Hus, Chicago .................................. 100.00 Odb. Detroit ................................................................. 200.00 Odb. Owosso ................................................................. 50.00 Šibeniční humor z Československa. Starý strýček v Americe se vypracoval na podnikatele a vlastnil velkoobchod v Chicagu. Neměl žádné potomky, stárnul a ztrácel zrak, tak napsal do rodné vesnice, aby synovec si to vyřídil s Národním výborem, aby ho pustil do Ameriky, by mohl převzít strýčkův obchod. — Národní výbor o tom přemýšlel a dal protinávrh: “Ať strýček prodá obchod, přijede do Československa, zde mu proměníme dolary za tuzexové kupony a může zde žít do smrti.” — Synovec to napsal strýčkovi a dostal krátkou kabelografickou odpověď: “Psal jsem, že slepnu, ne, že blbnu.” * * * R. 1961 přijeli českoslovenští futbalisté do Vidné na zápasy. Stará česká Vídeňačka si všimla na tryč- kách nového státního odznaku ČSSR (Československá socialistická republika) a tázala se brankaře: “Jak to, že tento rok to máte změněné?” — Brankař jí odpověděl: “To víte, babičko, vy jste se také jinak jmenovala za svobodna.” SRDEČNÉ VÁS ZVEME NA ZÁJEZD na světový veletrh v Seattlu, Wash. Zájezd pořádá ČSNRA za spolupráce s Hegrovou cestovní kanceláří. Pojede se v novém, nejmodernějším najatém autobusu Continental Trailways pro 38 lidí. Ujede se 6,000 mil nejkrásnější krajinou dalekého západu a Kanadou. STRUČNÝ POPIS CESTY: Vyjede se v úterý ráno, dne 14. srpna. První večeře v Bohemian Café v Omaha, Nebr. Navštíví se: Hot Springs, Deadwood a Black Hills, South Dakota; Cody, Wyoming, krajina Buffalo Billa; Lake Hotel v Yellowstonském parku; Missoula, Montana; Seattle, Washington; Portland, Oregon; Vancouver, British Columbia, Banff a Lake Louise v Canadian Rockies v Kanadě; pak přes Winnipeg a Minneapolis, Minn. domů. Návrat do Chicaga v pondělí, dne 3. září na Labor Day. CENA $350. — Cena zahrnuje všechnu dopravu, přepravu zavazadel, vlastní lůžko v motelích a hotelích, okružní cesty Yellowstonským parkem a na všech ostatních historických a scénických místech, okružní vyjížďky městem, vstupenky na veletrh v Seattlu a zvláštní večeři na třech místech. Jede se jen za dne, na noc je reservováno dobré ubytování. Zájezd je plánován s největší péčí, jako všechny naše zájezdy. Výpravu vede ses. Emilie Welclová. Až toto budete číst, zájezd bude z velké části již vyprodán, proto přihlaste se co nejrychleji. Přijímáme zálohu $50.00, zbytek do 14. července. Zašleme přesný program cesty zájemcům. Dopíšte si do úřadovny ČSNRA, 4125 West 26th St., Chicago 23, Ill., nebo zatelefonujte LAwndale 1-7953. VĚSTNÍK ® 9 [pageend9]CAPITOL FEDERAL SAVIORS 3522 WEST 26th STREET CHICAGO 23, ILLINOIS Phone —Dial 521-5200 Vklady pojištěné agenturou vlády Spoj, států do $10,000. Ústav Capito! Federal Savings and Loan Association byi založen r. 1907. CHARLES T. SALÄK, předseda First quality white glazed ceramics, hand painted, the work of a Czechoslovak artist in Canada. Price of plate $5.25 (with holder), by mail $5.75. Vase from $5.00 (9 inches tall) to $15, plus postage. (Advertisement) (OWOSSO DANCERS 1961) Pilsen Park, Chicago CZECHOSLOVAK DAY Sunday, August 13 Sign up soon for the popuiar PASTRY CONTEST VĚSTNÍK SECOND CLASS POSTAGE PAID at Chicago, Illinois 4125 West 26th Street Chicago 23, Illinois [pageend10]