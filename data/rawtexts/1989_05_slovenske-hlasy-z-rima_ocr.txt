SLOVENSKÉ HLASY Z RÍMA Spedizione in abbonamento postale - Gruppo III (70%) ISSN 0394-8978 časopis slovenských katolíkov máj 5 1989 ročník XXXVIII Svätý Otec Ján Pavol II.: Modlitba k Panne Márii, 2 — Prejav Otca kardinála lomka pri príležitosti jeho jubilejí, 3 — ab-ap: Panna Mária, tebe slovenská spieva krajina, 7 — Zo života Cirkvi, 11 — J. Kočík: Náboženská inkulturácia v Afrike, 12, — Š. Šilhár: Mariánska úcta a ruženec v rozličných formách, 15 — J.F.: 80 rokov dr. J.G. Cincíka, 16 — P. Dolinský: Videl som perestrojku na vlastné oči, 17 — Š. Košút: Mučeníci našej doby, 19, — M. Liptovská: Úsmev patrí Aničke, 21 — A.M. Baník: Diskriminácia žien v Cirkvi? 22 — Kronikár: Zo života SÚSCM v Ríme, 23— Odišiel do večnosti vzácny kňaz, 24. [pageend1]MODLITBA K PANNE MÁRII, KTOROU SVÄTÝ OTEC JÁN P A VOL H. ZAKONČIL EXHORTÁCIU O VERIACICH LAIKOCH Najsvätejšia Panna, Matka Kristova a Matka Cirkvi, s radosťou a s obdivom sa pripájame k tvojmu Magnifikatu, k tvojmu spevu vďačnej lásky. S tebou vzdávame vďaky Bohu, ktorého « milosrdenstvo prechádza z pokolenia a pokolenie » za nádherné povolanie a za mnohoraké poslanie kresťanských laikov, osobne povolaných od Boha žiť s ním v spoločenstve lásky a svätosti a byť bratsky spojení vo veľkej rodine Božích synov, poslaných vyžarovať Kristovo svetlo a roznášať oheň Ducha Svätého do celého sveta prostredníctvom ich evanjeliovho života. Panna Magnifikatu, naplň ich srdcia vďačnosťou a nadšením pre toto povolanie a toto poslanie. Ty, ktorá si bola pokorne a veľkodušne « služobnicou Pána », daj nám tvoju ochotu pre Božiu službu a pre spásu sveta. Otvor naše srdcia bezmedzným nádejam Božieho kráľovstva a ohlasovaniu evanjelia každému stvoreniu. V tvojom materskom srdci presne poznáš mnohé nebezpečenstvá a zlá, ktoré gniavia mužov a ženy našej doby. Sú v ňom však prítomné aj toľké iniciatívy dobra, toľké úsilia po hodnotách a túžbach priniesť hojné plody spásy. Panna odvážna, daj nám silu ducha a dôveru v Boha, aby sme vedeli prekonať všetky prekážky, s ktorými sa stretneme v plnení nášho poslania. Nauč nás nakladať so svetskými záležitosťami so živým zmyslom kresťanskej zodpovednosti a v radostnej nádeji na príchod Božieho kráľovstva, nových nebies a novej zeme. Ty si zotrvávala v modlitbe s apoštolmi vo Večeradle v očakávaní Ducha Turíc, vyprosuj na všetkých veriacich laikov, mužov i ženy, vyliatie Ducha Svätého, aby všetci zodpovedali svojmu povolaniu a poslaniu ako ratolesti na pravom Viniči a prinášali hojné ovocie pre večný život. Panna a Matka, veď nás a podporuj nás, aby sme žili ako opravdiví synovia a dcéry Cirkvi tvojho Syna a mohli prispievať vo svete k upevneniu civilizácie lásky a pravdy, podľa želania Boha a na jeho slávu. Amen. Ján Pavol II. [pageend2]65 - 40 - 10 Ako sme už oznámili v predchádzajúcom čísle ShzR, Otec kardinál Jozef Tomko oslávil v nedeľu 12. marca t.r. v SÚSCM v Ríme 65 rokov svojho života, 40 rokov kňazstva a 10 rokov biskupskej služby. Pri konci obeda, po vypočutí viacerých blahoželaní, ujal sa slova Otec kardinál a poďakoval sa prítomným rodákom za prejavy úcty a lásky. Povedal veľmi dôležitý prejav, ktorý by sme mohli nazvať « vyznaním osobnej identity » a ktorý tu prinášame takmer v doslovnom znení. Drahý Otec biskup, milí bratia a sestry v Kristu Pánu! Ja Vám všetkým ďakujem za to, že ste sa tu dnes zišli poďakovať sa Pánu Bohu spolu so mnou. Poďakovať sa za čo? Za tie tri čísla: za 65 rokov života, za 40 rokov kňazstva, za 10 rokov biskupstva. Ja by som k tomu mohol ešte pripojiť za 4 roky, za mesiac a niekoľko dní to budú 4 roky, čo som na čele katolíckych misií vo svete. Za to všetko dnes ďakujem Bohu. Ponajprv za 65 rokov života. Nuž, tu je veru málo čo povedať. Vlani, keď som tak trošku pocítil v horách reumu, išiel som v Cortina d’Ampezzo k istému lekárovi primárovi, ináč veľmi známej kliniky, na ktorej sa liečia tieto choroby a najmä zlomeniny kostí. Lekár mi urobil rádiogram a potom mi povedal veľmi jasne a priateľsky: « Nuž, tú reumu, čo Vy máte, tú ju máte a tú si ponesiete. Dozadu veru nepôjde, iba ak dopredu. » Myslím, že to je tak aj s tými 65 rokmi. Tie si človek už nesie a dozadu veru už nepôjdu. Iba ak, tak dopredu. Ale tá štyridsiatka! Nuž tá štyridsiatka mi privádza na pamäť to, čo Otec biskup spomenul v kázni: primície, práve u svätého Pavla, ktorého som mal vždy rád práve pre ten misionársky a apoštolský zápal. Prvú svätú omšu som mal pri jeho hrobe a bola nás kôpka, neviem, či nás bolo všetkých desať, lebo sme boli aj rozdelení, bolo nás vtedy viacero vysvätených. Vtedy som azda viac ako inokedy pocítil aj ten pavlovský zápal, aspoň túžbu po ňom, ozaj žiť ore Krista, žiť pre Cirkev. To sa však ešte viac vyjasnilo (a tu ste boli mnohí spolupracovníkmi), keď pred desiatimi rokmi som bol menovaný za biskupa; ináč verejné vyhlásenie, verejná nominácia bola 12. júna. Potom prišla príprava na vysviacku a k tej bolo treba pripraviť aj biskupský znak a biskupské heslo. Azda niektorí v Vás sa pamätajú na to, čo som vtedy vyjadril ako svoje cítenie, a nakoniec to vyšlo spolu s vaším súhlasom a spoluprácou. To heslo bolo: « Ut Ecclesia aedificetur ». — Budovať Cirkev — ako životný program nového biskupa, ktorý bol práve menovaný za generálneho tajomníka Svetovej synody biskupov. Zároveň sme vymysleli aj nový znak. Ja som nemal nijakých šľachtických titulov, ani nijaké šľachtické erby v minulosti. Tak ten nový znak sme museli naozaj vymyslieť. Tam sme zvýraznili, ako som ja myslel budovať Cirkev a ktorú Cirkev. Tá má tri polohy, ktoré sú zvýraznené práve na tom znaku. Tri ľalie, znak košickej diecézy, znak Cirkvi partikulárnej, z ktorej ja pochádzam a s ktorou ostávam stále zviazaný, zviazaný láskou, nielen pôvodom. Potom uprostred tri vrchy a na nich dvojitý cyrilometodský kríž; to je naša slovenská Cirkev, to je naša cyrilometodská tradícia, z ktorej sme my žili a musíme žiť aj ako národ, aj ako Cirkev. To je tá tradícia, ktorá nás zachovala v najhorších časoch, aj ako národ priam fyzicky uchovala, ak si dobre analyzujeme naše dejiny. A nakoniec tá zemeguľa, ako znak univerzálnej Katolíckej cirkvi, ktorá sa nachádza po celom svete. Túto Cirkev nejakým spôsobom budovať. Vtedy som to azda ani netušil, aké je to protetické, prorocké gesto, ten môj znak. Dnes po desiatich rokoch, a najmä po štyroch rokoch prefektúry na čele katolíckych [pageend3]misií, vidím to stále viac a viac. A dnes to môžem ešte väčšmi povedať, lebo keď človek vystupuje na horu a sa škriabe krížom- -krážom všelijakým chodníkmi a hľadá cestičky, ktoré sú často krivolaké, vtedy ešte nevidí ani vrcholec a nevidí dobre ani dolu. Ale keď príde na vrchol alebo do určitých polôh, tak si môže trochu lepšie uvedomiť skade prišiel a kam ide. Boh píše našu osobnú históriu Tak aj Pán Boh píše rovno cez všelijaké naše krivolaké cestičky. Píše našu vlastnú osobnú históriu. A píše ju v rámci celej histórie spásy. Keď si to raz človek uvedomí, tak vtedy nájde svoje miesto a to nielen v tomto živote. Istotne pochopí a prípadne až vtedy začne ešte hlbšie ďakovať Pánu Bohu, lebo vidí, aká je tá cesta, aká krásna a aká veľká bola láska Božia, ktorá ho prozreteľ- nostne viedla. Boh nás vedie so zvláštnou svojou starostlivosťou takto, práve cestičkami, ktoré sa nám zdajú krivolaké. Keď nevidíme vrcholec, nevidíme azda ani dobre začiatok cesty. A predsa nakoniec objavíme tú červenú niť, ktorá sa tiahne naším životom, našou osobnou históriou. A vidíme, že tá červená niť zapadá do širšieho kontextu celej histórie spásy. Toto je objav, ktorý by som Vám prial, lebo tento objav dáva človeku úžasnú silu prekonať všetky ťažkosti a dať sa i do najťažšej práce, aj keď človek už by mal ísť do penzie, ako ja v šesťdesiatom piatom roku. Naproti tomu, čo ma čakalo, je pravý opak. Azda nikdy v živote som nemusel toľko pracovať ako teraz. Ale to, čo mi dodáva sily, je povedomie, že pracujem na pláne, na všeobecnom pláne spásy. Isteže, kto som ja? Dajaký mravček, čo tam trošku škriabe na tom životnom piesku v obrovskej púšti? To je história ľudstva. Ale predsa len aj to jeho škriabanie čosi znamená. Boh je natoľko dobrý, že ťa vedie práve k tomu, aby si ty tam škriabal a čosi, čo ty naškriabeš na tom piesku, malo hodnotu v pláne Božom. Keď ty buduješ, čo tam buduješ, zdajú sa to hračky, a zbadáš, že nakoniec buduješ Cirkev, to tajomné telo Božie, tajomné telo Kristovo. Nuž, je to dačo úžasné, keď si človek uvedomí, že vlastne tá tvoja červená niť, ktorá sa začala pred 65 rokmi, má večné korene v tom veľkom širokom pláne Božom, ktorý siaha priam do večnosti, priam do mysle Božej. Vtedy človek začne dýchať naširoko, ozaj katolícky. A nielen katolícky, ale ešte hlbšie; povedal by som, že začne dýchať s Duchom, ktorý je Boží, lebo sa napája na Boží plán spásy, na Božiu históriu spásy. My si musíme uvedomiť, ako naša malá osobná história zapadá do tohto obrovského Božieho plánu, ktorý opisuje svätý Pavol v liste Efezanom: « Nech je zvelebený Boh a Otec nášho Pána Ježiša Krista, ktorý nás v Kristovi požehnal všetkým nebeským duchovným požehnaním. Veď v ňom si nás ešte pred stvorením sveta vyvolil, aby sme boli pred jeho tvárou svätí a nepoškvrnení v láske; on nás podľa dobrotivého rozhodnutia svojej vôle predurčil, aby sme sa skrze Ježiša Krista stali jeho adoptovanými synmi na chválu a slávu jeho milosti, ktorou nás obdaroval v milovanom Synovi. V ňom máme vykúpenie skrze jeho krv, odpustenie hriechov, podľa bohatstva jeho milosti, ktorou nás štedro zahrnul vo všetkej múdrosti a rozumnosti, keď nám dal poznať tajomstvo svojej vôle podľa svojho dobrotivého rozhodnutia, čo si v ňom predsavzal uskutočniť v plnosti času: zjednotiť v Kristovi ako v hlave všetko, čo je na nebi aj čo je na zemi » (Ef 1,3-10). Takto teda my máme pôvod vo večnosti, v mysli Božej. A to je osobná história nielen moja, ale každého z nás. Keď už teda chcem opísať svoju osobnú históriu, tú červenú niť, myslím, že tu sme uhádli, drahí bratia, ktorí ste vtedy spolupracovali so mnou, keď som hľadal, aby i ten môj osobný biskupský znak vyjadroval čosi, čo som, čo cítim, čím chcem byť aj v ďalšom svojom živote v biskupskej činnosti. Vtedy to z nás tak jednoducho vytrysklo, celkom jasne, práve ten erb, ten znak a to heslo: « budovať Cirkev ». Menovanie za kardinála Keď potom prišlo menovanie za kardinála, za prefekta Kongregácie pre šírenie viery, tak som si toto uvedomil omnoho lepšie. Už na synode sa dalo budovať Cirkev, a to nielen Cirkev doma, ktorej sme mohli voľajako pomáhať, nielen Cirkev v Košiciach a na Slovensku, ale Cirkev všeobecnú. Prispievať tak, ako sa dalo, každý na svojom mieste a ja na svojom, na Svetovej synode biskupov svojou prácou. Pred štyrmi rokmi, keď prišlo toto menovanie, tak sa mi ešte viac rozšírili pľúca, a povedal by som, rozšírilo sa mi srdce. Pre- [pageend4]OTEC KARDINÁL TOMKO NA SLOVENSKU Práve v nedeľu 12. marca 1989, keď si Otec kardinál Jozef Tomko pripomínal svoje 40. výročie kňazskej vysviacky v Slovenskom ústave svätého Cyrila a Metoda, oznámila mu telefonicky jeho sestra, že mamička dostala mozgovú porážku. Otec kardinál na druhý deň dostal na diplomatický pas vízum na desať dní. V utorok 14. marca odletel do Viedne a odtiaľ autom odcestoval do Bratislavy a potom do svojho rodiska Udavské. Mamička spoznala svojho veľkého syna, ale jej stav je stále ťažký. Otec kardinál mal na Kvetnú nedeľu bohoslužby v Humennom, kde sa zišlo viac tisíc ľudí, aby ho pozdravili. Na Zelený štvrtok slúžil svätú omšu svätenia olejov v košickej katedrále. I tu, hoci bol pracovný deň, zišlo sa okolo 15.000 veriacich a takmer všetci kňazi diecézy. Katedrála bola nabitá do posledného miesta a väčšina ľudí musela ostať na priestranstve okolo katedrály. Pri príchode do katedrály a pri odchode po skončení bohuslužieb, ľudia nadšene pozdravovali Otca kardinála a radostne prijímali jeho požehnanie. V homílii pripomenul kardinál Tomko kňazom jednotu okolo biskupa. Keďže však košická dicéza už desaťročia nemá sídelného biskupa, odporúčal im celou silou, aby sa modlili, žeby Svätý Otec mohol čím skorej slobodne vymenovať pastiera pre košické biskupstvo. Pripomenul im tiež, aby verne stáli okolo pápeža a boli verní Ježišovi Kristovi, ktorý je vždy v strede svojho trpiaceho ľudu a svojich verných kňazov. Kňazi košickej diecézy začali tohto roku 1989 už štvrtý cyklus modlitieb a obetí, aby vyprosili pre diecézu dobrého biskupa. Koncom januára 1989 sa k nim začali pripájať aj kňazi a veriaci všetkých ostatných diecéz a určili si každý prvý piatok celého roka 1989 za deň modlitieb a pôstu na vyprosenie dobrých biskupov. V tie dni kňazi budú v homíliách vysvetľovať veriacim význam biskupa v diecéze a v Cirkvi a povzbudia veriacich k modlitbám, pôstom a iným dobrým skutkom, a obetujú ich za dobrých biskupov. Modlitba, pôst a iné obety na tento úmysel sa majú rozvinúť na mohutné celonárodné hnutie kňazov i veriacich. tože som začal rásť, pracovať spolu s tou Cirkvou, ktorá ešte len rastie. Budovať Cirkev priamo od začiatku, povedal by som s Pavlom « plodiť deti Božie ». Plodiť tie nové Cirkvi. Keď si dnes pomyslím nielen na tú obrovskú zodpovednosť, ale aj na to, čo tam môžem robiť, najmä v akom širokom rámci sa dá pracovať pre spásu ľudí, spásu v Ježišovi Kristovi, o ktorej hovorí zas Pavol, tak to mi dodáva úžasnú silu. Priznám sa Vám, že robota nie je veru ľahká: 930 diecéz, to je 38 percent všetkých diecéz na svete, vyše 1.100 biskupov, 51.000 kňazov, misionárov alebo domorodých, skoro 12.000 veľkých seminaristov a asi 44.000 malých seminaristov, 146.000 sestier, 260.000 katechistov. Keď to spolu vezmete: asi pol milióna našich pracovníkov v misiách. K tomu pridajte rôzne diela, pridajte kostoly, kaplnky, misijné stanice a potom sociálne a charitatívne diela. To je práca, bezpochyby, obrovská, ale zároveň práca, kde sa kňazská a biskupská otcovskosť cíti. Je to otcovstvo, o ktorom hovorí Pavol: « Ego vos generavi » — ja som vás v istom duchovnom zmysle splodil. Keď si pomyslím, že za tie necelé štyri roky som mohol niesť ku krstu, teda na schválenie Svätému Otcovi 30 nových diecéz. Keď si pomyslíte, že som mal radosť vysvätiť 10 biskupov (z toho len dvaja boli bieli: jeden nuncius pre misie a druhý bol ten, ktorého poznáte, Otec biskup Jozef Adamec v Amerike — seminarista, ktorého som ja priviedol do seminára a ktorého som mal v Nepomu- cene za celé štúdiá). Desať nových biskupov, celé desiatky kňazov a diakonov v misiách. Keď si pomyslím aj na tú poslednú vysviacku dvoch mladých biskupov v Mali, pred zástupmi na verejnom štadióne. To bola obrovská radosť. [pageend5]A čo na Slovensku? Ale pri každej vysviacke mi napadla myšlienka. A čo na Slovensku? Môžeme to robiť v Indii, v Afrike, v džungli..., a to nie je možné na Slovensku. A to je najväčšia bolesť, ktorú cítim. Keď si teraz uvedomíme, že práve v posledných dňoch, dokonca v Litve boli nové biskupské menovania a všetky biskupské stolce sú už obsadené. Chvalabohu! Maďarsko má všetky stolce obsadené. Ako je to možné, že iba u nás taká vec nie je možná? Čo je za tým? My nemôžeme mlčať pred touto krivdou, ktorá nemá páru na celom svete. Toto musíme kričať ako hanbu. Ja Vám hovorím, že dakedy sa hanbím priznať, že pochádzam z takej krajiny, kde sa toto môže dnes v 20. storočí ešte diať. Pretože práve Afričania, práve Ázijci, práve tí, čo sa nachádzajú v primitívnych situáciách, mi povedia: « Ako je to u vás ešte dnes možné? » Ale keď pozeráme z iného hľadiska na tie menovania, na tie svätenia, na tie cesty... Ó, cesty misijné, to nie je iba zábava, to nie je turistika. To je námaha, to sú aj riziká, o ktorých nechcem rozprávať. Stačí, aby ste si spomenuli, čo pred nedávnom prebehlo novinami o malárii, ktorá je skutočnosťou vo všetkých tropických krajoch. Ale na druhej strane všetky tie cesty sú čímsi, čo necháva v duši zvláštny pocit, čo rozširuje srdce. Ja som podnikol 15 ciest do Afriky, 7 ciest do Ázie, 5 ciest do Latinskej Ameriky, 2 cesty do Austrálie a jednu do Oceánie. Môžem Vám povedať, že to, čo robí Svätý Otec svojimi cestami, na ktorých som mal česť niekedy ho sprevádzať, je čosi úžasné. My si to ešte vôbec ani neuvedomujeme. Aj pre mňa je to vždy čosi, čo mi necháva stopy v srdci a v duši. Tá Cirkev s jej potrebami, s biedami, so situáciami, ktoré sú niekedy úžasne ťažké, to ľudstvo, ktoré sa borí so svojou históriou, niekedy v biede a v ozajstnej mizérii, to všetko vám vrastá do srdca a rozširuje dušu, aj keď sa iste tým trpí. Ale vtedy sa buduje Cirkev, tam sa buduje Cirkev, keď ste tam pod africkým slnkom 3-4 hodiny s nimi, lebo u nich omša to značí slávnosť a slávnosť je radosť a nielen v kostole, ale aj po kostole sa ešte pokračuje vonku. Slávnosť to značí radosť, to značí spoločenstvo, ktoré sa žije spolu, tam sa zídu niekedy z pralesa, niekedy zďaleka a slávia naozaj tú svoju radosť byť s Kristom a byť spolu s nimi. Toto všetko Vám pomaly vrastie do duše. A tak sa Vám môžem priznať, že mi v srdci takto pomaly rastie viac a viac ten mystický Kristus, tá láska k Ježišovi. Budovanie Cirkvi sa stáva, povedal by som pavlovsky — vášnivé. Stáva sa čímsi, čo je súčiastkou života a cieľom bytia. A to je to najkrajšie. A to je to, kde treba mnoho pomoci Božej a kde treba pomoci Vás všetkých. Pred niekoľkými dňami som dostal zo Slovenska kyticu modlitieb od chorých. Ja si ju nesmierne vážim, pretože ona je ozajstná pomoc, taká hlboká, taká, čo ide na korene, pretože misie, to značí evanjelizácia a evanjeli- zácia značí aj stretnutie sa s Kristovým krížom. A to značí obrátenie, a obrátenie je vec milosti. Milosť si však treba vyprosiť, alebo vytrpieť. Pravé preto všetky pozdravy zo Slovenska, najmä od chorých, všetky modlitby sú veľmi vzácne a dôležité aj pre moju činnosť. Ja Vám všetkým ešte raz zo srdca ďakujem. Aby som sa vrátil k tým štyridsiatim rokom, aby som sa vrátil k tomu hrobu svätého Pavla, pred ktorým som vtedy slúžil prvú omšu, nuž niet lepšej príležitosti ako zobrať to, čo sme dnes čítali práve v druhej lekcii, to, čo komentoval aj Otec biskup Hrušovský. « Nie, že by som bol už cieľ dosiahol », hovorí Pavol na konci, alebo, že by som už bol dokonalý, ale bežím, aby som sa ho niekedy zmocnil, totiž Krista, ako sa aj Ježiš Kristus zmocnil mňa. Bratia, ja si nenamýšľam, že som sa ho už zmocnil, ale jedno robím, zabúdam na to, čo je za mnou (a tu myslím na tých 65 rokov) a uháňam za tým, čo je predo mnou (tu mi už priali aj večnosť, ale zároveň aj povedali, že však ešte je času na to, že ten raj neutečie). Zabúdam na to, čo je za mnou a uháňam za tým, čo je predo mnou. Bežím k cieľu, za víťaznou cenou Božieho povolania v Kristu Ježišovi. A všetci takto zmýšľajme! Ďakujem Vám! Jozef kardinál Tomko [pageend6]Tak ako majú Poliaci svoju Čenstochovu, Rakúšania MariazelI, Francúzi Lurdy, Portugalčania Fatimu, Taliani Loreto, tak majú Slováci Šaštín. Tam sídli Patrónka Slovákov Sedem- bolestná Panna Mária, ktorej « slovenská spieva krajina », ako sa hovorí v jednej piesni a ako je to napísané na priečelí tento našej prvej slovenskej baziliky. V tomto roku slávime 425 rokov od začiatku úcty šaštínskej sochy Sedembolestnej. Zahl aďme sa trocha do dejín tejto úcty. PANNA MÁRIA, TEBE SLOVENSKÁ SPIEVA KRAJINA Pútnické miesto Šaštín leží na severe Záhorskej nížiny. Obec vznikla pri pomedznom strážnom hrade, na významnej ceste, ktorá viedla pozdĺž rieky Myjavy. Z cirkevného hľadiska ide o významné miesto. Šaštínsky archidiakonát ostrihomskej arcidiecézy existoval už v prvej polovici XIII. storočia. Šaštín patril vojvodovi Stiborovi a dostal od neho koncom XIV. storočia mestské výsady. Roku 1489 sa stali majiteľmi holíčsko-šaštínskeho panstva Czoborovci. Socha Sedembolestnej Panny Márie pochádza z roku 1564. Neznámy rezbár ju vyhotovil z hruškového dreva na objednávku Angeliky Bakičovej, manželky grófa Imricha Czobora. Grófka dala vyhotoviť sochu z vďaky za záchranu života (zlostný manžel ju vyhodil z panského koča) a urovnanie manželstva. Sochu Sedembolestnej dala Angelika umiestniť na podstavec s trojbokou otvorenou kaplnkou na mieste, kde ju manžel vysotil z koča. Pozlátená a čiastočne polychrómovaná plastika (85 cm vysoká a 93 cm široká) patrí k typu tzv. Piety. Sediaca Panna Mária drží v lone Kristovo mŕtve telo, ktorého pravá ruka visí bezvládne nadol. Mária pravou rukou podopiera Kristovu hlavu, ľavou rukou drží súcitne jeho ľavú ruku. Tvár sochy vyjadruje sútrpnú bolesť. Obidve postavy majú úmerné rozmery. Autor sochy ostal neznámy. Ide pravdepodobne o krajového ľudového rezbára. Rezbár šaštínskej sochy z nedostatku vhodných vzorov nadviazal pravdepodobne na staršiu stredovekú tradíciu a usiloval sa napodobniť zatiaľ nám neznámu predlohu. Nemal však vycibrenú rezbársku skúsenosť. Napríklad nevedel si dostatočne poradiť so záhybmi šiat v spodnej časti sochy Sedembolestnej. Za tureckých vpádov a šírenia reformácie preniesli Czoborovci sochu Sedembolestnej do svojej kaštieľskej kaplnky svätého Imricha. Až koncom XVII. storočia Barbora Czoborová dala znova umiestniť sochu na trojboký podstavec pred kaštieľom. Každú sobotu a na podvečer mariánskych sviatkov chodievala s rodinou i služobníctvom modliť sa Loretánske litánie pred sochu Sedembolestnej. Jej príklad horlivo nasledovali ostatní poddaní z okolia. Na začiatku XVIII. storočia sa socha šaštínskej Sedembolestnej Panny Márie stala veľmi známou. Počet ctiteľov čoraz väčšmi vzrastal. Prichádzali pútnici z blízkeho i ďalšieho okolia, ba i z Rakúska, Maďarska, z Moravy, z Čiech a zo Sliezska. Niektorí chorí pútnici sa v Šaštíne náhle uzdravili. Keď sa o tom dozvedel ostrihomský arcibiskup Imrich Eszterházy nariadil cirkevné vyšetrovanie zázračných uzdravení. V úradnej komisii bolo niekoľko diecéznych a rehoľných kňazov a biskup Pavol Spacai. Komisia predložila obsiahly materiál prísažného vyšetrovania mnohých svedkov ostrihomskému arcibiskupovi. On zriadil ďalšiu komisiu, v ktorej boli viacerí profesori teológie, aby 15. októbra 1732 previedla prísne vyšetrenie v [pageend7]arcibiskupskej kúrii v Bratislave. Až po tomto vyšetrení vydal arcibiskup 18. októbra 1732 po latinsky písané vyhlásenie, z ktorého uvádzame podstatnú časť v slovenskom preklade: « Javy zázrakov, milosti a dobrodenia, potvrdené a dosvedčené prísažnými výpoveďami mnohých hodnoverných svedkov i očitými svedectvami, ako aj nábožnosť veriacich, ktorá už prešla do zvyčaja a zapustila korene, uviedli sme do zrelšieho vyšetrovania a skúmania, a po vypočutí jednohlasnej mienky, výpovede a súhlasu spomenutých teológov, o ktorých hodnovernosti a nábožnosti nemožno pochybovať, navyše po vzývaní o pomoc Velebnosť Božiu i na väčšiu slávu všemohúceho Boha, ako aj na česť prečistej, nepoškvrnenej, presvätej Panenskej Matky Márie, usúdili sme, ustanovili a nariadili, aby sa tenže obraz Bolestnej Matky vyložil na svoje predošlé miesto, to jest do kaplnky, a to s procesiou i s primeranou slávnosťou, na ktorej by sme sa radi zúčastnili... » Arcibiskup zároveň vyhlásil, že šaštínskej soche Sedembolestnej, ktorá vyjadruje tajomstvá utrpenia preblahoslavenej Matky, patrí taká istá úcta ako iným milostivým obrazom tohto druhu. Slávnosť prenesenia sochy sa uskutočnila 9. novembra 1732. Arcibiskup sa nemohol na nej osobne zúčastniť, ale poslal do Šaštína svojho príbuzného biskupa Eszterházyho. Do Šaštína prišlo vyše 200 procesií s vyše dvadsaťpäťtisíc pútnikmi. Sochu Sedembolestnej odovzdali do opatery šaštín- skemu farárovi Jánovi Schonovi. Stavba veľkolepého pútnického chrámu Na žiadosť ostrihomského arcibiskupa Imricha Eszterházyho prišli dňa 2. apríla 1733 do Saštína traja paulínski kňazi, aby prevzali starosť o milostivú sochu Sedembolestnej. Ku kaplnke prichádzali v tom čase zástupy pútnikov, takže paulíni nestačili spovedať kajúcnikov a rozdávať im sväté prijímanie. Preto sa rozhodli vybudovať nový pútnický kostol s priľahlým priestranným kláštorom. Zemepán Jozef Czobor im daroval pozemok. Plány na náročnú novostavbu kostola a kláštora vyhotovil pravdepodobne paulínsky staviteľ Matej Vépi. Pôvodný veľkolepý projekt sa nepodarilo naplno realizovať. Problémy sa ukázali hneď pri kladení základov. Pozemok museli stavitelia spevniť drevenými pylónmi pre spodné vody, bahno a piesky. Paulíni boli pri náročnej stavbe kostola (veď išlo o jeden z najväčších kostolov na Slovensku) a priestranného kláštora odkázaní prevažne na milodary obetavých pútnikov. Štedrosť panovníka Františka I. Lotrinského a panovníčky Márie Terézie, ktorá pravidelne navštevovala pútnické miesto Šaštín, sa ukázala až po roku 1756. V tom čase už išlo o vnútornú výzdobu chrámu, o jeho vymaľovanie a vnútorné zariadenie. Pôvodný projekt osobitnej kaplnky nad milostivou sochou Sedembolestnej spojenej s chrámom sa neuskutočnil, preto sa paulíni rozhodli umiestniť milostivú sochu na hlavný oltár. Veľký stĺpový hlavný oltár však nahradilo viac-menej provizórne riešenie navrhnuté cisárskym architektom Františkom A. Hillebrandtom. Toto riešenie sa uskutočnilo roku 1764, teda pri príležitosti 200. výročia vzniku milostivej sochy, ktorú preniesli do novopostaveného chrámu na hlavný oltár dňa 15. augusta. Na slávnosti prenesenia sochy, ktorú viedol ostrihomský arcibiskup František Barkóczy (1761-1765), sa zúčastnila aj cisárovná Mária Terézia s manželom a celým cisárskym dvorom. Riešenie hlavného oltára bolo jednoduché, úsporné, ale zároveň dosť monumentálne. Na zadnej stene vytvorili veľkú drapériu modrej farby a pred ňu umiestnili veľký biely kríž, s voľne prehodenou plachtou. V strede presbytéria postavili vysoké mramorové tabernákulum pavilónového typu s rozsiahlou oltárnou menšou. Majestátne tabernákulum z červenkastého mramoru korunuje milostivá socha Sedembolestnej, zdôraznená veľkou lúčovitou svätožiarou. Sochu Sedembolestnej akoby pridŕžali dvaja adorujúci anjeli, kľačiaci na oblakoch. Po stranách oltára na valcovitých podstavcoch sú umiestnené sochy Jána evanjelistu a Márie Magdalény (pôvodne boli strieborné). Týmto spôsobom sa podarilo umelcom vzbudiť dojem, akoby Panna Mária držala v lone mŕtve telo svojho Syna práve po jeho sňatí z kríža. Pašiové motívy rozvádza aj ikonografia malieb na klenbách chrámu vytvorených cisárskym maliarom francúzskeho pôvodu Jozefom J. Chaman- tom. Na klenbe svätyne zobrazil maliar Pannu Má[pageend8]riu ako « Potešenie zarmútených » a « Pomocnicu kresťanov », na ďalších klenbách vidieť Veroni- kinu šatku, ďalej nástroje Pánovho umučenia, na strednej klenbe je fiktívna kupola, na ďalšej hold Eucharistii a napokon zbor anjelských hudobníkov. Do medailónov po bokoch umiestnili tváre štyroch západných učiteľov Cirkvi: sv. Ambróza, sv. Hieronyma, sv. Augustína a sv. Gregora Veľkého a štyroch evanjelistov. V bočných kaplnkách boli postavené mramorové oltáre s obrazmi vynikajúceho maliara Jána Lu- káča Krackera (tri sú podpísané a datované roku 1757): vpravo sú oltáre sv. Anny, sv. Pavla pustovníka a sv. Augustína (teraz nahradený obrazom sv. Jána Bosca) a vľavo sv. Rodiny, sv. Jána Ne- pomuckého a anjela Rafaela s Tobiášom. K pôvodnému umeleckému zariadeniu pútnického chrámu patrí nielen krásna rokoková kazateľnica a štýlové lavice, ale aj nádherná rokoková organová skriňa. Roku 1786 cisár Jozef II. zrušil v Rakúsko- -Uhorsku všetky paulínske kláštory. Mal však na zreteli skutočnosť, že šaštínsky pútnický chrám často navštevovali jeho rodičia František I. Lotrinský a Mária Terézia, ktorí sa postarali aj o jeho skvelú vnútornú výzdobu. Teda z úcty k rodičom Jozef II. nariadil odkúpiť pre cisársko- -kráľovskú rodinu paulínsky kostol v Šaštíne aj s priľahlým kláštorom. Farský kostol na námestí Šaštína zatvorili a na základe dekrétu cirkevnej vrchnosti sa pútnický chrám stal farským šaštínskym kostolom. Farár Ja- kub Schneider sa spolu so štyrmi kaplánmi presťahoval do bývalého paulínského kláštora. Šaštínska farnosť bola čisto katolícka (reformácia neprenikla do farnosti). V tejto dobe prichádzalo každoročne do Šaštína vyše 80.000 pútnikov. Preto pri pú- tiach chodili vypomáhať miestnym duchovným františkáni zo Skalice. Spovedalo sa po slovensky, nemecky, maďarsky i latinsky. Dokončenie stavby vysokých veží Roku 1859 sa stal šaštínskym farárom Štefan Hrebíček, rodák zo Sobotišťa. Uvedomil si, že paulíni nemohli dokončiť náročnú stavbu nádherného barokovej svätyne — veže zostali nedostavané; boli zavŕšené iba nízkymi pyramidálnymi strieškami. Blížili sa dve významné výročia: 1000. výročie príchodu sv. Cyrila a Metoda na naše územie (roku 1863) a 300. výročie vzniku šaštínskej milostivej sochy Sedembolestnej (roku 1864). Rozhodol sa podniknúť všetko na dôstojné oslávenie týchto významných jubileí. Obrátil sa o radu a pomoc na ostrihomského arcibiskupa kardinála Jána Scitovského a poukázal na to, že pri príležitosti 300. výročia vzniku milostivej šaštínskej sochy by bolo veľmi vhodné dokončiť veže pútnického chrámu. Kardinál súhlasil s dostavbou šaštínskych veží a náročnú akciu sám všestranne podporoval. V nasledujúcich rokoch veže pútnického kostola zvýšili o dve poschodia a zavŕšili ich barokovými baňami pod vedením hodonínskeho staviteľa Jozefa Bártu. Vysoké štíhle veže chrámu, viditeľné zďaleka, jedinečne vyvažujú monumentálne priečelie, ktoré je plasticky rozčlenené. Do priečelia harmonicky zapadajú aj štyri sochy: sv. Pavla pustovníka (patróna paulínov), sv. Antona pustovníka, sv. Hieronyma a sv. Augustína (učitelia Cirkvi). Po dostavbe chrámových veží, obnovili aj trojhrannú kaplnku, kde bola milostivá socha Panny Márie Sedembolestnej spočiatku uctievaná. Veľkolepá slávnosť pri príležitosti mariánskeho šaštínskeho jubilea sa konala na sviatok Narodenia Panny Márie (8. septembra) 1864. Z Trnavy prišla do Šaštína cez Jablonicu a Senicu veľká procesia, ktorú viedol sám ostrihomský arcibiskup kardinál Ján Scitovský. Priniesol dve strieborné koruny, ktorými slávnostne korunoval milostivú sochu Sedembolestnej. Okrem cirkevných hodnostárov sa na tejto veľkolepej slávnosti zúčastnil aj cisár František Jozef I. so svojím cisárskym dvorom. Celkove sa na slávnostiach zúčastnilo 284 kňazov a 120.000 veriacich zo Slovenska a susedných krajín. Kázne odzneli v slovenskej, nemeckej a maďarskej reči. Kardinál prímas Scitovský sám kázal aj po slovensky. Pri tejto príležitosti vyšli aj publikácie o vzniku šaštínskeho pútnického miesta v latinčine, slovenčine, nemčine a maďarčine. Vyrazené boli aj pamätné medaily s obrazom šaštínskej Panny Márie Sedembolestnej a obrazom kaplnky s pútnickým chrámom v obnovenej podobe. V druhej polovici minulého a na začiatku nášho storočia nezastihla pútnické miesto v Šaštíne nijaká vážnejšia premena. Až za prvej svetovej vojny sa bolestne dotkla pútnického chrámu re- kvirácia zvonov, ktorej padlo za obeť všetkých päť veľkých zvonov jedinečne hudobne zladených. Dňa 8. septembra 1924 uviedol Pavol Jan- tausch, apoštolský administrátor trnavský do Šaštína saleziánov a odovzdal im správu pútnického chrámu s milostivou sochou Sedembolestnej. Poveril ich aj vedením šaštínskej farnosti. Saleziáni zriadili v jednej časti starobylého kláštora ústav pre chlapcov kandidátov na kňazský a rehoľný stav. Počet týchto ašpirantov dosiahol v neskorších rokoch značné číslo 120. Veľká väčšina slovenských saleziánov, aj tých v zahraničí, prešla týmto ústavom. Saleziáni sa usilovali všestranne povzniesť významné pútnické miesto Sedembolestnej. Túžili, [pageend9]aby sa pútnický chrám stal « slovenskou národnou svätyňou ». V prvom rade zadovážili nové zvony. Posviacka štyroch zvonov (najväčší z nich zasvätený sv. Cyrilovi a Metodovi) sa uskutočnila 31. októbra 1926. Piaty — národný zvon Sedembo- lestnej — konsekroval biskup Pavol Jantausch, apoštolský administrátor trnavský, roku 1929. 22. apríla 1927 vydal pápež Pius XI. dekrét «Celebre apud Slovaccam gentem», z ktorého uvádzame hlavnú časť v slovenskom preklade: « Slávna u slovenského národa stojí svätyňa v Šaštíne na území trnavskej administratúry k úcte Preblahoslavenej Panny Márie Bolestnej. Túto svätyňu už vyše dvesto rokov vyhľadávajú zástupy veriacich pre nespočetné milosti, ktorých sa im tam dostane. Akou láskou a akou nábožnosťou Inú Slováci k Bohorodičke, ktorú obyčajne nazývajú Sedembolestnou, vysvitá z toho, že všade stavali kostoly k jej úcte a že pápež Benedikt XIII. roku 1727 povolil, aby Panna Mária Sedembo- lestná bola uctievaná... » Dňa 22. mája 1927 sa uskutočnila v Šaštíne národná púť za účasti troch slovenských biskupov, početného duchovenstva a vyše 50.000 veriacich. Pri tejto príležitosti bol 15. september (sviatok Sedembolestnej) vyhlásený za sviatok Patrónky Slovenska a bol odhalený v presbytériu pamätný reliéf z bieleho kararského mramoru. Reliéf je dielom bratislavského sochára Alojza Rigeleho a zobrazuje šaštínsku Sedembolestnú Pannu Máriu ako Patrónku Slovenskej krajiny a slovenského národa a daroval ho národný buditeľ kňaz Ferdiš Juriga. Roku 1929 umiestnili saleziáni v pútnickom chráme na jednom bočnom oltári obraz Don Bosca, zakladateľa rehoľnej spoločnosti saleziánov. Obraz je dielom viedenského maliara E. Hochschartnera. Saleziáni sa potom podujali na renováciu vonkajšku pútnického kostola pod vedením podnikavého saleziánskeho riaditeľa Jána Vizváryho a neskôr ďalšieho riaditeľa ústavu Františka Sersena. Kostol bol totiž vážne poškodený najmä na priečelí vojnovými udalosťami. Vzácne nástenné maľby obnovil reštaurátor Peter Kern. Počas Slovenskej republiky tisíce a tisíce Slovákov z celej krajiny putovalo do « národnej svätyne ». Saleziáni tu konali aj dôležitú pastoračnú prácu oživením pútí, bohoslužieb, divadiel, procesií. Posledným veľkorysým dielom veľkodušných saleziánov bolo zadováženie najväčšieho organa na Slovensku. V tlači (november 1949) čítame o tom správu: «Veľkolepý projekt nového organa na Slovensku. Pre známy pútnický kostol Panny Márie Sedembolestnej v Šaštíne práve montujú veľký organ v továrni na organy v Krnove. Bude to nástroj o 92 registroch, teda najväčší na Slovensku, ktorý vybavia veľkým hracím stolom o piatich manuáloch. Piaty manuál bude zapojený na diaľkový stroj, umiestnený pri hlavnom oltári v presbytériu. » Roku 1950 správu šaštínskej farnosti znova prevzali diecézni kňazi. Pútnický chrám Sedembolestnej Panny Márie zostal zároveň farským kostolom. Komunistická vláda totiž v marci 1950 zrušila všetky kláštory na Slovensku a rehoľníkov zohnala do sústreďovacích kláštorov, mladších potom na vojenčinu. 25. apríla 1950 všetci slovenskí saleziáni boli násilne odvlečení zo šaštínskeho ústavu do kláštora v Podolínci a iných koncentrákov. Pri príležitosti štyristoročného jubilea milostivej sochy Sedembolestnej Panny Márie v Šaštíne, pápež Pavol VI. na žiadosť biskupa Ambróza Lazíka, apoštolského administrátora trnavského, duchovenstva šaštínskeho archidiakonátu i všetkých veriacich povýšil dňa 23. novembra 1964 šaš- tínsky pútnický chrám na menšiu baziliku (basilica minor) so všetkými právami a výsadami. Bola to prvá bazilika na Slovensku. V liste « Ad perpetuám rei memoriam » uvádza, že ho k tomu viedla nielen túžba po zvýšení mariánskej úcty, ktorá je na Slovensku zakorenená, ale aj otcovská láska voči slovenskému duchovenstvu i veriacemu ľudu. O dva roky neskôr ten istý Pavol VI. ustanovil a vyhlásil Sedembolestnú Pannu Máriu za hlavnú Patrónku Slovenska. ab-ap [pageend10]zo života Cirkvi Francúzski katolíci spolu s ministerstvom kultúry vyhlásili, že postavia v krátkom čase novú modernú katedrálu v meste Evry (hlavné mesto departmentu Essonne) neďaleko Paríža. Plány na katedrálu vypracoval architekt M. Botta. Bude to prvá katedrála, postavená vo Francúzsku za posledné storočie. V 19. storočí Francúzsko postavilo 3 katedrály v mestách Gap, Marseille a Lille, ktorá nie je doteraz dokončená. Nová katedrála v Evry bude stáť 35-40 miliónov frankov a stavba potrvá 3 až 4 roky. Milodary na jej stavbu sa budú vyberať od katolíkov celého Francúzska. Podľa miestného biskupa, Mons. Herbilota katedrála má byť jedinečným dielom v sakrálnom umení 20. storočia. Známy francúzsky kňaz l'Abbé Pierre, zakladateľ Združenia emauz- ských spoločníkov — handrárov, bol začiatkom februára t.r. dánskou Kresťansko-demokratickou stranou návrhnutý za kandidáta Nobelovej ceny mieru. Tento návrh strana odôvodňuje tým, že l'Abbe Pierre si ju zaslúži pre svoju dobročinnú prácu, ktorú vykonal pre chudobných a ľudí vyradených z ľudskej spoločnosti, založením medzinárodnej spoločnosti Emauzských spoločníkov. L’Abbe Pierre, ktorý má dnes 76 rokov, sa nedávno utiahol na zaslúžený odpočinok do istého bene- diktínskeho kláštora neďaleko mesta Rouen. Svätý Otec Ján Pavol II. už dávnejšie ustanovil komisiu 12 cirkevných hodnostárov, medzi ktorými je aj Slovák kardinál Jozef Tomko, prefekt Kongregácie pre evanjelizá- ciu národov, aby pripravili súbor cirkevnej doktríny. Komisiu vedie kardinál Jozef Ratzinger, prefekt Kongregácie učenia viery a očakáva sa, že ukončí prácu do budúcej synody biskupov, ktorá sa bude konať roku 1990. Komisia vypracuje a zostaví « náčrt univerzálneho katechizmu », o ktorom majú podať svoju mienku «všetci biskupi Cirkvi » a text potom dajú pápežovi na schválenie. Tento nový všeobecný katechizmus bude súborom učenia Katolíckej cirkvi, založenej na zjavení a na tradícii. V srdci pralesa čiernej Afriky v štáte Côte ďlvoire (Pobrežie Slonoviny) v rodnej obci prezidenta Felixa Houphouét-Boigny, v Yamous- soukro stavajú na ploche 130 hektárov najväčšiu baziliku sveta, ktorá bude zasvätená Panne Márii Kráľovnej pokoja. Plány pre ňu vypracoval mladý architekt libanonského pôvodu, Peter Fakhoury. Už vyše dva roky sa na výstavbe podiela 28 stavebných podnikov s 1500 robotníkmi, ktorí pracujú takrečeno vo dne v noci, aby ju dokončili do 10. septembra tohto roku. Bazilika je napodobením Baziliky sv. Petra v Ríme okrem sôch a jej zlatých ozdôb, ale podľa osobného želania prezidenta veľkosťou rozmerov a výškou. Bazilika bude sťať okolo 800 miliónov francúzskych frankov. Ako tvrdí prezident Houphouét — peniaze sú z osobných fondov, ktoré zdedil po rodičoch. Miestna Cirkev nie je nadšená bazilikou, ktorú jej chce darovať prezident Houphouét, lebo mestečko Yamossoukro nemá ani 10 tisíc obyvateľov, a teda bazilika bude z troch štvrtín prázdna. Prezident by bol lepšie urobil, keby bol dal vystaviť po mestách a dedinách niekoľko menších kostolov, ktorých je v celom štáte veľký nedostatok. Prezident sa preto rozhodol darovať baziliku Vatikánu. Pozval pápeža Jána Pavla II., aby ju prišiel 10. septembra tohto roku posvätiť. Doteraz ale nedostal z Ríma na pozvanie nijakú odpoveď. Nemecký časopis «Die Welt- woche» venuje dlhé štúdium analýze o rozšírenom hnutí: «sataniz- mus ». Podľa Heralda Baera sa hnutie šíri ako epidémia najmä v mladej generácii Nemeckej spolkovej republiky. Keď sa 15-ročná Katarína po týždennej dovolenke vrátila domov do Miinsteru, vyhlásila matke, že si dá vymaľovať izbu na čierno, bude spávať v otvorenej truhle, a bude nosiť len čierne šaty, lebo je snúbenicou diabla. Titulná strana najnovšieho čísla samizdatového časopisu HLAS SLOVENSKA, ktorý vychádza na Slovensku a ktorý dobre informuje o náboženskom živote v našej vlasti. Nemecké časopisy uvádzajú celý rad podobných prípadov a problémom sa vážne zaoberajú teológovia, psychológovia, pedagógovia a sociológovia už aj preto, že veľa prípadov sa končí samovraždou. Nešťastní rodičia sú bezradní, ale mali by sa sebakritickejšie pozrieť na rozháranosť svojho rodinného prostredia, na nedbalosť pri výchove svojich detí a iné negatívne javy v rodine. Dnešné Rakúsko má 7,5 milióna obyvateľov, z ktorých 83 percent je katolíkov. Počet katolíkov v hlavnom meste Viedni je 70 percent. Ročne vystupuje z Katolíckej cirkvi približne 30 tisíc ľudí, z toho 60 percent v hlavnom meste. Vystúpenie v 90 percent prípadov je motivované tým, že sa chcú vyhnúť plateniu cirkevnej dane. Novonarodené deti v 80 percent sú pokrstené v katolíckych kostoloch. Zomrelých sa 80,5 percent dáva pochovať podľa katolíckych obradov. V nedeľu a prikázané sviatky navštevuje spoločné bohoslužby 26,5 percent. Náboženská literatúra je bohatá a vzácna, ako aj nepravidelná a periodická tlač. Jeden z najstarších katolíckych vydavateľstiev je « Herder ». [pageend11]Náboženská inkulturácia v Afrike Dnes sa veľa hovorí o náboženskej inkul- turácii v Afrike, čiže o tom, ako sa africkí veriaci snažia žiť kresťanstvo v súlade so svojou kultúrou. O tom, ako sa uskutočňuje inkulturácia v Afrike dnes, poinformuje našich čitateľov Otec Kočík, salezián, teraz direktor saleziánskej komunity pri SÚSCM v Ríme. Má v tomto ohľade bohaté skúsenosti, lebo ako misionár pracoval desať rokov v afrických štátoch Kongo a Gabon. Otázka: Otec Kočík, pri ohlasovaní evanjelia medzi našimi africkými bratmi a setrami treba bezpochyby brať ohľad na ich konkrétnu situáciu. Aké sú podľa vás osobitné povahové črty, ktoré treba mať na zreteli pri evanjelizácii obyvateľov Afriky? Kočík: Nie je ľahké stručne odpovedať na túto otázku. Ani po desiatich rokoch pobytu v čiernej Afrike, či už v Kongu alebo v Gabone, nemôžem povedať, že by som bol dopodrobna pochopil povahové črty afrických čiernych bratov, medzi ktorými som žil a účinkoval. Ale predsa by som chcel naznačiť aspoň niektoré ich črty, ktoré sa mi vidia veľmi dôležité. Je to v prvom rade ich veľmi veľká a prenikavá citlivosť. Tá sa hneď zbadá už v ich očiach, v ich prenikavom pohľade. Afričan hneď pri prvom pohľade vie vycítiť, či ste jeho priateľ, alebo nie. Druhá črta, ktorá charakterizuje ich povahu, je to, čo by sme my nazvali nestálosť alebo vrtkavosť. Pravda, u nich to môže mať iný význam, lebo patrí k citlivosti, o ktorej som hovoril. Všetci dobre vieme, že citlivosť je nestála aj u každého z nás. Ďalšia črta ich povahy je srdečnosť a spontánnosť. Pravda, treba mať vždy na zreteli, že táto spontánnosť a srdečnosť sa môže veľmi rýchle a nečakane zmeniť na nepochopiteľné uzavretie sa do seba, aspoň na istý čas. Otázka: Aké sú ich miestne zvyky, ktoré si treba zvlášť všímať, aby prijali evanjeliové posolstvo? Kočík: Čo sa týka miestnych zvykov, s ktorými každý misionár musí rátať pri hlásaní Kristovej viery, tých je naozaj veľa. Je to celkom iná civilizácia, celkom iný svet, aj keď sa dnes tento svet zdá byť aspoň navonok jednoliaty, najmä zásluhou televízie a iných komunikačných prostriedkov. Prvá zvláštna vec, ktorú hneď možno zistiť u Afričanov, je ich svojské chápanie času. Afričania žijú zo dňa na deň, teda nedbajú veľmi na čas. Preto ani nevedia robiť také plány alebo plánovania ako my Európania. Nemajú zmysel pre odkladanie zásob na budúcnosť, napríklad na zimu, ako to robíme my. Načo by im to aj slúžilo, keď tu zimy vlastne ani niet, keď príroda cez celý rok dáva aspoň to najpotrebnejšie. Veď stromy rodia bez prestania ovocie, rieky stále poskytujú život rybám, lesy stále živia zverinu. Stačí im teda deň po dni ísť si vyhľadať to, čo je nutné pre živobytie, a to im stačí. Pritom všetkom vedia žiť skromne a prispôsobiť sa každej okolnosti. Keď majú bohatú hostinu, nasýtia sa aj na viacero dní. Keď majú málo jedla, vedia to brať s úsmevom, vedia vtedy žartovať, aby zabudli na hlad. Afričania veľmi radi cestujú a radi sa sťahujú z jedného miesta na druhé. Tam, kde bývajú, nemajú toho veľa. To platí zvlášť pre tých, ktorí žijú v osadách alebo pralesoch. Ale aj tí, čo bývajú v mestách, radi cestujú. Radi sa rozveselia pri rozličných príležitostiach, a to vyžaduje návštevy a cestovanie, často aj ďaleko. [pageend12]Najdrahšia vec pre Afričanov je život. A preto, aby prúd života pokračoval, každý člen rodiny alebo klanu sa cíti zodpovedný odovzdať generačným procesom čo len jeden nový život, teda mať aspoň jedno dieťa. Preto smrť je pre nich čosi nenormálne. Vtedy sa všetko musí zastaviť a všetci sa venujú mŕtvemu. Za každú cenu sa snažia zistiť toho, kto zapríčinil jeho smrť. Hovoria, že niekto « zjedol dušu mŕtveho », pretože bol jeho nepriateľom. Keď po dlhom hľadaní členovia rodiny alebo klanu dôjdu k istote, kto to bol, ten to musí odpykať. Často sa stáva, že sama mŕtvola na pleciach nosičov ich vedie ta, kde býva ten, ktorý « zjedol dušu mŕtveho ». Takto aspoň tvrdia nosiči mŕtvoly. Otázka: Ktoré prvky Kristovho posolstva prijímajú Afričania ochotne a ktoré sú pre nich zvlášť ťažké? Kočík-. Náboženské prvky, ktoré Afričania ochotne prijímajú, sa týkajú práve života: mať deti je pre nich najväčšie bohatstvo. Preto Starý zákon je im akosi bližší. Spoznávajú v ňom mnoho svojich vlastných zvykov. Odovzdanie sa do Božích rúk je tiež pre nich ľahké a takmer prirodzené. V tomto zmysle sa im veľmi páči to, čo odporúča Pán Ježiš — aby sme si nerobili starosti o zajtrajšok. Aj Božie milosrdenstvo má na nich veľký vplyv. Radi počúvajú podobenstvo o márnotratnom synovi, o stratenej ovečke, hoci namiesto o ovečke treba hovoriť o koze, lebo ovce sa v Afrike ťažko dochovajú. Evanjeliové zásady, ktoré sú pre nich zvlášť ťažké, sa týkajú lásky k nepriateľom, dobrovoľnej zdržanlivosti a jednoženstva. Azda najťažšia vec pre mladíka alebo pre devu je nemať dieťa, nebyť plodným, lebo to znamená akoby zastaviť prúd života pre celý klan. Z tohto hľadiska treba chápať, prečo je v Afrike ťažšie nájsť povolania na rehoľný alebo na kňazský stav. Otázk: Otec Kočík, do akej miery vedia naši čierni bratia pochopiť význam kresťanskej liturgie, napríklad svätej omše? Aké prvky ich miestnej kultúry im pritom pomáhajú? Kočík-. Je isté, že hlbšie chápanie kresťanskej liturgie nie je ľahké ani v krajinách, ktoré sú už oddávna kresťanské. Co teda, keď ide o nové kresťanské spoločenstvá?! Ale predsa aj v Afrike sa nájdu duše, ktoré hlboko chápu kresťanský život. Mnohí africkí kresťania sa vedia spojiť s Pánom Ježišom pri svätej omši vo svätom prijímaní. No treba mať veľa trpezlivosti, treba vedieť čakať. Kňaz môže veľa urobiť v tomto ohľade . svojím dôstojným postojom pri oltári, svojou modlitbou pred bohostánkom a podobne. Môže využiť chvíle ticha po svätom prijímaní. Treba to začať už s malými deťmi. Napríklad poprosiť ich, aby si rukami zakryli tváričku a oči, a keď sú takto sústredené, vnukať im krátke modlitby k Pánu Ježišovi a k Panne Márii. To sa im veľmi páči. Mezi prvkami ich kulúry, ktoré im môžu veľmi pomôcť, je podľa mňa najmä ich veľká úcta voči predkom. Cítia, že ich predkovia aj po smrti pomáhajú tým, s ktorými žili na zemi. Často sa stáva, že prídu oznámiť kňazovi, že ich zosnulý dedo alebo ujo sa im zjavil vo sne, že im poradil to a ono, a to musia za každú cenu vykonať. To je teda dobrý bod, na ktorý sa dá nadviazať najmä úcta k svätým. Otázka: Počas poslednej návštevy Svätého Otca v Afrike televízia prinášala zábery zo svätej omše, medziiným aj náboženské tance. Je takýto zvyk aj v Kongu a Gabone? Čo sa chce týmito náboženskými tancami vyjadriť? Kočík-. Tento zvyk je teraz veľmi rozšírený aj v Kongu a v Gabone. Tanec do liturgie sa v Afrike dostal zvlášť po Druhom vatikánskom koncile. Predtým to tak nebolo. Je zrejmé, že ani dnes nie všetci africkí biskupi sú za tieto tance a osobitne za používanie bubnov tam-tam pri liturgických spevoch. No väčšina biskupov v tom vidí živý, dynamický prejav viery, ako aj radosti afrických kresťanov z toho, že sú v Pánovom dome, že sú spoločne veselí v jeho prítomnosti. Toto sa vidí najmä na ofertórium. Obetné dary prinášajú k oltáru tanečným krokom mnohí mladí, chlapci a dievčatá, pekne vyobliekaní. Chcú tým prejaviť, že to, čo je prednášané, má sa darovať s radosťou, ako o tom hovorí aj Sväté písmo: « Pán má rád toho, kto dáva s radosťou. » Otázka: Sú ešte nejaké výrazné prvky v africkej ■liturgii, ktoré svedčia o inkulturácii na tomto poli? Kočík-. Áno, sú aj iné prvky liturgickej inkultu- rácie pri slávení svätej omše. Napríklad umývanie rúk vo veľkom umývadle, a to nie na začiatku svätej omše, ale po vypočutí Božieho slova, teda po kázni, počas úkonu kajúcnosti, ktorý sa nekoná na začiatku omše, ale na konci liturgie slova. Týmto umývaným rúk sa chce prejaviť aj vonkajším spôsobom duchovné očistenie, spôsobené vypočutím Božieho slova a prosbou o odpustenie hriechov. Ďalší takýto inkulturačný prvok je odev kňaza pri svätej omši. Kňaz je oblečený ako vodca kmeňa [pageend13]a nosí kopiju alebo pastoračnú palicu. Tieto prvky sa používajú najmä v Zaire. Pri svätom krste sa už skoro všade používa ponorenie, aspoň tak, že krstenec najprv zíde dolu k bazénu krstnej vody a potom vychádza hore, kde je všade svetlo. Otázka: Aké iné inkulturačné prvky ste stretli v Afrike, napríklad pri pobožnosti krížovej cesty, alebo vo Veľkom týždni a na Veľkú noc? Kočík-. Krížová cesta je bezpochyby jedna z najmilších pobožností našich čiernych bratov. Každý piatok v Pôstnom období je kostol naplnený veriacimi, ktorí veľmi nábožne sledujú modlitby a rozjímania o utrpení Pána Ježiša. Veľkonočnú vigíliu tiež hlboko prežívajú, lebo obyčajne vtedy sa udeľuje svätý krst, a to malým deťom, ďalej väčším deťom, ktoré sledovali aspoň dvojročný kurz katechizmu, a starším ľuďom, ktorí sa tiež dlhší čas pripravovali na prijatie tejto sviatosti. Cez svätú omšu títo starší pristupujú prvýkrát k svätému prijímaniu a niekedy si vysluhujú aj sviatosť manželstva. Teda Veľká noc je pre nich veľký sviatok. Po skončení veľkonočnej svätej omše si každý chce odniesť domov svätenú vodu. Preto treba vždy pripraviť celé sudy svätenej vody, aby sa z nej ušlo všetkým. Z kostola vychádzajú s veľkou radosťou a niekedy si pred kostolom aj veselo zatancujú. Otázka: A napokon jedna otázka. Čomu by sa mohli priučiť naši veriaci a najmä mladí ľudia od našich afrických bratov a sestier, keď ide o konkrétny kresťanský život a najmä o prežívanie svätej omše a iných liturgických úkonov? Kočík: Myslím, že naši veriaci a najmä mladí by sa mohli naučiť od afrických bratov a sestier radostne sa stretávať v Pánovom dome. Mladí v Afrike sa tam nevedia nudiť, lebo sú aktívni: spievajú, odpovedajú, tlieskajú rukami a rytmicky sa pohybujú, aby aj telo malo účasť na veľkej radosti zo stretnutia s Kristom. Slovom, prežívajú to, čo konajú. Keď je sviatok, vedia sa pekne obliecť, najmä ženy. Chlapci zasa veľmi radi miništrujú. Niekedy je ich aj zo tridsať alebo päťdesiat okolo oltára. Sú rozdelení na viacero skupín, majú svoju organizáciu, svojich reprezentantov na schôdzkach farnosti a majú aj svojich starších for- mátorov. Toto všetko dáva liturgickým obradom životnosť, takže sú to úkony nielen kňaza, ale celého Božieho ľudu. Úprimne vám ďakujem, Otec Kočík, za všetky zaujímavé informácie o kresťanskej inkulturácii v Afrike. Je to aj pre nás povzbudením, aby sme osobnejšie a hlbšie prežívali liturgiu, najmä svätú omšu, a vôbec celý náš kresťanský život. Otázky kládol Št. T. Podľa oficiálnych štatistík Vatikánu kňazské povolania sú vo svetovom meradle na vzostupe. Počet novokňazov sa za posledné tri roky zvýšil o 6 percent. Vzostup sa ukazuje najmä v Afrike, v Južnej Amerike a v Indii, kým v Európe a v Severnej Amerike počet seminaristov a novokňazov mierne klesá, i keď nie tak výrazne ako pred desiatimi rokmi. Stáva sa, že v dôsledku nedostatku duchovných sú veriaci odkázaní na seba, aby, nedeľu a prikázaný sviatok dôstojne oslávili. Príslušná kongregácia vydala úpravy pre takéto prípady. Úprava sa volá Direktórium a má tri časti: v prvej časti sa v duchu koncilových uznesení vysvetľuje význam a záväzok svätiť nedeľu a prikázané sviatky. V druhej časti direktória sú zhrnuté tie podmienky, ktoré dovoľujú a určujú spôsoby zasvätenia sviatkov bez kňaza a za spolupráce laikov. Tretia časť hovorí o tom, že nedeľné bohoslužby môžu mať dve časti: služba Božieho slova a vysluhovanie svätého prijímania. Direktórium uvádza, že diecézny biskup rozhoduje o tom, či sa smú takéto bohoslužby odbavovať, lebo sa môžu v zásade odbavovať len vtedy, ak nie je možná účasť kňaza. Biskup určuje vždy spôsob podávania svätého prijímania. Pri príležitosti jubilejného roka (950. výročia smrti sv. Štefana) bolo v Maďarsku medzi rozličnými podujatiami jedno z najvýznamnejších vedecké sympózium usporiadané Maďarskou akadémiou vied, Historickou spoločnosťou a Biskupskou konferenciou. Zúčastnil sa na ňom celý rad domácich a zahraničných cirkevných a laických historikov, ktorí prednášali o problémoch z obdobia ôsmeho až desiateho storočia. Jedným z prednášajúcich bol známy Péter Nagy z Podunajských Biskupíc, ktorý vo svojej štúdii « Cirkevná štruktúra v dobe sv. Štefana » odkryl ešte neprebádané problémy cirkevno-štátneho zriadenia a s tým súvisiace problémy doby. [pageend14]MARIÁNSKA ÚCTA A RUŽENEC V ROZLIČNÝCH FORMÁCH O Panne Márii, Matke Božej, Matke našej sa nikdy nebude dosť hovoriť: « De Maria numquam satis » povedal to stručne svätý Bernard. « Cirkev prá.vom preukazuje osobitnú úctu Márii, presvätej Matke Božej, ktorá mala účasť na Kristových tajomstvách a bola milosťou Božou po Synovi povýšená nad všetkých anjelov a ľudí» (Lumen gentium — Svetlo národov, č. 66). Učenie koncilu je pre nás smerodajné a záväzné i v ohľade ma- riológie. Preto jeho dokumenty a smernice treba nám vždy lepšie spoznávať a uvádzať do praxe, lebo sa opierajú o Sväté písmo, o tradíciu a ukazujú nám ako žiť evanjelium v dnešnej modernej dobe vo všetkých spoločenských oblastiach. A môžeme to tým viac uskutočňovať nakoľko všetky koncilové texty sú preložené do slovenčiny. Na inom mieste v spomenutej konštitúcii Svetlo národov čítame: « Panna Mária, Matka Kristova, je daná človekovi — a každému a všetkým — ako Matka (porov. č. 53 a 54, ako aj encykliku « Redemptoris Mater » Matka Vykupiteľa, č. 23). Preto je treba, aby sme jej dali patričné miesto v našom osobnom i spoločenskom živote, teda v živote súkromnom a verejnom. Toto nám nedávno znovu pripomenul Svätý Otec Ján Pavol II., veľký mariánsky ctiteľ a horliteľ. On nielenže neustále hlása túto mariánsku úctu, ale ju aj sám snaživo praktizuje. Okrem iného, napríklad osobne vedie modlitbu svätého ruženca každú prvú sobotu mesiaca cez Vatikánsky rozhlas. Veľa Slovákov a Sloveniek sa už osobne zúčastnilo na tejto modlitbe spolu s ním. Druhý vatikánsky koncil zdôrazňuje, že Panna Mária má svoj dôležitý zástoj v samom poriadku spasenia a je znamením bezpečnej nádeje a útechy pre putujúci ľud Boží (porov. Svetlo národov, č. 55-59 a 68). V spomenutej mariánskej encyklike sa podčiarkuje, že « v Cirkvi sa naďalej prejavuje jej materská prítomnosť». — «Mária, vznešená dcéra sionská, pomáha svojim deťom — kdekoľvek a akokoľvek žijú — nájsť v Kristovi cestu do otcovského domu » (Kedemptoris Mater, č. 24 a 47). Náš slovenský biskup Otec Ján Sokol vyzdvihol túto úlohu Matky Božej, keď si dal do svojho erbu programové heslo: «Kenovatio spi- ritualis per Máriám — Duchovná obroda skrze Máriu ». Vskutku, naša duchovná osobná i kolektívna obroda a pokrok prechádzajú cez materské ruky našej nápomocnej a milujúcej Matky. Ona má mocné a účinné sprostredkujúce slovo u svojho Syna Ježiša Krista. Úcta k nej a prosba, ktorú v modlitbe vznášame cez ňu k Bohu má teda svoje odôvodnenie. Zakladá sa na Biblii, na evanjeliu ako i na tradícii a praxi samej prvotnej Cirkvi. V priebehu dejín sa táto mariánska úcta prejavovala a prejavuje rozličnými spôsobmi. Jeden dôležitý spôsob je modlitba svätého ruženca. Ruženec sa môžeme modliť v obvyklej zaužívanej forme, ale možno ho prispôsobiť novým potrebám. Jeho podstatná zložka je však rozjímanie. Tým viac, že je to modlitba, ktorá má svoj obsahový podklad v evanjeliu. Rozjímame o Božích tajomstvách, o tajomstvách našej večnej záchrany, našej spásy. Slovenskej verejnosti bola predložená aj iná publikácia o ruženci «Zlatá kniha» (SÚSCM, Rím 1988). Ona propaguje ideu modliť sa ruženec « v spojení so Svätým Otcom. Svet bude tým lepší a bratskejší, čím viac sa priblíži k Bohu. K tomu nás povzbudzuje Nepoškvrnená vo Fatime a v Lurde. » V tejto vkusnej ilustrovanej publikácii sa podáva určitá myšlienka začlenená do Zdravasu, ktorá napomáha meditáciu daného tajomstva spásy. Iný dôležitý spôsob je živý ruženec, ružencový spolok, alebo i spôsob, v ktorom krátka meditácia predchádza každý desiatok. V príručke « Biblický ruženec » sa zas uvádza určitý doslovný citát z Biblie, ktorý predchádza každé Zdravas. Tento výslovný styk s Božím slovom nás bezprostredne usmerňuje a napomáha v rozjímaní. Tento spôsob modlitby svätého ruženca je iniciatíva talianskeho «Misionárskeho hnutia P. De Foucauld » v Cuneo. Radi ju odporúčame slovenskej verejnosti. I takto sa určitým spôsobom vhlbujeme do Svätého písma, ktoré nám naša Matka Cirkev odporúča denne brať do ruky. Dejiny ruženca a dôležitosť tejto modlitby sú pekné a zaujímavo opísané v knihe « Ty si Mať dobrotivá». Tam sa dočítame, že «správne chápaný ruženec ponecháva možnosti pre osobnú tvorivosť. Človek sa tu môže voľne oddať rozmýšľaniu o Kristovi, o jeho Matke, o ľuďoch i o svojom živote. Prosí pritom za iných i za seba, ďakuje za iných i za seba. Dotýka sa pritom konkrétnych problémov; jeho modlitba sa tým stáva nanajvýš aktuálna. Pre túto svoju tvorivosť ruženec vie byť modernou modlitbou pre každého, kto ju vie objaviť. » Štefan Šilhár, SDB [pageend15]80 rokov Dr. J.G. Cincíka Dr. Jozef G. Cincík začal okusovať chlieb emigranta po poslednej vojne v Rakúsku, potom v Nemecku, Taliansku a nakoniec v Amerike. Všade bol akosi cudzí. Len knižnice a archívy ho uspokojovali svojou univerzálnosťou a nesebeckosťou. Na otázku prečo odišiel zo Slovenska, odpovedal vždy vyhýbavo. Raz sa zdalo, že pre hrôzy vojny, inokedy akoby zo zvedavosti o svete. Zdá sa, že to bola skôr nádej dôjsť do prajného prostredia Ameriky, ktorú už poznal z Matičnej návštevy v rokoch 1935/36, kde by mohol plnšie rozvinúť svoje kuitúr- noumelecké plány. Do cudzích záhonov odišiel z domu mladý, plný rozbehu a talentu. Ako 38-ročný prišiel do Spojených štátov. Ducha si uspokojoval ambíciami v umení a vo vede. Písal články, vedecké štúdie z odboru dejín a umenia. Prednášal na rôznych učilištiach, ilustroval knihy, maľoval obrazy. Keď z chlebových príčin začal aplikovať umenie maľovaním kostolov, hovoril, že sa « stal firmou ». Vymaľoval vyše 300 kostolov v Amerike, pri čom pracoval aj s mramorom, bronzom a drevom. Jeho Lakewoodský kostol je vyzdobený vyše sto postavmi zo slovenských dejín. Svoje umenie zvečnil veľmi výrazne mozaikami a vitrážami v kaplnke Slovenského ústavu svätého Cyrila a Metoda v Ríme. Jeho zásluhou Slováci v New Yor- ku postavili pomník v Yonkers Jánovi Poleckému, majorovi v americkej revolúci, o ktorom Dr. Cincík napísal samostatnú monografiu. Do života Ameriky uviedol aj mená Slovákov zo 17. a 18. storočia. Rozchodený po Amerike a Európe stráca! čas pre vedeckú činnosť a unavil sa stálym kolotočom zhláňa- nia obchodných príležitosti. Keď v dôsledku úprav Vatikánskeho koncilu výzdoba kostolov upadla, dr. Cincík musel firmu zlikvidovať a ísť pracovať ako pomocný katalo- gizátor do Clevelendskej knižnice. Tento kaleidoskop Cincíkových osudov nevystihuje však jeho plnú silu ducha. Ešte našiel v sebe dosť poryvov ku kultúrnym prácam. V slovenčine a v angličtine vydal štúdie priebojného významu v oblasti slovanskej a slovenskej umeleckej histórie. Neukončenou ostala výskumná práca veľkomoravskej architektúry v Debrove v Maďarsku, kam osobne išiel študovať základy starého kostola, postaveného Metodovými žiakmi. Ako znalec slovanskej a slovenskej dejinnej osudovosti, do vedeckého sveta uviedol viacero priebojných prác. Popri tom ilustroval slovenské knihy, skicoval a maľoval potréty slovenských dejateľov a navrhoval designy pre slovenské kultúrne haly. Skupina rodinnej a spoločenskej angažovanosti v Ríme požiadala o schválenie osobitnej modlitby. Modlitbu schválil vikár Svätého Otca kardinál Poletti dňa 22. februára tohto roku. MODLITBA OSOBNÉHO A RODINNÉHO ZASVÄTENIA PANNE MÁRII Najsvätejšia Panna, Matka Vykupiteľa, chceme ti zasvätiť úplne svoje životy a naše rodiny tvojmu Nepoškvrnenému srdcu, uvítajúc pozvanie, ktorým sa na nás obraciaš. Odporúčame sa ti, Matka naša, ako to na kríži chcel tvoj Božský Syn, Ježiš. Prijmi našu synovskú ponuku a svojím materinským príhovorom daj, aby naše obrátenie bolo bez toho, žeby sme pripustili, aby nás znovu zviedol hriech. Chceme žiť s tebou, oslobodení od kompromisov so zlom; slobodní od povoľnosti nad nami samými; slobodní od lipnutia na našich náhľadoch. Ty nás sprevádzaj a veď k poznaniu a konaniu Otcovej vôle, aby sme boli dobrými robotníkmi v Pánovej žatve, žeby sme zúrodnili dary, ktoré sme dostali. Chceme prijať konkrétne záväzky ako živí a aktívni členovia Cirkvi, verní učeniu Svätého Otca a biskupov s ním zjednotených. Do tvojich rúk, Matka milosrdenstva, zverujeme naše povolania ako rodín, tak i jednotlivcov. Zasväcujeme ti našich rodičov, súrodencov, manželov, deti a deti našich deti, aby sme dodržiavali Božie zákony a žili spokojne, vzrastajúc v Láske. Pomáhaj nám, Matka Božia, získavať dary Ducha Svätého pre spoločnú modlitbu v rodine, pre budovanie plného spoločenstva, rozvíjajúc plné bohatstvo našej lásky manželskej, otcovskej a materinskej, synovskej a bratskej, aby sme rozširovali radosť z úchvatného posolstva lásky, ktoré za cenu spasiteľnej krvi nám dal tvoj Syn, Ježiš, na ďalších bratov a sestry a ich rodiny. Zasväcujeme ti našich chorých, všetkých, ktorí nemajú dar viery, rodiny zranené rozlukou, naše problémy a všetky naše podujatia. Sme dietky jediného Otca a deti tvoje: uč nás milovať všetkých ľudí ako svojich bratov a dať sa im do služby a to zvlášť tým najchudobnejším. Chceme, aby aj ostatné rodiny poznali lepšie tvoju lásku, aby naša farnosť sa stala rodinou rodín. Kráľovná pokoja, obdaruj pokojom všetky rodiny a každého z nás. Cirkev i svet. Amen. K jeho 80-tke, ktorej sa dožil v Danville u Sestričiek cyriliek 8. marca, Slováci z celého sveta mu prajú zdravia a síl ako aj hlboké zadosťučinenie z prác v prospech svojho národa. Prejavy úcty a lásky k jeho dielu a osobnosti iste prerastú ostnaté drôty jeho separácie od svojich. Je ozaj načase, aby sa jeho meno spomínalo ako meno slovenského rodoľuba, umelca, historika, zaslúženého o slovenské divadlo, tlač, grafiku, kritiku umenia, dejiny. (Upravené z článku J. F., z Katolíckeho sokola, č. 3944). Prelozil Jan M. Kose [pageend16]Titulná strana najnovšieho samizdatového časopisu ZRNO, ktorý je určený zvlášť slovenskej mládeži. Videl som perestrojku na vlastné oči Ak sa tu v západných krajinách dozvedia, že ste spoza « železnej opony », už to nesprevádzajú len slovami súcitného uznania, ale aj prejavmi povzbudivého optimizmu: « Len vydržte, situácia sa zlepšuje, už sa to čoskoro zmení..., perestrojka napreduje... » Aj doma tiež kolujú podobné nádeje; ved’ nečudo, kto by si neprial zlepšenie? Po pár slovách zistíte, že nádej a optimizmus týchto ľudí pramenia z pár článkov, ktoré sa z času na čas objavia v časopisoch — a pretože novinári vždy majú radi atrakcie — hovoria práve o podivuhodnom napredovaní týchto zmien. « V škole už učia katechizmus » — začnú argumentovať, keď zbadajú vaše pochybnosti. Áno, ale zaujímavé, len čo sa však objavil kňaz na jednej škole, už tam bol aj reportér, aby spravil pár fotografických záberov a napísal o tom článok. Väčšina informácií a ilustrácií pre tieto články je však z príležitosti osláv « tisícročia », ktoré prilákali a umožnili účasť početným záujemcom o « východnú otázku ». Vychádzajú z pohľadu, ktorý si tu nadobudli. Pohľad je však skreslený, o tom sa nedá pochybovať. Veď práve to bol skrytý zámer. « Tlačia Biblie, ba dovolia ich aj dovážať » — dodávajú nadšene druhí. No kritické hlasy, napríklad tie, ktoré sa pýtajú, kde sa spomínané Biblie stratili, alebo tie, ktoré hovoria o jej predaji na čiernom trhu za vysoké ceny, sa už ozývajú zriedkavejšie. Ten, kto pozná tento systém trochu hlbšie a sleduje pozornejšie celý pohyb, určite nezostane bez podozrivých otázok. Nechcem tu predkladať jeden z možných politických rozborov tejto situácie, ale načrtnúť iný pohľad, ktorým sa možno na veci pozerať. Chcel by som pripomenúť, že som mal viacero možností vidieť túto « krajinu perestrojky » zblízka, a vidieť ju, ako sa hovorí « zdola », zo stretnutí s jednoduchými ľuďmi rozličného veku, zamerania, aj v rôznych kútoch krajiny. Videl som, že mnohí ľudia zaujímajú rezervovaný postoj a ich nádej je dosť umiernená, hoci samozrejme túžba po ozajstnom zlepšení je u všetkých vrúcna a veľká. Napriek tomu treba povedať, že určité uvoľnenie v ZSSR vidieť, niekedy dokonca nezvyklé. Ale o aké uvoľnenie tu hlavne ide? U mladých ide predovšetkým o uvoľnenie morálky. Títo očakávajú, že prenikne zo západu modernejšie oblečenie, hudba a pornografia. A v tomto smere vidieť naozaj dosť prie- borné prenikanie toho « západného ». S túžbou po slobode, ktorá je spojená s predstavou « západu » (toto slovo je priam magické), sa spojila zároveň predstava všetkých foriem konzumizmu. Ba dokonca na nosnej sile « túžby po slobode » ide nakoniec mnohým viac o to konzumistické, než o samotnú slobodu. Je to závažný a zákerný jav, lebo potom stačí trochu nasýtiť tento spotrebný hlad, a zabudne sa na samotnú slobodu, o ktorú išlo pôvodne. A nielen sa zabudne na slobodu, ale aj na mnohé iné hodnoty, ktorých životnú dôležitosť precítili ľudia v rokoch neslobody. Ako vidieť, pre skutočné dobro veriacich sa urobilo veľmi málo. Niečo predsa však len áno. Mohol som vidieť naplnené kostoly, vidieť hromadný krst detí, mládeže i dospelých, jednoduché ale naozaj úprimné prejavy viery a vrúcnej zbožnosti. Avšak zas čosi zaujímavé: všetko toto bolo poväčšine v oblastiach, navštevovaných turistami. Bez ohľadu na motiváciu týchto ústupkov zo strany vlády, pre samotných veriacich sú aj toto veľké veci. Je pravda, že náboženstvo je pre väčšinu obyvateľstva príťažlivou silou; mnohí ju ani sami nevedia definovať, je to niečo, čo « visí vo vzduchu », nehmatateľné, ale živo prítomné. Tým, že dávam za tento pohyb kritické otázniky, nechcem popierať, čo je pozitívne; v konečnom dôsledku by to bolo kladenie hraníc Božej všemohúcnosti, ktorá si môže poslúžiť aj nie najlepšími ľudskými úmyslami. Ako sa teda pozerať na toto dianie? Čo si o ňom myslieť? Z dejín väčších politických problémov sa môžeme spätne dočítať, aký obrovský komplex príprav, úskokov, práce skupín expertov, analýz a predpokladov predchádzali jednotlivé, často aj veľmi jednoduché politické kroky. Až smiešne pripadá prečítať si po týchto poznatkoch čo i len [pageend17]heslá politických úvodníkov na stránkach novín z týchto čias. Vidieť, ako ďaleko sú od podstaty problému. Je isté, že ani dnes to nie je jednoduché, že sa nám nepodarí vniknúť do jadra problematiky, do toho, o čo komu skutočne ide. Možno zasa v budúcnosti spätným pohľadom. Je známe, že žiadna z tých lacno dostupných informácií nie je podávaná bez zámeru, ktorý je zo samotných oznamov ťažko rozoznať. Aký postoj potom zaujať k celému dianiu, ak sa veci takto majú? Sme vrhnutí do neprehľadného labyrintu, bez nádeje môcť sa v ňom orientovať, odsúdení k názorovej manipulácii? Zdá sa mi, že najväčší predpoklad nepomýliť sa, má práve len rýdzo kresťanský pohľad na každé dianie. Vychádzať zo zásady: Strom poznáte po ovocí; čo je zlé, nemôže nikdy smerovať k dobru aj keď zlo môže Pán Boh obrátiť na dobro, ale to je už iná téma. Z nášho rýdzo kresťanského pohľadu na svet, neide o boj dvoch či viacerých režimov, ale o boj dobra so zlom. A toto by malo byť základným kritériom všetkých našich hodnotení. Tento zápas prebieha aj vo vnútri každého režimu, ako prebieha i vo vnútri každého človeka. Kto aspoň trochu pozná zo skúsenosti boj dobra so zlom v sebe samom, zistí, aké vieryhodné, presvedčivé, nábožné podoby vie brať na seba pokušiteľ. Kto aplikuje toto na dianie vo svete, má najlepší predpoklad odkryť zákernú úlohu Zla. Starí túto skúsenosť vyjadrovali jednoduchými, ale hlboko pravdivými vetami, ako: « S čertom sa nedá vyjednávať, podáš mu prst a on stiahne ti celú ruku. Kde zbadáš len kúsok z jeho roboty, tam treba predpokladať celú jeho sieť. » Z tohto môžeme ľahko uzavrieť, že je zavčasu sláviť víťazstvo, ak v rámci uvoľnenia dovolila vláda pár krstov, pár Biblií, pár hodín katechizmu, keď sa tým istým uvoľnením prinieslo zároveň ne- pomerne viac rozkladu vo veriacich. Jednotlivo vzaté sú to pekné veci, ale celkove, z pozície dobra, nie je to pre nás žiadna výhra a nestojí za to, priveľa si od takýchto zmien sľubovať. Predstieraná sloboda, ak ju nesprevádza vnútorná zmena jednotlivého človeka smerom k dobru, je len zárodok nových neslobôd. Pri takomto pohľade by stálo za celkom samostatnú úvahu už aj to, čo pod samotným pripustením náboženských prejavov rozumejú. Viacerí dochádzajú totiž k uzáveru, že to má byť len zapriahnutie vplyvu náboženstva do budovania čisto pozemskej spoločnosti, « vybitie » tejto cennej túžby po náboženstve do lacného humanizmu. Hoci sme hovorili o situácii v samotnom Sovietskom zväze, u nás na Slovensku situácia je podobná. Podobná v očakávaniach ľudí a podobná aj v tom, že určité uvoľnenie, hoci s meškaním, prichádza aj k nám. Možno príde ešte výraznejšie. Nechcem týmito pár myšlienkami povedať iné, len aby sme boli opatrní a dôslední, aby sme nezostali pri povrchnom zdaní. Aby sme nezostali bez otázky: ide o skutočné zlepšenie, alebo len o zmenu v spôsobe šírenia zla? Sloboda spočíva len v možnosti vybrať si dobro alebo zlo. Ak dochádza k zväčšovaniu slobody, aby to nebolo len otvorenie možnosti vrhnúť sa na to zlé, ale možnosť podporovať a konať skutočné dobro. Z pozorovania viacerých postojov sa mi zdá, že takéto spozornenie je nám veľmi potrebné. Aj vo verejnej mienke u nás má značnú silu « príťažlivosť západu ». Áno, západ má svoje hodnoty, ale má aj svoje biedy. Zdá sa, že zatiaľ sa k nám v rámci tzv. uvoľňovania dostáva viac toho negatívneho. Zostala nesloboda konať dobro a narástla sloboda konať zlo. Starajme sa, aby sme si neotrávili to, čo sme tak namáhavo budovali a tak úporne obraňovali. Aby sa nám nestalo to, čo sa stávalo v koncentračných táboroch koncom vojny: ľudia, ktorí prekonali najhroznejšie útrapy, neodolali nakoniec prvej príležitosti dosýta sa najesť — a zaplatili to životom. A ešte niečo, keď už hovoríme o zápase dobra a zla. Akokoľvek by sa nám zdalo počínanie synov sveta prefíkané a úspešné, Pán Boh je aj nad tým všetkým. On zlo len dopúšťa a samotné zlo môže obrátiť na dobré. Či už nakoniec dáme súčasnému dianiu uvoľnenia hodnotu negatívnu alebo pozitívnu, pre nás vždy znamená príležitosť konať dobro. Vykonať teda čím viac dobra. P. Dolinský VÝCHOVA K SLOBODE Stále väčší počet rodičov myslí, že v rodine nemajú byť pre výchovu detí nijaké pravidlá. Hovoria, že « prirodzená » dobrota detí ich primerane pripraví pre život. Deti sa údajne majú tešiť plnej slobode. Čo na tom, že malá Anička vyvádza scény po dome a malý Petrík hádže kameňmi po kamarátoch. Ešte horšie je, že rodičia nechajú deťom slobodu pozerať na televíznej obrazovke nemravné a surové filmy a to často do neskorých večerných hodín. Vraj treba, aby sa prirodzene vyvíjali, hovoria nezodpovední rodičia. Básnik Coleridge vyskúšal tento náhľad vo svojej záhrade. Istý priateľ mu pri krbovom ohni s nadšením vysvetľoval, ako treba nechať rásť deti bez akéhokoľvek obmedzenia. Básnik ho prerušil slovami: « Nechceli by ste si pozrieť moju kvetinovú záhradu?» a vyviedol ho von. Návštevník sa prekvapene pozeral a zvolal: «Ale, veď tu je samá burina. Táto záhrada bývala plná ruží »! » « Viete, priateľu », vysvetľoval mu Coleridge, «tohto roku som ju nechal rásť, ako ona chce a nestaral som sa o ňu. Toto je výsledok.» [pageend18]w r u Mucemci našej doby Nedávno som dostal list z Francúzska. Keďže sme práve pri stole debatovali o uhlíkovej skúške na Turínskom plátne, otvoril som list nenápadne. V podvedomí ma čosi nútilo ihneď si ho prečítať. Našiel som v liste aj priloženú fotografiu. Nesmierne ma rozrušila. Kto bol na nej vyfotografovaný? Vo vatikánskej bazilike pri soche svätého Petra stojí z jednej strany kňaz Štefan Polák a z druhej doktor Imrich Barok. Moja prvá myšlienka bola: Títo dvaja sú už vo večnosti a ja ich tu vidím živo prítomných ako ľudí, ktorí spoluvytvárajú dejiny ľudskej rodiny. A takýchto nemožno obísť bez povšimnutia. Obidvaja sa stali mučeníkmi, hoci povahou svojho mučeníctva sú rozdielni. Obidvaja veľkí, lebo milovali pravdu. Štefan Polák, kňaz zavraždený v októbri 1987 a Imrich Barok, ktorý po zlyhaní srdca predišiel Štefana do večnosti v januári 1987. Je známe, že Štefan Polák bol brutálne mučený a zavraždený. Až šesťkrát ho počas mučenia kriesili, aby mal možnosť uvedomiť si, za čo trpí. Keby sme sa chceli postaviť do úlohy mučiteľov, mohli by sme to vyjadriť takto: Myšlienky mučiteľov « Uvedom si, za čo zomieraš. Bol si pre nás mužom, ktorý neznáša lož. Pravdivý, nekompromisný a dôsledný. Zvlášť po tvojom návrate z Ríma sme si všimli, že si iný. Už nie taký, akého sme ťa poznali predtým. Nezniesol si polopravdy. 'Viackrát si nás dokonca donútil, aby sme ti dali za pravdu. Dôsledne si sa staral o veci svojho Pána. Bol si nám tŕňom v oku, neustálou výčitkou nášho učičíkaného svedomia. Veď koľkých ľudí sme si dokázali získať! Píšu o tom naše noviny a knihy, chystáme sa ovládnuť celý svet. Nikto a nič nás nezastaví. Ale aj tak sme sa ťa báli. Ty si prehliadol naše skryté zámery, naše zákerné zmýšľanie. Vyvolával si v nás strach, nedal si nám pokojne spávať. Vzbudzoval si strach, ktorý sme my chceli vzbudiť v tebe. Cez tvoje priame a odvážne Kňaz Štefan Polák a lekár Imrich Barok. počínanie sa strach začal vracať medzi nás ako bumerang. Nútil si nás rozmýšľať, hľadať nové spôsoby ako klamať. Ďalej sa to už nedalo vydržať. Rozhodli sme sa preto urobiť tomu koniec, lebo vždy je lepšie, keď zomrie jeden nepohodlný, ako keby mali živoriť toľkí, ktorí dnes dostávajú za svoju špinavú robotu pekné platy. Rozhodli sme sa odstrániť ťa v neveľkej skupinke. Vykonávatelia budú mať ústa zavreté peniazmi. My sa k tebe dostaneme. Keď o tom budeme hovoriť s inými, možno práve takto vyvoláme v nich očakávaný strach. Strach je fantastická sila v rukách toho, kto ním vie narábať. A my sme na to školení! Určili sme deň. Keďže Štefan sa modlil ruženec, zneuctíme aj ten jeho smrťou. 7. októbra sa už nebude modliť vo svojom kostole, ale tam, kde ho my pošleme. A načo sa sami trápiť zahladzovaním stôp? Hneď si nájdeme šikovných ľudí, hoci aj spomedzi jeho kolegov. Títo si už nájdu spôsoby ako zmenšiť hodnotu slov 'utrpenie’, 'mučeníctvo’, 'obeta’. Nám sú tieto pojmy cudzie, nechápeme ich. Vieme, ako ľahko možno presvedčiť niekoho, kto má sklony prijímať vyznamenania a kto dbá len o seba. Taký človek vie šikovne zmenšiť kvality iného, hoci i mŕtveho. Čo sa týka tých, ktorí by o ňom mohli hovoriť niečo dobrého, my to už zariadime. Veď poznáme toho dosť z jeho minulosti. Stačí zdôrazňovať iba negatívne črty, tie zakryjú posledné roky rozhodného života. » [pageend19]Myšlienky veriaceho nad mučeníkom Ako je ľahko zabiť. Zabudli však, že krv mučeníka je ako semeno zasiate do zeme. Zem ho prijala, čo z neho vyklíči? Netreba veľa rozmýšlať, lebo dejiny majú na to jasné dôkazy. Existuje presná pravidelnosť takého diania. Cas tu nehrá úlohu, ani napätie a očakávanie... Pravda je večná. Mučeník je aj dnes prítomný v tomto materialistickom svete. Mučeník ukazuje smer dejín, je svedkom odvekej pravdy. Pečatí slovo činom. Koľko len ľudí túži zapísať sa do dejín! Do dejín sa zapísal apoštol Pavol. Zapísal sa aj cisár Nero. Tento sa mohol zapísať aj ináč. Stačilo tak málo. On sa však rozhodol pre odstrašujúci krvavý zápis. A tak sa do dejín zapisujú hlásatelia pokoja a rozsievači radosti, i tí, ktorí ničia, zabíjajú, klamú a vyhľadávajú temné stránky človeka. Dáva im to uspokojenie? Na ako dlho? Kto sa drží slov Pána a žije podľa nich, dokáže obetovať aj svoj život za druhých. Dokáže preliať vlastnú krv. Takému sa vždy dostane obdivu od ľudí. Pred takým človekom a pred jeho pamiatkou viacerí v tichosti pokľakntí a zašepkajú slová, ktoré by nikdy nevedeli vyjadriť bez hrdinského príkladu mučeníka. Štefan, chceme sa ti poďakovať za tvoje svedectvo, za tvoju prítomnosť v našich dejinách. Potrebujú ťa toľkí. Vidíš to zhora. Nezabúdaj na nás pred Pánom! Nekrvavé mučeníctvo Sú však aj mučeníci, ktorých posledný zápas so životom bol prirodzený. Nikto druhý sa fyzicky neunavil, aby ich pripravil o život, hoci ich odchod do večnosti bol náhly a nečakaný. Bol však pripravovaný iným spôsobom súženia. Položím ti niekoľko otázok: Bol si už niekedy zbavený slobody, hoci len na krátky čas? Vieš si predstaviť, čo znamená žiť v stálom nebezpečenstve? Ako dlho by si mohol znášať pocit, že ťa niekto z blízkeho okolia udáva, rozpráva o tebe polopravdy a lži? Bol si už niekedy obvinený, že nie si pokrokový, Že sa pridržiavaš tmárstva, ktoré pramení z náboženstva? Že nie si ideologicky vyrovnaný, lebo berieš ohľad na svedomie, na vieru, a preto na tvoje miesto čaká veľa iných, ideologicky «spoľahlivých »? Viedol si nútené rozhovory s mladším kolegom, ktorý ti takto dáva pocítiť svoju moc prameniacu z jeho vedomia politickej « bezúhonnosti » a používa delikátnu zbraň akou je strach? Ani to nemusíš prežiť osobne. Určite si sa zúčastnil rozhovorov, kde sa hovorilo o otrasných zážitkoch iných. Ako títo museli pykať za vieru a svoje náboženské správanie, za to, že statočne a otvorená žili. Poznáš tie « odstrašujúce príklady » a cítiš ako v tebe klíči strach. Počuješ akési nepriateľské šepkanie vnútra. Ži teraz v takom neistom stave, tráp sa deň čo deň, nespi v noci, rozmýšľaj, ako sa máš tváriť pred susedom, ktorý je tvoj úradný strážca, ako pozdravíš kolegu v práci, aby si sa nezdal byť ani príliš zhovorčivým ani príliš chladným. Žiješ v neustálom strachu a odrazu zistíš, že začínaš vnímať aj bežné veci života ako podozrivé. Strácaš vnútorný pokoj, súkromie, schopnosť odpočinúť si. Si v neustálom kolotoči strachu. Potom príde myšlienka: útek. Nie je jednoduché rozhodnúť sa utiecť, opustiť domov, zriecť sa vlasti, priateľov, pôsobiska, hľadať neznáme miesto, učiť sa nové veci a cítiť sa do konca života cudzincom. Koľko je tu aspektov mučenia! Človek fyzicky mučený často dostane milosť obetovať dobrovoľne svoj život, vzdať sa ho, aby iní mali život. Psychické mučenie môže dostať podobu, ktorú nie je možné natrvalo znášať. Zotrvať vtedy v pokoji, to si žiada často nadľudské sily ducha. Človek sa dostáva do procesu denného zomierania. Uvedomuješ si, koľko ľudí sa živí takouto pomalou smrťou iných? Vieš koľko ľudí berie oveľa väčší plat ako tvrdo pracujúci robotník iba preto, že zapríčiňuje postupnú smrť druhým? Predvolajú si koho sa im zachce, a skúšajú na ňom kruté metódy psychického mučenia. Rafinovane rozvíjajú metódu, ktorou chcú obrať poctivého človeka o pravdu a vymôcť si náhradné lži a kompromisy. Pyzické ako aj psychické možnosti ľudskej bytosti majú svoje hranice, sú obmedzené a nevydržia dlho v súžení. Mučenie sa dotýka tak tela ako aj ducha. Aj dnešná doba má svojich mučeníkov tak ako každá iná. Mučeníci na tele ako i mučeníci na duchu sú tí, ktorí zanechali ľudstvu semeno pre ďalší rast, ako to pripomenul Tertulián. Toto semeno vzklíči a prinesie v pravom čase hojnú úrodu. Preto chcem týmto mučeníkom vyjadriť vďaku za to, že dokázali prijať milosť trpieť pre meno Ježiša Krista. A chcem sa poď akovať Pánovi aj za tých, čo zapríčinili vhodenie tohoto ľudského zrna do zeme. Som istý, že príde čas, keď sa aj mučitelia spamätajú a možno, že aj oni sa raz budú musieť rozhodnúť za cenu veľkých obetí pre hodnoty, ktoré trvajú na veky. Šebastián Košút [pageend20]Úsmev patrí ANIČKE Poznáme sa trinásť rokov. Ktosi ma upozornil: tam a tam býva zvláštne dievča. Zareagovala som, zaklopala na dvere... Prišla mi otvoriť staršia pani, veľmi strhaná, utrápená, ale so spokojným úsmevom na tvári. Pripadal mi ako nejaká gloriola, ktorá sa nikomu tak nehodí ako práve tejto panej. Predstavila sa, že je mamička Aničkina. Zaviedla ma do skromnej izbičky, kde v kúte stála bielučká postielka. A tu odrazu všetci sme zastali. Z postieľky sa ozval veľmi príjemný, zvonivý smiech a veľmi sympatický hlások: « Mamulienka, koho mi to vedieš? » Bola som s dvoma vysokoškolákmi. Keď jeden z nich zbadal dve žiarivé nezábudky, dvoje sympatických očú a započul ten príjemný hlások, akosi automaticky si kľakol na kolená... Pripadalo mi to divné, veď sme neprišli do žiadneho chrámu. Boli sme v normálnej, chudobne, ale čistučko zariadenej izbičke. S Aničkou sme boli čoskoro v živom rozhovore. Vtedy ležala práve 27 rokov. Hovorím « ležala », lebo Anička sa nikdy neposadila a neposadí v živote. Reagovala však veľmi živo a rýchlo na všetko, čo sme hovorili. Len ten jeden mládenec sa nevedel medzi nás zapojiť. Kľačal a kľačal ako vo vytržení... Mamka zaslzela. Trápi sa vraj len nad tým, kto sa o Aničku bude ďalej starať, ona je chorá TBC a vie, že čoskoro zanechá tento svet. Dávala nám Aničku akosi do patronátu tak prosebne, matersky. Sľúbili sme jej to. Čoskoro musela mamka naozaj do nemocnice. Aničku si zobrala jedna sestra, sama chorá a matka štyroch detí. Súrodencov mala viac, ale žiaden neprejavil o ňu záujem a boli aj proti sestre, že si ju berie. Mamka zanedlho aj umrela a Anička ostala doteraz pri obetavej sestre. Udržiavame s ňou kontakt. Čím je dlhší, čím väčší, tým viac rastie môj obdiv nad touto Ankou. Dnes má Anička 39 rokov. Dobre čítajte: 39 rokov na posteli, 39 rokov sa neposadila, 39 rokov sa usmieva a oblažuje zvonivým hláskom. Dnes mi píše zaujímavý list. S jej súhlasom ho uverejňujem. Nože si ho všetci vypočujte: « Mám sa dobre. Uvažovala som práve nad tým, prečo práve mňa má Pán tak rád. Ja som ešte nič pre neho neurobila. Iba hádam to, že beriem skromne svoje ležanie na posteli. Možno sa vám to nebude chcieť ani veriť, alebo sa mi aj vysmejete, ale mne i ležanie robí radosť. Beriem ho ako DAR. Vy sama ste mi často hovorievali, že všetko mám brať s láskou. Ja to tak robím. Vedomá som si toho, že pre mňa Pán určil, aby som bola jeho DIEŤATKO. Aby som iba ležala v posteli. Možno, že sa iným zdá veľa 39 rokov len ležať. Ale ja neležím, ja takto milujem celý svet. Na minulosť sa nepozerám, tá už prešla. A čo bude zajtra, to nie je v mojej moci. Ja žijem len 'prítomný okamih’. Tento sa usilujem prežiť čo najkrajšie, čo najradostnejšie. Krajšie ako ten, čo už prešiel. Naozaj môžem prehlásiť, môj každý okamih je plný a každý krajší ako ten, čo už prešiel. Viete, ja verím, že nado mnou je KTOSI, kto ma ľúbi. Verím, že moja zlatá mamička je jedna krásna hviezdička, ktorá blikotá nad mojou postieľkou. Moja drahá sestrička má dosť trápenia, ale ona neváhala a ku tomu, čo mala, pridala ešte mňa. Aj to mi robí radosť, že mám takú šľachetnú sestru. Preto zakaždým, keď príde ku mne, zakaždým sa na ňu usmejem. Zaslúži si to. A potom mám aj vás, čo ma tešíte listami. Už teda viete, prečo som radostná? Chcem taká aj zostať, aby som všetkým dokázala, že aj život na posteli môže byť krásny. Treba ho len vedieť chytiť za správny koniec. A keď tak trochu vyšívam na posteli, mám taký blaživý pocit, že môžem byť niekomu aj užitočná. Nezarmucujem sa nad tým, že mnohí najbližší nenájdu si cestu ku mne. Ja im ju prstom neukážem, ale sa s tým ani nesužujem. Vyhovorím ich, že majú veľa práce, chvatu, náhlenia, a ja som od toho všetkého ušetrená. Naopak, zase ma to vedie len k radosti, aké som ja šťastné Božie dieťa. Všetkým postihnutým by som zo srdca chcela povedať, aby sa nikdy nesužovali nad svojím údelom života. Ja som a ostanem len DIEŤATKO, ktoré si Pán na celý život položil do postieľky. Ďakujem mu za to a chcem mu aj z tohoto údelu dať ovocie — spokojnosť, že aj takýto život má svoju hodnotu. Ja to cítim, ja to prežívam a rada by som sa s touto spokojnosťou podelila s mnohými, ktorí sa trápia, že nie sú ako iní — zdraví! Myslím si a viem, že sa nemýlim, že nejeden zdravý človek, keby nahliadol do môjho vnútra, závidel by mi! » Potiaľto naša Anička. Čo tu treba doložiť? Ak niečo, tak je to, Anička naša, môj úsmev, ktorý dnes patrí Tebe, hrdinke všedného života na posteli. Posielam ti ho z Liptova. Miriam Liptovská [pageend21]ČITATELIA NÁM PÍŠU DISKRIMINÁCIA ŽIEN V CIRKVI? Poznámka k rubrike « Čitatelia nám píšu » (SHZR, č. 3/marec 1989 str. 19) k otázke čitateľa zo Švajčiarska značky A.R. Z obsahu a formulácie dotazu čitateľa A.R. je zrejmé, že viac číta nekatolícku tlač a veľmi povrchne pozná katolícky svet. Chcel by som na otázku odpovedať z iného hľadiska než teológ Severín Dianich. Hovoriť dnes ostentatívne o ROVNOPRÁVNOSTI ŽIEN aj v Cirkvi je v prvom rade « módnou záležitosťou! », ktorá vyšla z « krajčírskej dielne » nekatolíckeho sveta, aby tým « zauškovali » Cirkev ako « zastaralú, nespravodlivú, nemodernú », a tak voči nej vytvorili antipatie a praktický odklon najmä labilnej časti členov Cirkvi. Nie náhodou si prisvojil nekatolícky svet kresťanov označenie « protestanti. » To má aj svoje psychologické príčiny a následky. Už sám tento nešťastný termín ich psychicky podmieňuje, že ich základný postoj k všetkému, čo je katolícke, musí byť postoj protestu! V čom spočíva hlavný rozdiel katolíckeho a nekatolíckeho chápania pravdy, práva a spravodlivosti. Napriek tomu, že nekatolícki kresťania sa všeobecne opierajú formálne o slovo Božie vo forme Biblie — ktorej kanonické texty dávno pred nimi ustálila Katolícka cirkev, od ktorej ich iba prevzali — zabudli si však povšimnúť skutočnosť, že Katolícka cirkev tu bola skôr, než písané slovo zjavenia evanjelia a celého kánonu Nového zákona. Celé prvé storočie Cirkev žila predovšetkých z ústneho hlásania evanjelia interpretovaného « učiteľským úradom » prvého pápeža, svätého Petra a apoštolov, ktorí na to dostali právomoc priamo od Krista, ktorý založil Cirkev nie na báze demokratickej, ale hierarchickej. Ježiš Kristus sa nikoho nepýtal demokratickým hlasovaním, čo ľudia pokladajú za pravdu, právo a spravodlivosť, aby sa potom tým riadil. On plnou autoritou svojho poslania ako Syn Boží jednoznačne zjavuje obsah a rozsah pravdy, práva a spravodlivosti a predkladá ho Cirkvi a svetu bezpod- miečne a záväzne. Túto autoritu Kristus ponechal svojej Cirkvi v Petrovi a apoštoloch. Cirkev teda odvodzuje pravdu, právo a chápanie spravodlivosti od Krista, a nie od subjektívnej interpretácie týchto hodnôt nejakým spoločenstvom. To plne zodpovedá aj poriadku stvorenia. Predsa prameňom bytia a normou všetkého je Boh sám. Je preto smiešne, aby sa človek staval do smiešnej pózy, akoby chcel Pánu Bohu dávať rady, ako by to on všetko lepšie zariadil. Vidíme napr. v tragédii ekológie, kam to ľudské chytráctvo doviedlo, nerešpektujúc prírodné zákony stanovené Stvoriteľom. Kristus nedal Cirkvi právo meniť to, čo on ustanovil ako jednoznačné, ale uložil jej povinnosť svedomité to zachovávať! Kto preto kritizuje Cirkev v týchto veciach, kritizuje vlastne samého Krista, ktorý ich ustanovil. Ani Židom sa nepáčili mnohé Kristové princípy, no Ježiš ich nezmenil, len aby si získal ich sympatie. Stál pevne na svojom v otázke základných právd i za cenu smrti. Preň nebolo rozhodujúce, čo hovoria páni farizeji, zákonníci — dnes by sme povedali — čo píšu noviny, čo hovorí TV a nejaký svojský teológ. Jeho normou bola objektívna pravda, ktorú on dokonale poznal a z lásky k ľudstvu cítil záväznosť mu ju zjaviť. Túto úlohu uložil aj svojej Cirkvi, ktorá sa často stáva antipatickou svetu cudziemu Kristovmu duchu. Úlohou Cirkvi však nie je zháňať sympatie, ale hlásať pravdu, aj keď ju zato ľudia budú križovať. K otázke « rovnoprávnosti a kňazstva žien »: Často sa zabúda na základnú vec, že otázka kňazstva ani u mužov nie je otázkou práva a rovnoprávnosti! Nijaký muž si nemôže z titulu práva nárokovať byť kňazom, alebo biskupom. Napokon všetky sviatosti, ktoré ustanovil Kristus nie sú otázkou práva, ale dostávame ich z titulu milosti — teda ako dar! Každý darca má právo stanoviť spôsob darovania a podmienky pre prijatie daru. Je úplne zbytočné skúmať a analyzovať, prečo Kristus určil za apoštolov a kňazov mužov a nie ženy. Mal plné právo tak rozhodnúť a iste vedel lepšie prečo, než my zaťažení často komplexami našich egoizmov a plytkej módnosti. Šialenstvo niektorých žien dnes ide tak ďaleko, že sa podrobujú hormonálnym operáciám v sexuálnej oblasti, aby z nich « ľudská veda » urobila mužov, aby tak vyjadrili svoj radikálny komplex menejcennosti ako ženy, ku ktorej prirodzenosti ich Boh povolal mocou prirodzeného počatia. Už v tom je tragický omyl, ak si nejaká žena myslí, že životné šťastie človeka je viazané na otázku pohlavia, prípadne nejakého úradného postavenia spojeného s poctami, ukájajúcimi iba chorobné ambície « ukázať sa pred svetom ». Ježiš Kristus nám všetkým dáva ponaučenie výzvou: « Učte sa odo mňa, ktorý som tichý a ponížený srdcom. » Keby nespokojné ženy pochopili hĺbku týchto slov, nemali by problémy rovnoprávnosti. A.M. Baník LETNÉ KOLÓNIE PRI MORI Slovenská katolícka misia v Bazileji usporiada pre deti a rodiny letný tábor pri mori v Calambrone, Taliansko, od 15. do 30. júla 1989. Prihlásiť sa možno čo najskôr u slovenských misionárov vo Švajčiarsku. Slovenská katolícka misia v Mníchove usporiada pre mládež stredného veku (chlapci 9-16 rokov, dievčatá 9-15 rokov letný tábor pri mori v Torvaianica pri Ríme) od 31. júla do 12. augusta 1989. Prihlásiť sa písomne alebo telefonicky do 30. apríla na Slovenskej misii (tel. 089-55 55 20) v Mníchove. [pageend22]ZO ŽIVOTA SÚSCM V RÍME Andrej Paulíny, NOVÉ KVETY SVÄTOSTI. Životopisné črty nových blahoslavených, kanonizovaných a kandidátov svätorečenia. Obálku pripravil autor. Vydal Slovenský ústav svätého Cyrila a Metoda v Ríme roku 1989 ako 40. zväzok edície Svetlá. Strán 192. Výrobná cena 4 doláre USA. Autor zozbieral v tejto knižke krátke životopisy niektorých « čerstvých » blahoslavených a kanonizovaných, ktorých za takých vyhlásil terajší Svätý Otec Ján Pavol II. V knižke sú uverejnené aj krátke portréty osôb, o ktorých už začal kanonizačný proces. Úvodné stránky obsahujú vyčerpávajúcu štúdiu o priebehu beatifikačného a kanonizačného procesu z pera nebohého Teodóra Zúbeka. Tieto životopisné črty boli už postupne uverejnené v našom časopise Slovenské hlasy z Ríma. Knižne ich vydalo nakladateľstvo SÚSCM v Ríme aj preto, aby sa ľahšie dostali na Slovensko, kde sa čísla časopisu dostanú len v skromnej miere. Životopisné črty blahoslavených a svätých sa čítajú lahodne, lebo autor sa snažil dať životopisom zaujímavý, epizódny štýl, z ktorého však jasne vysvitá, že hybnou silou svätosti je láska, ktorá je prístupná každému. Príklady tiahnu druhých. Kiež by aj toto dielko pritiahlo mnohých k tomu, čo je základné pre veriacich: svätosť. My študenti v ústave SCM v Ríme sme mladí a máme radi modernú hudbu. Nemohli sme si teda nechať ujsť príležitosť v sobotu 18. marca 1989 v aule Pavla VI. vo Vatikáne, kde slávny taliansky spevák a skladateľ moderných piesní Battiato spieval pred Svätým Otcom Jánom Pavlom II. niektoré piesne zo svojho bohatého repertoára. Bolo to pri príležitosti zhromaždenia rímskej katolíckej mládeže. Bol to pre nás veľmi pekný umelecký zážitok a videli sme na vlastné oči, ako bol dojatý nielen spevák Battiato, ale aj Svätý Otec. Stalo sa už zvykom, že na Kvetnú nedeľu sa zhromaždia okolo Svätého Otca mladí zo všetkých končín sveta, aby spolu s ním slávili dojímavé obrady začiatku Veľkého týždňa. Medzi tými osemdesiat tisícmi prítomných mladých na námestí svätého Petra boli sme aj my študenti a tak trochu s povedomím, že zastupujeme pri tejto príležitosti našich mladých zo Slovenska a z ostatných slovanských krajín. V stredu Veľkého týždňa skončilo vyučovanie a nastali vytúžené veľkonočné prázdniny. Pravdu povediac, jar prináša so sebou akúsi únavu a tak pár dni voľných od školy padne veľmi dobre. A potom prišli rodičia viacerých chlapcov, s ktorými bolo treba sa potešiť, vyrozprávať sa s nimi a byť ich sprievodcami po Večnom meste. Všetky tieto úlohy sme splnili na jednotku. Povodili sme našich rodičov po pamätných miestach Ríma, zúčastnili sme sa s nimi vo Veľkonočnú nedeľu na slávnostnej pontifikál- nej svätej omši na námestí svätého Petra, aby sme na vlastné uši počuli blahoželania Veľkej noci od Jána Pavla II. v slovanských a iných rečiach. Patrí to akosi do súkromnej sféry a preto sa nebudeme o tom veľmi rozširovať, ako na nás pozerali naši rodičia. Predsa však aspoň niečo môžeme vyjaviť. Niektorých z nás rodičia ocenili po telesnej stránke ako « dobre vyzerajúcich »: vraj pekne vyrastených a mierne buclatých (vďaka dobrej a záživnej strave našich sestričiek) a vraj aj poslušnejších. Nuž, vďaka za takéto komplimenty! Pekným veľkonočným zvykom v ústave je aj tradičná vychádzka v utorok po Veľkej noci. Tohto roku sme sa vybrali s naším pánom riaditeľom seminára Otcom Kočíkom pozrieť si v Tivoli blízko Ríma tzv. Hadrianovu vilu a tiež aj vilu d'Este. Bola to umelecká prechádzka a zaiste dobre zapadla do nášho kurzu o dejinách umenia. A potom znova do školy! Nuž, čo sa dá robiť? Človek je určený pre prácu. A veru, že všetci pracujú, o tom sme mali dôkaz aj na našom nádvorí pred kaplnkou ústavu. Prišli murári a usilovne sa dali do práce na usporiadaní podstavca sôch svätého Cyrila a Metoda, ktoré boli odhalené počas slávností 25. výročia posviacky ústavu. Pod zručnými rukami murárov vyrastá okolo sôch ozaj pekná úprava. Za sochami zvihli murári menší travertínový múrik, na ktorom bude postavené trojvršie tiež z travertínu, a okolo urobili geometrické priehriadky, do ktorých bude možno nasadiť muškáty a iné kvety. Keď bude všetko hotové, pošleme vám fotografiu, aby ste mali ideu aj vy, ako to všetko vyzerá. Nemôžeme zabudnúť oznámiť vám, že vyšlo ďalšie číslo nášho študentského časopisu ŽÚP. Venovali sme toto číslo trom jubileám (65 rokov života, 40 rokov kňazstva a 10 rokov biskupskej služby) Otca kardinála Jozefa Tomka. Tí, čo sa tomu rozumejú, kvalifikovali toto číslo ako veľmi hodnotné a « na výške » a to až tak, že niekto začal silno pochybovať, či je to vraj všetko « múka z nášho vreca ». Pravdaže je! Aj keď « naši Boží mlynári » (myslím tým našich predstavených) dozerali, aby múčka bola jemná, bezchybná, taká «nulka», akú majú rady naše ňamičky. Nateraz by to bolo všetko, ale nemajte strach, na budúce sa vám ozveme. Kronikár [pageend23]Odišiel do vecnosti vzácny kňaz V stredu 15. marca zomrel v Strasbourgu na klinike pápežský prelát Mons. Július Gašparík, vedúci slovenských katolíckych misionárov vo Francúzsku. Po vlaňajších zdravotných ťažkostiach sa zotavoval v rodinnom kruhu u svojej sestry. V utorok sa znova ohlásila choroba, šiel do kliniky, kde ho mozgová porážka nakoniec premohla. Pokojne a ticho usnul v Pánovi. Nebohý Mons. Gašparík bol výraznou a dôležitou osobnosťou v našom vysťahovaleckom živote. Narodil sa 24. mája 1915 v Kováčovej. Študoval na gymnáziu vo Zvolene, teológiu v Banskej Bystrici, kde ho biskup M. Blaha vysvätil za kňaza 5. februára 1939, teda pred päťdesiatimi rokmi. Zlaté jubileum kňazstva oslávil v tichosti medzi francúzskymi farníkmi v Limeil- -Brévannes, neďaleko Paríža, kde býval posledných dvadsaťpäť rokov. Slovenská katolícka misia v hlavnom meste Francúzska, ktorú on založil, sa pripravovala dôstojne osláviť toto krásne výročie na prvú júnovú nedeľu, keď býva už trochu teplejšie. Pán Boh však rozhodol ináč. Musíme sa skloniť pred jeho svätou vôľou. Prvé roky kňazskej služby prežíval Mons. Gašparík vo Veľkom Poli, v Brezne a Žarnovici ako kaplán, neskôr v Banskej Bystrici ako obľúbený profesor náboženstva, notár cirkevného súdu a osobný tajomník Otca biskupa Andreja Škrábika. V lete 1950 musel opustiť vlasť. Zakotvil v Ríme. Dokončil si odborné štúdiá na Vysokej škole cirkevnej hudby so špecializáciou v gregoriánskom speve a na organe. Ako organista pôsobil v Ríme vo francúzskom chráme svätého Ľudovíta. V septembri 1953 odišiel do Paríža a odvtedy stále pracoval medzi našimi krajanmi vo Francúzsku. Zorganizoval niekoľko pastoračných ciest medzi Slovákov po celom Francúzsku. Viedol od začiatku do smrti Slovenskú katolícku misiu, úradne založenú 12. januára 1954. Keď k týmto suchým údajom pridáme mimoriadne nadanie, teologické, všeobecné a hudobné vzdelanie nebohého, utvára sa nám pravý obraz o jeho všestrannej osobnosti. Otec biskup D. Hrušovský ako kňaz štyri roky osobne s ním prežil v Paríži ako so svojím hierarchicky najbližším cirkevným predstaveným. Zostala mu na neho trvalá spomienka ako na rozvážneho poradcu, dobrého priateľa a vzácneho kňaza: pre každého biskupa je iste len potechou, keď môže o svojom kňazovi vydať takéto svedectvo. To i zmierňuje bolesť z rozlúčky a upevňuje nádej, že Pán Boh už dal svojmu vernému služobníkovi najlepšiu odmenu. Pohreb bol v utorok 21. marca 1989 v Strasbourgu vo farskom kostole Zmŕtvychvstania Pána. Pohrebné obrady s konce- lebrovanou svätou omšou vykonal Otec biskup Dominik Hrušovský z Ríma s viacerými slovenskými i francúzskymi kňazmi za účasti početných krajanov a množstva francúzskych farníkov, ktorí ho osobne poznali a prišli sa s ním rozlúčiť. Odporúčame nebohého slovenského misionára medzi krajanmi do modlitieb čitateľov. Zároveň prosme Pána, aby poslal na jeho miesto mladšieho kňaza. —dh— SLOVENSKÉ HLASY Z Ríma ROČNÍK XXXVIII-1989 SLOVENSKÉ HLASY Z RÍMA — VOČI SLOVACCHE Dl RÓMA — periodico mensile. Autorizzazione del Tribunale di Róma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Paulíny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Róma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Róma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Róma. [pageend24]