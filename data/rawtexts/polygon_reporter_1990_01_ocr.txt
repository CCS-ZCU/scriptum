„ . . . výborně, soudruzi! A teď si dáme ten náš starej dobrej hit: Poručíme větru, dešti!” POLITIKA - KULTURA - KOMENTÁŘE - REPORTÁŽE 1990 DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE [pageend1]ŽIJÍCÍ DĚJINY HISTOIRE VIVANTE LIVING HISTORY LEBENDE VERGANGENHEIT KRESBA: JAN KRISTOFORI NÁROD DĚTEM a ŽIJÍCÍ DĚJINY Nikdo z nás ani ve snu netušil, když vyšel první svazek edice LIVING HISTORY - ŽIJÍCÍ DĚJINY, že politická situace v Československu umožní nejuzší spolupráci na projektu, který našel tak mimořádný a nečekaný ohlas u Čechů a Slováků, žijících mimo území Československa. Ze všech edic, knih, časopisů a periodik, vycházejících v emigraci, zůstala jen LIVING HISTORY nejaktuálnější a nejpotřebnější - a naopak nabyla na významu. Získali jsme plnou podporu čs. ministerstva zahraničních věcí, Čs. ústavu zahraničního a několika nakladatelství v Praze — zvlášť těch, která svým zaměřením se soustřeďují na mládež. A do toho vyšla z televizního vysílání pro školy v Praze výzva, kterou v plném znění přetiskujeme: NÁROD DĚTEM Výzva vznikla z podnětu Televizní redakce pro školy a několika pražských učitelů. Tato výzva má pouze dvě slova: Národ dětem! Je 8. ledna 1990 a školáci stojí na pokraji druhého pololetí roku, který nikdo nikdy nevymaže z našich národních dějin. Měli by to pocítit. Měli by se ve třídách setkávat s nově prozářenými tvářemi, slýchat nová fakta nebo aspoň stará fakta v nových souvislostech. Televizní vysílání pro školy je připraveno v nej- kratší době zaplnit svými pořady bílá místa v dějepise, literatuře i výchově k občanství. To však o sobě nestačí. Školy by potřebovaly videoprojektory, videa, na kterých by dětem mohly promítat kazety s novým pojetím učiva. A tady vznikl nápad obrátit se na veřejnost. Rádi bychom svou výzvou oslovili všechny podniky, bývalá prominentní politická učiliště, armádu, společenské skupiny, divadla, kulturní domy i jednotlivce. A především naše krajany v zahraničí! Věnujte školám vše, co přispěje k vyššímu vzdělání za pomoci moderní techniky. Každý dar je vítán. Heslo zní: Národ dětem Je nám o to bližší, že nás už jen dva roky dělí od slavného výročí Jana Amose Komenského, které si bude připomínat celý svět. Český ministr školství prof. Milan Adam se k výzvě přidal s velkou účastí. Organizátoři výzvy požádali redakci edice LIVING HISTORY o aktivní spolupráci. Rádi se připojujeme. Jednotlivé svazky edice v češtině budou české děti dostávat zdarma ve školách, podle jednotlivých svazků se budou natáčet videokazety. Teď však je potřeba, aby naše školy měly videoprojektory, videokazety, technické vybavení. Obracíme se na všechny čtenáře s výzvou ke spolupráci. Se svými podněty se mohou obracet buď na REDAKCI REPORTÉRA anebo přímo na Televizní vysílání pro školy, Jindřišská 16, CS-11150 Praha 1. Heslo: »Národ dětem« Česká verze jednotlivých svazků edice LIVING HISTORY - ŽIJÍCÍ DĚJINY bude vycházet v Reportéru. Už v čísle 2 otiskneme esej dr. Josefa Koláčka z Radio Vatikán »Sousoší svátého Václava«, věnované svatořečení Anežky České. 2 REPORTÉR-POLYGON 1/90 [pageend2]OBSAH REPORTÉR (POLYGON) Ročník 7 Číslo 1 Titulní stránka: Kresba Pavla Kantorka Living history — Národ dětem............... 2 Dopisy čtenářů........................................... 3 Ze dnů sametové revoluce........................ 5 Tvá vláda, lide, se k tobě navrátila. Novoroční projev prezidenta ČSR Václava Havla........................................ 9 U nás v Albertě, Vladimír Valenta .... 11 Papež musí do Prahy, Josef Koláček ... 12 Dojmy z Prahy, Ant. Měšťan.................... 13 Kde se smí mluvit česky, Jiří Křížek ... 14 P. Václav Malý - posel míru, Jaroslav Lambert...................................................15 Ostřice v rajské omáčce a diplomaté, Ota Filip..............................................16 Komunistická strana USA, Jar.Drábek . . 16 Muž pro každý režim, Fr. Goldscheider .17 Nudná země?, Arnošt Wagner.................... 18 Mrchopěvci v Římě, Václav Výtvar ... 19 Kdo ještě ví, kdo byli Cranové, Vladimír Škutina .................................................. 20 Milionářem na osm dní, Jindř. Lion ... 20 To byl rok ... 9, Frank Marlow............ 21 Luděk Munzar není jen Jakub Sklář, Vlád. Škutina ......................................... 22 Řád bílého lva a česká šlechtická garda, Adolf F.J. Karlovský........................23 Hrst vzpomínek k 60. výročí aerovek, Vladimír Kabeš................................. 24 Gratis do Japonska, Ota Ulč .................... 25 Všechno je jinak, Vladimír Škutina ... 27 Člověk proti zkáze, Sylva Langová .... 27 Dostálův Antonín Švehla, Otakar Zoufalý sen...............................................29 Drobnosti..................................................... 29 Toto číslo vyšlo 31. ledna 1990 UPOZORNĚNÍ Zveřejněné dopisy čtenářů jakož i články samotné nemusí vždy vyjadřovat souhlasný názor redakce. Jsou publikovány proto, aby byli naši čtenáři informováni o všech názorech Čechoslováků ať doma nebo v zahraničí. DOPISY NAŠICH ČTENÁŘŮ JEŠTĚ NENÍ VYHRÁNO ....... Každý nový, posrpnový člen KSČ si zaslouží opovržení, neboť dobrovolně vstoupil do zločineckého spolku. Výmluva, že musel, neobstojí. Nikdo nemusel, když nechtěl! Lidé zhloupli, neuvědomují si, že partajní bosové ze šedesátéhoosmého by nikdy svobodné volby nebyli připustili a že i dnes představují nebezpečí pro demokratický vývoj v Československu. Nedožaduj! se ani přešetření, zda se na trestné činy spáchané KSČ nebo v jejím jménu vztahuje klauzule o zločinech proti lidskosti podle mezinárodního práva, aby teror, vražda, obecné ohrožení, porušování domovní svobody, omezování a zbavení osobní svobody, ublížení na zdraví byly nepromlčitelné, aby dosud žijící pachatelé se museli ze svých činů odpovídat před soudem. Nepostihneme-li důsledně všechny dosud nepromlčené trestné činy, vymstí se nám to na morálce. Považovat komunisty, i bývalé, za lidi s vážnou charakterovou vadou, je nevyhnutelně žádoucí, jinak si alespoň na tři generace zafixujeme, že nemít zásady, pevný charakter a rovnou páteř se jen a jen vyplácí. Po rozhovoru s několika lidmi mladší generace zjišťuji, že představy o fungování demokracie jsou dost vágní. Demokracii každodenního života se budou muset všichni, bez rozdílu věku, pracně učit — demokracii na oné elementární úrovni vzájemných vztahů se sousedy, se spolupracovníky a tak podobně. Každému zvlášť jsem položil zkušební otázku, jak si představuje nyní nezávislé soudnictví v Československu. Do jednoho se shodli, že zkompromitované soudce vyhodit a jednoho z těch »spolehlivých« pověřit dozorem nad těmi dosud ne zcela spolehlivými. Měli problémy pochopit, že soudce vyhodit nebo nějakého pověřit dozorem, jsou akty naprosto popírající onu nezávislost soudů. Pokud se nebudeme chtít hned na začátku dopustit chyby, budeme muset nechat soudit i ony soudce, kteří onehdy horlivě odsuzovali disidenty. Bohužel! Jinak narušíme hned z počátku proklamovaný princip nezávislosti soudnictví. Ve svobodných volbách v polovině tohoto roku budou pravděpodobně profitovat loutkové strany poznamenané spoluprací s KSČ, i když už částečně pozměněné, protože nové strany nebudou ještě dostatečně zformovány, nebudou mít výkonný aparát, umožňující kandidátům účinný předvolební boj. Bylo by vhodnější, aby se kandidáti ucházeli o přízeň voličů jako jednotlivci, než jako členové té či oné strany. O zavedení tržního hospodářství nikdo nepochybuje. Různí se jen názory, jak rychle to udělat. Málokdo ovšem kalkuluje s velkou schopností podniků se bránit ekonomickým reformám až do jejich úplného rozmělnění. Právě neschopnost vnutit ekonomice tvrdá rozpočtová omezení zahrnující případný existenční postih nerentabilních firem způsobila neúspěch hospodářské reformy v Maďarsku. Způsob distribuce daní, zavedený na začátku roku 1989 — polovina státu, druhá polovina obci pracoviště —, se musí změnit, aby se neprohluboval rozdíl mezi vesnicemi a městy. Druhou polovinu daní musí přece dostat obec bydliště pracovníka, jak je v civilizovaných zemích zvykem. Měl by se změnit i zákon o československé federaci, pasus o rozpočtu, který je rozdělován rovným dílem mezi republiky. Přece nemohou Slováci mít pro capita více ze státního rozpočtu než ostatní! V projevu 15. prosince slíbil předseda vlády M. Čalfa zavedení ekonomického nájemného, tj. — s výjimkou bytů družstevních — značné zdražení. Odbourání dotací na potraviny a některé druhy zboží, které určitě bude následovat, způsobí, že bude podstatně výše do žlabu. Obávám se, že lidé budou říkat »Za Husáka bylo lip« a vinit z toho momentální, možná už zcela nekomunistickou, vládu. Tomáš Kracík, Mnichov . Možné finanční zdroje a pohledávky nového Československa? Je jich dost. Napadá mě jasné vyúčtování jáchymovské uranové rudy se Sovětským svazem (v cenové relaci roku 1945 na světovém trhu). Vrácení Podkarpatské Rusi s patřičnou náhradou za vytěženou naftu a dřevo. Odvoz německého i českého majetku z území ČSR, prohlášeného za válečné reparace. (Npř. chemické závody v Litvínově, odvoz výzkumného ústavu televize ze Smržovky u Jablonce n.N. a mnoho dalších průmyslových zařízení, která byla ukradena Československu Sovětským svazem pod záminkou německých válečných reparací.) Ti »osvoboditelé« tenkrát nepohrdli ovcemi, dobytkem, peřinami a slepicemi. O nakradených »časech« ani nemluvím. K tomu přichází i mezinárodní zločin okupace ČSSR 1968, zničení životů, budov, televizních vysilačů, udržování příživnické okupační sovětské armády (vojáků i jejich rodinných příslušníků), které trvá až do dnešní doby! Ať vrátí KSČ veškerý ukradený maje- REPORTÉR-POLYGON 1/90 3 [pageend3]tek! Parlament by měl urychleně přešetřit a lidu předložit dlouhodobé výdaje na vydržování interní armády KSČ — Lidových milic. O majetkové poměry komunistické nomenklatury by se měla zajímat příslušná ministerstva. Ještě něco mi vadí. Nejsem sám. To jedno »S« v názvu republiky je naprosto přebytečné. Nemělo a nemá pražádné oprávnění! Socialismus je výmysl marxistických teoretiků, který nefungoval v žádné zemi »socialistického« bloku v čele se Sovětským svazem. Je to trapné vidět prodavačky v SSSR u »snědeného krámu« a ještě trapnější vidět nový řád »žebravých mnichů« potulujících se po celém světě s nastavenou dlaní v naději obdržet almužnu od těch, kterým po desetiletí předpovídali zkázu! To je věc morálky, a ta, jak víme, za určitých okolností křiví páteř. Ale oni žádnou nemají! Z mapy zmizel Gottwaldov, ať žije ZLÍN! Kdy přijde na řadu Rudá hvězda Cheb? Prominentní a protěžovaný klub ministerstva vnitra? Předvídavě a zavčas se zformovala »Obroda« tzv. reformních komunistů doma i v exilu. Nevěřte jim! Nedopusťte žádný nový únor 1948 ani leden 1968 převlečených komunistů! Budete-li doma trvat na »něžné« nebo »sametové« revoluci, pak se zákonitě probudíte dříve nebo později v celách věznic, před soudem, v táborech nebo pod šibenicí! Nepochybujte o tom, že komunisté něžní nebudou. Toho nejsou schopni. Proto tak dlouho přežívají. Jsou mistři v přetvářce a klamu! Dovolte mi vyjádřit několik dobře míněných rad pro nemarxistickou, statečnou československou mládež. Neshánějte Kohoutovo vyprávění o smrti jeho jezevčíka! Trvejte ale na tom, aby byly urychleně a ve velkém nákladu vydány tři díly J. Kratochvíla »Žaluji«. Dozvíte se nezkreslenou pravdu o zločinech komunistů. Je to dokument, který by měl znát každý mladý Čechoslovák. Doporučuji také Peroutku, Tigrida, TGM ... a je jich víc. Nezávislé soudy ať odsoudí všechny viníky, od malého konfidenta Pomocné stráže VB a StB až po nomenklaturu UV KSČ. Postavte zločiny čs. komunistů na pranýř! Nebojte se odhalit buňky KGB v armádě, na ministerstvech, v řadách KSČ! Jsou tam dodnes......... Stan Spera, Gartenau USKUTEČNĚNÁ ČTVRTÁ ALTERNATIVA. Když před dvěma roky vyšel v Reportéru (č. 5/87) můj příspěvek o třech možných alternativách k neutěšené politické situaci u nás doma, dalo to podnět k dost živé diskusi. Jsme dnes ve šťastné situaci, že můžeme diskusi s dobrým svědomím a plnou platností uzavřít. Jak se ukázalo, pravdě se nejvíce přiblížil Arnošt Wagner z Ottawy svou čtvrtou, revoluční, alternativou »R«. Jeho příspěvek velmi výstižně, téměř jasnovidné rozebral situaci a naznačil možné řešení. Naprosto přesně odhadl, že revoluce k nám přijde zvenku, od národů, kterým se vaří krev poněkud dříve než nám. Předvídal, že pro revoluci nastane vhodný čas, když ruský medvěd bude oslaben. Výborně se vypořádal s otázkou, zda budeme mít vhodné vůdce, jmenovitě uvádí i Václava Havla. Před tímto výborným rozborem je třeba smeknout klobouk — splnil se skoro ve všech bodech. Na jeho ceně nic neubírá ani ta okolnost, že autor sám si netroufal na alternativu »R« věřit a očekával jen drobty ze sovětského stolu ve formě nějakých malých uvolnění režimu. Zmýlil se vlastně jen v jediném bodě; že nevěřil v jednotu českého a slovenského lidu, přičemž je třeba uznat, že v exilu se nám tato otázka jevila poněkud jinak než doma. Byli jsme pod vlivem zdánlivě silného separatistického přežívajícího hnutí a neuvědomili jsme si dost, jak silným jednotícím prvkem je společně prožívaný útlak. Čtvrtá alternativa, alternativa »R«, má ovšem jeden logický háček: není souměřitelná s předchozími třemi, je to jen prostředek, cesta, jak dojít k určitému cíli. Jedině určení tohoto cíle dá alternativě R náplň a smysl. A to je to nejkrásnější na té naší »něžné« revoluci, že nešla cestou »L« ani cestou »P«, ale vybrala si tu nejsprávnější alternativu »D«. Tu alternativu, která se ještě před dvěma roky jevila jako vzdušný zámek, jako pohádková hypotéza — a která se dnes stává skutečností. Pochopitelně: za tak krátkou dobu od onoho památného listopadového týdne, který u nás otřásl totalitním režimem, nemůžeme ještě říci, že už byla nastolena demokracie. Je ostatně v podstatě demokracie samé, že její vývoj není a nemůže být nikdy uzavřen. Skutečná demokracie je živý organismus: má to, čemu se v technice říká »zpětná vazba«. Stále vysílá a přijímá do svého okolí podněty a reaguje na ně — proto nemůže ustrnout, musí se stále vyvíjet, protože jinak by ztratila svou identitu, svůj smysl a svoje oprávnění. Vraťme se ale k našim alternativám: čtvrtá alternativa by měla správně nést symbol »RD« — revolučně-demokratic- ká. A protože revoluce sama — jak známo — je vždycky jenom dočasná, protože po vzedmutí revoluční vlny nutně musí přijít uklidnění, přimlouval bych se velmi za to, aby symbol »R« dostal postupně novou, trvalejší náplň: racionalitu, rozum. Každá revoluce musí mít konec konců rozumné jádro — třeba jen poznání, že už to tak dál nejde. A po velkém vzplanutí citů musí zase přijít ke slovu rozum, jinak by to s rovolucí špatně dopadlo. Mám dobrý pocit, že ti, kdo naši revoluci vedou, jsou si toho dobře vědomi. Často se zdálo, že exil nechápe, co se děje doma. Především sám prohnilý režim se snažil vrazit mezi nás klín, a pak — i to si musíme přiznat — tu byly výstřelky, extrémy, které lze připsat na vrub oné známé exilové nemoci. Naštěstí se ukázalo, že ani alternativa L ani alternativa P nemá šanci — vyhrává to alternativa D plus R anebo, chceme-li jít ke kořenům, ideály první demokratické republiky. Vždycky bylo jasné, že obnova demokracie v Československu nemůže přijít zvenčí, že musí vyjít ze samotného lidu. Exil mohl tomuto vývoji napomáhat jen nepřímo, především živým i psaným slovem, informacemi pro domov i pro svět. Až se jednou bude psát historie listopadové revoluce, jisté v ní bude zváženo, zda a do jaké míry exil svoji úlohu splnil. I dnes mu připadá čestný úkol: napomáhat při stabilizaci znovuzrozeného státu, pomáhat, aby co nejdříve byla dohnána ztracená léta. Bez ohledu na alternativy: dokažme, že jsme stále Češi a Slováci, že jsme jedné krve, která se' nemůže a nesmí zapřít. Ladislav Křivánek, Fribourg IVANOSVITÁKOVŠTINY (Reportér č. 3/89) - Text s názvem »Ivanosvitákovštiny« byl fiktivní komentář k obrázku, na němž jsou čeští lvi stahováni z kůže. Z autentické rytiny z pobělohorské doby a z komentáře v úvodu bylo zřejmé, že jde o podobný vtip jako byl komentář k Brožíkově Defenestraci, otištěné dříve. Výžblebt Bohumila Krčila podkládá textu s chybějícím komentářem a ilustrací právě opačný význam, nežli originál měl. (11. prosince 1989) Ivan Sviták, Chico CA ÚTĚKY ŽELEZNOU OPONOU Uvítal jsem, že se konečně našel někdo, kdo si dal práci a sestavil alespoň výsek z těch nesčetných historek o útěcích přes železnou oponu. Kniha Jožky Pej- skara, kterou jste vydali, zaslouží díky především těch, kteří se dostali »ven«. Osobně jsem jich poznal desítky a chtěl bych jen dodat maličké opravy jmen ke kapitole o únosu do Erdingu. Tak pilot, který se vrátil domů pro rodinu, se jmenoval Klesnil. Jáno se jmenoval Královecký, nikoli Královenský. A ten — jak mu říká autor — agent StB se jmenoval Nejepinský. Pochybuji, že byl v letadle jako agent StB. Vracel se z inspekční cesty do bratislavské muniční továrny. Měl v aktovce podrobné plány továrny — a proto tolik protestoval, když byl vyzván, aby opustil letadlo. Ve filmu se podle jeho výpovědi v Praze — a také podle knižní verze, kterou sám napsal — podělil o důvěrné plány se spolehlivými soudruhy a pilně je rozžvýkali. Jenže ve skutečnosti měl plány v aktovce uložené u pilota »pro jistotu«. Když američané zapečetili letadlo, převzali obsah kajuty. Co udělali s plány — nevím. Vrátili je Nejepinskému při návratu do Prahy. Byl vlastně první, kdo zpozoroval, že letadlo asi není na správné trase. Své spolucestující, bývalé kolegyně z Vysoké politické, se ptal, jak je to možné, že letí nad nějakou řekou, která teče na východ, vždyť se v zeměpise učil, že v českých zemích řeky tečou na západ. Protože jeho spolucestující patřila k těm zasvěceným do plánovaného únosu, prostě ho uklidnila, že i profesoři zeměpisu se mohou mýlit. Neměla právě náladu se s ním bavit, protože věděla, co je zač. Ještě poznámku ke kapitole o Vlaku svobody. Počátkem šedesátých let jsem se náhodou dostal do styku s doktorem Švecem na letecké základně v Etiopii, kde působil již delší dobu po začátečním pobytu v Londýně. Přispíval do pořadů BBC 4 REPORTÉR-POLYGON 1/90 [pageend4]svými dobrými lékařskými poznámkami. Pavel Holan, Irgendorf PRASKÁNÍ LEDŮ (Reportér č. 6/89) — Rád bych opravil některé nepřesnosti, které se vloudily do listopadového čísla Reportéra. Nikdy jsem nebyl, jak časopis praví, předsedou Svazu kanadských spisovatelů. Zato jsem kdysi trávil dva dobrodružné roky co předseda rodícího se Svazu spisovatelů celkem zálesácké Britské Kolumbie. Daleko důležitější je však vaše poznámka, že »nejen Jan Drábek a s ním americký a evropský levicový tisk věří ... « atd. Dnes se už tento zhoubný bacil rozlezl tak daleko, že mu podlehl nejenom »J.D. a s ním americký a evropský levicový tisk«, ale také vyloženě nelevicoví politici jako president Bush a ministerská předsedkyně Thatcherová. Alespoň tak to praví jejich komuniké z konference NATA začátkem prosince. Víte, ono to čekání na jednorázové »instant«-spasení a la Blaničtí rytíři je sice roztomile české, ale v dnešním dosti spletitém světě poněkud nepraktické. Je sice pravda, že Gorbačov stále ještě něco mumlá o demokracii spojené s vedoucí rolí strany, ale to má v sobě asi tolik logiky, jako když vám pan domácí nabízí byt, který si přirozeně můžete zařídit podle svého, až ovšem na tu rudou čtyřmetrovou a nesmírně škaredou kredenc v kuchyni. Je to spíše pro domácí potřebu, kde se mužíci od Velkého Ustyugu až po Karagundu děsí budoucnosti bez baťušky cara či bez partaje. Dnes je daleko směrodatnější celkový vývin, který pomalu, i když občas s povážlivými výkyvy přec jenom spěje k větší slušnosti a demokracii. Myslím, že si nerozumíme co do těch trendů. Netvrdím, že Gorba je snad nějakým Abrahamem Lincolnem, ale i v tom je nakonec určitá výhoda, protože je nutno si připomenout, že za vlády Lincolnovy vypukla v Americe občanská válka. A právě o to — aby se podobnému krveprolití ve střední a východní Evropě zabránilo — dnes jde. Není také divu, že na to jde šelma Gorbačov tak, jak už se to tradičně v jeho zemi dělá — tak jako Brežněv kdysi líbal Dubčeka než ho dal odstravit, líbal Gorbačov zkorumpovaného Honeckera několik dnů předtím, než ho hodil na pospas německým soudruhům. V této první fázi jejich dlouhé cesty ke slušnosti to asi v zaostalém Sovětském svazu jinak nepůjde. Divím se, že nikdo ve vaší redakci nereagoval na můj odstavec o alternativě. Jestliže teď kategoricky prohlásíme, že bez rozdílu na to, jestli dělali svinstva či ne, musí všichni komunisté od válu, pak budeme mít v bývalých komunistických zemích v zápětí anarchii a z té, jak víme, se tradičně rodí buďto fašismus nebo jiný nešvar. Myslím, že v dočasném podporování nebo alespoň tolerování Gorbačova v Sovětském svazu a v udržování těch schopnějších bývalých funkcionářů (přirozeně pěkně pod dozorem) u nás doma vězí moudřejší řešení než práskání bičem, byť i tím sebedemokratičtějším. Připomíná to trochu situaci generála Pattona, který těsně po válce jako vojenský guvernér Bavorska dostal od hlavního velitele Eisenhowera rozkaz, aby ihned propustil každého, i toho sebemenšího, nacistu z vládní služby. Patton to neudělal, poukazuje na to, že bez nich se bavorské hospodářství z válečného marasmu nikdy nedostane. A když jsme zase u těch Američanů, tak můj vůbec ne nekritický postoj ke Gorbačovovi a k dnešnímu Sovětskému svazu tak trošku připomíná často citovaný postoj řadových amerických vojáků k světové válce: »It’s a lousy war, but it’s the only one we’ve got.« Neboli: je to sice mizerná válka, ale žádnou lepší zatím nemáme. Jan Drábek, Vancouver, BC Demontáž komunismu (Foto ČTK) ZE DNŮ SAMETOVÉ REVOLUCE V den padesátého výročí zmasakrování českých studentů nacisty — 17. LISTOPADU 1989 —, v den, kdy celý civilizovaný svět uctíval paměť českých studentů Mezinárodním dnem studentstva, zmasakrovala komunistická Bezpečnost československé studenty v Praze. Tímto brutálním aktem podepsali čs. komunisté sami sobě ortel smrti — Komunistická strana Československa byla odepsána. Následujícího dne byla vyhlášena studentská stávka, k níž se připojila všechna pražská divadla. Následovaly pokojné demonstrace a shromáždění na Václavském náměstí. To jsou fakta dnes už historická a všeobecně známá. Několik glos ze dnů od 17. listopadu do 10. prosince 1989 citujeme tak, jak nám je předala Československá tisková kancelář. NEDĚLE 19. LISTOPADU Situace v zemi byla stále napjatější. Čs. televize přerušila večer vysílání a k veřejnosti promluvil člen předsednictva ÚV KSČ, předseda vlády ČSR František Pitra. Hovořil o tom, že program čs. přestavby a demokratizace je trnem v oku některým kruhům doma i v zahraničí. Každá situace je jim dobrá k organizování destabilizace a rozvratu a tím i k narušení nastupujících reforem. K tomu zneužily i situaci po pátečním pietním shromáždění pražských vysokoškoláků, řekl. A zdůraznil: „Zásahu pořádkových sil se neúčastnily žádné další ozbrojené složky.” Jeho prohlášení veřejnost neuklidnilo. Naopak. V noci na pondělí vznikl koordinační stávkový výbor studentů pražských vysokých škol. Podobné výbory se začínaly ustavovat i v jiných místech v Československu. V Praze se sešla předsednictva městského výboru SSM a městské vysokoškolské rady, která za účasti člena sekretariátu ÚV KSČ a předsedy ÚV SSM Vasila Mohority přijala důležité prohlášení. Zásadně vněm odsoudila zákrok Bezpečnosti proti páteční demonstraci a žádala vytvoření parlamentní komise, která by celou záležitost prošetřila. Na přímý pokyn člena předsednictva a tajemníka ÚV KSČ Jana Fojtíka toto prohlášení ČTK nevydala. A tak se toto zásadní stanovisko objevilo pouze v pondělní Mladé frontě. V pražských divadlech — kromě Národního — se konají první diskusní večery, na nichž herci mimo jiné čtou Prohlášení českých divadelníků. Československá sociální demokracie byla plně obnovena jako politická strana. Její činnost byla násilně přerušena v roce 1948. Od samého začátku podporuje Občanské fórum. PONDĚLÍ 20. LISTOPADU Už-od ranních hodin se kolem sochy sv. Václava shromažďovaly skupiny mla- REPORTÉR-POLYGON 1/90 5 [pageend5]dých lidí, většinou studentů. Zapalovaly svíčky, vyvěšovaly čs. vlajky a transparenty a seznamovaly kolemjdoucí s provoláním pražských vysokoškoláků, se stanoviskem herců pražských divadel a s akcemi, které dnes probíhaly v budovách fakult, vysokoškolských kolejí, ale i na středních školách. Postupně, až do 16. hodiny, se Václavské náměstí zaplňovalo. Přibývalo protestů, které získávaly na síle. Účastníci shromáždění — bylo jich na 150 tisíc — však zachovávali pořádek a sami eliminovali případné snahy o jeho narušení. Nápisy na transparentech a skandovanými hesly požadovali nejčastěji politický pluralismus, vyhlášení svobodných voleb, rezignaci zkompromitovaných politických činitelů a pravdivou veřejnou informovanost. Další požadavky se týkaly zlepšení životního prostředí a sociální a zdravotní péče. Po 17. hodině se demonstrující dali na pochod Václavským náměstím na Národní třídu. Když procházeli kolem místa, kde příslušníci SNB brutálně zasáhli, skandovali’ „Tady se to stalo.” Mnozí tu Zapálili svíčky. Průvod zamířil k Národnímu divadlu, kde jeho volání „Národ sobě” pozdravovali herci naší první scény. Odtud se stočil doprava a po nábřeží došel na náměstí Krasnoarmejců, které se v roce 1969 krátce nazývalo Palachovo, před budovu filozofické fakulty UK. Další cestu přes Mánesův most na Malou Stranu zatarasily pořádkové jednotky. Demonstranti se tedy vydali na Staroměstské náměstí, kde vyvěsili heslo »Konec vlády jedné strany«. ÚTERÝ 21. LISTOPADU Kolem poledne se po Praze šíří rychlostí blesku zpráva, že k městu se blíží čtyřicetitisícová ozbrojená síla. Vysokoškoláci vybízejí k ostražitosti, varují před možnými provokacemi. Určité uklidnění přichází až poté, co se studenti dovídají, že premiér Ladislav Adamec se osobně zaručil, že k použití mocenských prostředků už nedojde. Tak jako včera se v 16 hodin pražské Václavské náměstí i přilehlé ulice zaplnily asi 200 tisíci lidí. Uprostřed náměstí z balkónu budovy Melantrichu promluvili zástupci občanských hnutí a iniciativ a stávkujících studentů. Poprvé na tak velkém shromáždění hovořil nejznámější představitel opozice Václav Havel, který vysvětlil smysl a cíle nově vzniklého Občanského fóra. Řečníci — ale i demonstranti — dali nejednou najevo, že jim nejde o narušení podstaty socialismu v Čes- koslovensku, nýbrž výhradně o jeho obnovu na plně demokratických a humánních zásadách. Na závěr zazpívala do mikrofonu Marta Kubišová čs. hymnu. Spolu s ní zpívalo i zcela zaplněné Václavské náměstí. ČTVRTEK 23. LISTOPADU Kdo se bojí opozice, ten se bojí o pozice! (Z lidové plakátové tvořivosti) V tento den se na Václavském náměstí shromáždilo zhruba 300 000 lidí, mezi nimi velké množství dělníků, jen z ČKD jich přišlo asi 10 000. Všichni společně podpořili požadavky studentů a Občanského fóra na radikální změny, především na zrušení článku o vedoucí úloze KSČ v ústavě, na odstoupení zkompromitovaných představitelů KSČ a vlády, dále na vyšetření zásahu 17. listopadu a na vypsání svobodných voleb. SOBOTA 25. LISTOPADU Vážení přátelé, ano. Vážení soudruzi, ne! (Lidová plakátová tvořivost) „Bože, osvoboď nás pravdou a obnov tvář naší vlasti, celé zemé, celého světa!” (Kardinál František Tomášek ve svatovítské katedrále 25. listopadu 1989) V chrámu sv. Víta na Pražském hradě se konala velkolepá pontifikální mše svátá u příležitosti kanonizace Anežky Přemyslovny. Slavnostní bohoslužbu celebroval arcibiskup pražský a primas český, kardinál František Tomášek. Při ceremoniálu, kterého se v katedrále i jejím okolí zúčastnily desetitisíce poutníků z celého Václav Havel mluví za Občanské fórum na Václavském náměstí (Foto ČTK) Kardinál František Tomášek: „Můžeš být hrdá na svůj národ, Anežko Česká. " (Foto ČTK) 6 REPORTÉR-POLYGON 1/90 [pageend6]Československa, byla v chrámu sv. Víta posvěcena socha sv. Anežky Přemyslovny. Odpolední pražská manifestace uspořádaná Občanským fórem se tentokrát konala na Letenské pláni, kde se sešlo asi tři čtvrtě miliónu lidí. Desetitisíce z nich se dopoledne zúčastnily pontifikální mše na Pražském hradě. Z tribuny stadiónu pražské Sparty zdůraznil Václav Havel, že OF je hluboce zneklidněno personální sestavou nového vedení KSČ, a znovu vyzval občany ke generálni manifestační stávce, která by se měla stát všenárodním neformálním referendem o vedoucí úloze jedné strany. Alexander Dubček podtrhl, že je třeba, aby představitelé strany a státu už konečně začali brát na zřetel názory široké veřejnosti. PONDĚLÍ 27. LISTOPADU Od samého rána se snad na všech pracovištích od Aše až po Čiernou nad Tisou mluvilo o polední generální stávce. Podle Ústavu pro výzkum veřejného mínění přestala pracovat téměř polovina obyvatel. Manifestačné se ke stávce připojila jen čtvrtina. Asi desetině občanů nebyla účast na stávce umožněna. Z vlastní vůle se do ní nezapojila jen asi pětina pracujících. Odpoledne se uskutečnily ve většině čs. měst manifestace. Na pražské, která se konala opět na Václavském náměstí, navrhli představitelé Občanského fóra celostátní stávkové hnutí ukončit, neboť původní požadavky byly v zásadě splněny nebo se splní. OF rovněž zveřejnilo záměr zřídit své koordinační centrum, jež bude vytvářet a udržovat spojení se všemi místními středisky. Konečná, prosíme odstupte! (Nápis na konečné stanici metra) Máme pro vás zprávu skvělou, boží mlýny zas už melou! (Jiří Suchý) NEDĚLE 3. PROSINCE Prezident Gustáv Husák na návrh premiéra Ladislava Adamce a na doporučení ÚV NF ČSSR odvolal několik členů dosavadní vlády a místo nich jmenoval nové. Vláda byla obměněna ze 40%. Místo dřívějších všech nyní obsadili komunisté »jen« tři čtvrtiny křesel. Občanské fórum a Veřejnost proti ná- Bilak: „To je konec!" Jakeš: „A co teď?" (Foto ČTK) »Have! nám vrátí! národní hrdost. « (Foto Jean Prägen) Lidé bděte! Parlament spí. (Foto ČTK) REPORTÉR-POLYGON 1/90 7 [pageend7]silí vyjadřují hluboké zklamání, neboť tato federální vláda není vládou novou. „S novou koncepcí ve skutečnosti přijít nemůže. A to i kdyby upřímně chtěla.” Lidé se ptali, proč se formální zrušení vedoucí úlohy KSČ do složení federální vlády nepromítlo. Proč musí opět 15 z 20 vládních funkcí patřit KSČ? Vše nasvědčovalo tomu, že vrcholní státní představitelé stále ještě nechápou, oč lidem jde a co požadují. Znovu se začalo uvažovat o generální stávce. Dožadují se další výrazné změny. PONDĚLÍ 4. PROSINCE Aby vyjádřili zásadní nesouhlas s profilem nové vlády, přišli občané Prahy po sedmi dnech znovu na Václavské náměstí. Jednoznačně vyjádřili podporu prohlášení, v němž se mj. říká: „Občanské fórum a Veřejnost proti násilí usilují o obnovení demokracie v naší zemi. Jejich základním cílem proto je zaručení svobodných voleb. ... L. Adamec a K. Urbánek se v Moskvě zúčastnili setkání představitelů států Varšavské smlouvy. Zástupci Bulharska, Maďarska, Polska, NDR a SSSR prohlásili, že vstup jejich vojsk do Československa v roce 1968 znamenal vměšování do vnitřních záležitostí svrchovaného čs. státu a musí být odsouzen. Je zrušena nutnost výjezdní doložky pro cesty do západních zemí. ÚTERÝ 5. PROSINCE Parlamentní komise pro dohled nad vyšetřováním událostí 17. listopadu navrhla ministru vnitra ČSSR, aby bylo dočasně zproštěno výkonu služby šest vysokých důstojníků Bezpečnosti. Oběma sněmovnám FS doporučila, aby navrhly zbavit poslaneckých mandátů poslance Miloše Jakeše a Miroslava Štěpána, kteří nesou přímou politickou odpovědnost za události 17. listopadu. ČTVRTEK 7. PROSINCE Předsednictvo ÚV KSČ vyloučilo Miloše Jakeše a Miroslava Štěpána z řad členů KSČ za hrubé politické chyby při řešení společenského napětí, zejména událostí 17. listopadu 1989 v Praze. Předsednictvo se dále obrátilo na ty členy ÚV, kteří jsou v důchodovém věku a už nikoho nezastupují, aby odstoupili. Zřídilo rovněž komisi k prošetření závažných případů zneužívání postavení některými funkcionáři KSČ. Mimořádný sjezd strany navrhlo svolat na 20. až 21. prosinec 1989. My, podepsaní nestraníci, protestujeme proti tomu, že do našich řad. byli zařazeni Miloš Jakeš a Miroslav Stepán. Žádáme, aby byli z našich řad vyloučeni a vráceni zpět do Komunistické strany Československa, kam bytostné a svým celoživotním dílem patří. (Podpisová akce občanů) Bezpartijní na místa bezpáteřních! (Lidová plakátová tvořivost) NEDĚLE 10. PROSINCE Na Pražském hradě se ve 13 hodin sešli členové nové vlády. Prezident Gustáv Husák odvolal většinu členů dřívější federální vlády, která v tomto složení pracovala pouhých sedm dní, a místo nich jmenoval nové. Ti složili do jeho rukou ústavou předepsaný slib. Z nových jmen uveďme alespoň ta, která navrhlo Občanské fórum: Ján Čar-' nogurský, Vladimír Dlouhý, Jiří Dienstbier, Václav Klaus a Petr Miller. Poté Gustáv Husák oznámil předsednictvu Federálního shromáždění ČSSR, že odstupuje z funkce prezidenta. * * * A pak přišel 29. PROSINEC 1989. Prezidentem Československé republiky byl zvolen VÁCLAV HAVEL. Gustáv Husák sleduje záznam svého abdikačního projevu (Foto ČTK) Z bohoslužeb v chrámu sv. Víta po volbě Václava Havla za prezidenta ČSR (Foto Jean Prägen) 8 REPORTÉR-POLYGON 1/90 [pageend8]TVÁ VLÁDA, LIDE, SE K TOBĚ NAVRÁTILA Novoroční projev prezidenta Československé republiky Václava Havla Milí spoluobčané, čtyřicet let jste v tento den slyšeli z úst mých předchůdců v různých obměnách totéž: jak naše země vzkvétá, kolik dalších miliónů tun oceli jsme vyrobili, jak jsme všichni šťastni, jak věříme své vládě a jaké krásné perspektivy se před námi otevírají. Předpokládám, že jste mne nenavrhli do tohoto úřadu proto, abych vám i já lhal. Naše země nevzkvétá. Velký tvůrčí a duchovní potenciál našich národů není smysluplně využit. Celá odvětví průmyslu vyrábějí věci, o které není zájem, zatímco toho, co potřebujeme, se nám nedostává. Stát, který se nazývá státem dělníků, dělníky ponižuje a vykořisťuje. Naše zastaralé hospodářství plýtvá energií, které máme málo. Země, která mohla být kdysi hrdá na vzdělanost svého lidu, vydává na vzdělání tak málo, že je dnes na dvaasedmdesátém místě na světě. Zkazili jsme si půdu, řeky i lesy, jež nám naši předkové odkázali, a máme dnes nejhorší životní prostředí v celé Evropě. Dospělí lidé u nás umírají dřív než ve většině evropských zemí. Dovolte mi malý osobní zážitek: když jsem nedávno letěl do Bratislavy, nalezl jsem si při různých jednáních čas k tomu, abych pohlédl z okna. Viděl jsem komplex Slovnaftu a hned za ním velkoměsto Petržalku. Ten pohled mi stačil k tomu, abych pochopil, že naši státníci a političtí činitelé se po desítiletí nedívali nebo nechtěli dívat ani z oken svých letadel. Žádná četba statistik, které mám k disposici, by mi neumožnila rychleji a snadněji pochopit stav, do něhož jsme se dostali. Ale to všechno není stále ještě to hlavní. Nejhorší je, že žijeme ve zkaženém mravním prostředí. Morálně jsme onemocněli, protože jsme si zvykli něco jiného říkat a něco jiného si myslet. Naučili jsme se v nic nevěřit, nevšímat si jeden druhého, starat se jen o sebe. Pojmy jako láska, přátelství, soucit, pokora či odpuštění ztratily svou hloubku a rozměr a pro mnohé z nás znamenají jen jakési psychologické zvláštnosti, anebo se jeví jako zatoulané pozdravy z dávných časů, poněkud směšné v éře počítačů a kosmických raket. Jen málokteří z nás dokázali nahlas zvolat, že mocní by neměli být všemocní a že zvláštní farmy, které pro ně pěstují ekologicky čisté a kvalitní potraviny, by měly své produkty posílat do škol, dětských internátů a nemocnic, když už je naše zemědělství nemůže zatím nabízet všem. Dosavadní režim — vyzbrojen svou pyšnou a nesnášenlivou ideologií — ponížil člověka na výrobní sílu a přírodu na výrobní nástroj. Zaútočil tím na samu jejich podstatu i na jejich vzájemný vztah. Z nadaných a svéprávných lidí, důmyslně hospodařících ve své zemi, udělal šroubky jakéhosi obludně velkého, rachotícího a páchnoucího stroje, o němž nikdo neví, jaký má vlastně smysl. Nedokáže nic víc než zvolna, ale nezadržitelně, opotřebovávat sám sebe a všechny své šroubky. Mluvím-li o zkaženém mravním ovzduší, nemluvím tím pouze o pánech, kteří jedí ekologicky čistou zeleninu a nedívají se z oken letadel. Mluvím o nás všech. Všichni jsme si totiž na totalitní systém zvykli a přijali ho za nezměnitelný fakt a tím ho vlastně udržovali. Jinými slovy: všichni jsme — byť pochopitelně každý v jiné míře — za chod totalitní mašinérie odpovědni, nikdo nejsme jen její obětí, ale všichni jsme zároveň jejími spolutvůrci. Proč o tom mluvím: bylo by velmi nerozumné chápat smutné dědictví posledních čtyřiceti let jako cosi cizího, co nám odkázal vzdálený příbuzný. Musíme toto dědictví naopak přijmout jako něco, čeho jsme se my sami na sobě dopustili. Přijme- me-li to tak, pochopíme, že jen na nás všech je, abychom s tím něco udělali. Svádět všechno na předchozí vládce nemůžeme nejen proto, že by to neodpovídalo pravdě, ale i proto, že by to mohlo oslabit povinnost, která dnes stojí před každým z nás, totiž povinnost samostatně, svobodně, rozumně a rychle jednat. Nemylme se: sebelepší vláda, sebelepší parlament i sebelepší prezident toho sami mnoho nezmohou. A bylo by i hluboce nesprávné čekat obecnou nápravu jen od nich. Svoboda a demokracie znamená přece spoluúčast, a tudíž spoluodpovědnost všech. Uvědomíme-li si to, pak se nám okamžitě všechny hrůzy, které nová československá demokracie zdědila, přestanou jevit jako hrůzné. Uvědomíme-li si to, vrátí se do našich srdcí naděje. V nápravě věcí obecných se máme oč opřít. Poslední doba — a zvláště posledních šest týdnů naší pokojné revoluce — ukázala, jak velký obecně lidský, mravní a duchovní náboj a jak velká občanská kultura dřímaly v naší společnosti pod vnucenou maskou apatie. Kdykoli mi někdo o nás kategoricky tvrdil, že jsme tací a onací, vždycky jsem namítal, že společnost je velmi tajemné stvoření a že nikdy není dobré věřit pouze té její tváři, kterou právě ukazuje. Jsem šťasten, že jsem se nemýlil. Všude ve světě se lidé diví, kde se v těch poddajných, ponížených, skeptických a zdánlivě už v nic nevěřících občanech Československa vzala náhle ta úžasná síla za několik týdnů zcela slušným a mírumilovným způsobem setřást ze svých beder totalitní systém. My sami se tomu divíme. A ptáme se: odkud vlastně mladí lidé, kteří nikdy jiný systém nepoznali, čerpají svou touhu po pravdě, svou svobodomyslnost, svou politickou fantazii, svou občanskou odvahu i občanský rozmysl? Jak to, že i jejich rodiče — tedy přesně ta generace, která byla považována za ztracenou — se k nim přidali? Jak je vůbec možné, že tolik lidí okamžitě pochopilo, co dělat, a nikdo z nich k tomu nepotřebuje žádné rady a instrukce? Myslím, že tato nadějeplná tvář naší dnešní situace má dvě hlavní příčiny: člověk především není nikdy jen produktem vnějšího světa, ale vždycky je také schopen vztahovat se k něčemu vyššímu, byť by tuto schopnost v něm vnější svět jakkoli systematicky hubil; zadruhé to je tím, že humanistické a demokratické tradice, o nichž se tak často planě hovořilo, přece jen kdesi v nevědomí našich národů a národních menšin dřímaly a nenápadně se přenášely z generace na generaci, aby je v pravou chvíli každý z nás v sobě objevil a proměnil je ve skutek. Za svou dnešní svobodu jsme ovšem museli i my zaplatit. Mnoho našich občanů zahynulo v padesátých letech ve věznicích, mnozí byli popraveni, tisíce lidských životů bylo zničeno, statisíce talentovaných lidí bylo vypuzeno do zahraničí. Pronásledováni byli ti, kteří za války zachraňovali čest našich národů, ti, kteří se vzepřeli totalitní vládě, i ti, kteří dokázali prostě být sami sebou a myslet svobodně. Na nikoho, kdo za naši dnešní svobodu tak či onak zaplatil, by nemělo být zapomenuto. Nezávislé soudy by měly spravedlivě zvážit případnou vinu těch, kdo jsou za to odpovědni, aby vyšla plná pravda o naší nedávné minulosti najevo. Zapomenout ovšem nesmíme ani na to, že jiné národy zaplatily za svou dnešní svobodu ještě tvrději a že tím platily nepřímo i za nás. Potoky krve, které protekly v Maďarsku, Polsku, Německu a nedávno tak otřásajícím způsobem v Rumunsku, jakož i moře krve, které prolily národy Sovětského svazu, nesmí být zapomenuty především proto, že každé lidské utrpení se týká každé lidské bytosti. Ale nejen to: nesmí být zapomenuty i proto, že právě tyto velké oběti jsou tragickým pozadím dnešní svobody či postupného osvobozování národů sovětského bloku, tedy pozadím i naší čerstvě nabyté svobody. Bez změn v Sovětském svazu, Polsku, Maďarsku a Německé demokratické republice by se asi u nás těžko stalo to, co se stalo, a pokud by se to stalo, rozhodně by to nemělo tak krásně pokojný charakter. Že jsme měli příznivé mezinárodní podmínky, neznamená ovšem, že nám v těchto týdnech někdo bezprostředně pomáhal. Po staletích se vlastně oba naše národy napřímily samy, neopřeny o žádnou pomoc mocnějších států či velmocí. Zdá se mi, že v tom je velký mravní vklad této chvíle; skrývá v sobě naději, že na? příště už nebudeme trpět komplexem těch, kteří musí trvale někomu za něco děkovat. Teď záleží jen na nás, zda se tato naděje naplní a zda se historicky docela novým způsobem probudí naše občanské, národní i politické sebevědomí. Sebevědomí není pýcha. Právě naopak: jedině člověk nebo náREPORTÉR-POLYGON 1/90 9 [pageend9]rod v tom nejlepším slova smyslu sebevědomý je schopen naslouchat hlasu druhých, přijímat je jako sobě rovné, odpouštět svým nepřátelům a litovat vlastních vin. Pokusme se takto chápané sebevědomí vnést jako lidé do života naší pospolitosti a jako národy do našeho chování na mezinárodním jevišti. Jedině tak získáme opět úctu k sobě samým, k sobě navzájem i úctu jiných národů. Náš stát by už nikdy neměl být přívaž- kem či chudým příbuzným kohokoli jiného. Musíme sice od jiných mnoho brát a mnohému se učit, ale musíme to po dlouhé době dělat zase jako jejich rovnoprávní partneři, kteří mají také co nabídnout. Náš první prezident napsal: Ježíš, nikoli Caesar. Navazoval tím na Chelčického i Komenského. Dnes tato idea v nás opět ožila. Troufám si říci, že snad dokonce máme možnost šířit ji dál a vnést tak do evropské i světové politiky nový prvek. Z naší země, budeme-li chtít, může už natrvalo vyzařovat láska, touha po porozumění, síla ducha a myšlenky. Toto záření může být přesně tím, co můžeme nabídnout jako náš osobitý příspěvek světové politice. Masaryk zakládal politiku na mravnosti. Zkusme v nové době novým způsobem obnovit toto pojetí politiky. Učme sami sebe i druhé, že politika by měla být výrazem touhy přispět ke štěstí obce, a nikoli potřeby obec podvést nebo ji znásilnit. Učme sami sebe i druhé, že politika nemusí být jen uměním možného, zvlášť pokud se tím myslí umění spekulací, kalkulací, intrik, tajných dohod a pragmatického manévrování, ale že může být i uměním nemožného, totiž uměním udělat lepšími sebe i svět. Jsme malá země, ale přesto jsme byli kdysi duchovní křižovatkou Evropy. Proč bychom se jí opět nemohli stát? Nebyl by to další vklad, jímž bychom mohli oplácet jiným pomoc, kterou budeme od nich potřebovat? Domácí mafie těch, kteří se nedívají z oken svých letadel a jedí speciálně vykrmená prasata, sice ještě žije a občas kalí vody, ale není už naším hlavním nepřítelem. Tím méně je jím jakákoli mafie mezinárodní. Naším největším nepřítelem jsou dnes naše vlastní špatné vlastnosti. Lhostejnost k věcem obecným, ješitnost, ctižádost, sobectví, osobní ambice a rivality. Na tomto poli nás čeká teprve hlavní zápas. Máme před sebou svobodné volby, a tudíž i předvolební boj. Nedopusťme, aby tento boj zašpinil dosud čistou tvář naší vlídné revoluce. Zabraňme tomu, abychom sympatie světa, které jsme tak rychle získali, stejně rychle ztratili tím, že se zapleteme do houštiny mocenských šarvátek. Nedopusťme, aby pod vznešeným hávem touhy sloužit věcem obecným rozkvetla opět jen touha posloužit každý sám sobě. Teď už opravdu nejde o to, která strana, klub či skupina zvítězí ve volbách. Teď jde o to, aby v nich zvítězili — bez ohledu na své legitimace — ti mravně, občansky, politicky i odborně nejlepší z nás. Budoucí politika i prestiž našeho státu bude záviset na tom, jaké osobnosti si vybereme a posléze zvolíme do svých zastupitelských sborů. Milí spoluobčané! Před třemi dny jsem se stal z vaší vůle, tlumočené poslanci Federálního shromáždění, prezidentem této republiky. Očekáváte tedy právem, že se zmíním o úkolech, které před sebou jako váš prezident vidím. Prvním z nich je využít všech svých pravomocí i svého vlivu k tomu, abychom brzy a důstojně předstoupili všichni před volební urny ve svobodných volbách a aby naše cesta k tomuto historickému mezníku byla slušná a pokojná. Mým druhým úkolem je bdít nad tím, abychom k těmto volbám přistoupili jako dva skutečně svéprávné národy, které navzájem ctí své zájmy, národní svébytnost, náboženské tradice i své symboly. Jako Čech v prezidentském úřadu, který složil slib do rukou významného a sobě blízkého Slováka, cítím po různých trpkých zkušenostech, které měli Slováci v minulosti, zvláštní povinnost bdít nad tím, aby byly respektovány všechny zájmy slovenského národa a aby mu nebyl v budoucnosti uzavřen přístup k žádné státní funkci včetně té nejvyšší. Za svůj třetí úkol považuji podporu všeho, co povede k lepšímu postavení dětí, starých lidí, žen, nemocných, těžce pracujících, příslušníků národních menšin a vůbec všech občanů, kteří jsou na tom z jakýchkoli důvodů hůře než ostatní. Žádné lepší potraviny či nemocnice už nesmí být výsadou mocných, ale musí být nabídnuty těm, kteří je nejvíc potřebují. Jako vrchní velitel branných sil chci být zárukou, že obranyschopnost našeho státu nebude nikomu už záminkou k tomu, aby mařil odvážné mírové iniciativy včetně zkracování vojenské služby, zřizování náhradní vojenské služby a celková humanizace vojenského života. V naší zemi je mnoho vězňů, kteří se sice vážně provinili a jsou za to potrestáni, kteří však museli projít — navzdory dobré vůli některých vyšetřovatelů, soudců a především advokátů — pokleslou justicí, jež zkracovala jejich práva, a musí žít ve věznicích, které se nesnaží probouzet to lepší, co je v každém člověku, ale naopak lidi ponižují a fyzicky i duševně ničí. S ohledem na tuto skutečnost jsem se rozhodl vyhlásit poměrně širokou amnestii. Vězně zároveň vyzývám, aby pochopili, že čtyřicet let špatného vyšetřování, souzení a věznění nelze odstranit ze dne na den, a aby chápali, že všechny urychleně chystané proměny si přece jen vyžádají určitý čas. Vzpourami nepomohou ani této společnosti, ani sobě. Veřejnost pak žádám, aby se propuštěných vězňů nebála, neztrpčovala jim život a pomáhala jim v křesťanském duchu po jejich návratu mezi nás nalézat v sobě to, co v nich nedokázaly nalézt věznice: schopnost pokání a touhu řádně žít. Mým čestným úkolem je posílit autoritu naší země ve světě. Rád bych, aby si nás jiné státy vážily za to, že prokážeme porozumění, toleranci a lásku k míru. Byl bych šťasten, kdyby ještě před volbami navštívili naši zemi — byť na jeden je diný den — papež Jan Pavel II. a tibetský dalajláma. Byl bych šťasten, kdyby se posílily naše přátelské vztahy se všemi národy. Byl bych šťasten, kdyby se nám podařilo ještě před volbami navázat diplomatické styky s Vatikánem a Izraelem. K míru chci přispět i svou zítřejší krátkou návštěvou našich dvou navzájem spřízněných sousedů, totiž Německé demokratické republiky a Spolkové republiky Německo. Nezapomenu ani na naše další sousedy — bratrské Polsko a stále nám bližší Maďarsko a Rakousko. Na závěr bych rád řekl, že chci být prezidentem, který bude méně mluvit, ale víc pracovat. Prezidentem, který se bude nejen dobře dívat z oken svého letadla, ale který — a to hlavně — bude trvale přítomen mezi svými spoluobčany a dobře jim naslouchat. Možná se ptáte, o jaké republice sním. Odpovím vám: O republice samostatné, svobodné, demokratické, o republice hospodářsky prosperující a zároveň sociálně spravedlivé, zkrátka o republice lidské, která slouží člověku, a proto má naději, že i člověk poslouží jí. O republice všestranně vzdělaných lidí, protože bez nich nelze řešit žádný z našich problémů. Lidských, ekonomických, ekologických, sociálních i politických. Můj nejvýznačnější předchůdce zahájil svůj první projev citátem z Komenského. Dovolte mi, abych já svůj první projev ukončil vlastní parafrází téhož výroku: Tvá vláda, lide, se k tobě navrátila! ® 10 REPORTÉR-POLYGON 1/90 [pageend10]VLADIMÍR VALENTA U NÁS V ALBERTĚ U nás v Albertě jsme měli, jako všude jinde na světě, ty nejkrásnější vánoce, jaké jsme si mohli vysnít. Nejen Československo, ale celá střední Evropa jako by procitla ze zlého snu. Po padesát let zla skutečnost zužovala mysli i duše těch, kteří se narodili v době, kdy jejich rodiče se radovali, i jim záviděli, že se narodili do nové epochy svobody a osvícení. A zatím teprve nyní, na sklonku života, jsme konečně zahlédli světlo, které nám zakryli nacisté a komunisté. A podobně to platí o našich dětech, které jsme přivedli na svět v dobách nejhlubší temnoty a pro něž až dosud jedinou cestou k svobodě byla cesta za hranice naší vlasti. Ale při tom všem nadšení, které se nás všech zmocnilo, bychom si neměli zakrývat určité skutečnosti a nenechat se ukolébat nadějemi znovu obrozeného národního sebevědomí. Je třeba vidět skutečnosti tak, jak jsou. Příčinou všech těch tak vítaných změn je především politická a vojenská strategická úvaha Sovětského svazu, který se octl na pokraji propasti hospodářského a politického krachu. Uvědomění, že prohrál závody ve zbrojení s USA, které po čtyřicet let neustávaly ve zbrojařské soutěži a nakonec jasně demonstrovaly svým technickým předstihem, že SSSR nemá naději ani kdyby se i pokusil použít své zbraně — Afganistan je o tom poučil — a bylo by opravdu nevděčné nevzpomenout dnes této dosud krvácející země. To přivedlo Kreml k rozhodnutí, že vyklidí střední Evropu. Došlo k tomu také proto, že další změny v SSSR jsou neodvratné. I národy uvnitř tohoto imperia bojují zoufale za svoji svobodu. A dnešní sovětský systém tyto změny není schopen úspěšně provést. Avšak navzdory tomu, co si myslíme, tento veliký ústup není kapitulací. Může se stát, že zoufalý výboj bolševické opozice v Kremlu ještě vznese krvavý požár do dnes osvobozeného kusu Evropy. Československo, stejně jako ostatní právě osvobozené státy, jsou jako odsouzenci, kteří nyní dostali milost, aíe mají dosud na krku smyčku upletenou z Varšavského paktu a nejsou si jisti, jestli ten výrok o udělení milosti slyšel i nahluchlý mistr popravčí. Radost, když ještě stojíme nad propadlem, nám není moc platná. Brání vidět všechna nebezpečí. A nejsnazší cestou k tragickým omylům je kompromis. Nikoli, nehlásám nesmiřitelnost a nemilo- srdnost k těm, kteří se podíleli svou podlostí nebo zbabělostí na našem národním a státním neštěstí. Jenže ušlechtilost a velkorysost k těm, kteří se v minulosti dopustili ne-li záměrných zlých činů, tak jisté mnoha omylů, cudně zakrývá ohyzdnou tvář komunismu, který je sice vyřízen jako ideová síla, ale zdaleka nekapituloval jako nástroj k vraždě, krádeži a znásilnění. Jak jedinců, tak i celých národů. A nebyli bychom to ani Češi, abychom neviděli frašku, která se dnes doma odehrává: Rudé právo se omlouvá na první straně svého »světového formátu« českému národu za všechno zlo, které v posledních dvou desetiletích napáchalo — a vytištěno to bylo na v roce 1945 ukradených rotačkách. Komunistická strana prohlašuje, jakých zločinů se její představitelé dopouštěli, jak vykrádali i partajní pokladničku s členskými příspěvky — ale nijak ani slovem neříká, kdy se partaj vystěhuje z budov ministerstva železnic, které státu sprostě ukradla. Tomáš Baťa přilétá do Prahy a do Zlína, jedná s vládními činiteli o obrodě československého obuvnického průmyslu, ale nikde neslyšíme, že očekává kompenzaci a návrat svých podniků do svých rukou — jak to řekl v Kanadě svému příteli, jenž o tom mluvil do kanadského rádia. Tleskali mu lidé v Praze proto, že je Baťa symbolem konce socialismu, nebo proto, že se domnívají, že přijel ten socialismus zachránit svými investicemi? Soudím podle výroku té paní na pražské ulici pro americkou televizi, co vzpomínala na cvičky od Bati za devět korun, že jde o to prvé. Byl udělán kompromis, aby byla konečně instalována skutečná demokracie: komunisté se uvolili, že zkorumpovaní kolaboranti a zrádci, kteří se dosud roztahují v parlamentních lavicích jako by to byla farská prebenda, zvolí demokratického presidenta a den předtím si vyvolí za předsedu Federálního shromáždění soukromníka-penzistu Alexandra Dubčeka. A nový president Václav Havel, jistě ten nejlepší z těch, kterého si Češi i Slováci mohli v tuto chvíli vybrat, přísahá věrnost komunistické ústavě, kterou v krátké době bude muset zrušit — o čemž vědí všichni, kdo ho volili, i ti, co jsou na ulicích — a potřásá si rukou s »jednohlasně minus jeden« zvoleným předsedou Federálního shromáždění, kterého ani národ ani revoluce do parlamentu nedelegovala. A pak slyšíme o Havlovi, že se stal presidentem Československé »socialistické« republiky! Doufám, že dramatik Havel oceňuje komedii, kterou by nedokázal napsat ani jeho kolega Shakespeare. Nejen doma, i v Kanadě si užíváme kus té frašky: ti, kdo ještě chtěli užít vánoce v Praze, si museli opatřit svá viza na československém konzulátu, kde dosud úřadují ti, kteří na nás po dvacet let střádali udání a informace. Kvitujeme sice s povděkem, že ministr Dienstbier by jim dal okamžitého padáka, kdyby nám vízum odmítli, ale není to ostudné, že je dosud technicky nemožné se prostě objevit v Praze bez této nedůstojné procedury? Zvláště pro ty, kteří nekolaborovali s Husákovým a Jakešovým režimem a necpali mu tisíce dolarů »za vzdělání« a »neupra- vili se« ! ? Na pořadu jsou však důležitější věci. Vím, že politické podmínky nejsou ideální: často je třeba se ohlížet na všechny strany, hlavně nalevo. Ale žádný ohled nezmění nic na tom, že je jen jedna cesta ven ze začarovaného kruhu. Ať se to líbí nebo ne. Když se dívám na programová prohlášení Občanského fóra, pozoruji, že vedle některých chvályhodných demokratických myšlenek je důsledně vynechávána každá zmínka o svobodném podnikání. O volném trhu se píše, ale pro koho, když nebude svobodný podnikatel? Naši lidé mají zřejmě zatím zůstat ve svých socialistických ulitách. To, co je primární podmínkou ekonomického přežití demokratické společnosti, to není vůbec povzbuzováno. Nemám dosud možnost se seznámit s politickými programy politických stran, kterých prý už je asi jedenáct. Mám ale o nich smíšené pocity. Kde končí bohatost politických názorů a začíná tříštění politických sil? Není rozumější počkat a kandidaturou jednotné politické strany, jako je Občanské fórum, vyčlenit komunistickou stranu do mezí, které jí příslušejí podle počtu skutečných stoupenců? Jen jednotnost demokratických sil jim zabrání v demagogickém působení na voliče — komunisti jsou na to mistři. Nejcitlivějším bodem v republice je její federatívni uspořádání, které vyplynulo z životního vývoje státu a zkušenosti obou národů. Ale vztahy mezi slovenským a českým národem musí být podrobeny demokratické revizi a Slováci i Češi musí mít jistotu, že dospěli k tomuto uspořádání na základě skutečně svobodné vůle obou národů a na základě spravedlivého jednání. Ani zásada demokratické jednoty není vždy zárukou uplatnění svobodné vůle národa. Působení demokratické revoluce na vesnici teprve počíná. Od hitlerovské okupace neměli rolníci v Čechách a na Moravě dostatečnou politickou representaci, o skutečném politickém vlivu ani nemluvě. Proto i dnes jistě existuje nedůvěra k tomu, co se děje v Praze. To nechává otevřené dveře působení komunistů, kteří mocensky budou držet vesnici v šachu, dokud politické programy nebudou jasně mluvit o svobodném podnikání a respektování ekonomických zájmů venkova. Teprve pak skončí komunistická moc na vesnici. Toto politické vakuum těžko vyplní Občanské fórum. Naději má jedině politické hnutí zemědělců a všech ostatních, kteří jsou existenčně spojeni s venkovem. Ovšem, to znamená obnovení zemědělské strany založené na Švehlo- vých ideách, která bude základnou budoucího hnutí politického středu, jež jedině může být zárukou bezpečného politického vývoje československého státu. Pohlédneme-li dnes'na mapu Evropy, vidíme nepřetržitý pás osvobozených států od Baltu až k Černému moři, které všechny.spojují ideály demokracie i trpká zkušenost posledních desetiletí a stejné nebezpečí, které jim dosud hrozí. Je to ideální čas pro přátelství a spojenectví a snad i společné státní uspořádání v rámci spojených evropských demokra- REPORTÉR-POLYGON 1/90 11 [pageend11]tických států. Československo by nemělo promarnit tuto historickou příležitost. A i když by se konečný ideál neuskutečnil, každý krok tím směrem směřuje k pevnějšímu míru a jistějšímu blahobytu. Proto čím dříve nová československá demokratická vláda bude podnikat tyto kroky a začne nahrazovat komunistická propojení demokratickými kontakty, tím lépe. Západní Evropa je dosud v zajetí nejistoty, co udělat se sjednocením Německa a jak se k tomu tvářit. Názor USA je jiný. Nechtějí, aby k sjednocení došlo »navzdory« jejich stanovisku, ale právě s pomocí USA. To je zdravý názor. Myslím, že náš exil má jak s demokratickým západním Německem tak se samotnými německými občany, mezi. nimiž máme dnes tolik osobních přátel, dobré zkušenosti. Přesvědčili jsme se, že německý revanšismus hlavně straší na stránkách Rudého práva. Zatímco SSSR jen čeká na správnou cestu, za kterou by mohli prodat východní Německo. Ostatně stejně pro komunismus ztracené a strategicky dnes už bezcenné. A je jen otázkou času, kdy SSSR stáhne odtud své statisícové armády. Navzdory Gorbačevovu povídání o »evropském domě«, sovětským zájmem je oživit »balkánskou« Evropu. Plnou malicherných svárů a šovinistických nenávistí. To je to, co v Kremlu potřebují, to by byl pro Sovětský svaz ideální »cordon sanitaire« — ochrana před postupující, vítěznou demokracií a svobodou. Na tomto problému se ukáže, kam až československá demokracie může jít a jak je Československo skutečně nezávislé a jak není. Redakce Reportéra mi tentokráte, vzhledem k plánovanému menšímu rozsahu tohoto čísla, vymezila méně místa pro mou kroniku. Je to ve chvíli, kdy nikomu z nás nestačí rozsah žádného časopisu, aby plně vylíčil vše, co na prahu nového času svobody cítí. I pro nás v exilu nastala svoboda slova. Jsem přesvědčen, že jedině v soutěži myšlenek a ideálů může fungovat skutečná demokracie. Ať doma nebo v zahraničí — nikoli tedy už »v exilu«. My v zahraničí jsme tím skutečným pojítkem národa se světem, jenž až dosud našim národům byl neprodyšně uzavřen, a je na nás, abychom nyní, kdy jsou okna i dveře otevřeny, přispěli k co největšímu »průvanu« v naší republice. Napadá mě však, že kronika »U nás v Albertě« po tom všem, co se na podzim roku 1989 událo, by promarnila ten nej- krásnější konec, jaký by kdy mohla mít. »U nás« už je zase jen na jediném místě na světě — v Československu. Nenechám si tedy ujít tuto příležitost a než skončím, poděkuji všem čtenářům za jejich pozornost. Bylo pro mne velikou ctí ocenění mnohých z nich, že jsem vyjadřoval i jejich myšlenky a pocity, o nichž jiní nepsali. I v budoucnu to budu mít na paměti, kdykoli budu psát. V tom blahoslaveném novém roce 1990 všechno nejlepší, hodně zdraví a dlouhá, dlouhá léta, Československá republiko, vlasti má! (Edmonton, 29.XII. 1989) ® JOSEF KOLÁČEK PAPEŽ MUSÍ DO PRAHY ! Audienční sál Pavla VI., navzdory tomu, že jej stavěl slavný italský architekt Pier Luigi Nervi, praskal v pondělí 13. listopadu 1989 ve švech. Natlačilo se do něho asi na deset tisíc Čechů, Moravanů a Slováků, a to jak z tuzemska, tak i z tam- zemska. Tato audience patřila nám. Mnozí totiž při nedělním svatořečení Svatého Otce sice slyšeli docela dobře, ale v přeplněné basilice svátého Petra ho mohli jen tu a tam zahlédnout. Těch vyvolených na předních místech nebylo tolik. Celá atmosféra audience se žhavila už tak hodinu před začátkem, kdy se zpívalo, ale jak naši umí zpívat — z plna hrdla a všichni. To tedy zase »sampietrini«, vatikánští pořadatelé, či strážci pořádku i uvaděči při audiencích, valili bulvy. Jsou zvyklí na lecjaké hysterické nadšení, výkřiky, pokusy přeskočit zábradlí, celé příboje natažených rukou směrem k Janu Pavlu II., ale že by celý, nabitý sál zpíval, až drnčí okna, to snad ještě nezažili. A pak zase stačil pokyn Svatého Otce a prostým »Cominciamo! Začněme!«, proneseným do mikrofonu, a vše utichlo, jako když kouzelným proutkem mávne. Otce kardinála Tomáška provázel k mikrofonu jen uctivý šum, když ale svůj krátký pozdrav Svatému Otci zakončil prorocky dunivým zvoláním »Svatá Anežko, oroduj za nás«, nastala první rozcvička vzedmutých vln potlesku, který pak prokládal jednotlivé věty českého proslovu Jana Pavla II. Mimořádně dlouhý a významný potlesk doprovázel větu: »Ano, svátá Anežka je milá každému Čechu, jak dokazuje i to, že je zobrazena v sousoší svátého Václava na stejnojmenném náměstí, které je už po celé století jevištěm vašich národních dějin.« Jako by se otevřela nesčetná podzemní vřídla, v uších i v srdcích přítomných to bouřilo, hřmělo jako při současných manifestacích na Václavském náměstí v Praze. Bezesporu to také platilo přítomné československé vládní delegaci v čele s českým ministrem kultury Milanem Kymličkou. Všichni se sice usmívali, ale jaksi nakysle a při prvním výbuchu potlesku se instinktivně přikrčili. Crescendo nadšení tleskajících dlaní, rytmicky i ve zrychlovaných vlnách tříštících se o smělou klenbu sálu, mělo pořád reservy. Tak třeba závěrečná věta Jana Pavla II.: »Drazí poutníci, vaše pouť nesmí skončit dnes. Musí pokračovat a dovést vás po stopách svaté Anežky až ke Kristu, v němž jediném najdete odpověď na všechny své problémy,« zaměřila pozornost vzdouvajícího se nadšení a radost ke smutným, ba až tragickým poměrům ve vlasti. Zdálo se mi, jako by naši z domova chtěli svým jásavým potleskem vyjádřit nejen díky Svatému Otci, ale i zahnat chmury a můry reálně socialistické nesvobody, diskriminací a útlaku. Potvrdilo mi to i závěrečné skandování, jež provázelo už odcházejícího Svatého Otce: »Do-Pra-hy! Do-Pra-hy!« Chvíli to bylo nesmělé, ale sotva našpicované uši přítomných zaslechly, oč jde, bouřilo audienčním sálem skandování ; do-Pra-hy, do-Pra-hy, pa-pež-mu-sí-do-Pra-hy ! Československá vládní delegace už bez konvenčního úsměvu opouštěla shromáždění s. mírně skloněnou hlavou. Bylo snadné uhádnout, jaké myšlenky se jí honí hlavou. To byl jakýsi šlehačkový dort po velké nedělní hostině, jež byla pro většinu poutníků pastvou pro oči, uši i srdce. Myslím na svatořečení Anežky České. Přesně v 10.07 pronášel první slovanský papež Jan Pavel II. kanonisační formuli. Do trojího Amen, amen, ááámen!!! se vlévaly všechny prosby, naděje i bolesti předešlých generací. Nato se přidaly dlaně tisíců přítomných, takže svatopetrské varhany, hrající na plno, bylo možno slyšet jen jako tichou hudbu v pozadí těch vln a příbojů potlesku. I do této strhující oslavy dcery z Přemyslova rodu zasedli naši bachaři či dozorcové nad církvemi svůj blín či rulík zlomocný. Před vlastním svatořečením, po žádosti kardinála Feliciho, jáhen vyzval celé shromáždění, aby pokleklo na zpívané litanie ke všem svátým. Všichni tak učinili, i náš stařičký devadesátiletý otec kardinál Tomášek si nedopřál výjimku, ač měl pro své stáří na to právo, a klečel na kamenité podlaze basiliky, jenom naše vládní delegace toporně seděla jako přišitá na svých sedadlech. Vedlejší polská vládní delegace klečela s ostatními. České poutníky nejvíce mrzelo chování takékřesťana-aparátníka Lidové strany Zbyňka Žalmana, který se ve svém lokajském chování plně přizpůsobil komunistickým členům delegace a nechoval se při mši svaté jako věřící, ale jako ateista. Naproti naší vládní delegaci seděli v první řadě řeholní sestry, které vyzdobily svá klekátka národními vlaječkami. Použily jich až při odchodu Svatého Otce od oltáře, k nemalé nelibosti prefekta mons. Monduzziho, který se snažil utišit jejich nadšení, ale kam se hrabal na ryze českou spontánnost řeholních sester. Ani jeho červená čepička a zakaboněná tvář na ně nijak neúčinkovala. A což teprve šuhaji a šuhajky v krojích z Bojanovic a dalších vesnic a okresů Moravského Slovácka! Pod pozlacenou klenbou svatopetrské basiliky mi připomínaly koberce květů na loukách či mezích, když je zalije vycházející slunce. Zde to byly sice jen silné reflektory, ale to nijak mé fantasii nevadilo. Rozkošným a lidsky hřejivým intermezzem celé slavnostní bohoslužby pak byl obětní průvod. Zahajovali ho dva takoví polští šmrdolínci v krojích, kteří se nesli s takovou hrdostí, jako by pocházeli z královského rodu Přemyslova. Pak ale nastoupil dirigent úsměvů těch tisíců tísnících se ve všech lodích basiliky, maličký, tak nejvýš dvouletý capart manželů Svobodových s kyticí květů, pomalu větší REPORTÉR-POLYGON 1/90 12 [pageend12]než on sám, s námahou zdolával vysoké schůdky, vedoucí k hlavnímu oltáři. Maminka mu něžně pomáhala, ač sama nesla karafu s vínem. Svatý Otec se musel hodně sehnout ze svého béžového křesla, aby ho mohl pohladit a naslouchat, co mu ten klučina chce povědět. Sypal to ze sebe jako při násobilce. Neměl žádnou trému. Ale co horší: stulil se Svatému Otci do náruči, vlastně jen se položil na napřaženou ruku a ne a ne odejít. Další dvojice trpělivě čekaly. Ceremoniář mons. Marini už ne. Musí se, chudák, starat, aby se obřady neprotahovaly a tak byla pochopitelná jeho gesta k odchodu. Než malý capart neměl nejmenší respekt z šedivého monsignora, který na něho metal blesky ze svých přísných očí. Musela zasáhnout maminka, která svého klučinu klidně vzala za límec a doslova táhla pryč i s tou velikou pugétou. Ke slovu se dostalo i české broušené sklo: dvě vázy s obrazy AnežČiných děl pak přinesli Janu Pavlu II. manželé Kučerovi. A do třetice všeho dobrého předstoupili před usmívající se tvář Petrova nástupce manželé Houškovi, s kterými si povídal dost dlouho. To si ceremoniář nemohl dovolit žádné posunky, ani metat blesky, ovšemže jen očima. Asi i našim doma před obrazovkou (na poslední chvíli totiž pražský světící biskup Antonín Liška dojednal s Čs. televizí přímý přenos celé kanonisace) bylo náramně dobře, když sledovali, jako my, z balkonu nad sv. Longinem, odkud vysíláme náš rozhlasový komentář, jak si Svatý Otec mile povídá s těmi mladými manžely. Na prvního slovanského papeže udělala hluboký dojem schopnost těch tisíců Čechů, Moravanů a Slováků vytvořit společenství s výrazným rysem »jedné mysli a jednoho srdce«, společenství modlitby, usebranosti a jednolitého zpěvu tisícihlavého shromáždění. Mám to přímo z úst jeho osobního sekretáře mons Dziwisze; tedy žádná básnická nadsázka. Potvrdilo to jen mou rostoucí naději, že to s naší nesvorností, hádavostí, individualismem nebude zase tak hrozné, když svátá Anežka dokáže bez velké námahy smazat režimem uměle nafukované rozdíly mezi našimi doma a v cizině, mezi národnostmi či vyznáními. Pro nás všechny v basilice -svátého Petra při kanonisaci dcery Přemyslova rodu to bylo vyjádřeno i hmatatelně seřazením koncelebrantů. Prvním byl kardinál Tomášek, český primas, dále otec biskup František Vaňák, brzo už moravský primas, vedle něho otec arcibiskup Ján Sokol, slovenský primas, a po jeho boku biskup všech českých emigrantů a uprch-. líků ve světě, Jaroslav Škarvada. Vůbec se nestydím přiznat, že mi při pohledu na tohle společenství v basilice svátého Petra (viděl jsem je ze své kabiny z výše dvaceti metrů) několikrát vhrkly slzy do očí a že mi bylo náramně dobře u srdce. Moje národní hrdost musela čišet z každého gesta a sálat z mých očí. Jako přípravu na svatořečení Anežky České jsme vysílali devítidenní přípravu spolu s farnostmi v našich zemích, zvláště abychom umožnili zapojit se do toho-' to velkého duchovního proudění i věřícím z osiřelých farností. V litoměřické diecési jsou jich téměř tři čtvrtiny bez kněze. V ostatních diecésích je to jen o trochu lepší. Měl jsem nádherný pocit, když jsem mohl zahajovat jednotlivé pořady znělkou, kterou složil Petr Eben. Sólový part zpívala Dagmar Mašková a sborový závěr zpívali členové pražského filharmonického sboru pod vedením sbormistra Lubo- míra Mátla. A jako znamení časů se mi jevilo jejich přání, aby byli uvedeni plným jménem, tedy žádný strach z obvinění kádrováků či estébáků, že »spolupracují s nepřátelskou velmocí«. Museli byste znělku slyšet, aby vám bylo dobře jako nám ve studiu či našim posluchačům doma, když jim znělo v uších i v srdci: »Učiň mě, Pane, nástrojem, ať zářím, ať zářím Tvým pokojem.« (Listopad 1989) S ANTONÍN MĚŠŤAN DOJMY Z PRAHY Od konce listopadu se potkávají emigranti spíš v Praze než v západoevrop- kých městech. Na Václavském náměstí jsem potkal spisovatele Jana Beneše z Kalifornie, před Stavovským divadlem Daniela Strože z Mnichova, na schodišti v ústředí bývalého Svazu spisovatelů Karla Trinkewitze z Hamburku, v restauraci U Schnellů na Malé Straně profesora Zemana z Oxfordu, na schůzi českého PEN- klubu v Michalské ulici jsem mluvil s Rudolfem Ströbingerem, Vladimírem Škuti- nou, Gabrielem Laubem, Petrem Králem. V ústředí Občanského fóra na mě zavolal Martin Štěpánek ze Svobodné Evropy. A v televizním vysílání mluvil Škutina, potom já a po mně Pavel Tigrid. Zároveň přijeli do Prahy Antonín Liehm a delegace Rady svobodného Československa v čele s Mojmírem Povolným. Dá se očekávat, že co nejdřív budou následovat další příslušníci českého a slovenského exilu. Všude nás vítají, znají naše jména a vědí o nás z rozhlasového vysílání Svobodné Evropy a dalších stanic, často četli naše knihy a články, vydané na Západě. Je to ohromující, radostný pocit — a někdy trochu znepokojuje: byla naše exilová činnost skutečně vždy na výši? My, příchozí ze Západu, bezmezně obdivujeme chartisty a ostatní příslušníky demokratické opozice, stejně ovšem i skvělé pražské studenty, kteří se stali nositeli nejlepších tradic našich národů. Jsme na ně hrdi a v duchu je odprašujeme: nevěřili jsme, že by z nich — pod vládou normalizátorů v úplné izolaci od svobodného světa — mohli vyrůst přímo vzorní demokraté. Teď se. k demokratům ve vlasti hlásí kdejaký přikrčený kariérista, tlučhuba nebo despota lokálního významu. To nepřekvapuje, víry převratných událostí vždycky zdvihnou kal ze dna na povrch. Ale rychle proudjcí čistá voda má vždycky stejný účinek: kal brzy zase klesne ke dnu. Ostatně: i k politickému exilu se přilepují náhle podivné existence, různí upravenci, kteří mlčeli,; platili Husákovu režimu výkupné a na neústupné exulanty se dívali s útrpností a pohrdáním. Nejlíp je mávnout, nad nimi rukou, jen ty nejdrzejší budé třeba pranýřovat. My, příslušníci politického exilu, vidíme nejen všechno to krásné a povzbuzující v naší, vlasti. Jsou i stíny. Prezident i vláda nás volají, abychom se vrátili a podle svých možností pomohli novému, demokratickému Československu. Četní z nás by rádi chtěli — jenže: nemáme kde bydlet. Soudně mi komunisté vzali družstevní byt v Praze. Kde dostanu nový? To nikdo neví. Mávl bych na svůj bývalý byt rukou a koupil si za ušetřené valuty nový — nikdo neví, kdo by mi byt za valuty mohl prodat (ve Varšavě to je zcela normální jev). Pod stanem sotva mohu bydlet. Divíme se, že v Pražském městském muzeu se stále ještě mluví ve vitrínách o dobrovolném sloučení KSČ se sociální demokracií v roce 1948. A proč je všude dost, ba někde až příliš moc špíny. Stačilo by koště a zamést chodníky, umýt neprůhledná okna tramvají a autobusů. Proč železniční vozy, vypravované z Hlavního nádraží v Praze do ciziny, nemají vodu na záchodech a v umývárnách? Proč v Národní galerii v Praze jsou pod obrazy jen české nápisy? Anglický překlad nemůže přece být žádný problém! Proč se nedá proniknout do lecjaké lepší pražské restaurace jinak než po dotazu německy či anglicky a často s doprovodem všimné- ho ve valutách? My, emigranti, můžeme obé, ale ponižuje nás to a ponižuje to ještě víc náš národ doma. My emigranti bychom si přáli, aby v Praze a v Bratislavě byla zřízena kompetentní úřední místa pro styk s námi. Protože nemáme možnost běhat týdny od úřadu k úřadu, shánět ubytování a různá povolení. Chceme pomoci — chceme domů, zatím třeba jen občas, protože pracovněprávní předpisy na Západě nám často neumožňují sbalit kufry a hned se natrvalo přestěhovat - je-li k mání byt. Ale můžeme jezdit na kratší či delší dobu už teď, přinášet valuty do Československa a pomáhat našim doma podle své odbornosti. A při nejbližší příležitosti přijet nadobro a všechny své síly dát do služeb naší opět demokratické vlasti. Musíme však mít možnost získat střechu nad hlavou, a to brzy. Doma nás potřebují už teď a my jsme plni nadšení. Přátelé doma, jednejte rychle! [•] 68 89 REPORTÉR-POLYGON 1/90 13 [pageend13]JIŘÍ KŘÍŽEK Kde se SMÍ mluvit česky Ty tam jsou doby, kdy, jak se rádi domníváme, čeština, byvši odkázána do maštali, chlévů, čeledníků a pazderen, přežívala na okraji svého zániku. Takto nám to tradovali středoškolští profesoři v Praze v letech 1946-1950, tehdy již vlastně na výhost čekající »buržoasní« generace kantorů vychovaných první republikou. To, že čeština nikdy nepřestala být jazykem i některých vedoucích českých šlechtických rodů, bylo tehdy samozřejmě tabu. Též se nesmělo zdůrazňovat, že nejeden národní buditel mohl často existovat jen díky přízni české či s českým hnutím sympatizující šlechty.. Tyto skutečnosti však jaksi nepatřily k vyhledávaným tématům v salonech první republiky. Spíše byla tendence poukazovat na kulturní úpadek k půdě vázaných českých poddaných, a na relativní chudost jejich výrazových prostředků. Národní buditelé v době českého národního obrození spíše vycházeli z této základny jazyka a snažili se ji vylepšit vytvářením, a to velice kvapným, dosud chybějících českých výrazů, ve snaze vyrovnat náskok němčiny. Usilovné snahy některých národních buditelů ani zpočátku nebudily důvěru stran jejich upřímnosti a např. o Josefu Dobrovském se zprvu tvrdilo, že čeština je vlastně jen jeho neobvyklým koníčkem a že to vlastně je jen slavizující Němec (sláwisierender Deutscher). Ježto bylo známo, že trpí periodickou duševní chorobou, maniomelancholií, jeho aktivita byla nahlížena nejednou i z tohoto hlediska. Přesto se stal zázrak a čeština, a s ní i národ, nebo naopak, se obrodila. Asi budeme muset zůstat u zřejmě sporné, ale záchytné teorie, že Cechem je ten, kdo převážně mluví česky — a to abychom nemuseli začít přešlapovat kolem nedosti populárního problému »dojčbémáctví«. Tedy ano. Na svou mateřštinu musíme být hrdi a nebrat si příklad ze švejkov- ských postaviček typu nadporučíka Lukáše, který, když byl mezi svými, prý říkal: „Buďme Češi, já jsem taky Čech, ale nemusí to nikdo vědět.” Nádhernost češtiny básníků typu K.J.Erbena, Sv.Čecha, J.Vrchlického, J.V. Sládka a jiných asi těžko bude překonána generací básníků, kteří své básně píší tak, že se nerýmují. (Zde sebekriticky doznávám, že co psychiatr nemusím mít vždy ve všem pravdu a třeba jim jenom nerozumím.) Co příklad nádherné češtiny může např. posloužit báseň J.V. Sládka »Rodné mluvě«. A ovšem, máme i češtinu nízkou, odpornou. Vyvěrá z onoho syfilitického a alkoholického kalu, argotu spodiny, z kterého kdysi smrdutě vystříkla odrhovačka »Tak to vidíš, Máňo, přece jsme tě lízli«. Z tohoto hlediska si neodpustím, hlavně na paměť příštím generacím, zacitovat t.zv. »Hymnu žižkovských zlodějů«, to nejstrašnější, co jsem kdy v českém jazyce slyšel. Popisuje aktivitu kasaře, který si právě odseděl sedm let. Přemíra germanismů přímo bije do oka. Autora ani dobu vzniku neznám, text však může být starší nežli pankrácká věznice. Zpívá se na smutnou melodii periferního valčíku. Zde jest: Sedum let sem doma nebyl sedům let seděl v chládků šperháčky měl připravený vrtačku v pořádků První mojé pracé bylá na Pankráci ha placé nakop sem tam, jednu šlajsnů dala se do plače Ty můj ze všech, z nejmilejších dyť já sein tak’ zlodějkou esli tvoje, kapsá svolí chci bejt tvou milenkou Di do hajzlů, ty sajrajté z vočí ti tečé maglajs mezi prstma, samý strupý s tebou bych nešel na rajz Po úvodu, který pravděpodobně nebyl nutný, ale umožňuje vstoupit »in medias res« emigrantských problémů, bych se rád zmínil o některých svých zkušenostech z Rakouska, kam jsem v roce 1966 emigroval, a pokračoval v práci psychiatra. Rakouští kolegové ke mně byli velice upřímní a co Čecha mě přijali téměř co biblického marnotratného syna, který po prohýřeném mládí se kajícně vrací v lůno matky Monarchie. Brzy mě seznámili s jakousi současnou hanbou Rakouska spočívající v tom, že tehdejší prezident, Franz Jonas (František Jonáš?) prý stále ještě doma s manželkou mluví česky. Nevím, byla-lj to pravda, či jistá jízlivost a arogance snažící se poukázat takto na jeho původ. V té době se očekávalo, že český emigrant v Rakousku bude »tüchtig, brav und unauffallend«. Tedy žádné »hopsa, hejsa«, žádné »hej, župy, župy okolo chalupy«. Spíše jednání ve smyslu »pij synečku pomaličku, máš maličkou stodoličku«. Kolektivní vina češství na rozbití monarchie v roce 1918 nebyla předmětem diskuse, ale neotřesitelným, veřejně známým faktem. Bylo samozřejmé, že tuto vinu bylo třeba od- čiňovat tichou, nesobeckou a neokázalou prací a pílí. Když se Čech vyvedl, stal se z něho dobrý Rakušan. Fakt, že např. t.zv. »mladší vídeňská universitní škola lékařská« v minulém století byla založena z valné části Čechy (viz tehdejší špičky SVĚTOVÉ lékařské vědy Rokytanský, Skoda a j.) nebyl v tomto smyslu nijak zdůrazňován. Odcizil-li někdo v Rakousku něco, ukradl to »ten zloděj«. Byl-li však zlodějem Čech, samozřejmě to ukradl »ten Čech«. Toto je jen malý příklad toho, jak vzniká hostilita k minoritě. Kolem roku 1966 vypadal společenský žebříček v Rakousku asi takto: 1.Rakušan 2.Čech 3.Jugoslávec nebo Turek 4,Cikán. Nevím a nechci se nikoho tázat, jak je tomu dnes, s ohledem na to, že za posledních téměř čtvrt století Jugoslávie ekonomicky předhonila vývoj v českých zemích. Minulý i současný ostych mluvit veřejná česky v německém jazykovém prostředí má mnoho příčin a bylo by možno i použít psychoanalytického výkladu tohoto fenoménu. Již zmíněný společenský žebříček spolu s národní identifikací jedince projevovanou jazykem staví Čecha do podobné situace, v jaké byl a je celý český národ v obklopujícím jej německém moři. Šlo by říci, že čeština a národ byly v situaci neplně dospělého, rebelujícího, ale současně závislého člena rodiny (v minulosti představované monarchií s němčinou co vládnoucím jazykem). Je zde jakási analogie Freudovy interpretace Oidipské konstelace u konkrétní lidské rodiny. Zde silný a pro syna obávaný otec »vlastnící« matku, je synem podvědomě nenáviděn, protože představuje konkurenci - a naopak. U syna se pak vytváří »kastrační komplex« obava ze ztráty genitálií co možného potrestání otcem za nedovolené erotické touhy po matce. S výhradami a za použití symbolického myšlení pak lze dovodit, že němčina a němectví ve spojení s rakouským panovnickým rodem představovaly v českém podvědomí takového přísného a potenciálně trestajícího a kastrujícího otce, tedy »otcovskou figuru«. České národní obrození pak představovalo — symbolicky — rebelující synovskou aktivitu, která zprvu obrazně a později konkrétně se podílela na zničení otcovského symbolu — rakouského trůnu a monarchie. Antisemita a alkoholik, jinak uznávaný básník píšící pod pseudonymem Petr Bezruč zejména osobně trpěl tím, že identifikoval jazyk s národem. V básni »Bernard Žár« typizuje postavu popolštěného Slezana, který teprve na smrtelné posteli se opět modlí mateřštinou, za kterou se celý život styděl a již zapíral. Tento odsouzeníhodný fenomén, který bychom mohli označit co »Bernard Žár komplex«, může sloužit co pars pro toto. Někdy je »Dědičným prokletím« aspirujícího českého emigranta v německém jazykovém prostředí, ovšem je problémem každého emigranta v prostředí ji- nojazyčném — my z pochopitelných důvodů se zde zabýváme češtinou. Lze ovšem namítnout, že příklad Bernarda Žára je jakási vnitřní emigrace, v tomto případě »polonizace«, co dobrovolné, ka- rierismem motivované jednání, opuštění dřívější identity, »odrození se«, bez geografické změny místa své existence. Snad ještě pár příkladů ze života, bezprostředně se vztahujících k nadpisu článku. Byl rok 1984. V Rakouském Badga- steinu jsme zašli na večeři do dobré restaurace na hlavní promenádě při jejím západním okraji. Hovořivše pro jistotu anglicky s přízvukem amerikánským, byli jsme bezvadně obslouženi a pojedše jelena s brusinkami a ostatními patřičnými přílohami jsme byli vyprovázeni až ke dveřím úslužnými úklonami starého pana vrchního. Měli tam i pravou plzeft ze sudu, tedy z pípy. Dne následujícího, pro- 14 REPORTÉR-POLYGON 1/90 [pageend14]tože nám to tolik chutnalo, jsme tam šli znovu. Tentokráte jsme s sebou vzali naši dceru, jazykově neukázněnou tehdy studentku, kterou jsem před lety, již v emigraci, naučil česky dokonce i číst, pod pohrůžkou fyzických trestů. (Na rozdíl od řady jiných českých emigrantů v USA, jejichž děti již česky neumí — z jejich hlediska jsem byl podivín.) Nyní potrestala — češtinou — dcera nás. Včerejší pan vrchní přinesl jelena přihřátého, porce malé, brusinky přischlé, plzeň zteplalá, úklony žádné. „To nic,” řekli jsme si ve snaze vše si správně racionalizovat. Třeba je to bývalý Sudeťák, henleinovec, zlý skop- čák, někdejší vrah z Osvětimi. Za takovýchto úvah jsme se ubírali dále. Leč nástojte!! Psal se rok 1987. Dubrovník nás přivítal svým neodolatelným kouzlem. Jadran vydechoval svou nenapodobitelnou vůni a oslnivě blyštěl. Po slunce západu jsme zavítali do přístavní restaurace. Česky jsme objednali velice dobrého mořského okouna, zde nazývaného »zubatá«. Protože cena ryby neodpovídala očekávané chudobě Čechů navštěvujících Jugoslávii, číšník na nás chvíli hleděl zkoumavě. Před jeho duševním zrakem vytanula představa Čechů úsilovně se pídících po zdroji pitné vody a záchodu, spíše než toužících si pochutnávat na relativně drahé mořské lahůdce. Vrchní nás nadále prověřoval svým by strým pohledem a v očích měl otázku : „Proč sem chodíte, když na to nemáte?” Posléze nám ale rybu přinesl, a k tomu asi čtyřnásobnou porci brambor a papírový pytlík, abychom si to mohli odnést a řadu dalších dní v skrytu pojídat. Dobrý člověk, zvítězil v něm pocit slovanské sounáležitosti. Když jsem mu pak dal spropitné v dolarech, doslova nevěděl, jak vypadat. Po této zkušenosti jsme se další den odrodili. V jiné restauraci, mluvíce německy, byli jsme obslouženi předstíranou zdvořilostí. Vše dobré, ovšemže žádný pytlík aniž čtvernásobná porce brambor. V den třetí v pořadí nás večer zastihl v drahé restauraci. Hostů málo, celkem prázdno. Čisté dlouhé ubrusy zakrývaly stoly. Mluvili jsme americky, jiných za- oceánců kolem nebylo. Velice pohledná a mladá číšnice stala se úlisně, servilně zdvořilou. Nevěděla, jak to udělat, aby z toho bylo ještě více dolarů. S ohledem na již zmíněné, vše zakrývající dlouhé ubrusy asi přemýšlela, nemá-li vlézt pod stůl (jako opětovně ve Formanových filmech) a přímo tam mě oblažit nějakou ženskou něhou. Jelikož však manželka, jako z udělání, seděla se mnou u téhož stolu, číšnice posléze, nerada a neochotně, tento plán vzdala. I ostatní obsluha superb. Je březen 1989. Projíždíme švýcarským St. Gallenem. Hrají zde Prodanou nevěstu. Slušně jsme se oblékli a koupili si lístky do prvé řady v přízemí. Provedení dojemné, k slzám krásné. Chasa oblečená do švýcarských krojů. Polku netančili, jen podupávali. Mezi popíjejícími a veselícími se vesničany procházeli na jevišti kněz, detail, který mi unikl při návštěvě Prodaných nevěst v Čechách, anebo tam z politických důvodů nebyl. Divadlo bylo na prasknutí. Že by tolik Švýcarů se šlo podívat na operu rakouského skladatele Friedricha Smetany? Asi ano. Ač jsme napínali uši a schválně procházeli mezi hloučky diváků o přestávce, českého slova jsme neuslyšeli. Očividně jen náhoda. Anebo že by ten kletý »Bernard Žár komplex«? Vytanul mně na mysli plačtivý Kollárův povzdech z jeho Slávy dcery ... »krásnohlasý, zmužilých Slovanů kde se někdy ozýval, aj, oněmělť už byv, k úrazu zášti, jazyk ...«. Vítáme proto ujištění z úst či pera rytíře Dr. Adolfa Karlovského, znalce z nejpovolanějších, že i poslední císař Karel Habsburg, citováno doslova: »V Brandýse nad Labem, kde byl i v české společnosti velmi oblíben pro své demokratické chování a v neposlední řadě i pro svou dokonalou znalost češtiny...« (viz Reportér č. 3/1989, str.19). Rádi věříme, že rotmistr, slouživší v mládí v eskadroně arcivévody Karla u sedmých dragounů, dovedl posoudit dokonalou znalost češtiny. Byly arciť případy — císaře Karla se to netýká —, že zlatá desetikoruna vtisknutá do dlaně se slovy »Me čéši, že ste Téši,« či naopak »me téši, že ste Čéši« udělala někdy divy v lidových představách o znalosti češtiny toho či onoho významného představitele. A jak je tomu v Americe? Žijeme zde již jednadvacet let a za nahlas mluvenou češtinu nás nikdo netrestá, ani kdekoli vyřčené české slovo nám nezalije líci ruměncem hanby či pocitem přistiženého onanisty. Přiznám se čtenářům, že jsem jednou v Americe mluvil česky dokonce i nadbytečně. Přivedli ke mně Španělsky mluvícího pacienta s tlumočníkem, abych ho vyšetřil. Prvními větami jsem vyzval tlumočníka, aby se pacienta otázal, byla-li v jeho rodině nějaká duševní nemoc, sebevražda, alkoholismus či návyk na drogy. Tlumočník na mne hleděl, ale neřekl ničejro. Znovu, naléhavěji, jsem ho vyzval. Opět žádná odpověď. Pak mi došlo, že s ním mluvím česky. A to jsem v Americe směl, aniž jsem z toho měl hanbu či pocit, niéněcennosti. (Washington, říjen 1989) ® JAROSLAV LAMBERT P. VÁCLAV MALÝ - POSEL MÍRU » Vyvalily se vlny zdola — roztáhly se v širá kola . . .« My, kteří jsme zde v exilu sledovali na obrazovkách televizorů, jak se cesta ještě před nedávném naprosto suverénního premiéra Adamce před kamery zahraničních reportérů (na jejichž všetečné otázky Adamec sdělil, že Václav Havel je pouhý »nikdo«, »politická nula«) změnila pod tíhou dějinné spravedlnosti v »cestu kajíc- níka do Canossy«, jsme pocítili přímo živelnou touhu být také u toho. Leč jinak neúprosný osud, který nám upřel potěšení vychutnávat plnými doušky ten bezprostřední pocit zadostiučinění za všechna ta léta utrpení strávená v komunistických kriminálech a koncentračních táborech »čs. gulagu«, se k nám nezachoval docela 'tak macešsky, jak by se zdálo. Z té »velké hodovní tabule nejpovzněše- nějších citů a emocí«, u níž ukájejí ve vlasti svůj hlad po svobodě a jejích duchovních statcích všichni z našich drahých, »kdož věrni zůstali«, jsme dostali velice milou »výslužku«. Směli jsme totiž, díky okolnosti, že švýcarská televize, pozvala P. Václava Malého k televizní diskusi o událostech v naší vlasti, v našem středu přivítat muže, který právě v té »Canosse« seděl po pravici Václava Havla,, s nímž společně po dlouhou dobu bojů a strádání tento veliký historický okamžik definitivního debaklu rudého samoděrža- ví spolupřipravoval. Byli jsme naplněni upřímnou radostí nejenom proto, že jsme se mohli o všem, P. Václav Malý (vlevo) při bohoslužbě v Curychu (Foto Jean Prägen) REPORTÉR-POLYGON 1/90 15 [pageend15]co nás zajímá, informovat přímo u pramene, ale především i proto, že jsme mohli našemu milému hostu splnit jeho velké přání — totiž aby mohl poprvé ve svém životě skutečně ve svobodném světě jako sluha Páně aktivně přistoupit k oltáři, jehož službě zasvětil celý svůj život. Stalo se tak 3. prosince L.P.1989 v kostele »U dobrého pastýře« (Guthirt) v Cu- rychu-Wipkingen při švýcarských bohoslužbách. Velice jsme litovali, že mu nebylo možno, aby posloužil svátostí oltář- ní i našim zdejším českým či slovenským věřícím. Že k tomu nezbyl čas, to určitě nebylo jeho vinou. »Pihou krásy« celého dvouapůldenní- ho pobytu P. Máleho v Curychu by bylo možno nazvat.okolnost, že zájmová skupina, která předem připravovala program jeho návštěvy, nepamatovala v časovém rozvrhu na to, že jsou zde také jiné zájmové skupiny, které by jeho světově-ná- zorové orientaci ležely podstatně blíže, a jejichž připomínky k osvobozovacímu procesu, který právě v naší vlasti probíhá, by mohly bezpochyby konstruktivním způsobem přispět k pozitivnímu výsledku celonárodních a státně-politických snah. Chceme věřit, že se tak stalo pouhým nedopatřením a nikoli z nějakých postranních úmyslů, majících za cíl zprostředkovávat domovu jednostranně usměrněné informace o exilu. Jistě nám nebude tuto poznámku nikdo zazlívat, neboť v době, kdy je skutečně před volbami, jsou určité jevy posuzovány podstatně citlivějšími měřítky, než je tomú v době politické »okurkové sezóny«. „ OTA FILIP ÚSTŘICE V RAJSKÉ OMÁČCE A DIPLOMATÉ Měl jsem tu čest, ačkoliv to příliš velká čest nebyla, že jsem se mohl na třech vyslanectvích Spolkové republiky Německo ve třech západních zemích zúčastnit třech slavnostních večeří, na které byl pozván i diplomatický sbor. Při večeřích a po nich při kávě a koňaku jsem si všímal sou- družek-manželek československých diplomatů. Zaujaly mě především tím, že se chovaly přinejmenším nemožně, že mezi přítomnými dámami vynikaly, diplomaticky řečeno, nejen nevhodným oblečením, ale i jinými podivnými vlastnostmi. Na večeři ve Stockholmu, kde jsme jedli kraby, soudružky tu pochoutku pojídaly jako špekáčky s hořčicí. Velký, nicméně diplomaticky zdrženlivý údiv, sklidila jedna česká soudružka na recepci v Kodani, když tam ústřice nabodávala na vidličku a namáčela je do rajské omáčky, která jí zbyla z předcházejícího chodu. Možná, milý čtenáři, že chování českých soudružek, manželek diplomatů z dob Husákovy normalizace, nepřikládáš zvláštní význam. Jenže: Já jsem pozoroval nejprve údiv, pak i opovržlivé pohledy číšníků a viděl a slyšel jsem finského kulturního atašé. Naklonil se k své sousedce, české soudružce, nabídl jí velkou stříbrnou lžíci na omáčku, usmál se a řekl: „Madam, možná, že by bylo pohodlnější, kdybyste ústřice jedla lžící.” Soudružka, která samozřejmě nerozuměla ani slovo anglicky, se naklonila přes stůl, kde seděla další československá soudružka, a zahlaholila pravým karlínským dialektem: „Hele, Ančo, co von vlastně po mně chce ? ” Naše dámy-soudružky, s nimiž jsem měl tu čest třikrát večeřet, se vyznamenaly další, jak by řekl diplomat, pozoruhodností: Tři naše soudružky kradly ve Stockholmu krabičky amerických cigaret a doutníky. Ta nejzkušenější šlohla na závěr recepce stolní elektrický zapalovač. Západoněmecký číšník krádež viděl. V takovém případu má personál příkaz tvářit se, že nic nevidí. V Římě byly na recepci, kterou západoněmecký vyslanec pořádal u příležitostí státního svátku dne 17. července 1984, sice jen dvě, ale zato velice zkušené české dámy, čili soudružky. Blondýna s ostravským přízvukem se specializovala na stříbrné poháry, v nichž nám servírovali zmrzlinu. Ukradla tři. Vzala by jistě i více, jenže ten čtvrtý pohár se jí do kabelky už nevešel. Tmavovlasá Slovenka, odbornice na první pohled, se soustředila na příbory. Sebrala jich, pokud jsem ji stačil sledovat, pět. V Kodani braly čtyři české dámy-soudružky jen porcelánové podnosy a tu a tam i šálky na čaj nebo na kávu. Všechny shora uvedené československé manželky diplomatů z dob Husákovy normalizace se kromě trapného zlodějství vyznačovaly skoro dojemně-naivní neznalostí cizích jazyků. Nezapomenu na Stockholm: Jakýsi diplomat z černé Afriky se marně pokoušel navázat anglickou konverzaci se soudružkou, která o něco později šlohla se stolu elektrický zapalovač. „Hele, Jarko, řekni tý černý hubě, ať mě neotravuje, jo! Šak umíš anglicky,” zasyčela česká dáma-soudružka své sousedce, specializované na doutníky značky Davidoff. Kdybych nečetl celkem potěšující zprávu, že Československo ještě před tím, než se stal Jiří Dienstbier ministrem zahraničních věcí, odvolalo dvacet diplomatů, tak bych si na tři setkání s československými soudružkami na půdě západo- německých vyslanectví asi ani nevzpomněl. A teď, kdy Jiří Dienstbier bude muset vyměnit četné další diplomaty, vyvstane zatrápený problém: Kde vzít kvalifikované lidi s jazykovými znalostmi, kteří mluví aspoň anglicky a francouzský, dovedou se pohybovat i v tak zvaných »nejvyšších kruzích«, mají ve světě styky a znají svět? A kromě odborných znalostí mají i manželky, které by nám ve světě nedělaly ostudu. Já jednoho mám. Jmenuje se Jaroslav kníže Lobkowicz, bydlí v Mnichově (pro jistotu jeho přesná adresa: Lerchenauer Strasse 2, D-8000 München 40, telefon 089 - 300 65 81) už od roku 1968 a dodnes nepožádal o západoněmecké nebo i jiné státní občanství, ale zůstal v Německu Cechem s českým pasem. Nesmíme zapomenout: Když Hitler 1938 rozbil a v roce 1939 okupoval Československo, Lobkowiczové se nepřihlásili k Němcům, zůstali Čechy a vlastenci. Nacisté jim také proto zabavili majetek. Lobkowiczové jsou v Německu pojem. Zajisté, máme tady šlechtu bohatší, oplývající pozemskými statky, ale Lobkowiczové si v západoněmecké společnosti od roku 1948 vydobyli v Oblasti věd, umění i jako otevření a upřímní lidé postavení, které nelze koupit ani za miliony marek. Manželka knížete Lobkowicze je ze staré, významné a vlivné francouzské rodiny, takže Lobkowiczové mají i ve Francii otevřeny skoro všechny dveře do vlivných politických a hospodářských kruhů. A navíc: Kníže Lobkowicz, československý státní občan, absolvoval v Německu vysokou technickou školu, je vysoce kvalifikovaný inženýr u snad nejvýznamnější firmy, vyrábějící elektrotechnické a elektronkové zařízeni na nejvyšší světové úrovni. Nemohu a nechci nikomu radit, ale: Kdyby československým vyslancem v Bonnu byl Jaroslav kníže Lobkowicz, získali bychom všichni, nejen Češi a Slováci, ale i Němci. V jedné ž nejvýznamnějších západních zemí, s níž máme ještě hodně nevyřešených problémů — a četné, Zvláště ty ekonomické, budou teď narůstat —, bychom měli spolehlivého zástupce, který by napravil i špatnou pověst československé diplomacie, diplomatů a jejich manželek.., (12.12.89) ® JAROSLAV DRÁBEK KOMUNISTICKÁ STRANA USA Na jižní straně Manhattanu, na 23. ulici, v zákoutích levičáckého Union Square, stojí ošumělá budova, ve které už je léta sekretariát Komunistické strany USA. V padesátých letech, v údobí maccartyis- mu, s ní vedla vláda Spojených států zarputilý boj a dočasně ji dokonce zahnala i do ilegality. Chladnější mozky ale správně došly k názoru, že američtí soudruzi budou pod lepším dohledem, když jim bude povoleno agitovat volně a ne v ilegalitě. Americké soudy ostatně rozhodly, že má každý právo patřit k té politické straně, ke které patřit chce, i když ta strana hlásá svržení demokratického systému a vyniká enormní dogmatickou tupostí. V téměř čtvrtmiliardových Spojených státech má jejich komunistická strana asi 28 tisíc členů. Dodnes vydává pravidelně svůj plátek »The Daily Worker«, který se rozesílá vesměs zadarmo, ač kdysi ze subvencí Sovětského svazu. Její předseda, stárnoucí Gus Hall, zarputile zastává politické stanovisko, které je úplně bizarní za daného překotného vývinu v komunistickém světě. Nedávno měli američtí komunisté jednu z mála tiskových konferencí, které kdy nevraživě povolili. A tam mávnutím ruky schválili stalinismus, sovětské nároky v Maďarsku a v Československu a přepadení v Afghánistánu. Ba odvážili se i kritizovat politiku glasnosti a perestrojky REPORTÉR-POLYGON 1/90 16 [pageend16]v Sovětském svazu. Gus Hall je sedmdesátník, vzhledem hodně připomínající prodavače ojetých aut. V dvacátých letech, po vzoru rodičů, vstoupil do strany a od začátku se sou- družskou kázní a pílí vyplňoval všechny příkazy z Moskvy, z jejíhož milosrdenství komunistická strana USA žila. A už 30 let dělá KS USA předsedu. Na světových sjezdech komunistických stran býval Gus Hall v Moskvě pravidelně na řečnické tribuně coby významný host, a ač rusky pomalu vůbec neuměl, sršela a čpěla z jeho úst hluboká a zlostná nenávist vůči jeho rodné zemi. Jeho účast tam chyběla jen po oněch pár let, kdy byl zavřený v americké trestnici pro pokus svrhnout ústavní vládu USA. Není bez zajímavosti, a je skoro typické, že se ve vězení skamarádil s vězněm v sousední cele, kterým byl právě notorický Machine Gun Kelly z dob vlády AI Capona v Chicagu. Podle amerických volebních zákonů se dostane politická strana na oficielní kandidátku teprve až je podána řádná žádost s minimálním počtem petičních podpisů - obvykle ve výši mnoha tisíc v jednom státě a určitou dávkou hustoty též v jednotlivém volebním okrese. Tím se stalo, že, až na nepatrné výjimky v New Yorku a v Kalifornii, komunistická strana v Americe na kandidátce prostě není. Volič má pochopitelně právo vepsat ručně na kandidátku jméno kteréhokoliv kandidáta, včetně komunistického. Ale i tak vyjdou komunisti v Americe z každých voleb s menším počtem hlasů, než i politické strany, které propagují tak důležitá stanoviska, jako je vyšší chov vepřů nebo omezování kulturních styků mezi Spojenými státy a Velkou Británií. Příval událostí v komunistickém světě zastihnul Gus Halia a americké komunistické hnutí zcela nepřipraveného. Podle vzoru všech soudruhů na celém světě vynikají naprostou neschopností si vytvořit bez patřičných direktiv zhora jakékoliv ospravedlňující stanovisko, jak káže dialektický materialismus. A tak se američtí soudruzi uchýlili k alternativě jednodušší: papouškovat stará hesla, která kdysi platila, ale dnes už jsou k smíchu. A tím se stalo, že je americká komunistická strana ideologicky isolována stejně tak, jako její sesterské strany na Kubě nebo v Severní Koreji. Z kdysi zajímavého šaškov- ství obtěžujícího komára se stala nezajímavá zkamenělina. A tak Gus Hall sedí u psacího stolu, na kterém má bývalý telefon Lenina, který dostal darem od moskevských soudruhů. Samozřejmě že telefon je jen na ukázku a nefunguje. On ale už moc nefunguje ani ten telefon zapnutý, kterým kdysi dávala Moskva americkým komunistům příkazy a kterým oni prosili mocipány v Moskvě o finanční příspěvky na jejich plány zostuzovat, oslabovat a ničit Spojené státy. Pereat mundus comunismus ... ® FRANTIŠEK GOLDSCHEIDER MUŽ PRO KAŽDÝ REŽIM Asi před třemi roky se na mne obrátil Josef Skvorecký, abych napsal knihu o československém filmu sedmdesátých let. Proč zrovna o době temna?, namítal jsem, když je v historii české kinematografie tolik krásných míst... Jenže to všechno už bylo často a dávno napsáno, nové vlny šedesátých let nevyjímaje. Odkudkoli jsem začal, vždycky na mne dolehl marasmus oněch časů, pocit marnosti i pochyby, zda mám vůbec právo vidět všechno tak černě. Na druhé straně, jak se vůbec dalo něco pořádného dělat, když zeď mocných, všech těch Puršů, Tomanů, Fábe- rů, Steklých, Traplů, Muellerů, Semínů, Hrbasů, Klimentů a dalších výtečníků zdravého jádra nepropustila téměř nic. A přece navzdory tomu pronikl někdy i paprsek světla tmou, jak se už zcela omšele říká. Proč muselo tolik lidí odejít a tolik nemohlo tvořit? Kolik let uběhlo, než se dostal Krejcík (ten zcela výjimečně), Chytilová i Vláčil k pořádné práci? A pro Evalda Schorma nebylo až do smrti návratu. Zabitá léta, zabité šance, talenty i umění... Brzy jsem ztratil chuť i sílu líčit rozpad, v němž svou roli sehrál i Antonín Martin Brousil, čili AMB. Nepatřil sice k sekyrářům, ale ochotně jim posloužil, když za to bylo teplé místečko s výhledem (výjezdem) do ciziny. Nedávno, když přišla také řeč na Brousila, projevil Vladimír Škutina zájem o to, co jsem o něm v torzu vzpomínek napsal. Abych to prý poslal Reportéru. Tedy posílám. Absolutní stálicí československé kinematografie byl A. M. Brousil. Vždy ve flóru, vždy loajální, vždy vznešený. Předválečný kulturní referent »Venkova«, deníku agrární strany, se stal rektorem AMU a nositelem odznaku KSČ v době, kdy členem vládnoucí strany ještě vůbec nebyl. Ministr Václav Kopecký tento kosmetický nedostatek odstranil, takže Brousil se dodatečně členem strany stal, ale odznak už nosit nepotřeboval. Jako první vyslanec znárodněné kinematografie proslavil se ve světě dlouhým modrým šálem, patrně nejdelším v dějinách pohyblivých obrázků. Zvláště slušivým se zdál v kombinaci s těžkým modrým zimníkem (občas střídaný žlutohnědým), což byl pro A. M. tradiční úbor v zimě a tvořil neodmyslitelnou část jeho neodolatelné osobnosti. Tak smýšlel Brousil nejen sám o sobě, ale téhle sugesci podlehlo i každé vedení Čs. filmu. Velký mystifikátor miloval sebe uprostřed filmového víření, jeho virtuózni diplomatické prostocviky působily často komicky. Byl mistrem rychlopřevleku, i když chodil pořád ve stejném, ale určité kouzlo osobnosti měl a nedají se mu upřít zásluhy, jen z nich příliš dlouho a nenasytně tyl. Byl to kultivovaný člověk bez skrupulí. Chameleon. A. M. byl jako slavomam i znamenitý propagátor své světovosti. Po návratu z festivalů nabízel novinám interviewy, které sám napíše, tedy pohovoří sám se sebou, s profesorem Brousilem. Otázky formuloval tak, aby vyšlo najevo, že patří nejen k průkopníkům festivalové popularity čs. kinematografie, ale i k veličinám světové filmové kultury vůbec. Benátky byly kolébkou jeho slávy. V roce 1947 zachránil Biennále. Festival byl totiž smutný, neradostný až do chvíle, než A. M. vybalil z kufru »Sirénu«. Porota byla oslněna, konečně něco nového v tom moři morbidity a prázdnoty — sociální téma. A tak získala »Siréna« Zlatého lva — Velkou cenu. Vyznamenán byl nejen režisér Steklý za přepis románu M. Majerové, ale i E. F. Burian za hudbu. Mimochodem byl jsem jako adept herectví v divadelní šatně přitom, když přišla Mařenka prosit Emilka, aby jí tu hudbu napsal. Burianovi se moc nechtělo, nechal se od té protivné dámy, kdysi krásné múzy anarchistů, dlouho přemlouvat, ale myslím, že nemusel litovat, jeho hudba k »Siréně« má v dějinách českého filmu své místo. Nevím, zda to dělal »il professore« i v hotelu Excelsior na Lidu v Benátkách, ale když přijel do Karlových Varů, věděl už celý Grandhotel Pupp, co bude následovat. Patřilo to jaksi k povinnostem tajemníka mezinárodní poroty provázet Brousila po patrech, stahovat klozety a pouštět vodu v koupelnách okolních pokojů, přivolávat a odesílat výtahy osobní i nákladní, pořvávat na chodbě. Jakmile A. M. Brousil zaslechl v přiděleném budo- áru zvuk zvenčí, okamžitě měnil apartmá za jiné. A stahování klozetů a vytahování rolet se opakovalo až do úplného »spokoje« předsedy Brousila a totální vyčerpanosti provázejícího personálu. Pan profesor nebyl přítelem nočních radovánek v barech a vinárnách, i noc měla sloužit k diskusím o pokrokovém filmovém umění. Nedal se zlákat alkoholem, filmové myšlenky mu nejlépe jiskřila ohřívaná voda. Ve svém živlu se však cítil na volné tribuně, na tiskovkách, přecházel z jazyka do jazyka v představě, že každému novináři odpovídá jeho rodnou řečí. Zažil jsem exhibici, kdy za zády novinářů byly už nachystány stoly s pražskou šunkou, frankfurtskými párky, plzeňským pivem a moravskou slivovicí, ale Brousil nedbal toho, že se davy od něho odvrátily k stydnoucím párkům a teplajícímu pivu, dále rozkládal rukama a argumentoval. Na podobný způsob několikrát umořil členy karlovarské mezinárodní poroty. Když bylo třeba, až do bílého rána licitoval a blafoval, zapřísáhal i jemně vyhrožoval, až vymodlil cenu pro Československo anebo pro sověty, zkrátka nesměla přijít ani DEFA, a vůbec nejšťastnější byl, když dosáhl u Velké ceny Ex aequo: jednu cenu rozťal na dva rovné díly — to byla vůbec největší rána válečným štváčům. PřiREPORTÉR-POLYGON 1/90 17 [pageend17]rozeně nezapomněl na Indy a Korejce, když se osvobodili z koloniálního jha, ať pocítí slast solidarity. S jarem 1968 narostla Brousilovi křídla. Byli to přece jeho žáci, o nichž se všude psalo, že udělali díru do světa. Forman, Jasný, Kachyha, Chytilová, Němec, Máša, Schorm, Jireš, Menzel, Juráček, Passer (zapomněl, že ho nenechal dokončit FÁMU).... V máji se účastnil nultého světového festivalu filmových škol v Mariánských Lázních jen krátkými diskusními příspěvky a dokonce se proslýchalo, že výjimečně popíjel po nocích i něco jiného než horkou vodu. Ale to byla asi jen sprostá pomluva. V červnu byl dojat na Berlinále slovy Orsona Wellese, který na své tiskovce prohlásil, že celé filmové školství je pro kočku, až na pražskou FÁMU, která přivedla na svět českou filmovou školu. Stisk rukou Orsona Wellese a Antonína Martina byl zvěčněn fotografy a zveřejněn světovým tiskem v Československu, včetně »Kina«, kde jsem šéfoval. Po 21. srpnu se vžil do role hrdiny odboje. Barvitě líčil, jak zkoušel ruské vojáky z dějin sovětské kinematografie, když mu chtěli zabránit vstoupit na akademickou půdu. O »velkém městě« věděli pramálo, a tak když je u Pudovkinova přepisu Gorkého »Matky« málem dohnal k pláči, pochopili, že mu musí uvolnit cestu na Akademii. Po tomhle etapovém vítězství odejel s hrdým pocitem do svých Benátek, aby udílel přítomným okupantům další lekce. Na otázku sovětských filmových teoretiků »Jak se máte, soudruhu profesore?« odpovídal úkosem: »Špatně, páni!« Ani se nenamáhal dívat se na ně, a když, tak pohledem, který probodával. To mi za čerstva vyprávěl a předehrával v Bergamu, kam na své agitač- ní cestě zavítal. V Bergamu bylo Československo zastoupeno Němcovým filmem »O slavnosti a hostech«. A.M. se obával, že tentokrát nepřiveze do Prahy žádnou cenu, dokonce ani jeho osvědčená zbraň v nouzi — »lidový divák« — nepomáhala. Brousil si vzpomněl na metodu Rumunů, kteří téměř pokaždé utíkali před vyhlášením cen z Karlových Varů, když jim hbití zvědové donesli zprávu, že letos vyjdou opět naprázdno. Proto rozhodl, že na protest předčasně z Bergama odjedeme. Jenže nám se nikomu nechtělo předčasně Itálii opouštět, tak bylo po taktice. Nakonec se ukázalo, že jediná cena, která vůbec byla v tom roce v Bergamu udělena, pocházela od FIPRESCI, sdružení filmových novinářů, a tu přiřkli právě Němcovu filmu. A tak jsme se na závěrečné recepci všichni s panem učitelem (Brousi- lem) a s předsednictvem festivalu nejen srdečně zasmáli, ale i vyfotografovali. Naštěstí — pro Brousila — nevyšla mu ani svačina, na kterou chtěl v Bergamu pozvat zahraniční novináře a vyzvat je k tiskové válce proti okupantům. Naštěstí proto, že po všechna příští léta mohl tyto vážené »západní« kolegy nadále vítat ve festivalových Varech ve své tradiční funkci znormalizovaného předsedy obrozené mezinárodní poroty. Než se znormalizoval, nebylo o něm kratší čas slyšet. Najednou se začal objevovat na ideových shromážděních. Když byl v Plzni na zasedání zčásti omilostněných filmařů, kteří se sjeli na FINALE 1970, vyzván ostravským ředitelem krajského filmového podniku Kramářem, známým omezencem a levičákem, aby se ze svých postojů v pozdním Pražském jaru kál, tehdy prý jen tak ledabyle, ale dotčeně, obrátil hlavu směrem k nařčení a prohodil: »Nevím, o čem, soudruhu, mluvíš.« Tím to skončilo. Krajský soudruh Kramář totiž netušil, že v nastaveném čase obešel Brousil v hlavním městě vlivné funkcionáře a šedé eminence, aby jim vysvětlil, že v době, kdy se sovětskými vojáčky nikdo ani nepromluvil, diskutoval s nimi o významu přepisu Gorkého »Matky«, že hned nato odejel na mezinárodní festivaly, aby vysvětlil význam a funkci záchranné akce v srpnu 1968. A pokud jde o českou filmovou školu a její kontrarevoluční předehry na poli kulturním a uměleckém, pak musí připomenout, že vždycky své posluchače varoval před unáhlenými činy a vyzdvihoval příklady ze sovětské kinematografie, kde se dlouho pečlivě připravuje scénář a dlouho se pak realizuje, protože »dvakrát měř a jednou řež« platí dodnes. Byli lidé, kteří Brousila omlouvali, protože kdyby »při tom« nebyl, mohlo být všechno v rukou takových es z FÁMU, jako jsou profesoři Pilný nebo Kressl. Tedy mnohem horší. Ale tohle se přece říkalo i o Husákovi, a dnes už zhoustly řady těch, kteří se kloní k názoru, že je to šum a fuk, jestli tam byl on — nebo Bilak. Brousil nebyl bezcharakterní, ale v jádru neškodný, jak se myslelo. Velmi promyšleně budoval své staronové pozice a hru »já na bráchu« ovládal vždycky znamenitě. Věděl kupříkladu, jakou úlohu má v nové sestavě Vojtěch Trapl, režisér, ideolog a nový profesor novinářství a fil- mařství. Když Trapl zfilmoval podle své divadelní hry »Tobě hrana zvonit nebude«, zařídil mu Brousil na MFF v San Sebastianu cenu CIDALC. Brousil patřil k zakladatelům této malé (malá, ale naše) mezinárodní organizace, která zasáhla tam, kde právě chyběla cena. Tímto taktickým činem otevřel »Hraně« cestu i na další festivaly, kupříkladu do italského Avellina. „Poprvé přišel československý autor s tématikou »krizových let« v rodině etického dramatu, které obnažilo skryté morální defekty, tížící desoriento- vanou veřejnost. Ještě uprostřed kvasu doby reagoval na palčivý problém z nadčasového hlediska.” Jak čtu — v Panoramě československého filmu —, tak cituji perly o Traplovi a »Hraně«. (»Panorama československého filmu« vydalo nakladatelství Panorama v roce 1985. Lektoři: prof. dr. Vojtěch Trapl a dr. Miloslav Kovář, CSc.) Brousil zbrousil opět kus světa. Když na FÁMU nebo v zahraničním oddělení Čs. filmu nebyly prostředky na cesty tvůrců, nikdy nechyběly peníze pro Její Magnificenci, dokonce ani tehdy ne, když už začal opravdu churavět a bylo známo, že v cizině tráví víc času po doktorech než v kinu. Nejlibější pocit ho obestřel v nemocnici perského šacha. K jeho lůžku přicházela samotná císařovna Farah Diba, byl přece nejvěrnějším a nejpodnětnějším účastníkem jejího teheránského filmového festivalu. S pádem dynastie upadlo rychle teheránské festivalové intermezzo v zapomnění. Zimomřivý Antonín Martin zatoužil po žhavém africkém slunci, tedy po ještě intenzivnějším poznání kinematografií Třetího světa. Přece první přišel na to, že Karlovy Vary jsou ideálním místem pro Symposium zemí Asie, Afriky a Latinské Ameriky! Prý i v té černé Africe užil víc plátno nemocničních lůžek než to promítací. Když jednou vystupoval z auta, které ho přivezlo z letiště, upřel pohled do dálek, hledaje revoluční vítací výbor, aby se s ním po slovanskú pobratřil — a už ležel v příkopě. Byla z toho zase nemocnice. Naposled jsem zažil Brousila ve festivalových letních Varech roku 1980. Jménem poroty rozdával ceny a gratulace. Byl to smutný pohled na byvší osobnost, zaplétal se do omšelých sentecí, šaškoval. Byl to i neradostný obraz byvšího festivalu, který promarnil svou šanci. Ani v minulosti neoplývala karlovarská soutěž vynikajícími filmy (kterému festivalu se to taky hned tak podaří?!), dokonce i jeden z nejpříjemnějších festivalových ročníků — 1968 — budil posměch svými početnými porotami, ale filmařský lid sem rád přijížděl už kvůli té neopakovatelné atmosféře kolem secesního Grandhotelu Pupp. To všechno odnes’ čas. Festival je teď soustředěn v obrovitém betonovém paláci Thermal na druhém konci lázní, kde začíná město a všednost. Asi si řeknete, že jsem Brousila zrovna nemiloval. Není to nepravda, ale musím přiznat, že nám svými příhodami poskytoval vděčné náměty k zábavě, když jsme sedávali o festivalových nocích u vína. Kdysi, po válce, jsem rád četl Brousilovy recenze o divadle a filmu, jeho kultivované, bystré úvahy; imponoval mi. Čím dál tím míň psal, hlavně se věnoval té ubohé filmové diplomacii. Nakonec byl i posluchačům FÁMU pro legraci. Pozér, prospěchář a mluvka, který se mohl stát postavou z románu Ufa a Petrova nebo figurou Molierovy komedie. ® ARNOŠT WAGNER NUDNÁ ZEMĚ? Někteří místní čtenáři Reportéra o mně říkají, že píši o Kanadě jenom negativně. Slyšel jsem ale i názor, že jsem pozitivní negativista. A s tím naprosto souhlasím. Pozitivního žurnalismu jsem již zažil dost. Byly doby, kdy jsem musel psát jenom pozitivně a nudil tím jak sebe, tak své čtenáře. Mohl bych psát o letošní fantastické úrodě kanadské pšenice, o relativně nízké inflaci, o zvýšení minimální hodinové mzdy na pět dolarů, o obrovské výstavbě rodinných domků s průměrnou cenou sto třicet pět tisíc. Mohl bych . . ., ale pak by se nikdo nedověděl, že v mém městě se za nelegální vyčúrání platí životem. V roce 1988 napsal známý anglický 18 REPORTÉR-POLYGON 1/90 [pageend18]časopis »The World« o Kanadě, že je po Singapuru »dullest« země na světě. (Duli znamená tupý, hloupý, zasmušilý, mdlý, dullest nejtupší, nejhloupější atd.) Tento časopis hodnotí statisticky jednotlivé země, města, životní úroveň a styl, politickou situaci, ekonomické podmínky a změny k lepšímu nebo horšímu. Zpráva, která byla uveřejněna ve všech větších novinách v Kanadě, nevzbudila vůbec pohoršení, nikdo se neurazil, nekomentoval. Ottawu, hlavní město Kanady, hodnotí »The World« jako jedno z nejnudnějších a »nejmrtvějších« hlavních měst na světě. Nesouhlasím. V mém městě se děje stále něco úžasného, čtenáři místních novin nudou netrpí. Jeden příklad: Malá potřeba, vykonaná na zastrčeném místě města, se trestá přísnou pokutou. Veřejné záchodky v našich městech neexistují. Ne z hygienických, ale z mravnostních důvodů. Na záchod se chodí - pokud má člověk automobil - do záchodků při benzinových pumpách. Chodci se pak musí prodrat řadou obsazených stolů v restauraci k záchodkům, obyčejně umístěných za barem nebo u kuchyně. K tomu se cestou tam nosí strnulý úsměv, cestou zpátky k východu restaurace pak benevolentní obličej. Potřebného někdy zastaví číšník s neomalenou otázkou, někdy je již na dveřích restaurace umístěn nápis »Záchody jen pro platící hosty«. A pak jsou zde parky . . . Uprostřed Ottawy je parčík, několik desítek metrů od sídla vlády, kde sice jsou záchody, ale jenom pro poslance a turisty. Parčík končí kolmým, asi deset metrů vysokým srázem, před kterým je kovové zábradlí. Toto místo by mělo vejít do dějin nebo do literatury jako tragické Zvo- nokosy. První mrvolu s rozepnutým poklopcem našla policie na dně strže již v roce 1987. Až do poloviny června 1989 nedošlo na místě k další nehodě. Pak od poloviny června do lo. srpna, tedy za méně než tři měsíce, spadlo se skály sedm lidí. Tři se zabili, ostatní zmrzačili. Každá nehoda byla v novinách komentována, městská správa kritizována, občané Ottawy upozorněni na nebezpečí. Po šestém pádu se úřady rozhodly vysekat křoví za zábradlím — pro lepší viditelnost. Na otázku novinářů odpověděl mluvčí městské správy, že se v budoucnu neplánuje větší bezpečnostní opatření, maximálně se uvažuje o osvětlení skály zespodu. Zvýšení bezpečnostních opatření by prý jenom potvrdilo to, že dosavadní nebylo dokonalé, což by zavdalo příčinu k lavině žalob postiženými a jejich rodinami. Včera tam zase spadla jedna slečna. Zpráva v novinách říká, že policie strávila na místě nehody hodinu a celá věc se podrobně vyšetřuje. Až do dalšího vyčú- rání.. . Jak mohli redaktoři časopisu »The World« označit Kanadu za nudnou zemi ? Jak se může někdo nudit v zemi, kde zástupci všech odborových organizací v akci »Síla květin« zaplavili kanceláře ministryně, zodpovědné za zaměstnanost obyvatelstva, nespočetnými květinovými koši, aby ji galantně požádali o změnu připravovaného snížení nezaměstnanecké podpory o jednu a půl miliardy dolarů?! Ministryně květiny nepřijala, a tak »bojovně« naladění zástupci dělnické třídy je rozdávali poslancům a sekretářkám. Je protizákonné podplácet vládní činitele za služby poskytnuté podnikům. Ale když se to již stane, musí dotyčný businessman uvést v daňovém přiznání částku úplatku a jméno osoby, která úplatek přijala. Také zloděj, který něco ukradne, musí to v daňovém přiznání uvést a daně ze zlodějny zaplatit. Samozřejmě že máme zákon, který zaručuje zlodějům i úplatkářům, že jejich informace na daňovém přiznání je naprosto důvěrná. A tak policie třeba hledá léta lupiče, jehož jméno je již v kompjútru daňového úřadu. Když se ptali novináři ministra pro daně, pana Oty Jelínka, jak je to vlastně možné, pan ministr z toho vykrasobruslil tím, že neměl čas si všechny papíry ještě přečíst, neboť až donedávna dělal ministra sportu. Ne, opravdu se lidé v naší zemi nenudí. Obrýlené sufražetky obsadily stanoviště v Guelphu a vrhaly se pod buldozery, aby zachránily 13 husích vajec po dobu sezení. Ve stejném čase členky a členové organizace ALF ve Vancouveru podpalovali řeznictví, oslavujíce Světový den záchrany zvířat. Na druhé straně však zamítl soud v Edmontonu rozvod ženě s dítětem, která se již po léta »cítí jako zvíře« ve společném manželství s praktikujícím manželem -homosexuálem. K rozvodu prý není důvod, řekl sudí. Až donedávna měli jenom ženatí vězňové nárok na několikadenní návštěvu manželek ve vězení. K tomuto účelu jim vězeňská správa dává k dispozici obytný přívěs s ložnicí a kuchyní na vězeňském dvoře. Důvody: biologicko- humánní. Dnes má nárok každý uvězněný homosexuál na návštěvu svého milence ve stejném přívěsu, kde si může dát během několika dnů do pořádku svůj biologický proces (jako kdyby mu to nestačilo ve vlastní cele)! Lidé se těmto věcem smějí jenom velice málo. Převážná část obyvatelstva bere věci vážně. Nikdo nechce narazit na »Human Rights«. Jenom zřídka se ozve masa lidí proti nehoráznostem, které vycházejí z hlav politiků bojujících o volební hlasy. Jedno z bolavých míst je tradicionalis- mus, na který si tato země nenechá sáhnout. V Cechách je to český lev, se kterým se museli smířit - i když v obludné podobě — i komunisté. Zde je to Kanadská královská jízdní policie, jediná neměnící se tradice, symbol něčeho čistě kanadského, odrážejícího se v historických uniformách a obřadech, které se neměnily po dobu 120 let. A přece se našel blbec, který jediným podpisem zničil tradice RCMP. Tento pohlavár na žádost místních sikhú, jedné z mnoha náboženských sekt, žijících v Kanadě, změnil tradiční uniformy Kanadské jízdní policie, aby vyhovolaly jejich náboženským požadavkům. Tradiční vysoká kožešinová čepice se může vyměnit za turban, jemně vyholená tvář za pokroucenou bradu, tradiční zbraně za kyndždály a mečíky, opasky za řetízky. Jenom na jednom trvala komise, která měnila uniformy: brada sikhú musí být umístěna v síťce stejné barvy jako jsou vousy. Tato změna se děje právě v době, kdy Anglie je připravena vydat kanadským úřadům sikha, který je zodpovědný za smrt několika set Kanaďanů, kteří zahynuli v letadle směřujícím k anglickému pobřeží. Tento sikh má kanadské občanství a je členem organizace kanadských sikhú, organizace, která si změnu v uniformách RCMP vymohla. Tedy: čestné stráže u vládních budov, před sídlem reprezentanta anglické královny v Kanadě, budou stát - tak jako před Buckinghamským palácem - v turbanech? Nebudou. Zatím nebudou, protože do řad Kanadské jízdní policie se dodnes nepřihlásil jediný sikh, i když krejčí uniforem mají na nové modely již nastříháno. Kdy uvidíme na hlavách členů RCMP ukrajinské ušanky, polské barety, německé kšiltovky, turecké fézy, slovenské jánošíkovské klobouky, čínské slamáky? Nikdy. Doufám, že nikdy. Kam bych pak z toho Kocourkova emigroval? ® VÁCLAV VÝTVAR, emeritní mrchopěvec MRCHOPĚVCI V ŘÍMĚ Když jsem psal o Petru Ebenoví a »spiknutí varhaníků« (Rep. 4/89), měl jsem k disposici pouze amatérskou nahrávku jednoho koncertu SPOMAKA ve Spolkové republice Německo a dvě staré nahrávky Supraphonu z r. 1968. Na jaře 1989 jsem netušil, že se starými přáteli »mrchopěvci« se sejdu v Římě při svatořečení Anežky Přemyslovny. Přijeli dvěma autobusy, sbor od sv. Jakuba v Praze, který se dnes jmenuje »Cantores Pragenses«, orchestr a dómský varhaník od sv. Víta Ota Novák. Jestliže vycházím z toho, že každá společnost potřebuje k zachování své existence určité tradiční normy a instituce, které zaručují zachování těchto norem, pak je nutno uznat, že Novák, Herci, který je již přes 40 let šéfem celého toho podnikání a vynikající dirigent, ale i celý ansámbl představují fenomén, jinde ve světě — alespoň pokud jsem to na Západě poznal — již téměř neexistující. Právě z tradice Černohorských, Brixiů, Rybů, Dvořáků, Foerstrů, Tadrů, Wiedermannů etc., ale i husitského zpěvu, bylo jedině možné takové hudební zarámování celých oslav Svatořečení, jaké jsme zažili. Dva koncerty české duchovní hudby v římských hudebních akademiích byly sice díky nedostatkům organisace málo navštíveny, zato u šv. Petra a u 12 Apoštolů slyšeli svatojakubský soubor všichni, a když zpívali Černohorského dvojitou fugu »Laudetur Jesus Christus«, posluchačům zatrnulo. Z hrdel tisíců českých a slovenských poutníků z celého světa zazněly »Ježíši, Králi«, »Tisíckrát pozdravujem Tebe« a jiné kostelní písně na Svatopetrském náměstí, avšak při bohoslužbách bylo geniálně využilo obou tradic české duchovní hudby: lidové české a latinské. Slzeli jsme, když na konci mše sv. u 12 Apoštolů zpívali jsme »Hospodine, ulituj nás«. Při audienci u Sv. Otce vystoupil kroREPORTÉR-POLYGON 1/90 19 [pageend19]mě »Cantores Pragenses« ještě chrámový sbor od sv. Jakuba v Brně se zpěvy staroslověnskými, a tato konfrontace byla velmi jímavá. Za to, že »Cantores Pragenses« vůbec do Říma mohli přijet (a tu hudební »šta- fáž« zvládli mistrně, s obrovskou disciplinou a elegantně), je vzdát dík především ndp. Otci kardinálu Tomáškovi, který to prosadil. To, že obě tradice zůstávají v Čechách navzájem se doplňující, ovlivnil v uplynulých létech pro chrámovou hudbu příslušný svatovítský kanovník, Otec Jaroslav Vlček. Musím se zmínit ještě o jedné věci — na výzvu Otce kardinála Tomáška našel se pouze jediný skladatel, který zkomponoval kantátu ke Svatořečení — Jan Hanuš. Skladbu provedli »Cantores Pragenses« s největší profesionálností. Budiž za to dík Janu Hanušovi i všem interpretům. @ VLADIMÍR ŠKUTINA KDO JEŠTĚ VÍ KDO BYLI CRANOVÉ? V dnešním Československu už skoro nikdo. Snad už jen hrstka stárnoucích Čechoameričanů. A pak možná všímavý našinec, když kdekoli ve Spojených státech vstoupí do místností, jimž taktně říkáme sociální zařízení. Na většině umyvadel a mís na toiletách je modrá ochranná značka: CRANE. A přece právě toto jméno, jméno zakladatele a majitele jednoho z největších průmyslových koncernů Spojených států, je úzce spjato s dějinami Československa a s rodinou Masarykovou . Kdo byl Charles Crane? Kdo byli jeho synové Richard a John? A kdo dcera Francis? Rodina Cranů vlastnila v minulém století jednu z největších továren na světě — vlastně koncern, továrny na veškerá keramická hygienická zařízení. A několik tisíc našich tehdy čerstvých českých a slovenských přistěhovalců našlo v továrnách zaměstnání. Charles Crane byl však dost dobrodružného založení, posedlý cestováním a zájmem o politiku. Zajímal se i o ruskou otázku a kdosi mu doporučil set- kání s profesorem Tomášem Garrigue Masarykem jako odborníkem právě na ruskou otázku. Roku 1896 přijel Charles Crane do Prahy za profesorem Masary- kem. — a od té doby se ti dva stali velkými a skutečnými přáteli. Naštěstí se dochovala bohatá korespondence mezi těmito dvěma velkými muži (o této korespondenci a jejím dramatickém osudu bude řeč níže.) Roku 1907 poslal TGM svého syna Jana do Chicaga, aby tam pracoval jako dělník v Cranově továrně. Jenže Charles Crane záhy poznal obrovský dar Jana Masaryka jednat s lidmi, okouzlit lidi - a jeho mimořádný jazykový talent, takže umístil Jana do personálního oddělení. Později se Jan Masaryk oženil s Cranovou dcerou Francis, ale toto manželství nemělo dlouhého trvání. 20 Roku 1911 předal Charles Crane vedení koncernu své rodině, nechal se vyplatit a vrhl se do politiky. Řídil a financoval volební kampaň Woodrow Wilsona. Dnes je prokázáno, že to byl právě Crane (a v nemalé míře Cranovou zásluhou i hlasy našich a polských krajanů), který roku 1912 zajistil Wilsonovi volební vítězství. Když v roce 1914 musel T.G.Masaryk odejít do exilu, napsal Charles Cranovi osobní dopis. Crane okamžitě poukázal Tomáši Masarykovi částku 50 tisíc dolarů na čs. odboj a byl to Crane, který pomohl financovat vznikající čs. legie. A byl to opět Crane, který (zas za úžasné aktivity tehdy České národní rady americké a exilových Poláků) přiměl prezidenta Wilsona, že USA vstoupily do války. Pro vznik a uznání samostatnosti Československé republiky je rozhodující setkání Tomáše G. Masaryka s prezidentem Wilsonem ve vile rodiny Cranů na Cape Cord ve státě Massachusetts v roce 1918. U této vily jsou dnes největší podmořské laboratoře pro výzkum moře, patřící rovněž rodině Cranů. Starší ze synů Charlese Crana, Richard, se stal po válce prvním vyslancem Spojených států v Československu. Byl jím do roku 1921. Toho roku přijel Charles Crane do Prahy na návštěvu k TGM a prezident Masaryk nabídl svému americkému příteli, aby jeho mladší syn John, který se zajímal o Evropu a nově vzniklé státy, přišel do Prahy a stal se sekretářem prezidenta Masaryka. „Aby viděl na vlastní oči, jak se dělá republika,” řekl tehdy TGM. Také hned po ukončení studií na pařížské Sorbonně do Prahy nastoupil a zůstal prezidentovým sekretářem až do roku 1931. John Crane zůstal přítelem Československa až do své smrti roku 1983. Díky Johnu Cranovi se také zachovala korespondence Charles Crana (zemřel roku 1950) s TGM ... a o tuto korespondenci nyní běží. Roku 1920 se v Bystřici u Turčanské- ho Sv. Martina narodil Pavel Rohoň. Ve svém dětství měl často v létě možnost potkávat prezidenta Masaryka a jeho rodinu (zvlášť nejstarší dceru dr. Alici Masarykovou), protože Masarykovi jezdili do Bystřičky na prázdniny. Jako školák dokonce na školní besídce recitoval prezidentu Masarykovi básničku. Po únorovém puči 1948 emigroval. Roku 1951 se v New Yorku sblížil s paní Olgou Hurbanovou a dr. Alicí Masarykovou, a ta jej roku 1953 představila John Cranovi. Tehdy Pavlu Rohoňovi vyšla studie o paní Charlottě Garrigue Masarykové a o rodině Garriguové. Z prvého setkání Pavla Roho- ně s John Cranem vzniklo přátelství a v šedesátých létech napsal John z Říma Pavlu Rohoňovi, že by bylo užitečné, aby si Pavel pročetl rodinný archiv. Že jsou tam dopisy TGM a že je tam mimořádně zajímavý poznámkový materiál jeho bratra o Slovensku. A dodal, že po přečtení studie o Garriguových se táže, jestli by měl Pavel Rohoň chuť k napsání monografie o otci a synech Cranových. Roku 1966 se Pavel Rohoň položil do studia rodinného archivu Cranovy rodiny. Chtěl napsat původně jen článek a pak menší studii. Ale když objevil deník Richarda Crana, který má přes 600 stran a v němž jsou popsány dosud neznámé osudy rodiny a rovněž komentáře k situaci v Československu nejen do roku 1921, bylo jasné, že to je materiál na knihu. A tak v těchto dnech dokončuje Pavel Rohoň první verzi obsáhlé knihy se zatímním titulem »Předehra k svítání«. Bohužel zatím jen v angličtině. ® JINDŘICH LION MILIONÁŘEM NA 8 d n í Nikdy jsem nezáviděl Rotschildovi či Rockefellerovi jejich miliony. Proto jsem se také neúčastnil žádného sázecího rodea, ať už se jmenovalo Sazka, Sportka, loterie či nyní Lotto-Toto. Vyhrávám tak každý týden svých solidních 24 šilinků, které neprosázím. Jinak manželka, věčná optimistka. Ještě se nevzdala marné naděje na velkou výhru. Uvidíš, že jednou budu milionárkou, říká. Zatím prohrává 24 šilinků týdně. Za 20 let tak prohrála skoro 24 tisíc. „Ale jednou ty miliony vyhrajú, uvidíš," nevzdává se naděje. A já na to: „Víš, jaké s nimi budeš mít starosti? " „Zádně," vece ona. „A když, takové starosti bych si přála. " Letos v létě ty starosti poznala na vlastní kůži. Jeli jsme se skupinovým, ve Vídni předplaceným zájezdem na týden do Jugoslávie, kde jsem si hned první den rozměnil tisíc šilinků na malé výdaje. Jo, malé výdaje! Dostali jsme za ně přes dva miliony dinárů a stali se takřka přes noc dvojnásobnými milionáři. Kam s nimi?, zněla teď nerudovská otázka. Já je rozhodně u sebe nosit nechci, prohlásil jsem rezolutně při pohledu na těch několik objemných balíků bankovek. Mně se do kabelky také nevejdou, řekla žena. Ale doma dva miliony jen tak bez dohledu ležet nenechám. Vidíš ty starosti, které musí mít chudák Rotschild?, povídám. Já bych ty peníze rozdělil na pět hromádek a schoval každou jinam. Aby případný zloděj našel maximálně jednu. Přece jsme nejeli na dovolenou, abychom seděli doma a hlídali naše miliony! S tím žena k mému překvapení souhlasila a na můj návrh přistoupila. Chudý bohatý Rotschild, řek! jsem si. Peníze jsme rozdělili na pět hromádek a uschovali každou do jiné skrýše. Manželčina starost byla, jak ty peníze nejlépe uschovat, moje zase, jak se jich co nejrychleji zbavit. Abychom náš týden na pobřeží Jadranu mohli prožít pokud možno bez starostí. Nebál jsem se ukradení našeho překvapivě nabytého jmění, aie dělal jsem si starosti, jak se takového množství peněz za osm dní zbavit. Mé starosti vyřešil náš první nákup. Za láhev minerálky žádal obchodník nestydatých 25.000 dinárů, za kilo banánů 40.000 a za známku na pohlednici 11.000. Rychle jsem navrhl rozeslat všem známým po celém světě pozdravy, ačkoliv REPORTÉR-POLYGON 1/90 [pageend20]proti takovým hloupostem o každé dovolené přes manželčiny protesty brojím. Jen za pohledy a známky jsme tak vydali bratru 230.000 dinárů, tedy skoro čtvrt milionu. Takže moje obavy byly zbytečné. Naše jmění se rychle rozplývalo a my už ve středu neměli téměř co hlídat. A to jsme měli štěstí, že jsme byli v Jugoslávii až letos. Trávit tam dovolenou před několika lety, než nahradili staré dináry novými v poměru sto ku jedné, mohli jsme být miliardáři a mít ještě větší starosti. Když jsme chtěli načít náš pátý balíček, nemohli jsme ho za živého boha najít. Příliš dobře jsme jej schovali a nezapamatovali si, kam. Dříve měly české učitelky každé léto na jadranském pobřeží problémy se žraloky, dnes mají turisté bez rozdílu pohlaví, národnosti a povolání problémy s jměním. Pátý balík jsme nenašli a tak jsme byli nuceni rozměnit ještě peníze navíc. Zmizelou hromádku bankovek v ceně skoro půl milionu dinárů jsme našli až při balení v den našeho odjezdu. Byl pečlivě schován v prázdném kufru. Teď nastal skutečný poplach: co tři hodiny před odjezdem lodě s tolika penězi? Chovali jsme se jako praví milionáři a rozhazovali statisíce na všechny strany. Vidět nás Rotschiíd s Rockefeííerem, jistě by nechápavě kroutili hlavami. Jednat tak oni, nebyli by dnes multimilionáři. A přesto jim jejich starosti nezávidím. / moje žena se přesvědčila, že to milionáři na světě nemají lehké. Nicméně sází každý týden dál. Ženy jsou nepoučitelné... (Říjen 1989) ® FRANK MARLOW TO BYL ROK ... 9 Uvědomujeme si, že nejen roky končící osmičkou byly důležité, ale že i roky končící devítkou byly zajímavé. Ve Světlé nad Sázavou bylo i v roce 1809, tak jako v každém jiném roce, trápení s počasím. Dne 16. června zničilo silné krupobití úrodu a dne 18. října napadlo tolik sněhu, že velké stromy pod jeho tíží byly zlámány. K dovršení toho všeho zemřel 2. listopadu dosavadní majitel Světlé, hrabě Leopold Kolovrat-Kra- kovský, císařský a královský státní a pokladní ministr. Světelský zámek byl za francouzské vojny proměněn ve vojenskou nemocnici. V roce 1809 stávalo ve Světlé a okolí 25 granátnických dílen s 88 dělníky a roční výrobou 98.000 granátů, 60 tkalcoven s 89 dělníky, 1 papírna s 10 dělníky a roční výrobou 30.000 rysů, 4 draslovny s 12 dělníky a roční výrobou 120 ct. potaše. To byly melancholické doby napoleonských válek, ale světelská kronika na to reagovala jenom zmínkou o zřízenívek jenské nemocnice v zámku. Jinak se to Světeláků snad ani nedotklo. Dne 22. května zadržela rakouská vojska Napoleonův postup v bitvě u Esslingen. Níže se dočtete, jak se to slavilo. V té době měl Napoleon obsazenu Vídeň a bydlel v Schoenbrunnu. Dne 5. července zvítězil Napoleon nad Rakouskem u Wag- ramu. 10. října vydává rakouský císař rozsáhlou amnestii zběhům domobrany. Mám ji tu také v originále. Je to celkem smutný dokument. Dne 14:*října diktoval Napoleon Rakousku mírovou smlouvu v Schoenbrunnu, v níž mu Rakousko postoupilo ilyrské provincie. A teď vám, milí přátelé, ukážu, jak se v roce 1809 veřejně lhalo. Mám tu originál vyhlášky české vládní správy ze dne 31. května 1809. To se ví, že toho dne ještě vláda nevěděla, že zanedlouho po tom vítězství u Esslingen přijde porážka u Wagramu. Vyhláška je tištěna na hadrovém papíru, a proto je po těch 180 letech v dobrém stavu. Je v češtině, jakou se tenkrát psalo a je tištěna švabachem, jak tomu bylo tenkrát zvykem. Aby se to lehčeji četlo, přepsal jsem to latinkou, ale ponechal jsem slova a syntax beze změn. Znělo by to například v originále takto: »Udatnj Ochranitelowé wlasti! Cýsař Napoleon gest na hlawu poražen. « Zde je ta vyhláška: UDATNÍ VLASTENŠTÍ OBRÄNCOVĚ! Císař Napoleon, jenž se až doposavad za nepřemožitelného držel, ve dvou nám na věky pamětních dní 21. a 22. Máje běžícího roku, od Jeho Císařské Vyvýšenosti KARLA, nejvyššího polního vůdce Rakouského vojska, na hlavu poražen byl. Jeho všemožná vynasnažování moudrým řízením a stále pečlivou správou Jeho Císařské Vyvýšenosti Nejvyššího Vůdce všeho Rakouského vojska, a neohroženou, a tak říkaje Ivovskou udatností, všeho od našeho na nejvejš od nás ctěného a nejmilejšího Císaře Pána vychovaného vojska zmařena, v nic uvedena a zcela zkažena byla. / také Česká Obrana, a někteří Témové Českých Dobrovolníků toho tak slavného vítězství účastni byli. Neb obojí plukové, jenž při vojsku Jeho Císařské Vyvýšenosti byli, s přirozenou již každému Čechu udatností bojovali, a sobě znamenité slávy dobyli. Kníže KYNSKŸ jednoho takového Českého pluku srdnatý vůdce pro svoji znamenitou udatnost hned na bojišti za Rytíře Tereziánského prohlášen byl. Udatní obraniteíové vlasti! Již jedno hlavní vítězství vybojováno jest. Císař Napoleoon jest na hlavu poražen. Abychom ale ještě jiného vítězství, a z něho všelikého jiného prospěchu dosáhli, to zas ještě naše neustálé přičinění býti musí. Vy jste sice všichni v té bitvě nebyli, ještě ale takových slavných skutků účastnými býti, slávy a hrdinských věnců obdržeti můžete, jestliže hlavu své milé vlasti uposlechnete, a se ochotně ohlásíte, že přes hranice své milé vlasti proti nepříteli táhnouti, a na něho všudy po všech stranách udeřiti chcete. Udatní obráncové: Já vám nyní hlas vaší vlasti, žádost našeho na nejvejš váženého a ctěného Císaře Pána, jakož že i královský hrdina, miláček Čechů veliký KAREL, srdečně, toužebně a jistotně vás očekává v tom přítomném ohlášení oznamuji. Srdnatost Českého národu, jakož i vaše udatnost, stateční obráncové, mně nejvyššímu Purkrabí a nejvyššímu Komisaři zemskému obzvláště a velmi dobře povědomý jsou. Vzhůru tedy udatní Obráncové! a slavně paměti nejenom v dědičných, ale i v nepřátelských krajinách sobě dobejvejte! Vás čest, štěstí a nejkrásnější vítězní věncové očekávají. Jakmile do nepřátelské nějaké krajiny přes hranice vpadnete, hned se vám celý vojenský plat na stříbře dá. Všudy se Česká země s vámi honositi bude, cizí krajiny se nad vámi diviti, a národové se z vás jakožto udatných k nim přicházejících hrdinů děsit budou, náš na nejvejš ctěný Císař Pán své otcovské milosti vás hodna učiní, a i/ onom za našeho věku největšího a každému Čechu věčně předrahého Hrdiny Arciknížete KARLA za tuto ochotnost a udatnou službu veliké pochvaly dojdete, a pak vděčná vlast vaše vám vše dobré přáti bude, a vaše jména, jakožto nejznamenitější příklad opravdové poddané věrnosti, a velké lásky k vlasti, a tolikrát již osvědčené udatnosti na věčnou památku všem potomkům národu Českého představí. V Praze, dne 31. Máje Léta Páně 1809. JOZEF HRABĚ Z WALLISU Nejvyšší Purkrabí a Nejvyšší Komisař Zemský JAN HRABĚ Z RIES Generál nad Jízdou a komandýrující v Království Českém Kdykoliv si tohle prohlášení předčítám, mám z toho vždycky velkou radost a rozhodl jsem se, že se s vámi v tomto výročním roce o tu radost podělím. Myslím si, že to museli sestavit přímí předkové těch českých spisovatelů a básníků, kteří za našich dob tolik oslavovali naše dočasné mocipány. Chvála miláčka Čechů Arciknížete KARLA a nejvejš váženého a ctěného Císaře Pána mi připomíná oslavné básně a proslovy o Stalinovi a Gottwaldovi, které jsme také museli ctít a milovat. Nic se vlastně nezměnilo a nic se nezmění. Císař Napoleon byl na hlavu poražen, ale ještě jednou se musí porazit a ačkoliv někteří věrní a milovaní Čechové v té bitvě byli, většina jich seděla doma. A proto se lákají, že nabudou velké slávy a že se z nich cizí národy budou děsit. Co to jsou vítězné věnce? Česká země se bude s nimi honositi a náš nejvýše ctěný Císař Pán je své milosti hodna učiní. Co to znamená? A co je věčná pochvala věčně předrahého Hrdiny Arciknížete KARLA? A co s ní? A ta poslední lež je, že jejich věčná vlast jim vše dobré přáti bude a jejich jména na věčnou památku všem potomkům Českého království představí. Císař Pán to taky tenkrát neměl lehké. Napoleon bydlel v Schoenbrunnu. Všeobecná vojenská povinnost tenkrát ještě nebyla a vojáci se museli verbovat. Lidi obyčejně dělají věci buď pro peníze nebo z lásky, jak to stojí v té jedné písničce. Císař jim sliboval obojí. Služba tenkrát REPORTÉR-POLYGON 1/90 21 [pageend21]nebyla lehká a trvala mnoho let. Vojáci museli pochodovat, žádné kamiony nebyly, nebyly také vojenské kluby a kantíny. A taky nemocniční služby za moc nestály. Ten žold ve stříbře asi dostali, když překročili hranice. Ale věčná památka? Kdepak. Nikdy jsme o nich víc neslyšeli. Na starých zapadlých hřbitůvcích byly zašlé pomníky nad hromadnými hroby těch hrdinských obránců. Mám takový pocit, že tam celkem bojovali zbytečně. Bylo to asi podobně, jako v následujících válkách. My jsme taky asi bojovali zbytečně, ale aspoň nám nikdo nic předem nesliboval. Zkrátka, dřív to bejvalo horší, jak by řekl — však víte, kdo. Já myslím, že se to provolání tenkrát vůbec nedostalo do Světlé nad Sázavou. Já ho nemám odtamtud, nýbrž z Vídně (a dostal jsem ho mnohem později nežli roku 1809). Ve Světlé tenkrát, asi stejně jako později, neměli o světové události velký zájem. Tam si v klidu brousili granáty a vyráběli potaš. A pak přišel podzim 1989... ® LUDĚK MUNZAR NENÍ JEN JAKUB SKLÁŘ V dobách, kdy přítelíčkové a bývalí kamarádi přecházeli chodník, aby mě nemuseli potkat, obávajíce se kádrových oplétaček, setkával jsem se s Ludkem Munzarem na veřejnosti a vyprávěli jsme si o životě, o dětství, ztracených láskách a bylo nám dobře. Je to krásné vědomí, mít v časech zlých přítele. Pak jsem byl vytlačen do vyhnanství. Luděk Munzar, jeden z nejvýznačnějších českých herců, měl pak taky patálie - byl mu odňat titul zasloužilého umělce, musel odejít ze scény Národního divadla a nesměl na televizní obrazovku. Začal závodit — a dnes je mistrem Evropy automobilů - historických vozidel 1989. Ve dnech »sametové revoluce« mluvil Luděk Munzar se svou ženou Janou Hlaváčovou na desítkách shromáždění. Jedno z nich vysílala Čs. televize — koncert České filharmonie 30. listopadu. VLADIMÍR ŠKUTINA VYSTOUPENÍ LUĎKA MUNZARA Mně maminka s tatínkem vždycky říkali, že když někam přijdu, že mám slušně pozdravit . . . Dobrý večer vám přeju! Asi je to — ne, určitě je to neprofesionální, ale já se musím přiznat, že mám hroznou trému. Opravdu — to já poznám vždycky bezpečně podle toho, že mi z levého podpaždí začne kapat pot . . . Víte — v dnešní době, kterou prožíváme stejně a přece každý jináč ... se mi dost často nedostávají slova. Nemusíte mi to věřit — ale já se odjakživa, už od malička, bojím velkých slov, obrovské spousty lidí pohromadě, rozjásaných průvodů . . . atd. V době, kdy člověk poznává i svoje děti trochu z jiného pohledu, musím se hluboce sklonit před jejich moudrostí, rozvahou, slušností, které bylo vykoupeno krutostí. Vzdávám těm mladým hold. A přál bych jim, z celého srdce, aby se už nikdy nedožili doby, kdy by je kdosi — jak to v našem národě bývá — zase dělil na ty, kteří byli popravováni, na ty, kteří se na ty popravy dívali, na ty, kteří žádali smrt svých otců, aby to po létech odvolávali, na ty, kteří se zúčastnili nebo nezúčastnili, na ty, kteří mluvili nebo ty, kteří mlčeli, ale jenom na ty, kteří uměj’ nebo neuměj’. Děkuji České filharmonii a jejímu šéfdirigentovi panu Václavu Neumannovi! Víte, rád bych vám řekl ... a nevím, zda se mi podaří zvládnout slzy dojetí, které se mi ženou do očí, do krku. Před několika lety jsem se rozhodoval, zda odejít z Národního divadla, protože mi tam bylo moc né dobře — dostal jsem od pana dirigenta nabídku, zda bych v jednom odpoledním koncertu nechtěl účinkovat s Českou filharmonií. Byl to Prokofjevův Pěťa a vlk . . . A po několika dnech jsem od pana Neumanna dostal dopis — snad se pan dirigent na mne nebude hněvat, když vám z něho řeknu jednu větu: „ . . . víte, Luďku, ne každému Česká filharmonie klepe smyčci na pulty ...” Ta věta mě tenkrát postavila na nohy, i když jsem potom z Národního divadla stejně na několik let odešel . Děkuju vám, pane dirigente! . . . My, kteří jsme tu na pódiu, vůbec jsme nebyli domluveni, co kdo z nás bude říkat, a tak promiňte, že se vrátím k tomu, co tu přede mnou říkal pan doktor Palouš, — že dnes je první ADVENTNÍ VEČER. Vánoční stromky před obchodním domem KOTVA potvrdily, že je tomu tak ... Ano, blíží se VÁNOCE - čas, který je od věků našich pradědečků a prabáb spojen s DĚTSTVÍM — s tím naším — dávno minulým, s tím, které je teď, nebo se právě TEĎ RODÍ . . . Víte — Když v čase vánočním zem zvony k nebi zvednou já nevím jak a čím chtěl bych však ještě jednou schovat se do obrázků Mikoláše Alše nebo pana Lady a nemusel bych hledat lásku, protože je se mnou tady. A není to jen vzpomínka ach, ano něco voní to naše zlatá maminka nám nese pozdrav od jabloní. Větvičku dává do vody tiše se při tom usmívá. Za pár dnů zázrak přírody budete vidět, zazpívá. I kdyby na rtech mrznul mi dech zastavím spěch, zastavím chvátání řeka i sad, trám v rodných zdech znají mé vyznání: Až v čase vánočním zem zvony k nebi zvednou vrátím se domů, ještě jednou a znova s očima dítěte schovám se někde na dvorku a zase uslyším, až pokvete, za oknem zpívat barborku. Pak tichá půlnoc plná hvězd rozkutálí tóny Jana Jakuba Ryby a jeho skromná, slavná zvěst všem dobrým lidem slíbí mír, lásku, dar života, zlo samo zničí se, zůstane dobrota. . . já nezavřu už vrátka a jasnost veliká se zaskví od děťátka. Když v čase vánočním zem zvony k nebi zvednou já nevím jak a čím chtěl bych však ještě jednou schovat se do obrázků Mikoláše Alše nebo pana Lady a nemusel bych hledat lásku, protože je s námi tady. LUDĚK MUNZAR, člen činohry Národního divadla PERESTROJKA v reklamě podniku »Ovoce a zelenina« 22 REPORTÉR-POLYGON 1/90 [pageend22]ADOLF F. J. KARLOVSKÝ ŘÁD BÍLÉHO LVA A ČESKÁ ŠLECHTICKÁ GARDA (aneb: Jak tomu bylo doopravdy) S apokryfy, legendami a pověstmi, které se snaží bud’ překlenout období, pro které nám schází spolehlivé, soudobé, historické prameny, nebo, což je horší, které upravují dějiny tak, aby byly v souladu s aktuelními potřebami ideologickými, náboženskými či národnostními, se setkáváme snad od samého začátku dějepise- ctví. A je bohužel známo, že se nic tak snadno nerozšíří jako právě nesprávné informace, které se pak navíc houževnatě udržují ve všeobecné známosti i po několik generací. (1) Podobný osud potkal také Československý řád bílého lva, o němž se v knize »Český šlechtic František Schwarzenberg« dočítáme (na str.100), že byl založen už v napoleonských válkách pro Českou šlechtickou gardu a republikou po více než sto letech převzat. Toto tvrzení však historicky neobstojí, i když určitá spojitost mezi řádem a gardou skutečně existuje. A protože to byl právě bratr Františka Schwarzenberga, kníže Karel, který se touto otázkou u nás jako první vědecky zabýval, domnívám se, že je žádoucí tento vztah historicky správně osvětlit.(2) Česká šlechtická garda vznikla z popudu české šlechty v Praze po 10. srpnu 1813, když se rakouský císař a český král František I. rozhodl zúčastnit se tažení proti Napoleonovi a když se ukázalo, že císařská osobní stráž arciérů nemůže panovníka doprovázet, protože tito staří a zasloužilí veteráni tělesně nevydrží námahu polní služby kohmo. Přihlásilo se do ní 38 českých šlechticů, vesměs dobrovolníků, z nichž většina měla už důstojnické hodnosti v řadové armádě. S doprovodným mužstvem a trénem měla garda asi sílu větší jezdecké eskadrony, tedy snad sto či snad i více mužů. Dá se předpokládat její přítomnost na bojišti u Chlumce a Varvažova (3) a bezpečně je doložena po Napoleonově porážce v »Bitvě národů« u Lipska v říjnu téhož roku. V prosinci ji nacházíme ve švýcarském kantónu Schaffhausen a začátkem ledna 1814 v Basileji, odkud spojená vojska pod vrchním velením Karla Filipa knížete Schwar- zenberga zahájila ofensivu do Francie.(4) Dne 31. března vstoupili spojenci do Paříže a z dubna máme tištěný ubytovací seznam, dochovaný v rodině baronů Daczických (5), kde jsou rukou připsány nejen pařížské adresy většiny gardistů (6), ale je často připojeno i jméno, u koho bydlí. V Paříži skončilo vojenské nasazení gardy (doprovázela pak už jen císaře při jeho slavném návratu do Vídně 16. června 1814), ale byl tam z popudu panovníkova sepsán 3. května 1814 i důležitý dokument, v němž císařův hlavní vojenský poradce c.k.polní zbrojmistr (7) Petr sv. pán Duka de Kadár, spolu s Eugenem hrabětem Wrbnou z Freudenthalu navrhli členy České šlechtické gardy na povýšení a vyznamenání zvláštním, jen pro ně určeným křížem. Schválený návrh se zachoval ve dvorním archivu ve Vídni a zlaté kříže, pravděpodobně podle kresby dvorního medailéra J.W.Hamische, byly zhotoveny v neuvěřitelně krátké době tří měsíců. Císařská pokladna za ně zaplatila, podle rovněž dochovaného účtu, 3.860 zlatých vídeňské měny. To je tedy konečně ten památný Kříž české šlechtické gardy, jímž vlastně začíná tradice českých vyznamenání. Je zlatý (8), maltézského typu — tedy s rozeklanými rameny — granátově červeně smaltovaný s kruhovým středním štítkem, na jehož, rovněž červeném líci je bíle provedený český lev a na bílém rubu nápis NO- BILIBUS BOHEMIS BELLO GALLICO FIDIS CORPORIS CUSTODIBUS FRANCISCUS AUG. MDCCCXIV. (9) Kříž je vysoký 30,25 mm, zlatě lemován a nosil se na hrudi na stuze 39 mm široké, rozdělené na tři stejné pruhy, oba postranní bílé a prostřední červený. (10) Ačkoliv nebyl nikdy úředně označen jako řád v užším slova smyslu, pro svou výlučnost, jedinečnost a drahocennost provedení postupem času de facto charakteru skutečného řádu nabyl. Je také, v každém případě, viditelným uznáním státoprávního postavení Království českého a jeho stavů. Od napoleonských válek uplynulo více jak sto let, zemřeli nositelé kříže, který už nikdy nebyl obnoven a z někdejšího království se stala Československá republika. Její prozatímní vláda v Paříži sice vytvořila pro své legie vyznamenání za statečnost, nikoli však záslužný řád, (11) kterým by bylo možno odměňovat jak vojenské tak hlavně civilní zásluhy především cizinců, jak tomu je mezinárodním zvykem. Proto svolala kancelář presidenta republiky 12. prosince 1920 poradu, na jejímž základě byla vypsána umělecká soutěž na záslužný řád, ale výsledek, snad pro nedostatek faleristické tradice v našich zemích, byl zcela žalostný. Umělecká porota konstatovala stručně, že jí došlo celkem 43 podprůměrných a tedy nepoužitelných návrhů! Řádovou záležitost však nebylo možno dále odkládat a proto byl 27. února 1922 vytvořen řádový referát za předsednictví dr. Jiřího Stanislava Gutha-Jarkovského, v tehdejší době ceremoniáře presidenta Masaryka, proslulého autora »Společenského katechismu« a dalších knih, zabývajících se společenskou tématikou. (12) Ujal se svého úkolu velmi horlivě, a protože jsme zřejmě vždycky museli mít »svůj vzor«, jímž tehdy ovšem byla Francie, rozejel se ihned do Paříže, aby tam poznal praxi kancléřství Řádu čestné legie a k němu připojené museum. Výsledkem cesty bylo pak vypsání další soutěže, avšak i tyto nově došlé návrhy byly shledány jako naprosto nepřijatelné. A právě v této době, kdy se už uvažovalo o tom, zda by měli být požádáni o spolupráci zahraniční umělci, (13) přihlásil se u dr. Gutha-Jarkovského majitel panství Rychnov nad Kněžnou, Bohuš hrabě z Kolo- wrat-Krakowský, a předložil mu jako inspiraci Kříž české šlechtické gardy, který byl udělen jeho předku Františkovi. ( 14) Guth-Jarkovský okamžitě ocenil jak výtvarnou krásu, tak historickou tradici předložené dekorace a spojil se s rytcem Rudolfem Karnetem, který pak tento motiv použil pro svůj anonymně podaný návrh v další soutěži. Karnetova práce byla přijata 12. září 1922 porotou, které předsedal Vojtěch Hynais a jejímiž členy byli i Max Švabinský, V.V. Štech, prof. Josef Němec a další. Rád byl nazván Řádem bílého lva, ne právě šťastně, protože český lev je stříbrný a bílá barva je užívána jen jako náhražka, a jeho výroba byla zadána firmě Karnet a Kyselý, kde se udržela podnes, i když se teď podnik jmenuje Závody umělecké kovovýroby (ZU- KOV n.p.). Karnetův realisovaný návrh řádu je Křížem české šlechtické gardy jednoznačně inspirován. Protože však bylo rozhodnuto, že »forma kříže se pro republikánský řád nehodí«, (15) byla místo něho užita hvězdice o pěti červeně smaltovaných, dvojitě rozeklaných ramenech, na jejíž střed byl, obdobně jako u šlechtického kříže, položen český lev (skutečně stříbrný, nikoliv bílý), tentokrát z malého státního znaku, tedy se slovenským štítkem na hrudi. Na rubu dekorace je umístěn na každém rameni jeden ze zemských znaků (tedy Čechy, Morava, Slezsko, Slovensko a Podkarpatská Rus) a na středu monogram ČSR, vše rovněž v barevném smaltu. Mezi ramena hvězdice jsou vsunuty zlaté lipové lístky. Také řádová stuha je v barvách kříže gardy, i když odlišně rozložených. * * * To je tedy stručná historie Československého řádu bílého lva, zřízeného vládním nařízením ze 7. prosince 1922 na základě § 4 zákona z 10. dubna 1920, č.243 Sb. (16) a jeho předchůdce, Kříže české šlechtické gardy z roku 1814, který sice stál u zrodu republikánského řádu, ale zdaleka s ním není totožný ani názvem, ani výtvarně. Umělci se však podařilo šťastně a s citem navázat na více než staletou tradici a vytvořit tak jeden z nejkrásnějších moderních řádů vůbec. Komunistický řežim zasáhl sice i zde a vládním nařízením z 11. ledna 1961 odstranil korunku na lví hlavě, změnil slovenský štítek a na rubu insignie vypustil smaltované zemské znaky, ale ježto byla tato varianta udělována skoro výhradně jen prominentním soudruhům z Varšavského paktu, nehrozí nebezpečí, že bychom se s ní dnes nebo v budoucnu setkali mezi slušnými lidmi. Stojí však jistě za zmínku, že na Válečném kříži, udělovaném ovšem už od září 1939, je dodnes jak legální malý státní znak na líci, tak pět zemských znaků, tedy včetně Podkarpatské Rusi, na rubu! Snad se o to soudruzi tak nestarali, protože měli ve válce většinou jiné úkoly než bojovat — to ochotně přenechávali nám — a v důsledku toho jich bylo také tak málo tímto křížem za statečnost před nepřítelem vyznamenáno ! REPORTÉR-POLYGON 1/90 23 [pageend23]Poznámky: (1) Tak jsem už v dětství slýchal a četl zcela absurdní tvrzení, že byl generál Gajda rytířem Podväzkového řádu (asi proto, že to byl jediný britský řád, který byl u nás všeobecně znám). Ve skutečnosti byl rytířem-komturem vojenské třídy Rádu lázně, který byl ve druhé světové válce udělen m.j. i generálu Liškovi, nebo britskému leteckému maršálovi a čs. generálovi Janouškovi. (2) Karel Schwarzenberg: »Znaky řádů a ústavů šlechtických...« v Erbovní knížce na rok 1940, str. 34-5 a 50 a od téhož autora »Obrazy českého státu...« str. 147 a 207 (Praha 1941) a »Heraldika« str. 176 a tab. XV (Praha 1941). (3) V bitvě u Chlumce byl rozbit francouzský 1. armádní sbor a jeho velitel, generál Van- damme, zajat. . (4) Soudobý kronikář oceňuje ironicky, že Schwarzenberg dokázal zvítězit nad Napoleonem u Lipska a v následujícím tažení na Paříž, »ačkoliv měl ve svém táboře tři monarchy« (rakouského, ruského a pruského), z nichž ctižádostivý, ale vojensky naprosto neschopný Alexandr se neustále snažil zasahovat do velení. (5) Prvně otištěn v »Erbovní knížce na rok 1938« str. 51-2. Jan Nep. rytíř Daczický z Hesslowa byl jako 181etý nejmladším gardis- tou. Po skončení tažení byl za své zásluhy povýšen do stavu svobodných pánů, v němž rod kvete dodnes. (6) Genealogický se gardou zabýval Roman svobodný pán Procházka ve studii »Rodopisné poznámky o Noblgardě« v časopise Drobná plastika, Praha 1965, str.39 až 50. (7) Odpovídá přibližně armádnímu generálovi. (8) 11 gramů 14karátového zlata. (9) Českým šlechticům za válek francouzských, věrným tělesným strážcům, císař František, 1814. (10) O historii kříže, o jeho dochovaných exemplářích a portrétech nositelů, na nichž je dekorace vyobrazena, viz Václav Měřička »Český šlechtický kříž z roku 1814« (Praha 1964) a Adolf F. J. Karlovský »The Cross of the Bohemian Noble Guard« v The Armorial, vol.V, str. 151-59 (Edinburgh, September 1969). V obou případech s barevným vyobrazením. (11) Generál Štefánik založil sice jako ministr války Rád sokola, který měl mít pět tříd, obdobně jako francouzská Čestná legie, avšak sám jej udělil jen v nejnižší třídě a ve velmi omezeném počtu a pouze vojákům ruské legie. Tato dekorace tedy nikdy nenabýla charakteru skutečného řádu, který měl jeho tvůrce na mysli. (12) Dr. Guth-Jarkovský vylíčil celou historii vzniku Rádu bílého lva ve své knize »Na dvoře republikánském«, ve III. díle svých »Pamětí« (Praha 1929), jakož i v řadě českých a německých článků v pražském periodickém tisku. (13) Tak Československou revoluční medaili, založenou presidentem Masarykem 1. prosince 1918, vytvořil francouzský medailér Antoine Bourdelle. (14) Za reálného socialismu byl tento kříž, chovaný v kolowratských sbírkách na zámku v Rychnově nad Kněžnou, ukraden a je dnes nezvěstný. Není vyloučeno, že kříž neznámé provenience, vydražený před několika lety jako zcela mimořádná rarita (RRRR) v aukčním domě hraběte Klenau v Mnichově, je s kolowrat- ským křížem totožný! (15) Názor zcela absurdní, protože existuje celá řada dekorací křížového typu i v republikách mnohem starších. V Československu samotném bylo pak této formy užito u Válečného kříže, Kříže dobrovolců z let 1918-19, Kříže NSG za věrné služby atd. (16) Úplné znění řádových stanov, všechny jejich změny a reprodukce insignií (též v barvách) viz Václav Měřička »Československá vyznamenání« II. část, Rád bílého lva (Hradec Králové, 1973). ® VLADIMÍ KABEŠ HRST VZPOMÍNEK k 60. výročí aerovek Jak vlny osením, po tobě hrají. Mé vzpomínky a touhy, rodný kraji! Když za večera, v dusných města zdích, kol čela starostí se věší příze, jak často náhle písmeny v mé knize se měnívají v roje kvítků tvých! Jako chlapec, právě před těmi šedesáti lety, jsem nemohl dobře pochopit, proč tyto verše Svatopluka Čecha, uvádějící cyklus » Ve stínu lípy«, mého otce pravidelně dojímaly k slzám. Dnes, s odstupem času, je mnohem snadnější se vžít do jeho myšlení a citů. Muž, bez něhož si historii aerovek prostě nelze představit, byl osobností složitou, kterou nelze vtěsnat do nějaké šablony. Vltavou křtěný Pražák by! jen jednu generaci vzdálen od onoho kraje pod Bezdězem, od pravěku osídleného výlučně českým rolnictvem, úrodného a poklidně krásného, kde naši předkové seděli po staletí napřed v Čisté a pak na Skalsku. Touhou po práci na půdě se nevyznačoval, po té stránce byl čistě městským intelektuálem. Ale dvě vlastnosti se vždy jevily jako jeho české zemanské dědictví. Jednak láska k hudbě, kterou dokonale znal a provozoval s hlubokým porozuměním a na vysoké úrovni, jednak hrdá nezávislost a naprostá čestnost ve všem jednání. Vybaven těmito rodovými znaky by mohl být těžko vydáván za vzor moderního kapitalisty. Jeho průmyslová činnost sloužila uspokojení nad dosaženými cíl i spíše než hromadění majetkových hodnot. Těch sice během svého života nepostrádal, ale užíval je v renesančním duchu k estetickému, ne materielnímu prospěchu. A ještě méně k vychloubání a okázalému soutěžení o společenské pozice, na kterých jiným tak nadměrně záleželo. V továrně dovedl rozhodovat rázně, rychle a nezvratně, ale nikdy bez pečlivého uvážení rad a názorů, které vyhledával u svých spolupracovníků. V takových případech platila podniková hierarchie velice málo. Praktická zkušenost dílovedoucího či osvědčeného pracovníka »u ponku« měla často větší váhu, než stanovisko ředitele. A byla také patřičně odměněna mimo rámec platové či mzdové skupiny. Tak jako se cítil dobře mezi svými, od vrátného po šéf konstruktéra, připadalo mu zatěžko se vystavovat veřejnosti, řečnit, být středem zájmu. Vyhýbal se tomu všemu, jak jen mohl. Nezůstala po něm jediná »oficiální« fotografie, natož portrét, stranil se všeho, co by mohlo být považováno za výraz touhy po slávě či sebepo vyšo vání. Tyto vlastnosti nebyly vždy správně chápány. Bankovním ředitelům působil bezesné noci svým neoblomným postojem k otázkám záruk úvěrů, jichž továrna ke svému provozu potřebovala a které, zejména v dobách krize, byly podmínkou jejího přežiti. Jeho podpis a čestné slovo byly jedinou garancí, kterou nabízel a o které byl ochoten jednat. Té se také nikdy nezpronevěřil. Ve styku se svými spolupracovníky nedbal na tituly a různá formální uznání, které moderní psychologie považuje za nezbytné součásti podnikových vztahů. Svou spokojenost a vděčnost projevoval bezprostředně, aie diskrétně. Nechápal, proč by takové zhodnocení mělo mít menší váhu, než titul ředitele či jiná, na ukojeni osobní ješitnosti, zaměřená odměna. Ale byla to hlavně jeho plachost ve styku s veřejností, která byla někdy špatně vykládána. Sám jsem byl na rozpacích, když v poslední den Turkových historických 30.000 kilometrů jsme nebyli v Autoklubu v čele oficielních gratulantů, ale čekali jsme sami na svahu u silnice, až »Turčín« přifrčí, zastaví a přijme, spolu s vřelým objetím, velký stříbrný podnos s patřičným věnováním. Ne každý se v takové osobní zdrženlivosti dovedl vyznat, ale Turek ji určitě chápal jako málokdo jiný. Netvrdím, že tyto otcovy vlastnosti odpovídaly pojmům vědeckého podnikového vedení. Jan Baťa při návštěvě Aerov- ky v třicátých letech nad nimi kroutil hlavou. Technokratičtí manažeři by z nich vycítili paternalismus. Proč tedy je na »pana doktora« dodnes jeho vrstevníky vzpomínáno s takovou vřelostí a uznáním? Mám k tomu vždy ne vysvětlení, tož aspoň klíč k pochopení. Nezapomínám, jak se můj otec vyjadřoval ke knížkám Dale Carnegie a jiných amerických proroků produktivity práce a mobilizace lidské energie v duchu »jak získat přátele a ovlivnit Hdi«. Hltal jsem tehdy takovou literaturu s neskrývaným obdivem. Jeho postoj k ní nebyl přímo odmítavý, ale spíše varovný. Casto mě upozorňoval, že všechen obsah tětchto poučných spisů se stane bezpředmětným, nemá-H člověk vrozenou potřebu a schopnost dobrých, nevyumělkovaných lidských vztahů, bez ohledu na věk, pohlaví, národnost či třídu. To, říkal, se nedá naučit. Kdo je nemá, z knih je nevyčte. Čili, kdo nemá lidi 24 REPORTÉR-POLYGON 1/90 [pageend24]opravdu rád, ten je o svých dobrých úmyslech nepřesvědčí. Život mě poučil, že tato rada byla hodnotnější, než stovky stránek užité psychologie a sociologie. A tak to vlastně také bylo s aerovka- mi. O výrobě a prodeji automobilů se u nás vědělo rozhodně méně, než o letadlech. Stavba karoserií v licenci Weyman a přívěsných vozíků k motocyklům byly jakýsi úvod do tohoto oboru. Po převzetí výrobních plánů Enky bylo o technickou stránku postaráno bratry Novotnými, pak inž. Baškem, Voříškem, Michlem a celým štábem mladých techniků, kteří se vpracovali do vedoucích pozic láskou k věci neméně než odbornými znalostmi. Prodej, reklama a veřejnostní práce byly z počátku intuitivní, často improvizované, tak trochu jako při natáčení filmu, jehož scénář je trvale upravován producentem, režisérem, herci, kameramany a každým, kdo je připuštěn k tvořivé spolupráci. Můj otec vítal podnětné vklady co nejširšiho kruhu zúčastněných. Dovedl si je vybírat a dbal jejich názorů. / když je neuskutečnil, ponechal svým poradcům vždy pocit kladného přínosu ke společné práci. Čím mladší byli a čím originelnéjší jejich rada, tím lépe. Tak se vytvořil prodejní tým třicátníků plných energie a nápadů: Leopold Slavík, Branko Kramer, Jiří Stach, později Miloš Veverka jako usměrhující živel, převzatý z konzervativní Tatrovky. Jejich iniciativy umožnily Modrý team Aero, exotické zájezdy inž. Holase, početné a zdařilé podniky Elstne- rovy a způsobily, že jméno Aero bylo trvale a zábavně před očima čtenářů novin a diváků filmových žurnálů. Bylo mně jedenáct a půl roku, když jsem na zahradě v Ratměřicích poprvé zasedl za volant jednoválce a naučil se základům řízení vozu od Josefa Roba, pozdějšího prvního odborníka na »šoHchání« motorů a vylákání jejich maximálních výkonů. Mám dosud obrázek, jak s kamarádem Frantou Machátem a psem Maxtem hrdě sedíme v tmavomodrém ci lil ink. To muselo být těsně před uvedením aerovky na trh, v červenci či srpnu 1929. Na stejném místě jsem pak o pár let později poprvé viděl a řídi! třicítku, když Bohouš Turek přivezl prototyp na ukázku. A tamže jsme pak, až do německého záboru, zkoušeli Ponyho a Rekord, totiž jen jejich chassis, projížděná za války pod různými záminkami ing. Fexou a Hanušem. Stali se časem mistry nejen v hledání »much« obou modelů, ale také v mnohem nebezpečnějším oboru obcházení a klamání německých kontrol. Silnice na Voticku byly tehdy kostrbaté, prašné a klikaté, v před hoří Českomoravské vysočiny bylo plno záludných stoupání — ale hlavně žádný provoz a žádné zvídavé oko, napřed konkurence a později okupace. K plnému vychutnání doby aerovkář- ské slávy jsem byl bohužel příliš mlád. Pamatuji, jak mě hnětlo být pouhým pozorovatelem na tribunách hradeckého, českobrodského a jiných okruhů, zatímco profesionálové, jako Vydra a Nahodil, či amatéři, jako Ela Slavíková, Nimshaus a Kafuněk, bojovali o závodní vavříny. Jen jednou, v roce 1946, jsem s bratrancem Horákem hájil barvy aerovky při hvězdicové jízdě Autoklubu. Dojeli jsme na zlatou přesto, že při poslední kontrole v Plzni nám v dešti vypověděly stírače na staré třicítce a nevyhnuli jsme se tím několika trestným bodům. Ze zpětného pohledu tehdejší mladé generace považuji dnes »Htra« (dvouválec Aero 1000), jímž se zakončila původní řada modelů a připravil přechod k přednímu náhonu, za nejlepší vůz, jaký jsme kdy vyrobili. Pravda, byl na svou váhu až příliš silný a tím i trochu nebezpečný, ale bylo to »žihadlo«, s kterým bylo možno se do sytosti vy dovádět a jehož sportovní zjev napovídat nadprůměrné výkony. Pro mne byla původní aerovka výrazem mládí, ctižádosti a snahy po dosahování vyšších met. Třicítka a padesátka, o Sodomkových luxusních kabrioletech nemluvě, to už byly vozy pro generaci, která uspěla, pro lidi, kterým znamenaly zadostiučinění z životního úspěchu spíše než povzbuzeni a výzvu. Tak jsem to aspoh jako mladík chápal. Věřím dodnes, že skromná pětistovka, »statečný jedno- váleček«, jak jí otec přezdíval, byla víc než přístupný a účelný dopravní prostředek. Socializovala soukromý motorismus a byla vyjádřením víry a úsilí prvních dětí republiky. A když pro nic jiného, tož za to jí už přísluší místo nejen v technickém muzeu, ale i v srdcích nás všech. (Srpen 1989) S OTA ULČ GRATIS DO JAPONSKA Ať už měříme jakýmkoliv metrem, Japonsko, v roce 1945 pobité, nukleárně zasažené, je dnes ta nejúspěšnější země na světě. V devatenáctém století byla kulturním centrem Paříž. New York se stal symbolem století dvacátého. A Tokio se stává, již je, modelem století příštího. Japonsko je dnes nejen největším globálním exportérem, ale i největším věřitelem. Z desíti největších bank světa osm je ze země, jež nám nadělila Pearl Harbor. Svět tedy reaguje se směsí obdivu, závisti a značné nelibosti. Poprvé jsem se tam dostal v červnu 1967, zrovna když se v Praze konal sjezd neposlušně se tehdy vyjadřujících českých spisovatelů a na Hradě ještě seděl Antonín Sličný — zkrátka dávnověk. Tehdy náš americký dolar měl ještě nějakou váhu a Země vycházejícího slunce návštěvníkovi dosud nehrozila finanční zkázou. Kdysi, jako kluk v rodné slunné Plzni, jsem se domníval, že v tak velikých dálkách na Dálném východě slunce nikdy pořádně nesvítí — jako že by tam nedosáhlo. Že by to tam tedy spíš všechno mělo být v jakémsi pološeru. Odpolední vystupování dost naplnilo někdejší jinošské představy. Do pošmourná ale pronikl jas u celní přepážky; zda že prý jsem profesor archeologie. Odpověděl jsem. Tak zda že jsem aspoh historik. Abych nezdržoval, přikývl jsem. „V tom případě — byl byste tak laskav a přeložil mi následující větu do latiny? ” Ne z latiny, ale do latiny. A nešlo o banalitu typu »in vino veritas« či »coitus interruptus«. Nadlidský úkol se mi tehdy zdařil, dosud jsem se nepřestal divit. Japonci jsou lidé ostrovní — insulární ve smyslu »provinciální«, odříznutí, velmi si vědomí své jinakosti. Po několik století neměli s ostatním světem jakýkoliv kontakt, s výsledkem, že dneska pendlují mezi pocity superiority a inferiority národa, který je přesvědčen o své mimořádnosti, kterouž cizinci údajně nejsou schopni pochopit. „My Japonci jsme zkrátka jiní, my jediní devedeme ocenit krásu květin,” prohlásil bývalý ministerský předseda Nakasone. Též se uřekl, že Japonci jsou inteligentnější než Američané, neboť si neublížili přílivem černochů, Mexikánů, takovéhoto méně kvalitního materiálu. Eccentricity, což bychom přeložili jako výstřednost, se pokládá za známku národní sebedůvěry. Velká Británie nikdy neměla větší množství podivínů než v dobách své největší imperiálni moci. Nyní ze slávy nic nezbylo a pozoruhodné excen- triky vystřídali agresivní řvouni, vandalové, blbci s hřívou na zeleno. Japonská společnost je spořádaná, homogenní, dávající přednost kolektivu před individualismem. S rostoucí industrializací, urbanizací, pokrokem vůbec, roste zločinnost všude na světě, kdežto v Japonsku jí prý ubývá. Pravděpodobnost oloupení v Tokiu je stokrát menší než v New Yorku. Vraždy v ulicích, americká to samozřejmost, jsou tu téměř nevídaným unikátem. Lze tu pohodlně promenovat, bez nebezpečí, že kudla uvízne mezi žebry. V celém Tokiu fungují všeho všudy čtyři psychiatři. Zastihl jsem se nepřipraven na nedáv- nost, netrvanlivost této metropole, na dojem jakéhosi provizoria. Dovtípit jsem se ale mohl — však v r. 1923 město zničilo obrovité zemětřesení. A v r. 1945 se o likvidaci postarali bombardující Američané. Následovala poválečná výstavba, od počátečních šedivých nezajímavostí po dnešní architektonické extravagance. Tak tedy do hotelu a výtahem (japonsky erabata z anglického elevator) do komnaty jako klícky, čistotou i velikostí. Rozhodl jsem dopřát si japonskou masáž. Dostavila se kulatá usměvavá paní — poněkud, ale ne příliš, zmenšená verze sumo -zápasníka. Značně se klaněla a nesrozumitelně brebentila. Domanévrovala mě nahatého na postel, ještě že jsem tam měl choť jako gardedámu k ochraně cti. Metráková cizinka mi začala chodit po hřbetu. Nohama mi hnětla ochablé svalstvo, palci se opírala do každého obratle. A rukama se opírala o nízký strop, aby tak dodala na intenzitě presu, vždyť mě ta ženská prošlápne! Co když je to válečná vdova, co když za bombardování přišla o majetky a teď se míní mstít na zcela nevinném Američanovi! Manželka, místo aby přiskočila k záchraně, se jen cynicky chichotala. Zážitek trval hodinu, ani centimetr mého povrchu nezůstal ušetřen. Rozmlácen, leč nadšen z nezabití, jsem tučné REPORTÉR-POLYGON 1/90 25 [pageend25]pochodovatelce naznačil, aby si rovněž vzala na paškál tu mou hubenou, to ji pak chichot spěšně přejde. Kdepak, obě protestovaly, že by k prošlápnutí nepochybně došlo. V hale hotelu slyším češtinu — tu současnou, autentickou. Promlouvali tak dva páni, očividně oficiální, čerstvě ze socialismu dorazivší: jednak ty jejich oblečky střihem i kvalitou, jednak pak cosi instinktivního, co jen vědecké budování beztřídní společnosti dovede produkovat — nejistota, plachost, přihrblost, dívání se přes rameno, a současně i póza jakoby chlapáckého sebevědomí. Ponořeni do dialogu se procházeli sem a tam. Šel jsem za nimi a prohlásil: „Ano, vše jsem zaslechl!” — A nic víc. Trhli sebou, otočili se, jenže to jsem se už se svým orientálním doprovodem vzdaloval. V centrálních ulicích spěchající, západně oblečené úřednictvo, vesměs mladé vizáže. Některé z postarších paní cupitají v tradičním úboru, s onou, nezdá se, že příliš praktickou poduškou na zádech. Z taxíku vystoupí vyparáděná gejša, spěchající do práce. To se bohdá těžko kdy stane, že animírky k pronajmutí by dojížděly do lepších pražských hotelů v hanáckém kroji. Milenci na lavičkách se objímají, osahávají, líbají. Též se tu potácí překvapivé množství alkoholem příliš nasáklých měšťanů. V Číně naprosto nevídaná taková selanka. „Čo to máte? ”, oslovil nás domorodec. Okamžitě jsem si připomněl Egona Hostovského, když meditovával: „Ulč, představte si, jak by vypadaly dějiny Evropy, kdyby Slováků bylo sto milionů ! ” Ano, představa dramatická, drastická, že by tu naši bratři měli u protinožců bratrance a svět by nic netušil. O věci dosud ne zcela úspěšně bádám. Od té doby se v zemi žalostně predražilo. Ceny tokijských pozemků jsou ty rekordně nejvyšší na světě. Ve čtvrti Ginza se platí ekvivalent dvaceti tisíc amerických dolarů za ubohoučkou jednu čtvereční stopu podlahy. Též se již místy požaduje 40.000 dolarů za měsíční nájemné bytu. Není pak divu, že se stěhují pryč i velvyslanectví nikoliv nejchudších států. Turista se do Nipponu ovšem nevypraví za nákupem realit. Hledá hotel. Pokojík v západním stylu ho přijde na 200 dolarů, v japonském stylu na dvojnásobek — denně, bez stravy. V prvotřídní restauraci (japonská klasická), pokud máte správné doporučení se do ní vůbec dostat, přijde pokrm na 500 dolarů za osobu. Nočním podnikům se nutno vyhýbat jako dýmějo- vému moru. V exkluzivním baru pouhé zasednutí na židličku přijde na dvě stě dolarů. Ještě pár cenových hororů: kapesní hřeben — 8 dolarů; libra kvalitního hovězího — 80 dolarů; meloun — 120 dolarů; třešně — 16 (šestnáct) dolarů, ne za kilo, ale za kus, za jedno zakousnutí třešničky z nové sklizně. To pak ono měsíční nájemné 40.000 dolarů za byt či milion za členský poplatek do golfového klubu už nemůže překvapit. Lze se ovšem pokusit o šetrnost. Nemusím jet z letiště do centra taxíkem (za 150 dolarů), ale autobusem za 20 dolarů. V hotelu mě kompletní pojedění přijde asi na stovku. Proto si dojdu jinam do restaurace, v poledne si poručím specialitu dne a bude mě to stát desetinu. Ale i tak: když se pak sečte výdaj s výdajem, i sebevětší spořivec aby plakal nad konečnou cifrou. Kdepak, do té země se za vlastní jet nedá, kvůli jedné plytké expedici přece neprodám svou americkou chaloupku. Když se tam tedy přistává, tak jen aby se přesedalo. Z letiště vůbec nevylézat — a když vylézt, tak jen na cizí útraty. Zájemce aby tedy někdo pozval: delegace, byznys, věda, umění, účast na kongresu, přednáškové turné, akademický záskok, melouchy tohoto druhu. Nic takového mi zrovna nevyšlo, rovněž nejsem atlet či baletka. Takže jsem se musel spolehnout na nespolehlivé počínání letecké společnosti. Takové jsou totiž mezinárodní regule, že nedochvilnost eventuálně lajdáctví vzdušného přepravce se trestá jeho hmotnou odpovědností o zpožděného pasažéra se postarat — tedy strava, případně i lože. Ještě v Americe objevili na letadle cosi polámaného. Vzniklo tak šestihodinové zpoždění, v Tokiu zmeškáme spojení, sestřenka bude v Singapuru na letišti zbytečně mašírovat. V Tokiu pak tedy vylezly tři stovky malátných i popuzených pasažérů: většina zmeškala něco někam. Letiště Narita, již řadu let jablko značného sváru, zůstává nedobudováno, dodnes se tu konají bitky politicky a ekologicky vznícených demonstrantů. Mnohdy jsme je viděli na televizi, jak pochodují, s bílými čelenkami, jak rozjásaní svazáci generace Pávky Kohouta o prvních májích. Někteří váš- nivci v tradici kamikaze se již i vrhali z kontrolních věží a prý i protestuchtivě vskakovali do míchaček s betonem. Na letiště tedy nedobudované se ročně dostaví 13 milionů cestujících, tedy přes milion měšíčně, přes 30.000 denně. Čili okres středního rozsahu se tu v halách hemží. Celé Slovensko se tu hemží, zdálo se nám. Jak to tu zvládnout, jak to my zvládneme v zemi neznámé řeči? Za skoro půl století intenzivního studia se tady anglicky ještě nenaučili a já se svou slovenštinou rovněž těžko prorazím. A navíc toto veledůležité: nemají tu latinskou abecedu, významnou to psychologickou oporu. 1 když smysl slov je mi neznám, aspoň písmena znám, mohu se domnívat, domýšlet, ale s těmi jejich obrázky, rozsypaným čajem, jsem ztracen a ztracena je i moje chotice — že prý ty čínské znaky jsou příliš jinačí. Předčasně panikářský jsme podcenili japonskou organizační schopnost, výkonnost, dokonalost, jíž jsme kdysi říkali »pruská«, ale už neříkáme, však Prusko se rozplynulo v Dederonii. Oddělení naší loudavé letecké společnosti, pulty s cedulemi BANGKOK, SEOUL, OKINAWA, MANILA, SINGAPUR — ano, to je ta naše, do fronty tedy. Za chvíli se na nás dostalo, procedura trvala minutu. Dali nám cedulky, papírky — emergency-vízum, prominutí letištní daně. Směr k zastávce X, autobus Y, směr Z, odjezd ve 21 hodin 36 minut. O zavazadla ať se nestaráme, ty s námi zítra poputují na správnou adresu. Tedy bez břemen a jediného místního haléře v kapse jsme za tmy a urputného deště odjeli někam kamsi. Vysadili nás před hotelem standardního stylu: moderna s deseti poschodími a nad desátým restaurace se scénickým rozhledem. V recepci nás odbavili rovněž minutově. S klíčem a kupony (večeře, snídaně, oběd) odjíždíme do výšin. Po letištním virválu hojivé ticho, zdá se, že jsme na celičkém poschodí zcela sami. Dokonale čistá klícka, v koupelně náhradní zubní kartáčky, holicí potřeby, k užitku trosečníků našeho druhu. Též bačkůrky a kimono pro pána a paní. V ledničce láhve nestály, ale ležely. Pozor, nedotýkat se! Jakmile bych cokoliv vyňal, kompjútr by okamžitě připsal k mému účtu v přízemí. A my přece neměli ani jednu místní minci. Připadali jsme si jako občané ČSSR vypuštění za dráty. Kolik co stojí, jé, podívej se, tenhle pokojík přijde na čtyřicet tisíc yenú, to aby tedy bylo — bylo moc hodně. Odjeli jsme večeřet za další desetitisíce do scénické restaurace. S úslužným, profesionálně si počínajícím personálem se komunikovat nedalo, jen ať nám něco přinesou. Přinesli amerikánský, velmi dobře učiněný steak, helemese. Esteticky upravené přílohy, docela miniaturní, jako ty jejich zahrady a trpasličí bonzai-stro- mečky. Sice zemdleni do úpadu, ale s popletenými poledníky se hned spát nedalo. Tedy přeskakujeme z jednoho televizního programu na druhý. Výuka němčiny. Němčiny, prosím! Baseballové utkání, atleti si počínali dost neohrabaně. Občas se někomu strefili do hlavy, zasažený se skolil, hned spěchala pomoc s nosítky. »Píča, píča,« slyším, že stále opakují. To přece není slovensky, spíš česky, jak je tohle možné. Žena postřehla můj zmatek, tedy jsem se jí svěřil. Vzdychla a ukázala prstem k obrazovce: přece Japonci převzatý výraz pitcher, označující pána, který balónek hází směrem k pánovi, zvanému batter, který se pak s klackem snaží do balónku strefit, odborně řečeno. Na jiném kanálu vysílali hodinovou reportáž o JZD Slušovice. Ano, přísahám. Letiště, závodní koně i auta, mechanizované kravíny, montáž počítačů — takovéto málo socialistické praktiky, i když ne zrovna ještě nebezpečná konkurence japonskému elektronickému průmyslu. Ráno koukám z okna do kraje, kde už konečně přestalo pršet. Samá zeleň, z lesíků vyčuhují dvě pagody. Tokio je někde v dálavách, nebažíme po něm, nemáme na něj. A zrovna se dostavilo zemětřesení. Ne katastrofální, ale vehementně, aspoň s námi, zatřáslo. Nejsme na to zkrátka přivyklí. Pár jsem jich zažil na Taiwanu, ale to jsem byl vždy v přízemí, s možností z baráku vyběhnout, kdyby se začal sesypávat. Teď jsme ale tuto možnost neměli. 26 REPORTÉR-POLYGON 1/90 [pageend26]Cesta na letiště trošku jako na bojiště. Zátarasy a zadrátované prístupy. Ozbrojené Jednotky se štíty středověkých válečníků. Kontrola veškeré dopravy jako na přísných hranicích. Inspekce kufrů, pečlivé nahlížení do cestovních pasů. Boj o dokončení letiště tedy pokračuje. Podivná, ba i podivínská váhavost, věru bázlivost japonských ú-řadů způsobila, že v provozu je zatím jen jedna rozjezdová, beznadějně přetížená plocha. Nezdolatel- nou překážkou zůstává osm selských rodin, vlastnících všeho všudy 20 hektarů (čili zbylá 2% z vykoupené již plochy) a úřady nadále váhají tyto rurální tvrdo- hlavce si příliš popudit. Pod letištěm stojí dobudované železniční spojení, ultramoderní bleskový vlak, do centra by dorazil za půl hodiny. Jenže nedorazí, v cestě stojí jinačí politické živly. Čekáme na zpožděný odlet, pokukuji po ženských, ovšem. Bledé, někdy až příliš evropské obličejíčky, úzké boky, nevinné holčičí nožky. Sem tam přímo exkluzivní tvář. Sleduji odlet dvou aeroflotů v několikaminutovém intervalu. To mě tedy mate. Konečně jsme se vznesli, kdo ví, jak velkou útratu jsme přepravci způsobili. Dodatečně jsme se přece jen seznámili s japonskou nedokonalostí: V Tokiu nám ztratili kufry, takže jsme o půlnoci vstoupili do tropického Singapuru s rukama v kapsách a se srdcem v kalhotech. ® VLADIMÍR ŠKUTINA VŠECHNO JE JINAK Praha na konci roku 1989 a na začátku 1990 Pracovní výtah stoupal na věž svatovítského chrámu, Marta Kubišová se nakláněla přes chatrné zábradlíčko a zpívala »Ať mír dál zůstává s touto krajinou« a já měl závrať jako nikdy v životě. Naštěstí jsem se podíval na Jiřího Kantůrka a s uspokojením jsem konstatoval, že on má závrať ještě větší. Když jsme vyjeli nahoru (věž se tenkrát v září 1968 opravovala), řekl jsem v jednom z posledních pořadů »Jsme s vámi — buďte s námi«, že jsem se v tomto městě narodil a že když to dobře dopadne, že bych v něm chtěl i zemřít. Ať odejdou ti, kteří tu nemají co pohledávat. Nač bychom měli odcházet my . . . Pak mě na pět let zavřeli a poté poslali do vyhnanství. Kojil jsem se sice nepatrnou nadějí, že se snad někdy aspoh na skok a potichounku do své Prahy podívám, ale ve snu by mě bylo bývalo nenapadlo, že se vrátím na televizní obrazovku, že kromě živě vysílaného Silvestra a dvou skládaných zábavných pořadů budu z obrazovky skoro denně vyprávět anekdoty, za které se ještě před čtvrt rokem dávalo nepodmíněných pět let komunistického kriminálu. Naposledy jsem na Kavčích horách neboli Kavkách byl, když se tam popásávaly kravky. Dnes tam stojí gigantický televizní komplex. Vešel jsem tam ... a najednou mi bylo, jako bych odtamtud odešel předevčírem, že jsem si tam cosi zapomněl a ono to tam leží. Po jednadvaceti létech jsem — opět symbolicky v roláku — odvysílal první relaci s Jiřím Kantůrkem. Po jejím skončení se z režie a ze studia a z chodby ozval po- tlest. Věděl jsem, že jsem zas doma, že mě ti báječní mladí lidé vzali mezi sebe a byl jsem naměkko. * * * Všechna srpnová vysílání v roce 1968 — od 21. do 28. srpna, jsem začínal tím, že jsem ukázal své hodinky na zápěstí a suše konstatoval: „Ještě je mám.” Když mě režisér Zdeněk Podskalský uváděl v noci z 31.12.89 na 1.1.90 v přímém silvestrovském vysílání, ukázal jsem hodinky a řekl jsem úvodem: „Už je zase mám. Časy se vrátily!” * * * Vláda jezdí autobusem, ministři tramvají, prezident republiky chodí v utíkáčku pěšky a bydlí v rozděleném bytě po tatínkovi. Po pětiletém kriminále jsem se vrátil v květnu 1974 domů. Nebyl jsem doma snad ani čtyři hodiny, když kdosi zazvonil. Byl to Václav Havel. Sedl si do křesla, složil ruce na kolena a řekl: „Tak povídej, jaké to tam je.” A vysvětlil svou zvědavost logickým zdůvodněním: Že ví úplně jistě, že tam »zahučí« rovněž. Byl jsem ve vyhnanství jen několik dnů. Václav Havel byl zatčen a opustil brány komunistického vězení stejně jako já až po pěti beznadějných létech. Než mě vyemigrovali a Václava Havla zavřeli, stáli jsme u zrodu Charty 77 — se všemi z toho plýnoucími »nedozírnými následky«. V létech, kdy poslušní a rezignovaní českoslovenští občané hleděli na Václava Havla a ostatní po svobodě volající přátele jako na blouznivce, na Don Quijoty a ptali se, proč nenechají Husáka a Jakeše na pokoji, že je vlastně všechno v pořádku, scházívali se »vyvrženci« mezi sebou. A vždycky na Silvestra si hráli — někdy na Blanické rytíře, jindy na loupežníky na Chlumu, na pimprlové postavičky. Právě uplynulý Silvestr měl být ve znamení podvodní říše, vodníků, rusalek a hastr- manů. Sotva jsme s mou ženou Evou dorazili do Prahy, volala nás Eva Kanturko- vá, že máme určitě přijít na vodnického Silvestra. Náhle mě cosi zarazilo. Snad nezvyk ze Západu. „Poslouchej, Eví, nezdá se ti to krápět podivné, že by měl prezident republiky přijít oblečený jako vodník?” Pár vteřin bylo ticho. Pak Eva Kanturková vyhrkla: „Prokristapána — vidíš. To nás vlastně ani nenapadlo. . .” Volali mě z Černínského paláce, že se mám zastavit u pana ministra zahraničních věcí Jiřího Dienstbiera. Zavěsil jsem a zadíval se do tázavých očí mé ženy. „Honem tam zavolej zpátky a zeptej se na sekretariátu, jak si říká ministr zahraničí s přáteli. Protokol je přece protokol.” Vytočil jsem tedy číslo na zamini, ale než jsem stačil vyslovit svou pochybu, řekla sekretářka, že pan ministr je zrovinka volný a že moment a přepojila mě. Na druhém konci se ozvalo: „Těbůch — tak tě vítám do Prahy!” Přesto jsem si umínil, že kdykoli bude našemu setkání přítomna třetí osoba, budu Jiřímu Dienstbierovi vykat a oslovovat jej „Pane ministře”.* * * Během několika dnů vyčistili studenti pražské ulice, metro a náměstí od nápisů, plakátů, nálepek a nesmírně vtipných sloganů. Přesto jsem chodil ulicemi ve středu Prahy a nepřestával se divit. Tam, kde před jedenácti léty stálo lešení — stojí i dnes. Někteří tvrdili, že to není totéž lešení. Že to původní mezitím spadlo, takže tam postavili nové. Místo, aby postavili dům, aby na chodce nespadl balkon či omítka, postaví se lešení a šmytec! V Dětském domě, který ještě před jedenácti léty svítil čistotou, jsou papundekly a překližky a špína, že to je přímo zdraví nebezpečné. Ale je to každému fuk. V některých obchodech se prodavačky usmívají, když sdělují, že tohle či tamto není. V ostatních dávají najevo, že zákazník je jejich otrokem a pokud vůbec odpoví, je to spíš štěkot než lidská řeč. V hotelu Alcron vám přinesou místo čaje jen horkou vodu — čaj zapomenou. Objedná- te-li si coca-colu s citronem, přinesou vám led. Citron není. V Alcronu. Ke svíčkové nejsou brusinky. Telecí nevedou. Objed- náte-li si svíčkovou Stroganov, dostanete vyvařené fusekle s kusy masa. A to je hotel první kategorie. Jakpak to asi vypadá v hotelích kategorie nižší? Chtěl jsem vejít do obyčejné restaurace. Díval jsem se venku na jídelní lístek. Chodci se zastavovali a jednohlasně varovali: „Tam nechoďte, pane Škutino. Bylo by vám zle!” * * * Noviny, které jsou ke čtení, dostanete jen časně ráno. Po šesté hodině už není ani Lidová demokracie, ani Svobodné slovo — o nových Lidových novinách ani nemluvě. Zato Rudého práva je pořád nazbyt. Vychází teď v malém formátu, ale ke čtení není jako dřív. Zajímalo by mě, kdo to platí? Š ČLOVĚK PROTI ZKÁZE 9. ledna 1990 uplynulo 100 let od narození velkého a tolik čteného světového spisovatele Karla Čapka, jehož prorocký talent v jeho hrách a novelách nás dodnes udivuje. „Bojoval za národ a padl na frontě,” - řekl o něm Jan Masaryk ve čtyřicátém šestém roce, když zahajoval výstavu v rodišti bratří Čapků v Malých Svatohovi- cích. A jeho přítel doktor Steinbach řekl: „Jako lékař vím, že měl oboustranný zápal plic, a v té době jsme tu neměli antibiotika a sulfonamidová léčiva — ale kus pravdy je, že - jak se říká - Čapka zabil Mnichov ...” Bojoval o samostatnost našeho mladého státu do posledního okamžiku. Psal prosby a výzvy do zahraničí svým vlivným přátelům — bohužel zbytečně a marně. Zbraní tohoto citlivého, tělesně křehkého muže byla jeho kultura, jeho umění a jeho vřelá láska k člověku. I ti jeho ROBOTI se nakonec do sebe zamilují a stanou se lidmi. Já už jsem od mládí četla Čapka a hluboce ho uctívala. Zahrát REPORTÉR-POLYGON 1/90 27 [pageend27]si jeho Mimi v Loupežníku byl vždycky můj krásný, bohužel nikdy nesplněný sen. Přijela jsem na krátkou návštěvu do Prahy, abych se všemi drahými příbuznými, kolegy z divadla a s milovanými přáteli oslavila tu zázračnou a neuvěřitelně krásnou SVOBODU. Výročí Karla Čapka byla pro mne ještě dodatečná slast. Oslavy byly dobře pořádané Společností bratří Čapků. Program byl skutečně bohatý. V Rytířském sále ve Valdštejnském paláci se konal vzpomínkový večer za Karla Čapka a k veliké radosti nás všech se tam neočekávaně dostavil i pan prezident Havel. Druhý den byl odhalen základní kámen k soše či snad sochám obou bratří Čapků. Dosud se neví, který sochař bude vybrán pro toto důležité dílo, ale kámen je odhalen v parku naproti Vinohradskému divadlu na Náměstí míru. Vinohradské — mé sladké první divadlo. Už jako mladá studentka na konzervatoři jsem si ho chodila každý den pohladit a slibovala si, že tam budu jednou hrát. To se mi velmi brzy splnilo, a proto mám k tomuto divadlu speciální vztah a překrásné vzpomínky. Zaplaťbůh, že už se zase nazývá Vinohradské a ne Armádní — to jsem těžce nesla. Odpoledne byla návštěva u hrobu Karla Čapka a v Národním jsem měla možnost vidět jeho hru Věc Makropúlos. Paní Jana Hlaváčová byla ta nejlepší Emilia Marty, jakou jsem kdy viděla, a Rudolf Hrušín- ský byl výtečný — jako vždycky — v roli Šendorfa. Díky vzácnému příteli JUDr Františku Krčmoví, který v letech 1975 až 1987 stál v čele Společnosti bratří Čapků a je stále jejím čestným předsedou, jsem měla možnost zúčastnit se všech oslav a dokonce navštívit dům Karla Čapka. Byla jsem totiž představena Karlu Scheinpflugovi, synovci Olgy Scheinpflu- gové, a jeho rodině. Velmi milý pán — Karel III., jak ho doktor Krčma nazývá, a i on má už dospělého syna, sličného Karla IV., budoucího herce. Karel Scheinpflug nás velmi ochotně provedl celým domem. Viděla jsem pietně zachovalá místa, kde Čapek pracoval, a i tu okousanou násadku, kterou psal. Čapkova hůl je ještě stále na věšáku. Viděli jsme velmi zajímavě zařízené podkroví, kam se Karel Čapek odstěhoval, aby přenechal své ženě Olze Scheinpflugové, výtečné herečce, ale též spisovatelce, svou pracovnu. Místnost, kde se scházel »stůl pátečníků«, když se nesedávalo na jeho pečlivě ošetřované zahrádce, je také nezměněna, a křeslo, vyhražené jen pro pana prezidenta T.G. Masaryka, který se občas také zúčastňoval slavného »stolu pátečníků«, má stále tu smuteční pásku se slovem »Vzpomínáme«. Dotkla jsem se všeho s velkou úctou a pokorou. Pro mne oslava Karla Čapka vyvrcholila, ale bohužel i končila den před odjezdem do Anglie filmem »Člověk proti zkáze«. Díky mému drahému dávnému příteli a kolegovi z konzervatoře a z Vinohradského divadla, herci Svatopluku Benešovi, jsem měla pozvánku na slavnostní premiéru v kině Lucerna 9. ledna 1990. Tedy 9. ledna jsme se s paní Benešovou prodíraly halou Lucerny. Lidé vycházeli proti nám z odpoledního představení a Sváťa nám razil cestu. Svatopluk Beneš hraje totiž v tomto filmu prezidenta T.G.Masaryka, ale je to vzácný herec, který nemá rád, když je »poznán«; velmi neobvyklá kvalita u herců. Hned si ohrnul límec kabátu a klobouk si stáhnul až k špičce nosu a snažil se být — jako vždy — neviditelný. Nic mu to nebylo platné. Najednou ho uchopila za rukáv starší paní a pohnutým hlasem říká: „Pane prezidente, jste ve filmu báječný — když jsem vás tam na plátně viděla v těch Topolčankách jako našeho tatíčka Masaryka — slzy mi tekly.” Nežli jsme se dostali zátupem do haly, opakovalo se to několikrát. Ve foyer jsme se setkali s představitelem Karla Čapka ve filmu, Josefem Abrhámem. Znám ho dobře jak z Činoherního klubu, tak z Londýna, když zde byli na zájezdu. Vřele jsme se objali, ale já jsem si v duchu řekla, že čapka zahraje dobře, je to báječný herec, ale — chudák — moc se mu nepodobá. Božínku, to jsem se zmýlila. Jen se objevil na plátně — stál před námi Karel Čapek, jak jsem ho znala. To je pan herec — hlavu mírně skloněnou, ruce svislé u těla, trochu zakulacená ramena, ta chlapecká křehká tvář — přesně, jak si ho z mládí pamatuji. Abrhám citlivě naznačil neohybnou páteř a i jeho často přehnaně karikaturovaná šošolka vlasů byla jen vkusně naznačená. Myslím, že tvůrci filmu musí být s celým výsledkem velmi spokojeni. My, diváci, jsme byli nadšeni. Film je výborně režírovaný Štěpánem Skalským. Spolupracoval s Ottou Zelenkou i na scénáři, a je to — jak to sám nazývá — jakýsi kaleidoskop bohatého a dramatického života Karla Čapka. Štěpán Skalský s věrnou spolupracovnicí a manželkou, paní Ladou Vackovou, prý pracoval a plánoval film asi dvanáct let. Nic se nemuselo přidávat, říkal, spíš se jen vybíralo z bohatého a poutavého Čapkova života. Film má víc těch temných než těch jasných okamžiků — já nikdy netušila, že měl v životě tolik politických nepřátel. Znali jsme ho jen jako báječného spisovatele, který psal pro nás, herce, úžasné role. Děj filmu začíná v březnu 1939. U domu na Vinohradech zastaví černé auto. Vystoupí gestapo. Přišli, aby zatkli Karla Čapka. Ve dveřích stojí tragická postava v hlubokém smutku. Je to význačná herečka Olga Scheinpflugová — vdova po Čapkovi. Ten je už tři měsíce mrtev. Paní Olgu hrála mně dosud neznámá herečka, velmi dobrá a krásná Hana Maciu- chová. Ten, kdo znal paní Scheinpflugo- vou jako herečku, ví — což i její synovec potvrdil —, že její obličej byl stále v po- byhu. Ve filmu vidíme Olgu, milující ženu a starostlivou manželku. Proto také, až když je ve filmu dramatický okamžik a hezký obličej herečky Maciuchové se žalem jaksi pokřiví, v tom okamžiku je to Olga Scheinpflugová, jak jsme ji znali, ta podobaje téměř neuvěřitelná. Postavu Věry — byla to prý první velká láska Karla Čapka — zahrála dobrá herečka, v životě manželka Josefa Abrháma, Libuše Šafránková.Tato bytost mě okouzlila nejprve na plátně jako romantická, téměř snová zlatovláska, ale i v civilu potom na recepci u Šroubka — kam jsem byla panem režisérem laskavě pozvaná. Teď už — bez paruky — křehká černovláska, je líbezná i v civilu. Chytrý Pepek Abrhám si to dobře vybral! T.G.Masaryka hrál — jak už jsem řekla — Svatopluk Beneš. Byl výtečný hrou i podobou, a to neříkám jako stará kamarádka, abych mu polichotila — to mě neznáte. Když se TGM objevil na plátně, nastal v hledišti malý rozruch. Vždyť ještě několik týdnů před premiérou si nebyl pan režisér jist, zda mu přísná cenzura Masaryka nevy střihne. Díky sametové revoluci Masaryk zůstal a jen se litovalo, že ho tam nebylo víc. Také robustní krásný herec Ota Sklenčka — H.G.Wells — byl ohromný Angličan — kdo by to do něj řek’. Výborný byl můj další kamarád, režisér a herec Jan Kačer v roli doktora Josef Abrhám jako Karet Čapek a Svatopluk Beneš jako TGM v Topotčanech ve filmu »Člověk proti zkáze« 28 REPORTÉR-POLYGON 1/90 [pageend28]Galéna v krátké scéně z Bílé nemoci. Dále Otakar Brousek jako vždy perfektně zahrál generála Františka Langra, i když je postavou o tolik větší. František Řehák, který dobře vypodobnil malíře Josefa Čapka, byl v civilu na recepci k nepoznání. Byl to krásný zážitek. Je ještě mnoho žijících pamětníků, kteří znali slavné osobnosti, objevující se ve filmu. Myslím si proto, že bude mnoho různých názorů a kritik. Jsem ráda, že jsem odjela včas, nechtěla bych, aby mi někdo tento výtečný film kritikou pohaněl. SYLVA LANGOVÁ DOVĚTEK SYLVY LANGOVÉ: Připadám si jako udivený, nadšený turista. Štípu se, abych se přesvědčila, že nesním. Na usměvavých tvářích je vidět, že všechny křivdy režimem napáchané, ať už na jednotlivcích či na národu, jsou pro tento čarovný okamžik zapomenuty. Alespoň pro tyto dny . . . Jsem citlivá na tvář a na atmosféru své staré, drahé vlasti, zažila jsem za ta léta svých návštěv různé proměny, odrážející se na tvářích lidí. Viděla jsem občany čekající a doufající, jindy jsem našla tváře zatrpklé a po šedesátém osmém roce bolavé, zklamané a hluboce zradou ukřivděné. V sedmdesátých letech persekuce jsem četla na tvářích tichou prosbu — nechte nás, prosím vás, už jen klidně žít. My už teď chceme jenom klid. Už ani ti taxikáři, co mě vozili po Praze, mi nevykládali politické vtipy, tehdy jen tiše nadávali. Řekla jsem si, že naše poslední naděje je už jen ta nová generace, až jednou vyroste. Se špetkou optimismu jsem doufala, že to bude ta generace, která nezažila křivdu osmašedesátého roku. A mládež nás nezklamala ! Proč už to nepřišlo o deset let dřív? — ptal se kdosi. Protože ovoce padá ze stromů, až když je zralé! Přidali se herci, umělci, lidé pracující a i ti líní, lhostejní lidé, a všem je jasné, že budoucnost bude - Pane Bože — o tolik lepší, i když to nebude zpočátku tak lehké. Může se teď volně dýchat, mluvit a rozhodovat a nikdo už jim nesmí svobodu upřít. Cítím, že jediný krok zpět a znovu se půjde k soše svátého Václava bojovat za svá práva, lidsky a beze zbraně. Mládež s čistou, přímou, usměvavou tváří, která nenese ani stopu hříchů spáchaných, stopu kolabo- rantství a předstírání, nám začala úspěšně to sametové povstání a vrátila nám ztracenou svobodu. DÍKY! S.L. DOSTÁLŮV ANTONÍN ŠVEHLA Dvě velmi zajímavé a skvěle psané knihy byly asi současně v tisku: Fischlův (Steinbachův) »Svědek téměř stoletý« a Dostálův »Antonín Švehla«. Jsou čtenáři, kteří začínají číst knihu od první stránky a prokousávají se poslušně až k poslední a někteří zvědavci se nejdříve podívají dozadu, jak to dopadlo. Pro ty druhé: Na poslední stránce obou těchto knih najdeme přesně totéž: poznámky Karla Čapka »Proroctví Antonína Švehly«. Politici, herci, průmyslníci, sportovci a prostě všechny branže píší dnes s oblibou své paměti. Někteří spisovatelé se na tento žánr přímo a často s úspěchem specializují. V této naší literatuře zeje doposud velká mezera, chyběla práce tohoto druhu o Antonínu Švehlovi. Předseda Republikánské strany v exilu, dr. Vladimír Dostál, předkládá čtenáři první souvislou historickou práci o tomto — v Peroutkově terminologii — mlčenlivém státníku. Samozřejmě začíná kniha kapitolou o založení agrární strany, Švehla a agrárník jsou synonyma. Švehlovi se podařilo uskutečnit to heslo »Venkov jedna rodina« a tvrzení politických protivníků, že Republikánská strana byla zástupcem statkářů, bylo neudržitelné. Ty statisíce hlasů byly od malozemědělců, velkostatky nepřinesly z nich ani jedno procento. Mimo první poválečné volby byla Republikánská strana vždy nejsilnější českou politickou stranou — a to byla především Švehlova zásluha, zásluha jeho politiky. Dostál vidí nejen klady, ale mnohé vidí i kriticky a o chování národa za první světové války píše: „Široké vrstvy národa byly pasivní a jakoby staženy do ulity čekání.” Tigrid v »Kapesním průvodci« vidí ten národ po druhé světové válce právě tak. Zůstaneme již navždy takoví? Patří to k naší národní povaze? Velmi zajímavá je stať o spolupráci agrárníků se sociálními demokraty. Rudozelená koalice má kořeny již za války a později vláda této koalice dává základ ke konsolidaci a vede k hospodářskému rozkvětu mladého státu. Ve vedení domácího odboje proti Rakousko-Uhersku hraje Švehla bezesporu rozhodující úlohu a právem se později stává třikrát ministerským předsedou. Masaryk a Švehla si vzájemně dobře rozumějí, úcta Švehlova k Masarykovi je vyjádřena jeho slovy: „Masaryk je chlap” a Masarykův úmysl mít za svého nástupce právě tohoto politika, vyjadřuje nejlépe, jak byl Masarykem hodnocen Švehla. Pod Švehlovým vedením Republikánská strana spolurozhodovala o nejsociálnějších zákonech, které vyšly v platnost za první republiky, ať již to bylo uzákonění osmihodinové pracovní doby, zákon o nemocenském pojištění, o sociálním a starobním pojištění, ochrana nájemníků atd. — na tehdejší dobu přímo revoluční zákony. Kolik z toho sociálního zůstalo za čtyřicet let reálného socialismu! I když nedošlo k ideálnímu řešení, byl to právě Švehla, který se pokoušel vyřešit problém menšin tou formou, aby jak Němci, tak i Maďaři byli účastni na vládě. Kdyby se poměry vytvářely v jeho tendencích, mohly se u nás národnostní problémy vyřešit tak, jak to vidíme třeba ve Švýcarsku. Tam národnostní třenice neexistují. Samozřejmě pozemková reforma byla agrární doménou, našlo se řešení uspokojující nejen malozemědělce, ale zajišťující i produktivitu zemědělství. Srovnání s dnešním debaklem zemědělské politiky není možné. Kdopak dnes ví a mluví o tom, že v září 1921 přijal dr. Beneš ze Švehlových rukou úřad ministerského předsedy. Tato okolnost kontrastuje s pozdějším Benešovým chováním k agrárníkům. Finanční politika Rašínova a později Englišova přivedla stabilizaci a rozkvět naší měny, což kontrastuje s tristním pohledem na dnešní čs. bezcenné bankovky. Švehlovi se podařilo získat do vlády zástupce slovenské Ludové strany a to podstatně zmírnilo zbytečné třenice s národnostními tendencemi. Nezapojení všech složek do vlády by mohlo stát jen oslabit, Švehla byl mistrem kompromisu a přesvědčování. Pro Švehlu je charakteristické jeho prohlášení ke svým straníkům při prezidentské volbě v roce 1927. „ . . . nám jde o republiku a republika potřebuje Masaryka. A tak budeme volit Tomáše Garrigue Masaryka.” Nějaká diskuse byla zbytečná. Tím bych navázal na kapitoly Švehla a Masaryk a Švehla a Beneš. K té první dává krásné motto soc.dem. poslanec dr. Winter: „ . . . bylo to nazváno manželstvím rozumu, které se stalo manželstvím z lásky.” Lépe se to nedá říci. K Benešovi byl Švehla kritický a Masarykovo přání, aby Beneš vstoupil do Republikánské strany, Švehla odmítl. Beneš nezapomínal, nenávist k agrárníkům byla u něho později důvodem k mnoha nedemokratickým rozhodnutím. Dostál však dovede i zde zdůraznit některé Benešovy dobré vlastnosti, uvádí, že Beneš byl „vynikajícím taktikům, Machiavellim své doby”. Na druhé straně je uváděna slabost bázlivce a politická nestatečnost, vlastnosti, které nakonec vytváří z Beneše jednu z nejsmutnějších postav našeho politického života. Dostálova kniha i svým vybavením má vše, co od dobré knihy požadujeme — dobrý papír, dobře čitelný tisk a působivě sestavenou obrazovou přílohu. Jistě se najdou někteří, kteří budou toto dílo kritizovat. Možná, že se nebudou líbit některé archaismy, uváděné v doslovných citacích starších textů, možná i něco jiného. Bez prostudování Dostálova »Švehly« by znalost poměrů v první republice byla neúplná, tato kniha měla vyjít již mnohem dříve. Budeme-li umět pokračovat ve Švehlově díle a podaří-li se vytvořit venkov a stát tak, jak si to on představoval, mohlo by se Československo stát skvěle prosperujícím domovem pro ty doma a konečně i pro ty, kteří dnes žijí v exilu. OTAKAR ZOUFALÝ sen. Evropská cena za nejlepší dětskou knihu BOHEM PRESSU K pěti významným světovým cenám za dětskou knihu v roce 1989 připojilo cu- ryšské nakladatelství dětské knihy Otakara Božejovského BOHEM PRESS v závěru roku tu nejcennější: První Evropskou cenu za nejlepší obrázkovou knížku, kterou každé tři roky uděluje univerzita v italské Padově. Porota je složena z kritiků z deseti evropských zemí. Letos byla zvolena kniha Španěla Arcadia Lobado z nakladatelství Bohem Press. Kromě této knihy, vyznamenané první cenou, byli mezi pěti vyznamenanými ilustrátory další dva z Bohem Pressu — Štěpán Zavřel a Jindra Čapek. V.Š. REPORTÉR-POLYGON 1/90 29 [pageend29]BOHEM PRESS ČESKOSLOVENSKÝM DĚTEM Německou verzi úspěšných dětských knížek Jaroslava Seiferta a Josefa Palečka »Koulelo se, koulelo« a Vladimíra Škutiny a Eugena Sopko »Modrý racek chechtavý« dává nakladatelství dětské knihy BOHEM PRESS k dispozici československým dětem. Z každé knížky, která stojí 18.80 SFr. (a kterou lze objednat prostřednictvím Reportéra), zašle Bohem Press 10.- SFr. na sbírku »Národ dětem« (viz str. 2.). 23. února: Jiřina Bohdalová, Jiří Zmožek 30. března: Oldřich Kaiser, Jiří Lábus 27. dubna: Stella Zázvorková, Jaroslav Štercl 25. května: Milan Lasica, Julius Satinský 29. června: H. Zagorová, Slávka Budínová Začátky jsou ve 20.00 hodin, vstupné Fr. 20.—. Telefonické objednávky vstupenek: 01 - 750 41 55 během dne, mezi 17. a 22. hodinou: 01 - 980 21 73. Jiří Kantůrek a Eva Kantůrková ve Švýcarsku Dnes jeden z nejpopulárnějších mužů »sametové revoluce«, televizní mluvčí Občanského fóra a od Nového roku šéfredaktor Čs. televize JIŘÍ KANTŮREK (ve dnech srpnové okupace 1968 s Vladimírem Škutinou komentátor legendárního televizního vysílání) a spisovatelka EVA KANTURKOVÁ, autorka v exilu vycházejících knih Gako »Přítelkyně z domu smutku«), budou vyprávět o pozadí listopadových a prosincových dnů 1989, jak je prožili z prvé ruky v Curychu v pátek 2. března a v Lausanne v sobotu 3. března. NEJÍJSPĚŠNÉJŠÍ NAKLADATELSTVÍ DĚTSKÉ KNIHY Je taková hezká tradice ve Švýcarsku, tradice už dávná, kterou na počest autorky světoznámé dětské knížky o Heidi Jo- hanny Spyri každoročně oživuje v listopadu a prosinci Švýcarský institut dětské knihy výstava ilustrací k dětským knížkám. Bývají to v domě institutu v Cury- chu, ve všech jeho prostorných místnostech na Zeltwegu, originály ilustrací a obrazů nejrůznějších malířů a nakladatelství. Letos patří výstavní síně jednomu jedinému nakladatelství a jeho ilustrátorům, nakladatelství dnes jednomu z nejúspěšnějších nejen co do nasbíraných cen na všech možných knižních veletrzích a výstavách (včetně Bratislavy), ale i co do počtu prodávaných knih — tím poctěným je curyšský BOHEM PRESS s ředitelem Otakarem Božejovským. Celý listopad a prosinec budou přijíždět výpravy dětí a přicházet milovníci dětské knihy, aby se seznámili s ilustrátory a autory Bohem Pressu, mezi nimiž je pochopitelně celá řada českých a slovenských. Je to Štěpán Zavřel, loňský laureát Cri- tici in Erba, první ceny za nejkrásnější ilustrace dětské knihy roku, udělované na boloňském mezinárodním veletrhu dětské knihy a držitel celé řady národních a státních cen, mimo jiné rakouské státní ceny. Štěpán Zavřel vystavuje v Curychu především originály k pohádce »Ukradený Ježíšek« a pak samozřejmě volné obrazy s dětskou tématikou. Dalším je Jindra Čapek, který tu má ilustrace ke knihám »Jednoho krásného letního dne« a opět volné návrhy a obrazy.Vlasta Baránkova má sérii obrazů a ilustrací k pohádce o krokodýlu Konstatinovi. Slovenský malíř a ilustrátor Eugen Sopko, žijící v Mnichově, se představuje šestnácti obrazy a originály ilustrací k moderní pohádce »Modrý racek chechtavý«, která vychází jako novinka nakladatelství Bohem Press — zatím ve 14 jazykových mutacích. Bohužel ani česky ani slovensky. A k české účasti patří i Belgičanka Marie José Sacré s ilustracemi ke knížce »Kde bydlí čas«, která už vyšla v 36 zemích a jen německý náklad už dosáhl 5. vydání, kterýžto fakt je pod ilustracemi Marie-José Sacre patřičně na popiscích zdůrazněn. Z dalších ilustrátorů nakladatelství Bohem Press jsou na výstavě Švýcarského institutu dětské knihy zastoupeni Italové Gino Alberti a Linda Wolfsgruberová, Litevec Stasys Eidrigevicius, Španěl Arca- dio Lobado, Bulhar Michael Grejniec, Švýcarka Sita Jucker a dnes jeden z nejvyhledávanějších ilustrátorů dětské knihy na světě, Polák Jozef Wilkoň. Švýcarská televize natáčí v průběhu výstavy rozhovory s dětskými návštěvníky pro své podvečerní dětské vysílání a není bez zajímavosti, že ve výstavních síních dost často hlaholí čeština a slovenština. I.Č. ŠPIČKOVÉ PREDSTAVENÍ Ve vyprodaném sále divadélka »II Vagabondo«, Unterengstringen/ZH, se konalo s napětím očekávané představení, první z pravidelného cyklu »Jezdí za vámi umělci z Československa«, hry »Kulhavý mezek aneb Výbuch na jičínském zámku«. Jana Brejchová, Jaromír Hanzlík a Ilja Racek znovu potvrdili své vynikající herecké kvality. Cyklus bude pokračovat každý poslední pátek v měsíci: OBČANSKÉ AFORISMY Tak dlouho nám slibovali světlé zítřky, až zbyla ze všeho jen temná minulost. Mnozí z těch, co chtěli vstoupit do dějin, se dostali zatím na jejich smetiště. Blb zůstane blbem, ať ho čteš dopředu či pozpátku. Každé násilí má tři rozměry: Bod, z kterého vychází, plochu, na které se děje, a prostor, který je umožňuje. Dvě polopravdy nedávají dohromady pravdu celou, ale lež. Neotálejme dlouho nalít si ve všem čistého vína, mohlo by se nám zatím proměnit v ocet. Jen dobrým slovem pole nezoráš. Můžeš jím však postavit oráče radostně k práci. Vyměňme konečně široké lokty za široký rozhled. Nejtěžší ze všeho bývá přestavba představ. Otevřená politika se nedá dělat za zavřenými dveřmi. Přestaňme se už bát nekrást, abychom se tolik neodlišovali od ostatních. ZDENĚK JANÍK JEAN PRÄGEN fotografoval v Praze v den voleb nového prezidenta Československé republiky. Tři z jeho snímků jsou na stranách 8 a 10 tohoto Reportéra. Zájemci o celé album PORTOFOLIO s těmito fotografiemi si mohou napsat REDAKCI Reportéra nebo talefonovat přímo do Studia JP ve Švédsku, tel. 0302-14400. JSEM 47LÉTÁ rozvedená, děti nemám, bydlím v Hamburku. Ráda bych se seznámila s Čechem přiměřeného věku za účelem sňatku. Nab. pod zn. -HW/190- do admin. Reportéra. 30 REPORTÉR-POLYGON 1/90 [pageend30]PORADY týkající se pojišťování, financování, podnikáni, koupá a prodeje nemovistf (včetně firem) NEUTRÁLNÍ EXPERTIZY AGENTUR PAZDERA Kreuzplatz 20, CH-8008 ZÜRICH - Telefon 01 I 932 32 22 • Kladete si někdy otázku, zda je Vám známý způsob sociálního zabezpečení, jak si dobře a šetrně zařídit svou nemocenskou, co s opožděným vstupem do AHV, jak vysoké bude Vaše důchodové zabezpečení, co se stane při přestěhování s »mým« zajištěním, atd. ? • Uvažujete o podnikáni v budoucnosti resp. o koupi rodinného domu, chaty ? • Chtěli byste výhodnou půjčku ? • Chcete uložit peníze s vyšším úrokem než poskytují banky a nevíte jak ? • Jak šetřit a neztratit vysněný cíl ? • Zajímáte se o koupi cenných papírů? Je pro Vás pětinásobek při výdělku zajímavý? • Zajímáte se o koupi nebo prodej nemovitosti? • Víte, jak velkou náhradu mzdy budete brát v době pracovní neschopnosti při onemocněni nebo po úrazu ? c Máte zájem o vysvětlení možných kombinaci různých pojistek ? • Láká Vás výhodná nabídka na »třetí sloup« pensijního zajištění? • Chtěli byste vědět, co je účelné a co není bezpodmínečně nutné si pojistit? Právě nym záleží na tom, do jakých rukou se dostanete a jak daleko sahá možnost onoho odpovědného pracovníka. Rád Vám poskytnu veškeré informace ve Vaši mateřštině. Hubert P. PAZDERA POZOR! NOVINKA! po j iš t ěn í Řid ič s k éh o pr ů k azu Nabízíme pojištění řidičského průkazu pro řidiče z povolání i pro řidiče amatéry. PEKING - ČÍNA: 14. -24. 2.1990 opakujeme zájezd do Číny za neuvěřitelnou cenu.................................... Fr. 1999.— DOVOLENÁ V THAJSKU: 2 týdny v jednoduchém hotelu od . . . . Fr. 1795.- OSTROV KOS v dubnu a květnu: velmi pěkný hotel Tigaki Beach s polopensí za.......................................... Fr. 695.— PO STOPÁCH AFRODITINÝCH - vandrování po Cypru: (březen a začátek dubna), týden za ...................................................................Fr.1390.— VRCHOLNÝ ZÁŽITEK ZÁPADNÍ ANATOLIE: 8 dní okr. jízdy Tureckem (březen, duben, květen) jen za . . Fr.1390.— NAŠE DOPORUČENÍ: Zkuste GRAND HOTEL v Arabských emirátech! Zaručené teplo, nádherné moře - ORIENT !!! LETENKY do celého světa za nejvýhodnější ceny! POJIŠTĚNÍ pro Vás i pro Vaše příbuzné. PRONÁJEM bytů a bun- galowů po celém světě. RESERVACE HOTELŮ po celém světě. ZAJIŠŤUJEME DOVOLENÉ PO CELÉM SVĚTĚ: letecky, lodní zájezdy (novinka: dovolená s dopravní lodí), busem, vlastními auty — hotely — byty, prostě VŠE, CO SOUVISÍ S CESTOVÁNÍM! NAŠE DVACETILETÁ ZKUŠENOST JE ZÁRUKOU PRO VAŠI SPOKOJENOST Naše kancelář je otevřena od rána 08,30 až do večera 18,30 h. Veškeré pojistky na Vaše cesty: ELVIA, Winterthur-Intertours, Europäische Versicherung — i'pro osoby přes 80 roků! Zajišťujeme vše: lety - auta - byty - lodě - motorhomy - bungalowy atd. atd. Těšíme se na Vaši návštěvu u nás v Effretikonu v Effi-Mártu nebo na Vaše telefo- nické zavolání: g 052 / 32 70 70 nebo 052 / 32 70 90. _______________________ 20 LET KRAJANSKÉ CESTOVNÍ KANCELÁŘE POJIŠTĚNÍ NÁVŠTĚV Z ČESKOSLOVENSKA nebo jiné zemé Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). - Pojištění od 0,22 Fr. na osobu a den! Informujte se u: Telefon: AGENTUR PAZDERA Kreuzplatz 20 CH-8008 ZÜRICH CH: 01 932 32 22, D: 00411 - 932 32 22 Provoz 24 hodin denně, včetně nedělí a svátků. ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIŘÍ KOMÁREK Hauptstrasse 3 8637 LAUPEN/WALD Telefon 055/95 34 98 PRODEJNA ČESKÝCH KNIH a půjčovna video kazet je otevřena denné na Badenerstrasse 698, 8048 ZÜRICH Telefon 01 / 62 68 78 Čedok ČESKOSLOVENSKÁ DOPRAVNÍ KANCELÁR Uraniastrasse 34, 2. patro 8025 ZÜRICH Telefon (01) 211 42 45 - 46 REPORTÉR-POLYGON 1/90 31 [pageend31]REPORTÉR CH-8048 ZURICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Friede (POLYGON Verlag, CH-8048 ZÜRICH, Postf. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MECÚ, USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNÉVAJSA, USA Karel NEŠVERA, Německo Stanislav NOVÁK, Švýcarsko Tomáš NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou......... Sfr. 33.— letecky.......................................... Sfr. 39.- nebo ekvivalent v jiné měně. Tiskne: Milan CIMBUREK, Badenerstrasse 698, 8048 ZÜRICH. Telefon 01 / 62 68 78 Zamýšlíte podnikat? Chcete si půjčit za nízkých úrokových sazeb peníze a na vysoké je zpeněžit? ČTYŘ- AŽ ŠESTINÁSOBNÉ ZVĚTŠENÍ KAPITÁLU Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností. Můžete se spolehnout, že Vám objektivně poradíme spojení, které je pro Vás osobně nejvýhodnější. Znáte desatero výhod POJIŠTĚNÍ VAŠEHO KAPITÁLOVÉHO SPOŘENÍ VE ŠVÝCARSKU? Víte, jak platit splátky z ciziny do Švýcarska, jaká skladba pojistky je pro Vás osobně nejvýhodnější? Rádi Vám vše vysvětlíme naší mateřštinou, rádi Vám nestranně poradíme V POJIŠTĚNÍ, PODNIKÁNÍ, FINANCOVÁNÍ, PŮJČKÁCH, NÁKUPU A PRODEJI LÉKAŘSKÝCH PRAXÍ, FIREM, DOMŮ. POJIŠTĚNÍ PRO NÁVŠTĚVY Z ČSSR A JINÝCH ZEMÍ (nemoc, úraz, převoz, smrt) Pro cizince nabízíme POZEMKY A DOMY s povolením pobytu ve Švýcarsku, vč. financování. £5 ze Švýcarska: 01-9323222, ze Spolk. republiky Německo: 00411-9323222, z Rakouska: 0501-932 32 22, z Velké Británie: 010411-93232 22. K disposici Vám jsme denně (i ve svátcích) plných 24 hodin. agentur raaaara für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, CH-8008 Zürich KRAJANSKÉ STŘEDISKO DENIA - ŠPANĚLSKO Na výběr jsou: garsonky, byty řadové domky, vilky a pozemky. V Denii najdete příznivé klima, kouzelný kraj a nové přátele ze všech koutů světa. »LA PEDRERA II« - VESNIČKA KLUBOVÉHO RÁZU Fáze 1 je dokončena a vyprodána. — Fáze 2 s klubem je ve výstavbě. Bližší informace, prodej a pronájem: DIVA IMMOBILIEN K. & V. DIVOKÝ Segantinistrasse 9, CH-8049 ZÜRICH Telefon 01 - 341 21,56 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GOTEBORG Telefon 031 ! 130129 HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20ósob pro soukromá setkání. — Máte-li čtyřpohé- ho přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) [pageend32]