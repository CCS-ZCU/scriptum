VĚSTNÍK ČESKOSLOVENSKÉ NÁRODNÍ RADY AMERICKÉ Číslo 178 Červen 1969 10,000 PODPISŮ Senátor John Sparkman přejímá svazek “Rape of Czechoslovakia” s 10,000 podpisy. Od leva sen. Sparkman, prof. Frant. Schwarzenberg, Vlasta Vrázová, Dr. Jos. Hašek. V Chicagu a rovněž v jiných městech Spojených států Američané demonstrovali a došlo k mnoha protestům proti sovětské invasi do Československa. Klub svobodné kultury za podpory členů Klubu Domov uspořádal podpisovou akci, která shromáždila 10,000 podpisů amerických občanů. Jednotlivé stránky podpisových archů byly svázány do silného svazku, který nese název: “Znásilnění Československa”. Od podepsání petice se v Československu mnohé změnilo a stále k horšímu. Sovětská armáda zůstala v Československu a Moskva je tam pánem. Zdá se, že západní svět se se situací v Československu bezmála smiřuje. Ve Spojených národech již není slyšet protestů. Aby svobodnému světu připomněla osud Československa, přivezla Československá národní rada americká do Washingtonu, D. C. svazek s 10,000 protestních podpisů a předala jej předsedovi senátního podvýboru pro evropské záležitosti Johnu Sparkmanovi. Na schůzce, na níž byly protestní podpisy 15. května předány, byli členové senátu Spoj, států a kongresu, kteří v dubnu t. r. navštívili Prahu. V rozhodném týdnu, který předcházel odstranění Dubčeka, využil čs. parlament přítomnosti amerických zákonodárců na zasedání mezinárodní parlamentní unie — jež se konalo ve Vídni — a pozval je do Prahy. SENÁTOŘI SPOJENÝCH STÁTŮ V PRAZE 11. dubna vedl senátor John Sparkman do Prahy polo- oficielní delegaci. Jelikož to byla první návštěva tohoto druhu po mnoha letech, mnoho Američanů čs. původu projevilo o tuto událost velký zájem. Českoslovenseká národní rada americká je vděčna senátoru Sparkmanovi, že jejím zástupcům umožnil schůzku s členy své delegace. Československou národní radu americkou v Chicagu zastupovala Vlasta Vrázová, předsedkyně, a místopředseda František Schwarzenberg, Dr. Josef Hašek, předseda odbočky ČSNRA ve Washingtonu, D. C. a Andrej Valušek, býv. dlouholetý místopředseda Rady a předseda newyorské oblasti ČSNRA. Senátor Sparkman představil členy delegace, kteří byli v Praze: senátora Hugh Scotta z Pennsylvanie, Strom Thur- monda ze South Carolina, B. Everetta Jordana z North Carolina, Birch E. Bayha z Indiány, Ralpha Yarborougha z Texasu, členy kongresu Alexandra Piroie z New Yorku, Emilo Q. Daddaria z Conn. a Edw. J. Derwinského z Illinois. Představitelé Rady předložili resoluci přijatou na výroční schůzi Výkonného výboru, která se zabývá současnými problémy v Československu. Za přátelské výměny názorů bylo vyzdvihnuto několik bodů, jako je kulturní výměna, smlouva o nejvyššich výhodách, výměna návštěv, vzájemné styky s lidem Československa, atd. Poslanec Derwinski se tázal zvláště na problémy čs. uprchlíků a na to, co se pro ně dělá. Na senátora Harrisona Williamse, který navštívil doly v Moravské Ostravě, zapůsobila neohroženost a nepřátelský postoj, kterým čs. hornici odsoudili sovětskou invasi. Senátor se také zmínil o pozoruhodné inteligenci horníků a překvapující hodnotě knižní sbírky v jejich knihovně. Všeobecně je toto údobí československého vývoje hodnoceno jako údobí vyčkávání a sledování, jak Husákův režim bude odolávat Moskvě. Jak daleko Husák půjde a opustí [pageend1]VĚSTNÍK JUNE 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois konečně sovětské vojsko československé území? Toto jsou dvě z nejizávažnějších a nezodpovězených otázek. Týden po této návštěvě — dne 22. května — senátor Thomas J. Dodd z Connecticut předložil senátu resoluci, v níž se žádá, aby senát Spojených států odmítl pověstnou Brežněvovu doktrínu a loňskou invasi do Československa. Původní resoluci podepsalo 10 senátorů, z nichž 3 se zúčastnili schůzky se zástupci Československé národní rady americké. RESOLUCE SENÁTU 197 — ZAVRHUJÍCÍ BREŽNĚVOVU DOKTRÍNU Těsně po invasi do Československa Sovětský svaz vyhlásil t. zv. Brežněvovu doktrínu, kterou vyhlásil své právo intervenovat v kterékoli t. zv. socialistické zemi. Protože tato doktrína ve skutečnosti odporuje Chartě Spojených národů a představuje stálou hrozbu světovému míru, senátor Thomas J. Dodd z Conn. má za to, že “senát by se měl formálně vyslovit proti základní myšlence Brežněvo- vy doktríny, hájit právo všech národů na neodvislost ve vlastnich záležitostech a naléhat na Sověty, aby upustili od intervence v Československu.” Senátor proto předložil senátu Resoluci 197. Spolunavrhovateli resoluce jsou: senátor z Indiány Birch E. Bayh, senátor ze South Carolina Strom Thurmond, senátor z Texasu Ralph Yarborough a také senátoři Hiram L. Fond z Hawaie, Clifford P. Hansen z Wyomingu. Ernest F. Hollings ze South Carolina, Frank E Moss z Utahu, Robert W. Packwood z Oregonu a John G. Tower z Texasu, celkem deset senátorů. Předkládaje resoluci sen. Dodd vyjádřil naději, že to “podnítí administraci k provedení diplomatických opatření, jež mohou a měla by být provedena k výstraze extremistům v sovětském politbyru a alespoň k určitému brzdění sovětských snah ve Střední Evropě.” Senátní resoluce 197 navrhuje, aby “senát dále setrvával na Chartě Spojených národů a na zásadě sebeurčení a respektováni územní nedotknutelnosti druhých zemí a bylo zřejmé světu a sovětským vůdcům, že senát neuznává platnost Brežněvovy doktríny, poněvadž tuto doktrínu považuje za nejvážnější ohrožení světového míru a svrchovanosti Spojených národů; že senát je rozhořčen skutečností, že českoslovenští představitelé byli nuceni sklonit se pod vojenským a politickým nátlakem sovětské moci, uplatňovaným způsobem, který znamená vážné omezování československé svobody; a konečně že senát vyzývá sovětské vůdce, aby upustili od intervence v Československu a znovu posoudili svůj uplatňovaný požadavek na právo zasahovat v jiných socialistických zemích, a to pro nebezpečí, kterým tato doktrína ohrožuje mír.” Sen. Dodd vyzdvihuje závažný význam resoluce, vyjádřil své obavy, že to, “co se stalo v Československu a to. co se tam dnes děle, překročuje svým významem osud jedné jediné země. Československá situace je ve Skutečnosti historickým zvratem, na jehož následcích může záviset budoucí vývoj Sovětského svazu a komunistického řádu ve Střední Evropě a všech vztahů mezi svobodným světem a komunistickým světem.” 2 • VĚSTNÍK VĚSTNÍK ČERVEN 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 Senátor rovněž upozornil na studii nazvanou “Povaha duchovní svobody a názorových rozporů v Československu” (“Aspects of Intellectual Freedom and Dissent in Czecho- slovakia”), jež byla připravena pro senátní podvýbor pro vnitřní bezpečnost, vydána 30. března a ve výňatcích citována v Congressional Record (str. S5420-5421). Sen. George Murphy z Californie vyslovil senátoru z Con- necticutu své uznání a resoluci plně podporoval. Senátor John G. Tower z Texasu se připojil s rozhodným doporučením a rozbor situace doplnil vlastními důležitými připomínkami. Senátor z Texasu zdůraznil, že “ve skutečnosti sovětská politika sleduje schůdnou cestu k dosažení konečného cíle, t. j. světové nadvlády; že Brežněvova doktrína je ideologickým vedlejším produktem této politiky a nikoli způsobila, nýbrž následovala až po agresivních akcích Sovětského svazu. . . . Rozpínavé plány Sovětského svazu jsou jasné. Nemilosrdnou lekci komunistické psychologie, kterou je ozbrojená agrese Sovětů a jejich spojenců vůči lidu Československa, si musíme vzít k srdci. A musíme vyjádřit svůj silný nesouhlas s tímto násilným a protizákonným činem, chceme-li kdy vyjednávat se Sovětským svazem z posice síly.” Aby tuto ideu zdůraznil, předložil senátor z Texasu k záznamu do Recordu článek Dallas Morning News z 1. května 1969, který se Brežněvovou doktrínou zabývá a končí těmito slovy: “Spojené státy nevedou důslednou politiku odporu vůči komunismu všude, kde se objeví ve svobodném světě. Žádné úmluvy a žádné rozhovory neodčiní tyto chyby a nezmění doktrínu zřejmé rudé dobyvačnosti. O Brež- něvově doktríně Rusko odmítne jednat, až Nixon přijede vyjednávat.” Tento úvodník dallaského listu vyjadřuje i obavy Československé národní rady americké, která ve svých resolucích a telegramech Bílému domu stále zdůrazňuje své obavy a naléhá, aby Spojené státy trvaly na tom, aby všechna okupační vojska byla z Československa odvolána PŘED uskutečněním schůzky presidenta Spojených států se Sověty. Anno Humonitatis 21.8.68 Existuje něco, co může pohnout svědomím svobodného světa? Může něco zachránit jeho politiky, slepě se dopouštějící starých chyb — zatím co pozornost veřejnosti je upoutána jinými událostmi, jež méně vyčítají svědomí? Vydavatelé knihy “Anno Humanitatis”, Foreign Affairs Publishing Co., Ltd., London, a Markus Verlag, GmbH, Kbln, věří, že dostane-li se kniha do rukou všech, kdo mají porozumění a vůli k činům, může hrát závažnou roli. 80 stran textu a obrazů odhaluje neštěstí československých lidí, vyvolané nejtragičtější událostí roku, který měl být rokem LIDSKÝCH PRÁV. Oznamujeme svým čtenářům, že knihu lze obdržet v úřadovně ČSNRA, která je od 1 června 1969 přestěhována do budovy Č.S.A. -— 2137 So. Lombard Ave., Cicero, 111. 60650. (Cena knihy je $3.75.) [pageend2]LADISLAV RADIMSKÝ: HUSÁK - Z MILOSTI MOSKVY VLADAŘ ČESKOSLOVENSKÝ Gustav Husák, v němž Moskva konečně po mnoha měsících hledání našla oddaného sluhu a dohližitele na ruskou normalizaci, už ledacos slíbil, ale jen dva činy vykonal: nejdříve umlčel “protirevoluční elementy”, rozuměj vzdělance a slušné lidi, a pak nehorázně zvýšil ceny všeho spotřebního zboží. Po zastavení Listů a Reportéra navždycky a dalších časopisů na přechodnou dobu(?), po čistkách v redakcích, nakladatelstvích, rozhlasu i televizi, Husák podle vzoru Novotného ukázal, že neumí a nemůže vládnout jinak než jako diktátor a že opozice proti němu je tak velká, že se jí musila ucpat ústa. V Československu zas nastává doba temna — bůhví už po kolikáté. Smutek doby dobře vyjádřil úvodník Jana Trefulky v prvním čísle brněnského časopisu Host do domu, který se stal čtrnáctideníkem. Čteme zde tyto věty: “(Host do domu) poznal cenzuru ilegální i legální a ví, že ani v nejhorších dobách nesmí ztratit svou tvář. Pořád mu zůstává jedna svoboda: netisknout to, s čím nesouhlasí, nemást čtenáře, udržovat v něm povědomí kontinuity, skutečných kvalit a hodnot. Ti, kteří zakazují, znají bohudík právě jen techniku zákazu, nevědí však nic o mechanice tvorby. Nejsou ji schopni.” Tyto pravdivé věty dobře charakterizují dobu, jež v Československu nastává: slušní lidé budou mlčet nebo se uchylovat do kryptogramů minulosti, neslušní dostanou zaplaceno za štěkáni proti všemu pokrokovému a hodnotnému. Druhým “státnickým” činem Husákovým bylo zvýšení cen spotřebního zboží okrouhle o dvacet procent. Některé potraviny byly zvýšeny jen málo, ale jen proto, že nejsou k dostáni, takže spotřebitel je bit tím, že musí nakupovat zboži drahé, když obyčejnější není. Podle zaručených zpráv konservované maso stouplo o 41%, náhražková káva o 30%, automobilové součástky a opravy o 15%, hotové části week- endových chat o 49% atd. Když nějaké zboží prostě není, přejde-li do kategorie tak zvaného “nedostatkového zboží”, říkají komunisté, že byly “porušeny zbožní vztahy”, srozumitelněji řečeno byla ztracena rovnováha mezi poptávkou a nabídkou. Nuže, nový vládce Československa dal “zbožni vztahy” do rovnováhy tím, že zboží zdražil tak, že si je nikdo nebude moci koupit. Bude však ve výkladech tuzexo- vých prodejen, tohoto tak pokrokově lidového hospodářského zařízení, umožňujícího posílat přilepšení příbuzným do Československa jako dárkové balíčky odsouzeným trestancům do vězení. Husákovi musíme přiznat, že ve dvou jeho prvních vládních činech je hodně logičnosti: národu se přece musela zacpat ústa, aby proti hospodářskému vydírání neprotestoval, a naopak, špatně živený ztrácí sílu a roupy protestovat, poněvadž se bojí o své zaměstnání, byť bylo sebe ubožejší. Jak pak to kdysi básnil Svatopluk Čech ve svých Písních otroka? “A za hrnec ztuchlé rýže, pánu svému důtky líže, a je rád, že není bit.” Husák slibuje nějaké volby, což po jeho dvou prvních činech je velký cynismus. Levicový německý spisovatel Brecht, který nikdy neztratil svou poznávací schopnost, napsal v roce 1953 po dělnickém povstání ve východním Berlíně toto: “Po povstání 17. června rozdávaly se z příkazu tajemníka Svazu spisovatelů na Stalinově aleji v Berlíně letáky, na nichž stálo, že lid zmrhal důvěru vlády a může ji vydobýt zpět toliko dvojnásobeným pracovním úsilím. Nebylo by jednodušší, kdyby vláda lid prostě rozpustila a zvolila si jiný?” Tuto dobrou radu provádí nyní v Československu Husák: rozpouští lid, zabíjí veřejné mínění, umlčuje opozici. Když lid by si Husáka nikdy nezvolil, zvolí si Husák lid, který jemu a Moskvě bude vyhovovat. Podaří se mu to? Na povrchu jistě. Síly svobody jsou však v českém a slovenském národu hlubší, než aby je Husák mohl znečistit. Podle Trávníčkova slovníku našeho jazyka slovo “husák” znamená jednak husího samce, jednak huspasa, jací chodili po našich vesnicích, kupovali husy a pak je hnali na jarmark. Ty tam jsou však doby, kdy komunisté takto dovedli honit lidi do práce pro sebe. Podzemní praménky svobody mezi housenkami rudých tanků zase začnou vyrážet na povrch, polednový zápas za svobodu bude pokračovat v jiných a subtilnějších formách. V první polovině roku 1968 národ se vzkřísil a v druhé polovině — zmoudřel. Nebude už chtít komunismus s lidskou tváří, protože ví, že nic takového není. Proti starým ideologiím bude chtít nového člověka. A tak po loňském tragickém srpnu zápas o nového českého a slovenského člověka teprve nastává. "Mluvme s Rusy jasně, nesmlouvavě" Tak radí Arthur Miller, americký přední spisovatel světového jména. Byly však doby, kdy tak jako John Steinbeck a jiní američtí spisovatelé se mnohému v Sovětech až příliš obdivoval. Miller i Steinbeck se těšili v Sovětech velké popularitě, jejich díla byla překládána do ruštiny (zvláště ta, která popisovala stinné stránky amerického života, např. “Hrozny hněvu”); divadelní hry Arthura Millera se dávaly v Moskvě, v Praze, oba byli v Sovětském svazu vítanými hosty. Mimochodem řečeno, Sovětský svaz na těchto autorech nehorázně vydělával. Během let a po různých zkušenostech se poměr Millerův a Steinbeckův k Sovětskému svazu podstatně změnil. Arthur Miller je předsedou PEN clubu, mezinárodní orga- nisace spisovatelů, a za jeho předsednictví byla odsouzena sovětská agrese. Miller se též ujal pronásledovaných původců, kteří podepsali výzvu československých uměleckých pracovníků k svobodnému světu. V březnu byl v Praze a poskytl interview redakci Listů, týdeníku Svazu čs. spisovatelů, časopisu dnes již v Praze zakázanému. Slavný Miller prohlásil v interview: “Domnívám se na základě osobních zkušeností, že by vláda Spojených států měla při všech těchto obtížných jednáních zachovávat něco, čemu se ve styku mezi lidmi říká charakterní postoj. Tím mám na mysli, že její snaha po uvolnění (mezinárodního napětí) by neměla nikdy překročit mez, za kterou se přijímají ve jménu uvolnění nedobré podmínky bez ohledu na cokoli jiného než na ten deštník uvolněni. Mohlo by se pak lehce stát, že by se pod něj mohlo schovat mnoho věci nečistých a nesprávných. Člověk však nemůže zůstat přítelem někoho a stále mu lhát, jen aby si to s ním nerozházel a nedostal se s ním do “zbytečného” konfliktu. “Zbytečné konflikty” jsou někdy daleko důležitější než falešné přátelství. Jsme jeden svět a všechno se nás vzájemně týká. Co se děje v Československu, je dnes ohromně důležité ve Spojených státech a naopak. Moje zkušenost mi potvrzuje, že mluvit s Rusy otevřeně a jasně, nesouhlasit s nimi, když souhlasit nelze, nic jim nepředstírat, to všechno že vede k jasným a lepším výsledkům než způsob opačný. Když na příklad zavřou v Rusku spisovatele, nelze to nevidět nebo na to zapomenout, když se to zrovna hodí nějaké taktické situaci. Podle mého názoru nelze zkrátka s Rusy jednat ani v osobních stycích, na příklad mezi spisovateli, ani ve velké politice, jako by to byli lidé, které nelze kriti- sovat.” VĚSTNÍK 3 [pageend3]ZA KARDINÁLEM BERANEM V sobotu dopoledne 17. května zemřel pražský arcibiskup Josef kardinál Beran, primas český, na rakovinu plic v Ne- ipomucenu v Římě. Bylo mu osmdesát let. Přežil léta věznění nacisty, pak komunisty, dočkal se v cizině “jara” v Československu a nových nadějí, nedočkal se však návratu domů, jak si toho toužebně přál. Na jeho pohřeb přijeli z Prahy jeho sourozenci, bratr Karel a sestra Marie, sedm českých a slovenských biskupů, řeholní sestry, které se o pražského arcibiskupa staraly za jeho internace, představitelé Společnosti pro lidská práva prof. Milan Machovec a gen. tajemník Dr. Emil Ludvík, přijeli spoluvězňové z koncentračního tábora Dachau, mezi nimi Štěpán Trochta, biskup litoměřický, z Itálie Carlo Man- ziana, z Holandska kněz Baphael karmelitského řádu, atd. Pohřebního ceremoniálu ve vatikánské basilice sv. Petra se zúčastnil papež Pavel VI., dostavil se téměř celý diplomatický sbor u Vatikánu, 30 kardinálů a mnoho cizinců. Přišli českoslovenští občané v sokolských a národních krojích. Čeští kněži a bohoslovci z Říma asistovali pražskému biskupu Františku Tomáškovi při pohřební mši. Pohřební obřady byly zakončeny českým zpěvem, chorálem sv. Václave a československou hymnou. Pozůstatky kardinála Berana jsou uloženy prozatímně v podzemní kapličce, nedaleko hrobu sv. Petra. Očekává se, že pražská vláda dovolí, aby se vlastenecký arcibiskup pražský vrátil konečně domů. TRYZNA V CHICAGU Distriktní svaz českých katolíků a klub Domov, za spon- sorství Národního svazu českých katolíků a Československé národní rady americké, uspořádaly důstojnou vzpomínku v síni u Blahoslavené Anežky České na Central Park Ave. u 26. ul., v témže místě, kde jsme Josefa kardinála Berana tak radostně vítali před třemi lety. Tryzna byla velice důstojná, vzorně promyšlená a provedená, a to v několika dnech, zajisté nemalý výkon pro pořadatelstvo. Účinkovali: Lyra a prof. Frank Kubína, pí. Blanka Weberová, Vladimír Holeček, děti české katolické školy za vedeni pí. Františky Uhlířové, pí. Zdenka Válková. Velmi výstižné bylo recitační pásmo, vyzvánění pražských zvonů a “Litanie” od Ládi Válka, působivá dekorace p. F. Kůssely. Anglický proslov Msgr. Martina Křížky a český proslov prof. Františka Schwarzenberga tvořily důležitou část programu. Tryzna končila vysíláním proslovu kardinála Berana, kterým nám děkoval v dubnu 1966 za uvítání a předvedení Pašijí v Morton High School. Starým chorálem sv. Václave loučili se přítomní s kardinálem Beranem. Z PROJEVU BR. SCHWARZENBERGA Kdo byl kardinál Beran? Když na něho vzpomínáme, vtírají se v naší mysl různá označení, zdánlivě těžko slučitelná. Dobrý pastýř, který znal své ovce a kterého znaly duše, svěřené jeho péči. Kněz, který po celý život uskutečňoval vůli Boží na zemi. Současně obhájce naprosté svobody svědomí a věrný syn národa, který si svým národním a státním postojem opravdu zasloužil, že jsme jej všichni označovali za největšího žijícího syna našeho národa. A zase prosťáček Boží, v nejušlechtilejším slova smyslu — asi jako svátý František, který svou pokorou, skromností a prostotou vyrostl do velikosti pravé křesťanské dokonalosti. Muž, který byl v mládí oděn rudou košilí sokolskou a ve stáří ozdoben purpurem kardinála. Zdá se, že je těžko v jedné osobě sloučit všechny tyto příznaky. Ale právě toto je nejvýznačnějším rysem zesnulého kardnála. Byl jakoby z jednoho kusu. Tkán jakoby z jednoho kusu. Tkáň jeho osobnosti byla jakoby utkaná z jediné látky, beze švů a bez trhlin Jeho osobnost byla jednolitá, naprosto ucelená. 4 • VĚSTNÍK Byl knězem, který zasvětil celý svůj život Bohu a proto sloužil věrně synům národa, ze kterého vzešel. Byl věrným synem svého národa, proto svým sounárodovcům dával to, co bylo v jeho duši nejsvětějšího: víru, naději a lásku. Vždyť vinice Páně, jemu určená, byla naše vinice česká. Byl arci- pastýřem a proto hájil všechna nezadatelná práva svých spoluobčanů — svého národa i svého státu. A jeho skutečná velikost byla v pokorné prostotě. Žije tedy v naši paměti především jako člověk, který ve svém nitru dovedl překlenout všechny zdánlivé rozpory, který dovedl v sobě smířit všechny protivy, které po tak dlouhou dobu a tak nešťastně rozdělovaly syny a dcery našeho národa. Do. dějin národa a do dějin církve však nevstoupí pouze jako jedinec, který sám v sobě dovedl smířit všechny rozpory a vyrostl tak v osobnost jednolitou, nerozervanou vnitřními rozpory. V naší paměti bude žít jako kněz i vlastenec, který dal popud a nakonec se stal symbolem toho požehnaného vývoje, který je nejkrásnějšim přínosem dnes žijící generace našeho národa. Podnítil celonárodní usmíření a překonáni všeho záporu, a v očích nás všech se stal symbolem té celonárodní jednoty ducha i srdcí, která nejprve vypučela za cizí okupace v době válečné a dnes vykvetla ve skálopevnou jednotu všech lidí dobré vůle tam doma v naší těžce zkoušené vlasti, i zde mezi námi. Ve své osobě a svým vlivem i v celém národě usmířil naši po otcích zděděnou katolickou tradici pokorného přijímání hlásaného slova Božího a naši rovněž národní tradici samostatného hledání pravdy a svobody vlastního svědomí, vedoucí někdy až po buřičství. Tuto dřívější propast pro všechnu budoucnost překlenul. . . . A jak to, že se stal arcibiskupem ? V těžké době po osvobození věru nestačilo, aby byl jen vzorným knězem. Politická situace žádala více. On však byl též mučedníkem národním a proto nikdo nemohl vznésti námitek, ani ne komunisti, Vždyť trávil léta v koncentračním táboru, kde .trpěl stejně pro svou věrnost k církvi i pro svou věrnost k národu a kde mu spoluvězni z lásky přezdili “Bíeránek Boží”. Ani zde nelze rozlišovat, i zde se projevuje naprostá jednota jeho profilu kněžského a národního. Mluvil jsem s velikým počtem jeho spoluvězňů. Všichni, pravím všichni a v tom počtu je zahrnuto i mnoho komunistů, všichni na něho vzpomínali s úctou, obdivem a velikou láskou. Všechny povzbuzoval, všechny posiloval slovem, příkladem i pomocí. Tuto sílu, zdánlivě nadlidskou, čerpal z nepřeberného zdroje své víry, své naděje a především své lásky. I ti, kteří nesdíleli jeho viru náboženskou byli zasaženi jeho věrou vlastní, posíleni jeho nadějí a prohřátí jeho nekonečnou láskou. A tak i komunisté ho ctili a vpravdě milovali a byla to jedině strohá stranická disciplina, která je později donutila, aby jednali tak, jak jednali. Pražským arcibiskupem byl jmenován, protože již tenkráte byl jak veleknězem, tak i velikánem národním A když dolehla nová poroba, mluvil a jednal, jak se slušelo na obhájce práv lidských, práv národních a státních, práv Božích i církevních. Zapřísahal své spoluobčany, aby nezradili odkazu presidentů, které si sami označili názvy “Osvoboditel” a “Budovatel”. Před Bohem a před lidmi se slavně zavázal, že o své svobodné vůli nikdy neřekne a neudělá nic, co by odporovalo právům Božím, právům Církve i právům lidí. Proto ho ani komunisté nemohli nikdy postavit před soud. Věděli, že by nikdy nemluvil tak, jak oni si přáli — a že kdyby tak mluvil, tu by každý poznal, že byl týrán či iinak připraven o svobodnou mysl a řeč. A znovu byl vězněn. Proč a zač? Znovu byl vězněn jak pro věrnost k svému poslání kněžskému, tak i pro věrnost k svému národu a státu. A nakonec, zas pro obojí tuto věrnost musil odejít do vyhnanství. Mnozí myslili, že nyní již skončila jeho veřejná činnost. A přece to bylo právě v době jeho vyhnanství, kdy dovršil své dílo, kdy vskutku zpečetil své smírčí poslání dvou zdánlivě nesmiřitelných národních tradicí. [pageend4]Na II. Vatikánském koncilu se jednalo o prohlášení naprosto mravního požadavku svobody svědomí a náboženské svobody. Všichni jsme cítili, že takové prohlášení je o několik století opožděné, a přece byli mnozí, kteří se ještě domnívali, že doba není vhodná, či že by doslov měl být zmírněn. Vše bylo opět na vážkáoh. Tu povstal kardinál Beran a svatopetrský velechrám ztichl. Řekl jen několik vět. To však postačilo. Stal se tak předním průkopníkem nám tak obzvláště drahé zásady svobody svědomí. A ještě více: uvedl jako příklad minulých omylů upálení mistra Jana Husa. Tím se ještě hlouběji a zcela nevymazatelně vepsal do srdcí mnohých synů našeho národa. . . . Zemřel v exilu. A mnohý by snad zcela po lidsku řekl, že jeho život skončil naprostým nezdarem. Nedočkal se osvobození vlasti, nedočkal se návratu do Prahy, kterou tolik miloval. A přece právě touto smrtí se nejvíce připodobnil největšímu ze svých předchůdců, svátému Vojtěchu Slavní- kovci. I ten umíral v cizině, když byl podvakráte vyhnán z Prahy. Oba odešli nikoli pro nenávist lidu, který je oba stejně miloval, ale pro nenávist nespravedlivých vládců. Svatému Vojtěchu nedovedli odpustit, že poskytl přístřeší ženě, kterou chtěli usmrtit a tehdejší vládce nesnášel, když mu sv. Vojtěch vyčítal, že prodává válečné zajatce do otroctví. Jasná je obdoba s naším kardinálem. A přece nikdo nevzpomíná odpůrců sv. Vojtěcha, ač jeho setba dnes kvete v Polsku, v Maďarsku a v celé jeho tehdejší pražské arcidiecési, která tenkráte sahala až kamsi po Podkarpatskou Rus. Stejně víme, že nadejde doba, kdy již nikdo nevzpomene věznitelů kardinála Berana a kdy vděčný národ bude vzpomínat toho, který dovedl smiřovat, který dovedl jednotit a který nás všechny nevýslovně miloval. Když se římský císař Oto dozvěděl o mučednické smrti sv. Vojtěcha, tu zajásal, že nyní má v nebi přímluvcem osobního svého přítele. I my dnes víme, že náš národ má v nebi zastánce, který svůj národ jistě ani po smrti nepřestane milovat Svému národu bude vyprošovat spásu vzkříšení, — a svobodu — proto sursum corda! — vzhůru srdce! Sv. Jan Nepomucký a mistr Jan Hus byl každý světcem jedné části národa. On je světcem celého národa. — Ač kníže-arcibiskuD a primas království českého, ač ozdoben hodností kardinálskou, přec hlavně prostý, pokorný, pře- dobrý, skromný, vzrůstem pouze malý český člověk; ale více než co jiného: národní světec, a celý náš! Tak v paměti naši a našich potomků bude povždy žít — Dr. Josef kardinál Beran. In Memoriam: K uctění památky zesnulé matky věnuje Marie Hayder, La Grange Park, H1.....................................................$10.00 K uctění památky zemřelé matky věnuje Libuše Kali- vodová, Oak Park, 111................................................. 10.00 K uctění památky zesnulého Joe Benedy věnuje rodina Hrudkaj.............................................. 10.00 Manželé Joe a Ann Liborovi, Allens Park, Colo.........10.00 August Hering, Chicago, 111........................................... 5.00 K uctěni památky zemřelého Leo Svrčka věnuje George Lippert, Mt. Prospect. 111........................................... 5 00 K uctění památky zes. rodičů a sourozenců věnuje Julie Rychtera, Paradise, Cal............................................... 10.00 Na činnost Rady: Vlasta Vrázová, Berwyn, 111............................................$100 00 Manželé Louis a Christine Horák, Hickory Hills, 111., při 50. výročí sňatku .............................................. 50 00 Frank Binder. Cicero, 111................................................. 10 00 Jan Šlegr, Chicago, 111...................................................... 10 00 Karel E. Vojta, Chicago, 111........................................... 7.00 NA ROZLOUČENOU S DR. JURÁJEM SLAVÍKEM Ve Washingtoně dne 30. května zemřel po dlouhé nemoci náš vzácný přítel Dr. Juraj Slávik, poslední čs. velvyslanec svobodného Československa. Tak jako kardinálu Beranovi nebylo mu dopřáno se vrátit domů a byl pochován dne 2. června v městě Washingtonu, kde žil od r. 1946. Církevní obřady se konaly v Luteránském chrámě na Capitol Hill. Rozloučil se s ním br. Čeněk Torn z North Riverside za Radu svobodného Československa a jménem rodiny Dr. Bohuš Vozárik z Washingtonu. Narodil se dne 28. ledna 1890 v Dobrej Nivě v rodině slovenského evangelického faráře. Zajímavé vzpomínky popsal v knize “Moje pamáť — živá kniha”. Studoval nejdříve v Bratislavě, Budapešti a v Berlíně, pak v Paříži, což prohloubilo jeho tužby po politické, národní, kulturní a hospodářské svobodě jeho rodného Slovenska. Již jako student byl činný ve Slovenské národní straně a r. 1913 pro svou politickou činnost byl odsouzen na dva měsíce vězení a k pokutě. V osvobozené vlasti stal se členem Revolučního národního shromáždění. Byl nadšeným a věrným Čechoslovákem, věřil nesmlouvavě v nedílnou republiku. Zastával mnoho vysokých, důležitých úřadů: byl velkožupanem rodné župy zvo- lenské, pak župy košické, ministrem zemědělství a unifikací, poslancem čs. parlamentu. Roku 1929 byl jmenován ministrem vnitra a toto místo zastával až do konce roku 1932. Ve volbách r. 1934 byl znovu zvolen za poslance sněmovny v Praze a to za kraj bansko-bystřický. Toho samého roku byl jmenován čs. vyslancem do Varšavy a zůstal jím až do roku 1939, kdy po obsazení Československa Hitlerem odmítl odevzdat vyslanectví Němcům. Seznámili jsme se ve Spojených státech s Dr. Jurajem Slávikem po zabrání Československa. Přijel v dubnu 1939 do Ameriky, aby zde spolupracoval s presidentem Benešem při organizování československého odboje. Po krátkou dobu organizoval tento odboj v Polsku, pak ve Francii, a po pádu Francie v Anglii. V Londýně byl pověřen vedením ministerstva vnitra, byl členem Československé státní rady a blízkým spolupracovníkem Dr. Beneše. Z Londýna často hovořil domů na rozhlasu BBC, byl redaktorem měsíčníku “Nové časy”, kam psával někdy pod jménem Neresnický. Byl vyhledávaným řečníkem. Byl vůbec tak agilní, nadaný a nadšený, že těžko popsat všechny jeho zájmy, úkoly a úřady. Po návratu do Prahy byl zprvu činný v ministerstvu zahraničí, hlavně při vyjednávání s maďarskou vládou o výměně obyvatelstva. V červenci 1946 přijel do Washingtonu, kde v diplomatických kruzích i v krajanském životě si brzo získal velkou popularitu pro svou srdečnou, tolerantní povahu, elán do práce a vlastenecké přesvědčeni. Netrvalo však dlouho a tragedie Československa byla dovršena komunistickým pučem. Dr. Slávik na protest proti komunistickému puči resignoval, tak jako Dr. Jan Papánek u Spojených národů a František Němec v Kanadě. Když se v únoru 1949 utvořila ve Washingtoně Rada svobodného Československa, stal se členem výkonného výboru a předsednictva. V krajanském životě byl neúnavným organizátorem a řečníkem. Působil v Sokole a po založení washingtonské odbočky Československé národní rady americké i jejím členem a několikráte jej!m předsedou Nákladem ČSNRA vyšlo jeho poslední dílo “Slováci a Masaryk”, které výrazně mluví o jeho oddanosti k Masarykovi a myšlence nedílné republiky. V ČSNRA bude vždy vděčně vzpomínáno Dr. Juraje Slá- vika. přítele a československého vlastence. ODBOČKA WASHINGTON ČSNRA k uctění památky Dr. Slávika, svého býv. předsedy, věnovala $100.00 na uprchlíky a odeslala příspěvek Dr. Papán- (Pokračování na str. 7) VĚSTNÍK • 5 [pageend5]Z UDÁLOSTÍ V ČESKOSLOVENSKU NEBEZPEČÍ “NORMALIZACE” Rusové si přejí, aby v Československu došlo k normalizaci poměrů, tak aby nebylo rozdílu mezi poměry v Československu a poměry v o- statníeh zemích Varšavského paktu, či aby naopak byly v ČSR poměry horší a byly potrestáním za troufalost čs. lidu, který si dovolil odhalit pravou tvář mezinárodního komunismu a jeho linii udávanou Sovětským svazem. Jedním z důvodů, proč musil Dubček odstoupit, byl požadavek Rusů, aby ještě před zahájením červnové konference mezinárodního komunistického hnutí KS Československa vydala prohlášení, že okupace Československa byla nezbytně nutná, neboť v Československu se chtěla zmocnit moci reakce a vstoupit do společenství Severozápadního obranného paktu NATO. Zatím co Bilák a Štrougal byli pozváni do Moskvy k přípravě sjezdu, byl Gustav Husák na návštěvě u Gomulky v Polsku a W. Ul- brichta ve Vých. Německu. Měli rozpravy o “normalizaci” poměrů mezi těmito zeměmi a Československem. Pravou podstatou jednání však byl stejný požadavek, kladený už před tím Dubčekovi, který byl na přání Moskvy nyní podáván ústy Gomulky a Ulbrichta — totiž aby ČSR přiznalo, že 5 zemí Varšavského paktu musilo v Československu nezbytně zasáhnout a okupovat je. Ani Husák, který okupaci po celou dobu odsuzoval, neměl kuráž tak lživé prohlášení podepsat. Z Moskvy mu bylo pohroženo, že bude nahrazen Bilákem a Štrougalem — a tak došlo k další křísí, která byla řešena na novém zasedání ústředního výboru komunistické strany Československa. Na Husáka byly vedeny hrubé útoky ze strany přívrženců Moskvy, avšak nakonec křídlo “středu” vyhrálo a Husák vyšel z první bitvy vítězně. Místo Moskvou žádaného prohlášení, že okupace ČSR byla “nezbytně nutná”, bylo dohodnuto, že se o této záležitosti na moskevské konferenci nemá vůbec jednat, neboť “jde o záležitost pouze Československa a pěti okupačních zemí”. V ústředním výboru komunistické strany Československa došlo ku změnám. Z funkce ve výboru byl odvolán Ota Šik, známý čs. národohospodář, autor nového modelu komunistického hospodářství, který měl za Dubčeka tento model uvést v život. Moskva Šiká nenávidí stejně jako Františka Kriegela, který byl zbaven všech funkcí a vyloučen ze strany. Kriegel byl vedoucím Národní fronty před okupací, byl též odvlečen do Moskvy, a nebýt zásahu pres. Svobody, nikdy by se býval z Ruska nevrátil. (Kriegel totiž chyběl, když se čs. “unesená” delegace vracela z Moskvy — a pres. Svoboda odmítnul vstoupit do letadla, dokud nebude Kriegel také přítomen.) Z dalších byl vyloučen František Vodaloň, který hlasoval proti dodatečné legalizaci sovětské okupace. Nakonec byl Štrougal zvolen II. tajemníkem, to je zástupcem Husáka, a uvolnil tak místo předsedy komunistické strany Čech a Moravy, které bude moci Husák nahradit svým přívržencem. Zbaven členství ÚV KSČ byl též brněnský Špaček, který byl jedním z velkých podporovatelů Dubčeko- va programu. Odvolán byl též státní prokurátor dr. Čerchov- ský, hlavně pro svůj odvážný postoj proti Zprávám, vydávaným okupační armádou nezákonně na území Československa. Na jeho místo byl presidentem republiky Svobodou jmenován dr. Ján Feješ, který po roce 1948 zastával různá postavení v justici, ale v roce 1950 byl odstraněn a vězněn 6 • VĚSTNÍK pro své přesvědčení a víru v humanismus a prosazování socialistické zákonitosti. Dnes už je jasné, že svobodný svět neučiní nic, co by pomohlo Československu ze sovětského područí Spojené státy americké potřebují pomoc Sovětů k docílení míru ve Vietnamu, neboť jedině na Sovětech záleží, kdy tamní konflikt skončí. Spojené státy americké neučiní proto nic, co by Sověty popudilo a nebudou v otázce Československa víc, než neutrální. Husák bude tedy nucen dělat to, co Dubček nechtěl, potírat “protisocialistické” živly, zavést cenzuru, zbavit “liberály” důležitých funkcí a utáhnout uzdu všem, kteří nebyli Sovětům po vůli. To, že 16 šéfredaktorů bylo zbaveno funkcí, došlo k likvidaci Politiky a Zítřku, k zastaveni Listů, Reportéra, Plamene, Světa v obrazech a časopisu MY 69 na neurčitou dobu, svědčí o úplné likvidaci sdělovacích prostředků v ČSR. Husákovi se odplatou za to dostalo od Moskvy slibu, že Sověti po moskevské konferenci odvolají své vojenské jednotky z ČSSR. Tento slib však nebude asi nikdy splněn, neboť Husák může být sesazen stejně jako Dubček a jeho novému nástupci už ani přítomnost sovětských jednotek nebude na překážku, neboť ten už bude poslušnou figurkou Moskvy tak jako jí byl Novotný a veškerá omezení svobod provedená Husákem již zůstanou samozřejmostí. A v tom je risiko moskevské “normalizace”. ODPOR DĚLNÍKŮ K velké nelibosti stalinistů došlo v Praze-Libni k nečekanému vystoupení dělníků pražských loděnic, kteří odvážně vyjádřili odpor k dnešní politice strany a vlády tím, že nepřipustili, aby se v jejich závodních místnostech odbývala schůze Svazu čs.-sovětského přátelství. V Libni totiž vyrostlo stalinské hnutí tak zvaných Jodasovců, kteří schvalovali okupaci a plně se zapojili do Spolupráce s okupanty. Byli jistě překvapeni, když se chystali uspořádat provokačni schůzi Svazu čs.-sovětského přátelství, organisace, která měla na 1 milion členů a po okupaci klesl jejich počet jen na několik desítek tisíc. Když pořádající členové a asi 5 autobusů přijetých přespolních “přátel” Sovětského svazu přijelo k závodním místnostem libeňských loděnic, byli překvapeni stovkami tam sedících dělníků, kteří za provolávání hesel “okupanti jděte domů” zamezili komukoliv vstup do závodních místností. Po delším marném vyjednávání se tak zvaní “přátelé” Sovětů musili odebrat na jiná místa vyznávat svoji víru. SKON KARDINÁLA DR. JOSEFA BERANA Dne 17. května t. r. skonal v Římě po dlouhé nemoci kardinál Josef Beran, představitel katolické církve v Československu, vězněný po 14 let komunistickým režimem. Nakonec mu bylo uděleno povolení vycestovat z vlasti, avšak s podmínkou, sdělenou mu až když se nacházel v cizině, že se již nikdy do Československa nesmí vrátit. Nyní se dovídáme, že čs. vláda na žádost čs. biskupů dala nakonec svolení k návratu kardinála Berana do Československa, ale zákeřná nemoc mu v návratu již zabránila. Při pohřbu se dostalo kardinálu Beranovi zvláštní pocty sloužením zádušní mše v bazilice sv. Petra, což se obyčejně stává jen při pohřbu papežů. Zúčastnili se všichni čs. biskupové a stovky věřících z Československa. Po 15 minut vyzváněly všechnv zvony v ČSSR. SJEZD SVAZU ČS. NOVINÁŘŮ Sjezd zvolil v tajných volbách nové vedení, avšak z těchže funkcionářů, kteří byli zastoupeni ve starém výboru — stalo se tak přesto, že bylo Svazu naznačeno, aby si udělal “pořádek”. V prohlášení sjezdu bylo řečeno, že novináři se nebudou řídit prohlášeními nebo nařízeními, neboť měřítkem a směrnicí pro jejich práci je čtenářská obec a té chtějí sloužit a v jejím duchu psát. [pageend6]NOVÁ AMNESTIE President L. Svoboda vydal prohlášení o amnestii, dle které se mohou všichni ti, co se nacházejí ilegálně za hranicemi, vrátit zpět do Československa, a ti, kteří chtějí zů- stati mimo hranice, si mají s československými zastupitelskými úřady svůj pobyt v cizině legalizovat do 15. září 1969. POPULARITA AMERICKÝCH ASTRONAUTŮ V ČESKOSLOVENSKU Americký astronaut Borman, který byl na návštěvě v Československu a kterému se dostalo nejvyšší pocty Čs. akademie věd a umění, byl též přijat na Hradě presidentem republiky L. Svobodou. Také o poslední let kolem měsíce byl velký zájem a vše bylo pečlivě sledováno na televizi. Čs. věřící se prý jak při startu, tak při přistání modlili v kostelich za úspěšné dokončení letu amerických astronautů. Zvláštní pozornosti se těší Černán, jehož dědeček přišel do Ameriky ze Slovenska a žil v blízkosti Chicaga. Neni vyloučeno, že Ceman přijede na návštěvu do Československa. ÚPRAVY MALOOBCHODNÍCH CEN K 14. KVĚTNU 1969 Na základě usnesení vlády došlo v Československu k změnám maloobchodních cen některých průmyslových a potravinářských výrobků. V rámci těchto úprav dojde k oboustrannému pohybu cen, t. j. jak ke zvýšení, tak i ke snížení maloobchodních cen. Ke zvýšení dojde např. u hotových jídel v konzervách z masného průmyslu o 41 procent, u hotových jídel konzervárenských a mrazírenských o 34 proč., u kávovin o 39 procent, u trvanlivého pečivá o 11 procent a u některých dovážených cigaret o 19 proč , u praček a odstředivek o 6 proč., u některého kovového stavebního materiálu o 53 procent, u jednostopých motorových vozidel s obsahem do 100 ccm o 11 proč., topných a varných zařízeni o 16 proč., nožířského zboží o 11 proč., u šicích a pletacích strojů o 16 proč., některých výrobků z papiru a kartónu 34 proč., u náhradních dílů a oprav osobních aut a motocyklů o 15 proč., u bavlněných tkanin o 7 proč., u Inářských kusových výrobků o 42 proč., bytového textilu o 5 proč., ložního prádla z tkanin o 18 proč., u oděvů z tkanin o 4 proč., u obuvi kožené o 5 proč, z toho obuv pracovní kožená o 59 proč., u dřevěného nábytku o 11 proč., u montovaných staveb (chat) o 49 procent. Ke snížení cen dojde u jednostopých motorových vozidel nad 100 ccm o 25 proč., u oprýžovaného textilu o 12 proč., u některých druhů pleteného vrchního ošacení o 6 proč., u oděvů z plastických hmot o 12 proč., u obuvi z plastických hmot o 24 proč. Na základě dohody vlády s Ústřední radou odborů nebudou pro rok 1969 zvýšeny ceny potravin jako chleba, mouky, housek, vajec, brambor, cukru, rýže a základních druhů masa, sýrů, oděvních výrobků a obuvi pro děti, tuhého paliva, výše nájemného, elektřiny a plynu. O dalších úpravách se dosud jedná. A. ŠALOMOUN. NA ROZLOUČENOU S DR. JURAJEM SLÁVIKEM— (Dokončení ze str. 5) kovi do New York na Americký fond. Dále přispěli sl. Rose Kovalíková obnosem $10 00 a pan a pí. Harold S. Hugo z Bostonu $25 00 na uprchlický fond. Odbočka Washington hlásí, že pí. Albert Masericková k uctění památky svého muže, bývalého předsedy odbočkv. věnovala $25.00 též na American Fund for Czechoslovak Refugees pro uprchlíky. Roční předplatné pro nečleny — $2.00 ročně Věstníku neb American Bulletinu KONEC SVOBODNÉHO TISKU Svoboda tisku v Československu odumírá. Než však byla umlčena úplně, vynalézavým spisovatelům se podařilo zesměšnit Sovětský svaz následujícím způsobem: Dikobraz, Praha, 11. března 1969 HODNI STREJDOVÉ Je to takové zlé, mizerné a smutné výročí, ale člověku to nedá, aby nad ním nepřemýšlel. Před třiceti lety nás okupovali Němci. Fašistické Německo. A tak jsme se dostali přímo do lůna tisícileté velkoněmecké říše a nové Evropy, jejíž světlé perspektivy ráčil načrtnout sám vůdce Adolf Hitler s pomoci ideologa Goebbelse a dalších ideologů. Agresor bývá v karikatuře zpodobněn jako lidské zvíře s rukama od krve, vykulenýma očima a s kudlou ve vyceněných zubech. Ovšem to, co při svém příchodu v devětatřicátém roce předvedli fašisté, byla vzorná ukázka novodobé, elegantní agrese dvacátého století. Agresor přichází, ale nenechává za sebou spálená města a vesnice, nevraždí, ne- loupí. Takhle diletantský už se to přece nedělá. Namísto přípravné dělostřelecké palby nastane promyšlený útok diplomatů. Zabrání pohraničí, pak odtržení Slovenska — a konečný útok. Račte si povšimnout, že agresor nepřichází s kudlou v zubech, ale s úsměvem a ubezpečováním. Při okupaci Prahy nepadne ani jeden výstřel. Němci nestřílejí ani po těch, kteří na ně v bezmocném zoufalství plivají a hrozí pěstmi. Na to na všechno má agresor dost času. Na Václaváku vyvařuji německé kuchyně zdarma “eintopf” pro “chudé, vyhladovělé” Pražany. Mladá generace asi neví, co je “eintopf” — tedy jakási hustá polévka. Byla to (v rámci okupantské pomoci) nejdražší polévka, jaká kdy byla v Praze servírována. Okupanti nevystupují jako okupanti, ale ochránci. Přišli nás ochraňovat proti “židobolševismu” a “plutokratům”. To jsou takové Goebbelsovy ideologické termíny. Začne sice první zatýkání odpůrců, ale to všechno se děje jen “v zájmu klidu a pořádku”. Ubíhají měsíce a okupanti stále vystupují nikoliv v roli agresorů, ale jako hodní strejdové. Ještě záleží na světovém mínění. Mají přece své plány na dohodu s Anglií, podepisují smlouvu se Sovětským svazem. A blbnou naše lidi. Rozdrobují jednotu odporu, přibývá kolaborantů, konfidentů Gestapa. Protektorátní vláda má vyvolávat zdání, “že si to děláme sami”. Půda je připravena a teprve potom — povšimněte si —• teprve s příchodem Heydricha začíná masové zatýkání, přeplněné koncentráky, popravy. I v koncentrácích to dělají fašisté po svém, elegantně, s cilem zabránit nežádoucí panice. Několik stráži ovládne tisícové zástupy lidí, kteří jdou do plynových komor. Přišli jste do nového tábora, tady máte ručník a mýdlo, půjdete pod sprchy. Podvod bude odhalen až v plynová komoře ... I ten obyčejný ručník a mýdlo jsou rafinovaným vynálezem v systému okupantů. Agresi nového typu, tak vzorně předvedenou v roce 1939 právě u nás, považuji za jeden z ďábelských vynálezů dvacátého století. Sovětský svaz předložil nedávno ve výboru Spojených národů návrh na novou definici agrese. Mimo jiné je v návrhu, že za ozbrojenou agresi je třeba pokládat vojenskou okupaci či anexi území druhého státu, či části jeho území. Okupanti jsou ovšem značně otrli a obvykle mnohem silnější než ten, koho okupují. Vezměme si takový příklad: Vojska USA okupují Holandsko. Spojené národy na základě definice prohlásí, že jde o agresi. Nu a pak už zbývá jen maličkost: Kdo popadne okupanta za límec a vyvede ho z Holandska . . . Obávám se, že malé státy, jako je Holandsko, mají zatím perspektivu moc nekřičet, nebouchat do stolu, chovat se uctivě k mocným. Nebo je přijdou ochraňovat hodní strejdové — jako nás tenkrát v devětatřicátém roce. Dikokrates. VĚSTNÍK • 7 [pageend7]OTAKAR MACHOTKA: ŽIVOT ZASVĚCENÝ NÁRODU Vzpomínáme s vděčností a nejvyšším uznáním osmdesá- týchpátých narozenin Dra. Petra Zenkla. Uvědomujeme si, že z této dlouhé životní dráhy celých šedesát let bylo zasvěceno veřejnému životu, službě národu na poli sociálním a později na nejvyšších místech života politického. A jaká to byla služba! Od časných hodin ranních, ještě než jeho úředníci přišli do práce, až do nočních hodin, kdy už nikdo v práci nebyl, pracoval Dr. Zenkl s bezpříkladnou energií a pronikavou inteligencí. Jaký div, že jeho práce zanechala tak hlubokou stopu na všech polich našeho národního života, jimž věnoval svoji pozornost. Starosta města Karlina, budovatel Masarykových domovů, trojnásobný starosta města Prahy, ministr a později místopředseda vlády a konečně předseda Rady svobodného Československa, to jsou jen některé z jeho velmi četných funkcí. Dr. Zenkl ovšem nebyl mnohoobročník, kromě jedné vykonával své početné funkce bezplatně. Československá národní rada americká měla úzký styk s drem. Zenklem ovšem teprve v době jeho exilu po r. 1948. Dru. Zenklovi se podařilo na určitou dobu sjednotit exil, později ovšem některé odstředivé síly šly svojí vlastní cestou. Jako předseda Rady svobodného Československa Dr. Zenkl vždy projevoval plné porozumění pro cíle Československé národní rady americké, které ostatně se do velké míry kryly s jejími vlastními cíli. Spolupráce mezi oběma representativními organizacemi byla vždy hladká a plodná. Jako předseda Rady svobodného Československa vykonal Dr. Zenkl veliký kus práce. Mnoho z ní nebylo vidět na veřejnost, ale její vliv byl v různých politických situacích často velmi významný. Jeho osobní intervence na různých oficielních místech byly vždy dobře přijímány, protože byly věcné, protože byly založeny na přesně zjištěných faktech a protože dovedly postavit československé stanovisko do světla, které si žádalo plnou pozornost. Význam této jeho činnosti se ukáže teprve jednou v budoucnosti. V poslední době nebylo zdraví Dra. Zenkla nejlepší Avšak i v tomto případě ukázala se jeho jedinečně silná vůle, jeho odhodlanost a houževnatost. K naší velké radosti Dr. Zenkl překonává svoji chorobu a je na cestě k nabytí plných sil. I během své choroby ovšem pracoval dále na úkolech spojených s jeho funkcí předsedy Rady svobodného Československa a zdá se nám samozřeimé, že jim bude moci v budoucnosti věnovati zase plnou svoji energii. Čechům a Slovákům v Americe stal se Dr. Zenkl symbolem československé emigrace, symbolem české a slovenské vůle k životu, symbolem československých demokratických tradic a doufáme nové budoucí československé svobodné demokracie. Jsme přesvědčeni, že ze svmbolu a naděje stane se zase jednou politická skutečnost. Při osmdesátýchpátých narozeninách Dra. Zenkla myslíme především na ni a na jeho velký podí1 na jejím konečném návratu. Buďte nám dlouho zdráv! Prof. Dr. John V. Prohaska, světoznámý chirurg a oddaný vlastenec, zemřel Náš krajan Dr. Prohaska zemřel náhle 12. června. Odešel skvělý chirurg, který zachránil život mnohým našim lidem. Dr. Prohaska byl chirurgem mezinárodní reputace. Zůstal však osobním, každému přístupným lékařem. Nejsvětějším jeho posláním, kterému věnoval všechnu energii, byla pomoc pacientům. Hrdě se hlásil k českému původu. Narodil se 4. záři 1904 v Záluží u Mostu Ve věku šestnácti let přijel ke své sestře Toničce do Chicaga. Studoval na Hvde Park high school a později na koleji a lékařské škole University of Chicago. Za svých studií byl oddaným Sokolem a rád cvičil. Po získání doktorátu r. 1934 se specializoval 8 • VĚSTNÍK na chirurgii pod vedením velkých chirurgů Dr. Phemistra a Dr. Dragsteadta. Od roku 1939 působil v Chicago Memoriál Hospital. Byl vyhledáván Čechy a Slováky. Jeho odborné znalosti byly obrovské. Dr. Prohaska byl znám tím, že dovedl vyoperovali zhoubné nádory a zachránit! pacienty, které jiní lékaři pokládali za nevyléčitelné. Spolupracoval s Dr. Warren Cole na University of Illinois. Na Universitu of Chicago se Dr. Prohaska vrátil roku 1954 jako profesor chirurgie. Zde pokračoval ve vědeckém výzkumu rakoviny a nemocí střev. Publikoval více než sto článků ve vědeckých časopisech, napsal kapitoly do čtyř knih a také jednu monografii. Byl vyhledávaným rádcem svých kolegů, které učil osvědčeným metodám proslavených operativních zákroků. Mezi jeho žáky jsou i dva významní chirurgové z Prahy. Dr. Prohaska byl oblíbený mezi studenty lékařské školy; několikráte ho jmenovali nejlepším učitelem. Dr. Prohaska byl členem mnoha lékařských a vědeckých spolků, byl předsedou chicagské chirurgické společnosti, sekretářem a presidentem Society for Surgery of the Alimen- tary Tract, ve výboru American Surgical Association, předsedou rehabilitačního výboru American Cancer Society pro Illinois. Zejména byl hrdý na své členství ve vědecké společnosti Jana Evangelisty Purkyně. Udržoval vědecké styky s vlastí. Roku 1961 přednášel v Ústavu pro klinickou a experimentální chirurgii v Praze. Roku 1968 byl spolupředsedou mezinárodního kongresu gastroenterologie v Praze. Činnost Dr. Prohasky na vlasteneckém poli je méně známa. S oblibou studoval Komenského. Byl členem Společnosti českých lékařů v Chicagu a Matice vyššího vzděláni. Pomáhal nově přišlým studentům a po léta byl protektorem Masarykova klubu. V tomto klubu přednášel nejen o pokroku chirurgie, ale také předčítal vlastenecké úvahy ze svých českých spisů. Psal výborně i anglicky a byl členem Chicago Literary Club. V posledních měsících mnoho uvažoval o založení Stolice českých a slovenských studií na University of Chicago. Tato myšlenka mu ležela na srdci a pokládal ji za náš nejdůležitější úkol v přítomné době. Třicetpět let úspěšné práce Dr. Prohasky bylo zasvěceno nemocným a trpícím lidem. Ztráta Dr. Prohasky, přítele, kolegy a velkého dobrodince trpících je nesmírná. Je nás mnoho po celé Americe, kteří jsme mu hluboce zavázáni. Rodina Dr. Prohasky si přeje, aby všichni, kdož chtě l památku tohoto velkého Čecha uctít, posílali dary na Stolici českých a slovenských studií. Adresa: University of Chicago — Czech and Slovák Studies, 1050 East 59th Street, Chicago. Illinois 60637. MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ................................................... $2.50 $2.75 Dr. L. K. Feierabend: POD VLÁDOU NÁRODNÍ FRONTY ................................... 3.50 3.75 Vojtěch N. Duben: LEDY SE HNULY .......... 2.50 2.75 CZECHOSLOVAK PRIZE PASTRY RECIPES .......................................................... 0.90 1.00 CZECHOSLOVAK RECIPES .............................. 1.15 1.25 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ..................................... 4.50 5.00 NOVÝM SVĚTEM, cesta kardiná'a Jos Berana do Spoj, států amerických a Kanady...... 1.00 1.25 NOVINKA: J. Josten: 21-8-1968 ANNO HUMANITATIS ............................................. 3.75 4.00 ČSNRA 2137 So. Lombard Ave. Cicero, Illinois 60650 [pageend8]Z OBLASTÍ A ODBOČEK ODBOČKA ČSNRA V ST. LOUISU Dubnová schůze koordinačního výboru ČSNRA v St. Louisů se usnesla přispět ke krytí výdajů připravovaného XII. sletu Americké obce sokolské zakoupením čtvrtiny stránky v slavnostním programu s textem: “Čs. národní rada americká v St. Louisu — odbočka Čimice přeje zdar XII. sletu AOS i všem snahám o udržení československých národních tradic v USA jako základ nadějí na obnovu svobody a demokracie v ĎSR.” Bylo rovněž usneseno přihlásit naši odbočku ke spolupráci s Naardenským hnutím, jež vzniklo z iniciativy čs. exulantů v Evropě během minulých měsíců a o němž byla veřejnost informována z krajanského i některého amerického tisku. Bude-li hnutí vyvíjet činnost, pokusíme se získat i jiné místní české organisace pro jeho myšlenku a pro vytvoření oblastního naardenského výboru v St. Louisu. V případě nedostatečného zájmu mezi ostatními krajany převezme prozatím funkci zmíněného výboru předsednictvo naší odbočky samo. Během dubna jsme rozšířili svou informativní a propagační činnost i do jižní části státu Illinois, např. půlhodinovým interviewem na populární rozhlasové stanici WIBV v Belleville a dvouhodinovou přednáškou v sále restaurace Town House tamtéž. Reakce veřejnosti i místního tisku byla neobyčejně positivní. Zúčastnili jsme se aktivně i 4. slovanské konference Jihoillinoisské university v Edwards- ville a východoevropského semináře téže instituce v Carbon- dale. Naši zástupci byli přítomni i při oblastních sjezdech Americké společnosti pro podporu slovanských studií v texas- ském Houstonu a v Lincolnu v Nebrasce, kde zjišťovali možnosti pro další umístění československých studentů. Další pořádání pravidelných českých filmových představení bylo předáno do kompetence výboru zdejší České doplňovací školy, která zakončila v květnu již čtvrtý ročník své existence. Úterní kursy angličtiny pro nové československé exulanty v Mezinárodním ústavu budou pokračovat i během léta pod vedením odbočky Čimice. Aby se nově při- jedší cítili více jako doma, budou se však některá z dalších sezení konat v soukromých bytech našich členů. Z výtěžku podniku A Night in Old Czechoslovakia, o němž jsme referovali v 174. čísle Věstníku, bylo odesláno Americkému fondu pro čs. uprchlíky $1,664.31. Ještě jednou srdečný dik všem organisacím, skupinám i jednotlivcům, kteří se o tento vynikající úspěch zasloužili. Doufáme, že budou tentokráte spolupracovat i při obřadech letošního Týdne porobených národů, jež se budou v St. Louisu konat v pondělí 14. července večer. Podrobnosti oznámíme příště. PORTLAND, OREGON Poslední schůze odbočky před letními prázdninami byla konána v sobotu dne 31. května. Schůze byla velmi zajímavá, neboť odbočka si pozvala velmi dobrého řečníka, Dr. Franka Munka, který je řádným profesorem politických věd na Portland State University. Dr. Munk proslovil přednášku o Československu, o jeho dnešku a budoucnosti, na námět, který byl všemi přítomnými pozorné sledován. Příští “sezónu” zahájí odbočka schůzí v sobotu 20. září, která bude konána opět ve dvoraně Portland Federal Sav- ings, 1307 N E. 102nd Ave., Gateway District. Schůze bude navštívena Dr. Tedem Braunem a 23 studenty Lewis & Clark College, kteří byli s Dr. Braunem víc než půl roku v Brně a v Praze, kde na tamních českých universitách studovali. Budou to jistě velmi zajímavé poznatky, které nám z naší rodné vlasti tato mládež sdělí. Také se těšíme, .že nám pro- mítnouSobrázky. a filmy, o něž zdejší tisk a televisní stanice projevují neobvyklý zájem. — Mnohp,“ amerických studentů má zájem o studium v Československu. Mohlo by to pomoci k výměně české mládeže, abý mohla přijet' studovat do Spojených států. Vzhledem k tomu, že členové naší odbočky jsou roztroušeni po celém zeleném Oregonu, oznamuji, že po schůzi, která bude konána 20. záři, budou další schůze pořádány opět vždy poslední sobotu v měsíci, t. j. 25. října a 29. listopadu. Každý “našinec” je na našich schůzích vřele Vítán! John Martin, tajemník. Zdařilé české odpoledne v Detroitu Složky Československé národní rady americké v Michiganu (odbočka Masaryk, Detroit a odbočka Masaryk, Owosso) uspořádaly v neděli dne 8. června 1969 v budově International Institute v Detroitu “Czechoslovak Open House”. Datum nebylo příliš vhodné, neboť Sokolové nemohli aktivně pomoci pro přípravy na slet v Chicagu a obecenstvo v neděli v létě raději chodí do přírody než do uzavřených sálů. Tím více byli organizátoři překvapeni, když brzy byly všechny stoly prostorného sálu obsazeny a bylo nutno přistavovat další. Účast odhadujeme asi na 170 osob. Dle vyjádření pracovníků International Institute již delší dobu žádný Open House neměl takovou návštěvu. Nedlouho před námi totiž kupř. pořádali Řekové a Arménci, tedy národnosti početné a rozhodně mladší emigrace než je dnes emigrace česká a slovenská. Naše členky jako vždy připravily pravé české občerstveni a pochoutky z plných podnosů rychle mizely. Vrcholem odpoledne bylo předvedení moravských tanečků souborem z Owosso. Psali jsme již několikráte o těchto mladých tanečnících, kteří za vedení obětavé Štěpánky Čechové dosáhli popularity v krajanské Americe. I tentokráte sklidili zasloužený potlesk. Podnik opět potvrdil zkušenost posledních let — starý způsob besídek a schůzování v krajanském okruhu zaniká. Jen podniky pořádané na širším základě, s programem a občerstvením (pravé české koláče!) bývají skoro vždy úspěšné. Jen ty nešťastné peníze . . . Účinkující věnovali bezplatně celou neděli, sestry pekly po večerech a rovněž zdarma věnovaly zákusky, organizátorka E. Zemeneová prožila několik týdnů starostí, naději i zklamáni a nakonec ještě spolková pokladna doplatila! Zajímalo by nás, jak to dělají jiné krajanské organizace, které nemají vlastní spolkové místnosti. Karel Lípa, tajemník odbočky Detroit, ČSNRA. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. * 2138 S. 61 st Court, Cicero, III. 60650 VĚSTNÍK 9 [pageend9]panorama THE WHO’S WHO OF AMERICANS OF CZECHO- SLOVÁK DESCENT, to be published in English by Czechoslovak National Council of America. the The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovák or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands ol Americans of Czech and Slovák descent who háve contributed by their hard work, perseverance, honesty and personál sacrifices to a better life for the family and community. DETACH DETACH Please send us the name of your neighbor or aoquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS____________________________________ _______ CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 v ě s t n ík 2137 So. Lombard Ave. Cicero, Illinois 60650 436 ADDRESS CORRECTION REQUESTED SECOND CLASS POSTAGE PAID at Chicago, Illinois CAPTIVE NATIONS DAY CHICAGO, JULY 19 [pageend10]