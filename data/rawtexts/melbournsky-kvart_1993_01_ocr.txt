Kvart Leden 1993 SOKOLSKÝ LIST T.J. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 možná jste si stačili povšimnout, že náš informační občasník, který se vám dostává do rukou, změnil vydavatele. Ano na adrese bývalého konzulárního úřadu České a Slovenské federatívni republiky najdete nyní generální konzulát České republiky. Po mnoha zklamáních těch osvícených a netrpělivosti méně osvícených přišel ke slovu pragmatismus. Naplnily se obavy mnohých, byť snad i naděje některých. Ař tak či onak, s Novým rokem přišel na svět staronový český stát. Do vínku dostal silnou dávku skepse a dosud mu ani nepřišli na jméno. Těžko hledat v historii podobný případ zániku státu bez rámusu a vznik nového bez fanfár. At se to líbí nebo ne, je to zřejmě projev novodobého češství. Po trpkých zkušenostech minulých desetiletí si obyvatelé Čech dovolili malou euforii kolem listopadu ’89 a nyní už opět stojí na zemi. Není to sice mnoho, ale jistota toho mála bude snad víc než planá víra v zázraky, či v pomoc od jinud. Rozumem chápeme nutnost budovat stát občansky. Jak se ale ukazuje, čeká ho tolik protivenství, že budeme muset přiznat trochu té obstarožní lásky k vlasti, kterou jako střízliví světoobčané pečlivě skrýváme... i ŕ ’ * // • 3 z úvodníku generálního konzula České republiky v Sydney Josefa Sládka v Informacích pro krajany. Důležité adresy: Generální konzulát České republiky, 169 Military Road, Dover Heights, NSW 2030 tel: 02 371 8877 fax: 02 286 6592 Velvyslanectví Slovenské republiky, 47 Culgoa circuit, O’Malley, Canberra, ACT 2606 tel: 06 290 1516 Přechodná adresa: Velvyslanectví České republiky, 47 Culgoa Cicuit, O’Malley, Canberra, ACT 2606 tel: 06 286 6685 fax: 06 286 6592 Vážení krajané, [pageend1]2 Evart PÁTER PEKSA SE VRÁTIL DO ČECH. V minulých dnech opustil natrvalo Austrálii melbournský katolický farář páter Peksa. Jeho zdravotní stav se natolik zhoršil, že ho donutil k rozhodnutí žít nadále v kruhu rodiny svého bratra na Šumavě. Tam se tedy dožije 14.února svých 75.narozenin. S páterem Peksou skončila jedna významná éra československé veřejnosti v Melbourne,- na kterou bude vzpomínat především starší vlna československých uprchlíků. Ze zpráv těch, kteří znali Josefa Peksu před válkou jen víme, že býval, dobrým sportovcem, m.j. účastníkem celostátních Středoškolských her, že za války, před svým vysvěcením na kněze, byl nasazen na práci v dolech na Ostravsku a že v roce 1948 musel sám uprchnout do Německa, když se prozradilo, že před tím převedl přes hranice několik těch, kteří potřebovali zmizet před zlobou komunistického režimu. V roce 1949 připlul do Austrálie a působil nejprve v přistěhovaleckém táboře v Northamu v Západní Austrálii, odkud byl počátkem 50.1et přeložen do Melbourne s určením pro polskou a později českou katolickou komunitu. Konečnou jeho farností byla East Melbourne s kostelem Sv.Jana. České katolické mše sloužil každcru neděli po řadu let v kapli vedle katedrály Sv.Patricka, později v Kooyon- gu a nakonec v Chadstonu. Na život celé zdejší československé komunity měl však páter Peksa největší vliv zakoupením farmy poblíž Belgrave s pozemky o výměře asi 5ha, kterou nazval po svém rodném kraji "Šumava". Z této farmy se ze skromných začátků za pomoci řady krajanů, ale vždy pod jeho vedením, podařilo zřídit významné, vlastně svého času - až do vybudování Sokolského národního domu - jediné stálé středisko všech zdejších Čechů a Slováků, kteří se tam o víkendech scházeli k vzájemným besedám, volejbalu, kuželkám, dětským hrám atd. Na Šumavě se také konaly letní tábory čs. dětí a několikrát za rok taneční zábavy a Svatováclavská pout, z jejichž výnosu se Šumava dostavovala a udržovala. V neděli 17.1edna odpoledne se sešlo na Šumavě velké množství krajanů, včetně zástupců čs.spolků kteří se přišli s páterem Peksou rozloučit, poděkovat za vykonanou práci a popřát mu, aby prožíval všechna další léta na té původní, velké Šumavě v plné spokojenosti. Páter Peksa vzpomněl při svém loučení na začátky melbournské Šumavy, na ty, kteří mu v práci velmi pomáhali a zdělil, že jmenoval sedm z nich, aby se o vedení střediska dále starali. Řekl také, že ve svém posledním pořízení určil, aby Šumava připadla katolické církvi, nebude-li mít česká a slovenská veřejnost zájem o její další vedení. K udržování a možnému zlepšování střediska předal jmenovaným správcům hotovost Šumavy v částce asi $ 40 000. Co se bude se Šumavou dále dít, záleží dle pátera Peksy na sedmi jmenovaných správcích, ale hlavně na zájmu a pomoci celé zdejší krajanské veřejnosti. Páter Peksa odletěl z Austrálie 20.ledna s dvěma kufry osobních potřeb. -sv- BORŮVKY bez chemických postřiků sami si natrhejte za $ 5-00 kilo Lot 2 Henderson Rd. Wandin North phone: (059) 643 303. Melway 119-G-9 Každý den mimo pondělí a úterý po dobu sezóny - leden, únor. Volejte předem, borůvky se nedají trhat za každého počasí. Dobrou chuť. [pageend2]Výroky a různosti Citáty z českého tisku o Bývalý min.zahraničnich věcí a předseda Občanského hnutí Jiří Dienstbier označil pokusy o převedení poslanců FS do českého senátu za „zvlášť nemorální" a v rozporu s Listinou základních práv a svobod. Vyjádřil také pochybnosti o kupónové privatizaci a poznamenal, že by mohlo klidně dojít k tomu, že noví vlastníci nebudou mít peníze na investice a obchod s akciemi. „Komické by bylo, kdyby privatizace skončila tím, že stát skoupí příslušné akcie a podniky se vrátí do jeho rukou", prohlásil J.Dienstbier. o V Nezávislém tiskovém středisku v Praze byla 1.12. otevřena Zpravodajská knihovna, která je elektronicky napojena na redakce, university a další instituce po celém světě. Organizačně i finančně se o vznik tohoto prvého zařízení ve východní a střední Evropě zasloužila americká nadace Freedom Forum, jejímž posláním je rozvoj „svobodného tisku, svobodného projevu a svobodného ducha". Vedle toho pražská Správa pošt a telekomunikací také oznámila uvedení do provozu od ledna 1993 videotexovou službu Viatel, která umožňuje napojení osobního počítače na informační databázi v republice i v zahraničí. o 25.11. byl ustaven Cesko-Slovenský výbor, který podle programového prohlášení bude usilovat o vznik nového, moderního Cesko-Slo- venska jako důstojného účastníka celoevropských positivních změn. Na akci se podílejí mj. poslanci ČSSD M.Zeman a P.Postál, ekonom M.Zelený, L.Olejár a J.Mrázek. o V rozhovoru vysílaným BBC Václav Havel prohlásil, že i kdyby byl zvolen českým presidentem, už nikdy nebude mít takový vliv, jako po listopadu 89. „V revolučních dnech jsem se stal prezidentem na základě jakési spontánní vůle veřejnosti, byl jsem personifikací nové doby, koncentrátem všech nadějí... Měli jsme dvoje parlamentní volby, jsou zde vítězné strany a vláda, a já se nutně jevím jako kdosi, kdo se vytrácí, kdo už není takovým zvěstovatelem nového světa a hýbatelem všeho, který o všem rozhoduje.... - a to je dobře!" (Podle posledního výzkumu veřejného mínění si 51% obyvatel CR přeje zvolení V. Havla prvním českým prezidentem. o Po propuštění dr. Rudolfa Jičína, který na žádost vyšetřovatele kapt.I.Pravdy vypracoval „odborný posudek" stanovující, že Týdeník Politika neuveřejňuje antisemitistické názory, ředitel Ústavu pro soudobé dějiny Vilém Prečan vydal prohlášení, v kterém na závěr píše, že antisemitismus je projevem antihumanismu a pokračuje: „Vlna nacionalismu, xenofóbie a protižidovské nenávisti, která se vzedmula v Evropě také jako průvodní zjev velkých politických změn následujících po pádu komunismu, ohrožuje každého z nás." o Neznámý pachatel pobodal předsedu KSČM a poslance FS Jiřího Svobodu. Několik ran nožem útočník zasadil i Svobodově osmnáctileté dceři. o „Intelektuálové jsou jako kanárci v dole, co zjišťují, jestli neuniká nebezpečný plyn. Když ano, svěsí hlavičky. A já se obávám, že hlavičky slovenských intelektuálů jsou už svěšené", prohlásila Žena Evropy 1992, slovenská básnířka Zuzana Szatmaryová. o Novinářka listu Rudá krávo Jarmila Kudláčková požádala českou policii a FBIS o ochranu před slovenskými policisty, kteří ji přijeli do Pardubic vyšetřovat za kritický článek o Vladimíru Mečiarovi. o Na škroupovo náměstí na žižkově, kde se v prosinci 1988 sešlo kolem 5 000 lidí na první, oficielně povolené demonstraci za lidská práva organizovanou Chartou, svolalo Občanské hnutí spolu s Cs. helsinským výborem shromáždění k výročí přijetí Všeobecné deklarace lidských práv. Vyslechnout projevy L.Lisa, R.Palouše, I.Dejmala, J.Dienstbiera se kolem tribuny shromáždilo na padesát účastníků. o Předseda výboru Národní rady Slovenské republiky pro vzdělání, vědu a kulturu M.Anděl oznámil, že dosavadní slovenská hymna bude po prvním lednu 93 upravena, protože „pochází od českého skladatele a není ve shodě se zákonem". o Zhruba 30 lidí se v Praze sešlo na manifestaci na podporu kandidatury V.Havla na českého prezidenta. Když se však nenašel řečník, který by přednesl projev, shromáždění se rozešlo. o Místo ČSFR v řídící trojce Konference o bezpečnosti a spolupráci v Evropě vystřídá Slovenská republika, oproti tomu, co Slovenská republika vyjádřila souhlas s tím, aby kandidaturu na místo nestálého člena Rady bezpečnosti Organizace spojených národů přijala Česká republika. [pageend3]4 Rivari .. z Poděkování anonymům Aleš Nebeský Pred casem jsem nasel v poštovní schránce obálku bez zpáteční adresy. Na dvoustránkovém listu jsou fotokopie článků bez uvedení původu a psacím strojem dopsané stručné informace - vše nepochybně ve snaze propagovat Sdružení pro republiku - Republikánskou stranu Československa s čele s Dr.Sládkem. Přiznám se, že nechápu anonymnost letáku. Rád bych odesilatelům dopisem poděkoval a to bez zpáteční adresy dost dobře nejde. Nezbývá mi tedy než poděkoval věřejně - což tímhle činím. Současně bych ale také rád poopravil některé údaje, které vydavatelé se spuštěným hledím uvádějí. „Jedině republikáni v Praze oslavili svátek 28.října na Václavském náměstí", je napsáno vedle fotografie s podtitulkem „Les vlajek a transparentů". Ve skutečnosti oslavy 28.října začly již v jeho předvečer demonstrací u sochy sv.Václava shruba asi tisícem členů a příznivců Komunistické strany Čech a Moravy. Po projevech poslanců KSČM Ransdorfa a Votavy, kteří za jásotu shromážděných demostrantů označili současnou českou vládu za zrádce a nacisty, pořadatel upozornil přítomné, aby zítra „přišli podpořit Sládka". Uposlechli—li, skutečně nevím. Na 28.října u sochy sv.Václava se sešel mně neznámý počet stoupenců Republikánské strany, kteří se prý sjeli z Čech a Moravy. Mimo jiných je především oslovil dr.Sládek, kterým označil současnou českou vládu za zrádce, prodávající republiku Němcům. Mezitím, ve tři hodiny odpoledna v Edenu, začlo shromáždění k 75.výročí vzniku republiky, pořádané československou sociálně demokratickou stranou, kde - mimo jiné - bývalý Dub- čekův ministr zahraničí z roku 1968 prof. Jiří Hájek prohlásil, že po rozdělení se český stát může stát novým protektorátem. Po rozchodu republikánských demonstrantů přijel po páté hodině k soše sv.Václava Václav Havel a položil na schody chryzantémy ovázané trikolorou. Potud tedy tvrzení, že „jedině" republikáni oslavili 28.říjen. Ale i další informace letáku, že „Proti rozpadu československého státu hlasovali jen poslanci republikánské strany!", je také - mírně řečeno - nepřesná. Proti zákonu o zániku České a Slovenské Federatívni Republiky hlasovalo celkem 30 poslanců (pro hlasovalo 1 83 poslanců, hlasování se zdrželo 55, nehlasovalo 20 a nepřítomno bylo 1 2). 4 poslanci příslušeli SDL (Slovenské demokratické levici, bývalé Komunistické straně Slovenska), 7 poslanců KDH (slovenskému Křesťanskému demokratickému hnutí), 8 poslanců LB (Levému bloku, koalici levicových hnutí v čele s Komunistickou stranou Čech a Moravy), 3 poslanců ČSSD (Československé sociálně demokratické straně) a 8 poslanců republikánské straně. Dohromady tedy těžko „jen" poslanci republikánů. Tak jako nechápu anonymitu, tak nechápu i nepřesnost informací, které anonymní vydatelé (v jednom místě se praví „...doporučujeme...", jde tedy zřejmě o skupinu) letáku předkládají k věření. Osobně se mi chce věřit, že vina zpočívá ve zdroji informací a přiznám se, že je mi líto úsilí a peněz, hodné věci lepší. To je, zcela samozřejmě věcí rozesílatelů, právě tak jako skutečnost, že podporují právě republikánskou stranu a dr.Sládka. Mají na to plné právo. Jen bych rád věděl, zda jejich informace o republikánech a jejich vůdci jsou právě tak nepřesné, jako ty o kterých jsem ze zmínil výše. Doktor filozofie pan Sládek pracoval před listopadem 89 v různých zaměstnáních, mezi jinými i v Úřadu pro tisk a informace - stručně řečeno na cenzuře, kde byl také organizátorem tamnější Brigády socialistické práce. Byl-li členem strany, skutečně nevím a není to podstatné. Na cenzuře nepochybně dělal, co všichni cenzoři dělali - sloužil podle ideologických instrukcí. V časopise Republika č.18. z roku 1 991, to jakýsi pan Ing.H.Humpola CSc vysvětlil tím, že „čestný občan se vyznačuje tím, že se vždycky slušně chová a poctivě pracuje...", nepochybně tedy i pro rozvoj a upevnění komunistického režimu. Že lidé čtyřicet let museli v komunitickém režimu žít a pracovat, je mi jasné a panu Sládkovi to vůbec nevyčítám. Otázka ale je, jak kdo žil a jak pro režim pracoval. Osobně to ve mně ale nevyvolává velkou důvěru v bojovný antikomunismus dr.Sládka. Zaráží mně - mírně vyjádřeno - také podivuhodná shoda při téměř každém hlasování v parlamentě mezi stranami hlásícími se k levici a údajně „pravicovými" republikány. A zdá se, že nejde o shodu jen v hlasování. 24.listopadu v odpoledních hodinách se částí budovy Federálního parlamentu rozléhaly výkřiky „Sieg heil". To skupina poslanců údajně demokratických stran v parlamentním bufetu již od poledne popíjela tvrdý alkohol. Vedle jednoho poslance Levého bloku a jednoho poslance Liberální sociální unie, bylo ve skupině pět republikánských poslanců. Před měsícem nepochybně všichni byli na osla[pageend4]vách 28.října a posléze hlasovali proti rozpadu československého státu. Překvapit by to ale nikoho nemělo. Koneckonců byl to především dr.Sládek, který po volbách 1990 založil tzv. Mimoparlamentní sněm, kde seděl vedle reformních i nereformních komunistů a sociálních demokratů. Slovně se od nich sice distancoval, ale prakticky s nimi spolupracoval poté, co prohlásil, že bude spolupracovat s každým - jen ne s lidmi združenými v Občanském fóru, které tehdy vyhrálo první postkomunistické volby. Republikánská strana na sebe také upozornila v červnu 1991 pochodem na hrad, při kterém slíbila naházet všechny bolševiky a jejich pomahače do Vltavy a před jehož zahájením dr.Sládek na Loretánském náměstí prohlásil: „Kdo se nám postaví do cesty, z toho uděláme s nadšením přechod pro chodce... člověk je křehká nádoba". Házet bolševiky do Vltavy samozrejme může pro mnohého znít sladce, potíž je, že z odpůrců dělat „přechod pro chodce" je jen těžko slučitelné s masarykovským pojetím demokracie a humanismu. Pročítání republikánského tisku a projevů dr.Sládka by mohlo být zábavné, kdyby to nebylo spíše smutné - s ohledem na 6% voličů, kteří se v loňských volbách rozhodli dát republikánům svoji důvěru. Mohl bych pokračovat ve výběru ze své sbírky výroků, jako např. když dr.Sládek v Ostravě prohlásil, že „...My také snad novináře vychováme k novinářské etice...", což mi z úst bývalého bolševického cenzora připadlo ob- vzláštně „případné". Mohl bych dále připojit vyloženě rasistické výroky o cikánech, kurdských uprchlících, Vietnamcích, až po nedávný slib, že jeho strana se po rozpadu federace zasadí o odsun Slováků z Čech. Neudělám to - je to hloupé a nechutné. Všechny svědčí jen o jednom - představy vůdce republikánů o demokratickým zásadách a principech, nemají s pro mne stále platnými představami TGM nic společného. Stavět proti komunismu fašizmus se ukázalo právě tak zcestné, jako stavět komunismus proti fašismu. Staré chyby skutečně není třeba opakovat. Jsem si samozřejmě vědom, že dr.Sládek nachází příznivé uši mezi některými krajany. Při listopadové návštěvě v US byl prý tamnějšími krajany bouřlivě přivítán. Jeho prohlášení, že příští vládu bude sestavovat on, že pak nebudou problémy s mnoha stranami, že připojí Pod- karpadskou Rus, že vyveze cikány na Slovensko a že kdyby při automobilové nehodě na klíně Dubčeka seděl Klaus znamenalo by to o problém míň, prý vyvolalo mezi shromážděnými krajany bouři nadšení. Z jejich řad se ozývali prý souhlasné výkřiky - Cikáni, to je jako tady černoši; Pryč z hajzlem Klausem a Havlem; Vzít na to samopaly jako v Srbsku; atd. Nejsem si jist, jak mnoho „krajanů" by bouřlivě přitakávalo fašisticko-levicovým vývodům dr.Sládka při jeho výletu do Austrálie, ku kterému - doufám - snad nikdy nedojde. Chce se mi věřit, že by jich mnoho nebylo. Mýlil—li bych se, pak budu rád, že jsem si nikdy „neupravil poměr" (což jsem tehdy pokládal za samozřejmé) a „krajanem" - podle bolševických měřítek - jsem se nikdy nestal a zůstal jsem věren svým demokratickým ideálům. MILAN TOUŠEK (ZÁMRSK) Do 36 let jsem o psychotronice neměl ani ponětí. Byl jsem konstruktérem a současně i aktivním hudebníkem a na tyto jevy jsem měl názor jako každý druhý. Jednou na návštěvě u přátel jsme si o nadpřirozených věcech povídali, každý vzpomínal co o tom ví a pro pobavení jsme to chtěli také vyzkoušet. Vzali jsme talířek a položili na něj prsty, silou vůle či nějakou neznámou energií jsme jej chtěli dát do pohybu. Talířek se skutečně začal pohybovat. Mne v tu chvíli obklopil úplně nový neznámý pocit a věděl jsem s jistotou, že pohyb vychází ode mne. Tak začíná vyprávění o svém nadpřirozeném nadání český léčitel M. TouSek. Na pokračování si musíte přijít do Národního domu 17. nebo 21. března. Bližší informace podáme v příštím čísle Kvartu. [pageend5]6 [Rvarti —.. - S O O 1 ÍS 1< €? zprávy. Tak jsme zakončili rok 1992 naší silvestrovskou zábavou. Všichni se dobře bavili a malé nedostatky, které se objevily byly co nejrychleji napravené, takže večer se vydaril. I kolem vedra, které nás na Silvestra pronásleduje uděláme co je v našich silách. Chtěli bychom zavést klimatizaci , která stojí kolem $ 20 000. Na to nemáme a tak alespoň napíšeme dopis svátému Petrovi. Děkuji všem krajanům a příznivcům, kteří nás podporovali během roku 1992 a jsem přesvědčená, že nás poctí svou podporou i v roce 1993 a přivedou ještě další hosty do našeho nově upraveného Československého Sokolského Národního Domu. Slávka Kollárová jednatelka. Dary k uctění památky zesnulého bratra Jaroslava Petráně: Rodina Růžicová $20, A.Kennedy $15, Potůček1 $100. $20, Soukup $20, Markovec $40. Černovský $30, Puček $20, Novák $30, Heřmanovi $20, Rosenfeldovi $20, Anon.$100, Juřičkovi $30, Klement $25, Kovařík $20, Koubek $20, Dvořák $50, Trpák $20, Sali $30, Hrobaříkovi $50, Mencl $20, Tůma $50, Sazama $20, Brezný $20, Macák $20, Fišerová $20, Ulehla $30, Táborský $20, Holain $20, Morgenstern $20, Šimandlová $20. Dary na KVART: Glosová $5, Brezný $10, PauS $10, Noll $10. Všem dárcům co nejsrdečněji děkujeme a doufám, že na nás naši krajané nezapomenou a pomohou finančné, abychom mohli dokončit úpravy naěeho Československého Sokolského Národního Domu. Slávka Kollárová. 17. ledna jsme se na Šumavě rozlúčili s důstojným pánem Peksou. Zdraví mu nedovolí nadále sloužit československé komunitě ve Viktorii a proto se rozhodl k návratu na Šumavu do rodných Klatov. Doufáme, že mu Pán Bůh dopřeje mnoho spokojených let života na zaslouženém odpočinku. Letovisko Šumava zůstává nadále v rukou Čechoslováků a záleží jen na nich jak úspěšně si povedou. Dary na opravu Národního domu: Poster $34, Březný $12, Pauš $20, Salda $20, Červenka $50, Tyl $20, Jančar $20, Dr Tomáš $20, Baroš $30, Tusa $20, Procházka $30, Bareš $20, dobeš $25, Firtl $20, Votavová $50, Král $20, Šebek $10, Schimana $40, Švihla $20, Ing.Hlavka $20, penzisté $500, Vondáček $25, Vraspir $25, Diakovský $20, Kadaně $20, Peřích $35, Kazda $20, Anděl $50, Gajdoš $20, Zachar $20, Dr Svoboda $20, Rada $20, Prchal $20, Hájek $20, Skružný $100, Halfar $20, Jašková $25, Placzek $20, Toman $20, Došlík $20, Vondra $20, Anon. $200, Stone $20, Wostrá $20, Nový xxxxxxxxxxxxxxxxxxxxxxxxxxxxxxxxx ----- PROGRAM PŘÍŠTÍCH MĚSÍCŮ----- 14. března - otevření Národního domu a oslava narozenin TGM. 17.března - léčitel M.Toušek 21.března - léčitel M.Toušek 27. března - "GREENHORNS" 28. března - "GREENHORNS" xxxxxxxxxxxxxxxxxxxxxxxxxxxxxxxxx [pageend6]fflvart 7 V,M.K. DESIGN ARCHITECTS Commercial Design & Consulting; Urban Landscape Design; Computer Design & Drafting; Residential Design; House Inspection Service. Architect přestavby Národního domu Vladimír Kapusta A.R.A.I.A TEL: 481 5308 FAX: 481 5308 SEMAS CONSULTING ENGINEER P/L Electrical Consulting Engineers Lighting & Power Design and Instalation, Safety Switches, Secutity Lights for porches, home and garage entrances activated by movement detectors. Our company donated the new lighting and power instalation in s o k o l . Volejte Emila HOLEČKA na: 802 5574, 802 1508 fax: 803 5307 We are here to give You good service Drobné opravy Šperků, převlíkání a uzličkování perliček a korálů. Re-design starých a poškozených řetízků, náhrdelníků a náušnic Vám provede Zuzana. Tel: 827 5384 Prodám Národní kroje, piešťanské a moravské, autentické ručné vyšívané.. Volejte na : 457 6847 nebo 725 1135 INSTALATÉR Venca Sosnovec Opraví Vám zlobivé kohoutky, protáhne zacpané potrubí a zbaví Vás všech starostí. Každý ráno na piáno hraje Jack jenom proto, že se učil hře na klavír u Jany.Zavolejte na: 842 4967 a Vy nebo Vaše díté budete hrát Tel: 870 6489 Honky-Tonky Blues BohemieL Travel Cestujte s námi do celého svfeta Jiří Sedláček & Eva Jančíková 1.patro, 188 Commercial Road Prahran,3181 Tel: 5102474, 5102482. Večer 8788984 M.Kantor solicitors Advokátní kancelář 500 Collins Street Melbourne tel: 629 6196 Ivo Novák - Vám za normální ceny opraví mrazící, chladící a klimatizační zařízení - auto i bytové. Také pračky a sušičky, volejte: 701 2117 Eden Park Landscaping Services Veškerou práci kolem Vašeho domu a na Vaši zahradě. V.AMBROŽ tel: 715 1116 *Inzerce v KVARTu je $15 za inzerát měsíčné, nebo $120 ročné. [pageend7]8 Kvarte GREENHORNS - ZELENÁČI GREENHORNS ZELENÁČI GREENHORNS Greenhorns / Zelenáči je pro milovníky Country & Westen, legendární jméno v české muzice. Skupina se narodila v roce 1965 a již v roce 196? vyhrává cenu "PORTA", nejvyšší uznání pro Folk-Bluegrass kapelu v Československu. Základní členové, Honza Vyčítal -12 strunná kytara, Marko Čermák - 5strunné banjo, Josef Šimek -sólová kytara, Vladimír Štýbr -kontrabas a Petr Bryndač -housle, jsou v šedesátých letech bez konkurence. Originální styl textů Honzy Vyčítala, autentické podání ’bluegrass’ stylu 5strunného ban ja Marka Čermáka a energie všech členů, získává skupině obrovskou popularitu po celé republice. V roce 1969 se Greenhorns podílejí na albumu "Písně amerického západu", který jim otevírá nahrávací studia a jejich hudební kariéra pokračuje až do dnešní doby, rekord jistě těžko k překonání. Ze stovek písniček, které natočili, se chci zmínit o albumu " Oheft z větví eukalyptů", na kterém skupina vyznává nesmírný cit k Austrálii, její historii a tradicím a obrovskou touhu- zemi navštívit. A nyní tedy přijíždějí! Pro ně, jen jednou za život, cesta k nám a pro nás, jen jednou za život, příležitost je tady přivítat a uvidět a uslyšet to co umí nejlépe - bavit posluchače hudbou a humorem. Jen jednou za život, přátelé. Já si je ujít nenechá! Co vy? Charley - Sydney 12/92 - o O o - Greenhorns vystoupí v Melbourne pouze dvakrát. V sobotu 27. března večer a neděli 28.března odpoledne. Vystoupení v právě renovovaném Národním domě je omezeno jen pro dvěstě diváků. Proto je nutné objednat místa co nejdříve u Rumíčka na 870 64 89 a, Ivana Zachara 874 5085. Vstupné na každé představení je $ 25. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List THE CZECHOSLOVAK SOKOL GYMNASTICS ASSOCIATION LTD. REGISTERED BY AUSTRALIA POST ------------------------------ PUBLICATION No. VBH 6363 POSTAGE PAID AUSTRALIA IF UNDELIVERED, RETURI 497 QUEENSBERRY STREu-,, NORTH MELBOURNE, VICTORIA 3051 [pageend8]