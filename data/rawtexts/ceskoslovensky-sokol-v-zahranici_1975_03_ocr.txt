ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXV Březen 1975 Číslo 3 CÍL A PROGRAM NÁRODNÍ V těchto dnech, kdy si připomínáme 125- výročí narozenin T.G. Masaryka, je časové připomenout si také jeho myšlenky. I dnes, tolik let po napsání, jsou to myšlenky časové a stále platné, jak následující úryvky z jeho bohatého díla přesvědčivě dokazují. TGM Nenutí nás historie starší stejně jako běh událostí časových k tomu, ujasnit si dokonale, jak se jakožto samo- bytný a samostatný národ udržíme? Nenutí nás všecek náš vývoj k otázce, jak se udrží národ malý? Upomínky na naše četné boje za existenci v minulosti a zejména povstání končíc poráž- [pageend1]kou bělohorskou, náš pád, naše obrození za francouzské revoluce a osvícenského hnutí minulého věku, revoluce roku 1848, povstání polské - to všecko nutí myslícího Čecha k rozhodnutí: násilně nebo smírně, mečem nebo pluhem, krví nebo prací v potu tváře, smrtí nebo životem? Ne násilím, ale smírně, ne mečem, ale pluhem, ne krví, ale prací, ne smrtí, ale životem k životu to€ odpověň českého genia, toč smysl našich dějin a odkaz velkých předků. . . Naši buditelé pochopili, že udrží se malý národ jen využitím všech vymožeností osvětových a že se udrží jen humanitou. A to je smysl našeho obrození a zároveň smysl naší minulosti. Všecek smysl naší historie v tom je uzavřen: pochopit cíl humanitní po stránce mravní a rozumové, pochopit plně, že čistá člověckost nesmí být pouze obrozeneckým heslem,ale že snaha Dobrovského, Kollárova, Palackého, Havlíčkova musí být snahou nás každého a všech, že humanita jakožto cíl a program národní musí důsledně spravovat i naši národní taktiku. Kdo tak pohlíží na věc, nebude v našem obrození vidět zázrak a tudíž, a to je při tom hlavní věcí, nebude čekat zázraků nových,, ale všemi silami se přičiní, aby pokračoval v práci našich buditelů. Neboř pochopil, že obrodili jsme se s národy ostatními a že tudíž to naše obrození eo ipso také znamená závodění v kulturní práci se všemi národy... ( 1895 ) O národech, i o národě vlastním může se souditi docela nestranně a není třeba zbožňovat! vlastní národ. Nepochopu- ji,proč poznávání skutečnosti by vadilo přirozené lásce vlastního lidu,jazyka,národa. V národy zvláště vyvolené nevěřím. Nemám potřeby snižovat! národy jiné, aby můj tím vynikal. Poznávám také chyby jiných národů, ale ty mne tak nepálí, jako chyby národa mého - mne samého. Uznávám přednosti národů jiných ochotně, ale to na cit můj národní nemá vlivu žádného. Myslím,že je mravní povinností, mluvit! o národech, vlastním i cizím, odkrytě: národnostní augurství překáží vlastnímu pokroku. Jako při člověku i při národu hledím hlavně na duši a ducha. Jazyk nepokládám za svátý, ale za prostředek, sloužící duchu ve zlém i dobrém. Mateřský jazyk přirozeně je prostředek nejmilejší, a tudíž i nejúčinnější. Ve sporech národnostních jde mně především o zápas duchovní - ideje a city, mravní cíle mně rozhodují. Pokládám braní jazyka za barbarství bezduchého materialismu a politického mechanismu. Proti hmotě však bojovat! chci duchem; proto jsem dávno vystoupil z církve modloslužebného slovíčkářství a národního fanatismu. Mravnost - lidskost musejí být cílem každého jednotlivce a národa. Zvláštní národní etiky není. * ( 1896 ) 38 [pageend2]Politika, opírajíc se o studium společenského a státního vývoje, snaží se postřehnout! směr vývoje a zjistit, v čem a do které míry je pokrok; politika vědecká stanoví z poznávání historické skutečnosti politické ideály. Politik vzdělaný, vědecký, snaží se předvídat - všecka prakse vůbec, nejen politická, zakládá se na předvídání. Vědění jakožto předvídání dává člověku moc nad přírodou a nad sebou samým. Předvídání politické není ovšem podle dosavadních znalostí přesné; nevidíme do budoucnosti daleké a velmi často nevidíme ani do budoucnosti nejbližší,ale přece všechno snažení politické domáhá se předvídání, jakého právě v dané době jsme schopni. Všecko úsilí politické podléhá soudu mravnímu. 0 poměru politiky a mravnosti vede se diskuse od samého začátku politického myšlení. Byli a jsou politikové, kteří politiku od mravnosti odtrhují v tom smyslu, že by smělo být politicky jednáno proti zásadám mravnosti. Krajní názory tyto jsou známy jako macchiavellism a politický jesuitism, jenž všeliký prostředek posuzuje podle toho, slouží-li politikovu cíli nebo ne. Proti tomu nelze než zdůrazňovat,že předně eticky musí být ospravedlněn cíl sám o sobě a dále, že dovoleny jsou jen ty prostředky, které také o sobě jsou eticky ospravedlněny. Ostatně dokládá nám to zkušenost stále, že se vysoké a šlechetné účely nedají uskutečnit prostředky nízkými a mrzkými - kdo vědomě užívá špatných prostředků, nemívá pěkných cílů, at sebe více horuje o prospěchu státu, vlasti,národa atd. Geniální Mirabeau podává výstražný příklad a doklad, že není rozdílu mezi mravností velkou a malou, jak to řekl k ukonejšení svých kritiků a svého svědomí. V oboru zákona civilního a trestního jsou všude známi mnozí lidé, kteří své jednání zařizují tak,aby se jen vyhnuli ustanovením trestního zákona; avšak zákon může být nedokonalý a je tak pouze dočasný a proto jednání, vypočítané na využití a vlastně zneužití zákona, při vší legalitě příčí se mravnosti. A stejně v oboru práva státního a veřejného vůbec legitimita v této krajnosti nestačí zásadám usilujícím o mravní a tudíž i právní pokrok. ( 1906 ) * Válka je něco hrozného, nelidského... Ale není válka zlem největším - žít nečestně,být otrokem,zotročovat a mnohé jiné je horší. Válka je zlo, ale obrana je mravně přípustná a nutná, třebaže je nesnadné vymeziti přesně, kde se začíná obrana a kde násilí. Máme v naší minulosti veliký příklad národní obrany - války husitské. V nich Žižka stal se vzorem vojína a zároveň dal výraz jedné stránce naší národní duše; po Žižkovi a proti němu u Bratří máme vzor lidskosti a zároveň výraz druhé stránky naší národní bytosti. Jak sloučit v sobě Žižku a Chelčického? Jak sloučit ty dva prvky organicky? O tom zase přemýšlím, když se teä dívám 39 [pageend3]na naše prvé československé vojsko. Cech svou zeměpisnou polohou a svým sousedem je nucen být udatným uvědoměle - promyšlená udatnost, tot Žižka a Chelčický v každém z nás. Válka Čechovi a Slovákovi není účelem, jen prostředkem zabezpečujícím naši národní samostatnost. Chceme, musíme být samostatní. Bojujeme za samostatnost českého a slovenského národa, bojujeme za svobodu Evropy a lidstva. Člověčenstvo není nic nadnárodního, nýbrž je demokratickou organisací národů - národů uvědomělých, kulturních... ( 1917 ) A Úspěšné budování našeho státu vyžaduje účinný boj všech proti demoralisaci... Na tu demoralisaci se žaluje ve všech státech. Ale zdá se mi, že u nás se poněkud jednostranně ukazuje jen na velké přestupky, kdežto se zapomíná na přestupky v malém. Pozoruji, že často žalují na zločince lidé, kteří sami nešetří pořádku a práva v malém. Volá se po silné ruce, po diktatuře, po přísných zákonech - já bych chtěl zdůraznit, že každý jednotlivec a jednotlivé organi- sace musí pracovat k očistě. ( 1919 ) * Moderní stát rozšiřuje stále své funkce; tou měrou kterou se společnost rozstupuje na stavy, třídy a rozmanité korporace, potřeba promyšlené centralisace, to jest organického sjednocování a organisování vší práce, stává se naléhavější. Tato politická individualisace souvisí s tím, že obyvatelstva ve všech zemích od 18. století přibývá; proto přibývá společenských funkcí a státy se stávají komplikovanějšími, mnohotvárnějšími; odsud potřeba toho uvědomělého, promyšleného odbornického sčleňování, sjednocování, organisačního rozdělení a organisování funkcí a práce. ( 1926 ) * Věřím, že ženy se mají věnovat veřejné činnosti jako mužové. Máme-li provovozovat politiku práce a vědění, politiku opravdu kulturní, musíme k ní sbírat všecky síly a silečky; proto je třeba, aby naše ženy, polovice obyvatelstva, byly přibrány k veřejné činnosti. ( 1929 ) * Problém je příliš vážný, abych o svém stanovisku chtěl zanechat pochybnost; proto prohlašuji výslovně, že proti socialisaci nejsem. Válka a vzniknuvší z ní sociální revoluce nedovolí nikde nerušené trvání předválečného sociálního řádu. Jsme přece již hodně hluboko v postátnění; ovšem právě toto státnění může nás poučit, že postátnění není vždy socialisaci. Socialisace vyžaduje obětí nejen od kapitalistů, ale i od dělníků - běží přece o velký princip, běží o přelom 40 [pageend4]věkový o jehož možnosti a žádoucnosti nemůže rozhodovati dočasný prospěch, třeba i všech. ( 1919 ) * Lenin a jeho stoupenci dovolávají se marxismu, kterého se Marx a Engels sami později vzdali. Leninovský bolše- vism je skutečně mnohem více revolučním anarchismem,po případě syndikalismem než socialismem. Lenin a jeho stoupenci representují hospodářský a kulturní primitivismus ruského negramotného mužíka. ... U nás bolševism by byl neorganický... naše dělnictvo má vyšší vzdělání, má jiné zkušenosti a úkoly než dělnictvo ruské a proto nemůže napodobit vzor ruský. Ale pokládám bolševický komunismus zásadně za nemožný. ( 1919 ) * V demokracii platí argument, ne chytráctví a pěst.Demokracie znamená konec násilnosti a veškerých nadpráv náboženských a vzdelaneckých, politických, národních, hospodářských a sociálních. Vím, že v politice silným činitelem je ctižádost a panovačnost a vím, že lidé politikou si zabezpečují rozmanité výhody; nežijú mimo svět, abych těchto sil a vzpružin nechápal, že do jisté míry také mohou sloužit celku. Ale tvrdím a hlásám, že blaho státu a lidu vyžaduje vzdělání a vzájemnost občanstva, prýštící z blahovůle, sympatie aneb jak tento prvek duchovní chcete nazvat. Demokracie se musí uplatňovat nejen uvnitř, nýbrž také na venek. I v politice zahraniční argument musí vytlačit násilnost a lež. Svět, jak už Palacký dobře postihl, se cen- tralisuje, žádný stát, žádný národ nemůže žít bez dohody a spolupráce se sousedy a státy ostatními. ( 1927 ) A Ideály humanity a demokracie vždy jsem pojímal sub specie aeternitatis - se zorného úhlu věčnosti. Války a její hrůzy vedly a vedou ku přemýšlení také o problému náboženském. Já v náboženství nalézám ideál pravé dokonalosti a odsud objektivní měřítko pro všecko konání lidské. Tento ideál dokonalosti učí člověka vystříhat se malosti a malichernosti. Pozměnil bych známý povzdech Hálkův: " Jen zevšednět nám, Bůže, nedej!" Pocit věčnosti dělá nás skromnými, zesiluje pocit mravní odpovědnosti a vede k uznání všeobecné harmonie. Odtud také čerpáme pochopení světového a společenského vývoje a zdokonalování. Utvrzuje se naše víra v pokrok a pochopujeme, že nelze dosáhnout všeho najednou. Řekl bych, učíme se trpělivosti, ale nikoliv pasivitě, naopak postihnutí světového a společenského řádu a zákonitosti vede k energické spolupráci všech. ( 1920 ) A A A A 41 [pageend5]HLÍDKA VZDĚLÁVACÍ NÁŠ ZÁVAZEK K TGM Jan Fellmann S odstupem času ubývá pamětníků, kteří měli to štěstí býti svědky činů a vlivu T.G. Masaryka, zejména v politickém vývoji našeho národa i Evropy. Vidíme dnes se smutkem při mnoha příležitostech, jak političtí vůdcové se prostřednictvím rozhlasu i dálnovidu snaží vnucovat posluchačům i divákům skutečnosti odporující pravdě. Když tento druh předstíračů se k zodpovědnosti a moci dostane, výsledky jsou smutné a špatné. Krise následuje krisi na poli mravním i hospodářském. Od Sokolů je očekáváno, že zase vydatně pomohou vrátit domovu ztracenou svobodu a bránit její udržení v zemích hostitelských. Co můžeme a máme dělat více, než jsme činili dosud? Především soustavně vysvětlujme zvoleným politickým představitelům, co je naším cílem a touhou. Ve spojení s ostatními zástupci národů za železnou oponou usilujme o to, aby byl změněn směr veřejného mínění, tak jak je to našim úkolům prospěšné a žádoucí. Netrpělivcům se snad může zdát tato cesta pomalá a zdlouhavá. V demokratickém systému zemí, v nichž jsme jako emigranti našli pohostinství, jiných cest však zatím není. Vývoj času potvrdí, že tato soustavná, i když pomalá práce, je nejnebezpečnější zárukou našeho konečného úspěchu. Probuáme sebe i naše okolí z lhostejné pohodlnosti,abychom domovu dokázali, že na nás lze spoléhat. Tím nejlépe zajistíme trvalé uctívání světlé památky našeho velikého bratra T.G. Masaryka a dokážeme věrnost jeho duchovnímu odkazu . POSLEDNÍ NAZDAR BR. DR. ŠEVČÍKOVI ... To je má slza, příteli, to je můj květ pro Tebe, básni jej svěřím, za Tvou lásku k víře tolik pohaněné, za Tvou věrnost k zemi tolik pokořené, za Tvé hluboké a silné "Věřím". To je můj pozdrav, bratře, poslední Nazdar, pro Tebe to málo, co může dát svět v ty ruce sepnuté, které dnes zebou, za nás všechny, kdo chtěli s Tebou lepší svět dětem vystavět. J. A. Křivák 42 [pageend6]ŽALOV BRATR DR. FRANTIŠEK ŠEVČÍK MRTEV 1. února zemřel v Montrealu po delším utrpení ve věku 80ti let bývalý starosta montrealské jednoty, ruský legionář, bývalý diplomat svobodné čs. republiky Dr. František Ševčík. Účastnil se práce v jednotě až do nedávna, kdy na nemocničním lůžku ještě revidoval pokladnu jednoty. Místní Sokolové vzdali poctu zesnulému čestnou stráží u rakve zahalené do čs. státní vlajky. Smuteční obřad vykonali páteři Novotný a Janíček. Za Sokolstvo i za celou krajanskou veřejnost se rozloučil se zesnulým župní starosta bratr Ing. V. Zajíc. Bratr Ševčík byl rodákem z Dolan u Plzně. Studoval v Kolíně n/L.:, kde již pilně sokoloval. V první světové válce se zúčastnil s plzeňskými pětatřicátníky bojů v Haliči, kde byl zajat. Vstoupil do čs. legií a bojoval u 2. pluku Jiřího z Poděbrad. Prodělal sibiřskou anabasi a r. 1920 se vrátil do vlasti. Za svou statečnost byl vyznamenán čs. válečným křížem, Revoluční a spojeneckou medailí. Vystudoval práva a vstoupil do služeb ministerstva zahraničí a působil pak na několika čs. zastupitelských úřadech v cizině. V Helsinkách zorganizoval za spolupráce s Dr. Klinge- rem a br. Váchou vzorné sokolské družstvo, jež pak veřejným vystupováním propagovalo Sokol. Za zásluhy o čs.- finské přátelství byl dekorován finským kontourským řádem Bílé rúže. V létech 1933 - 1939 působil v Drážďanech, kde se plně zapojil do činnosti tamní sokolské jednoty. Jako generální konsul morálně povzbuzoval starousedlíky a přivedl jednotu k čilé práci v době nepříznivé, kdy Německo ovládali již hitlerovci. V roce 1947 nastoupil jako generální konsul v Paříži, kde se opět přihlásil do řad sokolských. Po únoru 1948 dal přednost tvrdému údělu exulanta před hrstí čočovice a re- signoval na úřad generálního konsula. Do Kanady se přistěhoval v roce 1950 a usadil se v Montrealu. Účastnil se intensivně krajanského života. Brzy byl zvolen starostou Sokola a stál u kormidla tehdy mladé jednoty, právě když proplouvala mnohými úskalími. Svým ryzím bratrským jednáním, věcností a smířlivostí uchránil jednotu nejedné vnitřní krise. Byl velmi oblíben v jednotě i v celé krajanské veřejnosti a jeho přátelský úsměv budeme dlouho postrádat. Čest jeho památce! Václav Chochol 43 [pageend7]KAREL RŮŽE Po delší zákeřné nemoci zemřel 28. února 1975 v Torontě v Kanadě věrný a oddaný vyznavač sokolské myšlenky bratr Karel Růže. Narozen 21. listopadu 1900 v Dlouhé Louce, Karel Růže zahájil svou činnost tělocvičnou v řadách DTJ a věnoval se práci cvičitelské; r. 1919 absolvoval krajovou cvičitelskou školu v Rakovníku a r. 1921 Svazovou školu cvičitelskou v Plzni. Byl výborným cvičencem a účastnil se úspěšně mnoha závodů, mj. i I. přeboru čs. armády v nářaďovém tělocviku r. 1923. V roce 1927 se vystěhoval do Kanady, usadil se natrvalo v Torontě a zapojil se plně do úsilí o soustřeďování čs. krajanů. V roce 1931 s hrstkou dalších nadšenců stává se zakládajícím členem sokolské jednoty v Torontě, byl zvolen prvním náčelníkem a byl od té doby členem výboru jednoty nepřetržitě až do roku 1972 - tedy 41 let. Kromě funkce ná- čelnické, kterou zastával řadu let, zastával celou řadu dalších funkcí - byl vedoucím žactva a dorostu, pokladníkem,zapisovatelem, správcem nářadí, archivářem, matrikářem a mí- stostarostou. Po ustavení Kanadského Sokola, okrsku Čs.So- kolstva v zahraničí byl rovněž členem jeho předsednictva. Za II. světové války zasloužil se bratr Růže podstatně na vydatné podpoře, kterou krajanská Kanada poskytovala čs. exilové vládě v Londýně a byl jedním z předních činovníků Čs. Národního sdružení v Kanadě. Při veškeré jeho sokolské a národní práci byla mu věrnou družkou a spolupracovnicí jeho manželka Blažena, která jeho i rodinu sokolskou opustila navždy v r. 1969. Bratr Růže byl člověkem pracovitým a upřímným, který neznal šalby a klamu. Řídil se vždy zásadou, že co je na srdci má být i na jazyku. Pohřeb se konal 2. března za velké účasti krajanské veřejnosti. Za Sokol se rozloučil se zesnulým vzdělavatel jednoty i Čs. Sokolstva v zahraničí bratr Jan Fellmann. - wf MATRIKÁŘŮM A JEDNATELŮM JEDNOT: Matrikář Ústředí zaslal do všech jednot formulář výročních zpráv s žádostí, aby vyplněné zprávy mu byly vráceny do konce března 1975. Dodržte tuto lhůtu! Zprávy vrařte na adresu bratra matrikáře Ústředí: K. Pavel, 16 Coates Avenue, Toronto, Ontario, Canada, M6C 1K7. 44 [pageend8]"STARÁ GARDA" SOKOLA PAŘÍŽSKÉHO Na Hromnice, 2. února 1975, uspořádal zábavní odbor "Pařížského Sokola" pěkné shromáždění v chatě Sokolské louky a připravil slavnostní oběd k poctě pětasedmdesátníků a sedmdesátníků, jejichž výročí narození se scházejí mezi listopadem 1974 a lednem 1975. Ve skutečnosti to však byla pocta celé té "staré gardě" ze slavných dob jednoty mezi první a druhou světovou válkou a která dostala posilu několika znamenitými jedinci z domova po komunistickém puči. Někteří ze členů této gardy se rovněž dožívají sedmdesátky v tomto roce. Ta "stará garda" stojí věrně při jednotě, jak se postupně tvořila od r. 1919 do r. 1929, a vzhlíží dnes s uspokojením k té "výměně stráží", která probíhá nadějně. Hromnice u nás doma, za našich mladých let, to "zpívali skřivánci" pod nohama při kolem -15°; hromnice dnes při vlažném podnebí lákají spíše vlaštovky, věstitele jara. Tak se mění svět - jak v tom počasí tak po všech stránkách života a dění v něm. Jen ten sokolský koráb pluje, vzdor všem zvratům a bouřím, klidně dál, poháněn vánkem nesmrtelné myšlenky Tyrše a Fiignera. A ta naše "výměna stráží" se už po léta zdárně projevuje, zvláště pak v zábavním odboru, pečlivě vedeném sestrou Spoutilovou, někdejší žačkou za vedení bratra V. Polanského. Pomáhá jí vydatně, vedle jiných, místostarosta br. Starý, správce Sokolské louky, a pak její manžel, takto jednatel Pařížského Sokola. Toho si sestra Spoutilová, jako "diplomatický kurýr" francouzského konsulátu v Praze, kde byla něco let zaměstnána, převezla po puči jako "zavazadlo" do Paříže. Ten slavnostní oběd vyšel na 70 účastníků, čímž chata byla přeplněna; však se její rozšíření již plánuje. Bratr Fiedler, který zapadl mezi oslavence, připomněl krátce sokolskou minulost přítomných 70 a 75-níků, a vzpomenul i nepřítomných, při čemž na některé zapomněl, aby řeč nebyla tak dlouhá a zbylo také něco na příští oslavu v domácí kuchyni. Středem poctěných byl bratr Ed. Holeček (70), bývalý místostarosta a dlouholetý člen výboru, kde se vyznamenal zvláště jako archivář. Shromáždil a uspořádal všechny cenné doklady a památky, které jsou bohatstvím dějin Sokola Pařížského. Dále záleželo bratru Holečkovi na tom, aby se nezapomnělo oběti, kterou přineslo našich 50 bratří s náčelníkem v čele, v bojích za naší svobodu. Postaral se o postavení žulové pamětní desky se jmény všech našich padlých, v zákoutí Sokolské louky. A jak řekl bratr Tichý - "i kdyby ten pomníček zarostl časem trním a travou, bude po věky připomínat oběť Sokolů Pařížských na oltář rodné vlasti." 45 [pageend9]Vzpomenuto bratra V. Komárka (75), který vždy pilně cvičil a nepřestal ani, když si při metu přes vysoký stůl vyrazil řadu zubů. Jest již dlouhou řadu let členem správního výboru, kde jeho moudrá slova mají příznivý ohlas. Jeden z těch oddaných zastánců svobody a demokracie v duchu Masarykově, a kterému od mládí Sokol přirostl k srdci. Vzpomínku si nepřál bratr K. Tichý (70), ač jeho jméno patří zlatým písmem do dějin "Sokola Pařížského". Žák Erbenův a Pecháčkův, z Karlina. Od r. 1928 v Paříži, člen cvi- čitelského sboru a pak řadu let náčelníkem až do vypuknutí 2. světové války. Každý rád vzpomíná toho krásného a ukázněného ruchu v tělocvičně za jeho vedení. Předvídal vývoj událostí a již za "protektorátu" vodil bratry do přírody k polnímu cvičení. A když přišel osudný den války, přihlásil se s bratry mezi prvními, tak jako bratr náčelník Pultr roku 1914, bez čekání na výzvu. Boj o svobodu znovu započal, jinými však cestami. Po kapitulaci Francie i bratr Tichý pokračoval v Anglii; po perném výcviku, který jemu a druhým dovoloval "sokolovat" dále, byl shozen padákem u Paříže,která se ještě hemžila Němci, houževnatě se bránícími vyloděné spojenecké armádě. Konal zde cenné služby, ještě s jedním kamarádem, jako člen zpravodajské služby čs. armády. Po vítězství a návratu do vlasti, kde jako důstojník měl jediné přání, upevnit znovudobytou svobodu a povznést ČSR z trosek, jimiž byla po nacistickém řádění u nás. Ovšem, že i on (co "podezřelý" "zápaáák") si prodělal po komunistickém puči tu kalvárii všech jemu rovných, na Mírově, v Jáchymově... Po destalinisaci a uvolnění byl propuštěn a konečně se mu podařilo, získat r. 1964 návrat do Paříže, návrat do Pařížského Sokola, kde byl s manželkou (také bývalou náčelní v Paříži) a se synem, s radostí přivítán. O tom by se také dala psát dlouhá epojej. Zapomnělo se o rok na sestru Linhartovou (71) , také členku po více než 40 let a vzornou matku sokolské rodiny; 2 synové a dcera prošly od dětství tělocvičnou a dnes již tam vodí své děti, její vnoučata. Zapomnělo se o 3 roky bratra Jana Nováka (73) , kterého jako pilného a dobrého cvičence vyslala jednota do cviči- telské školy Tyršova domu, aby pak zastával také funkci náčelníka s plným zdarem. Pak přijdou na řadu další sedmdesátníci "staré gardy": v květnu bratr inž. Kříž, Sokol od dětství a nakonec "jízdní" v Praze. Po puči přicválal do Paříže, ale bez koně;na- bídli jsme mu s radostí toho našeho v tělocvičně, což ochotně přijal. Jest již 25 let naším členem a počítáme ho do své "staré gardy". Člen výboru a bývalý místostarosta Sokola Pařížského, nyní místostarosta Župy Západoevropské.Jeho sokolská moudrost nám pomáhá a určuje ho pro nejvyšší funkce, kterým se brání ze zdravotních důvodů. To však nebude překážkou na "připití na jeho zdraví". (Dokončení příště) 46 [pageend10]Z ÚSTŘEDÍ VŠEMU SOKOLSKÉMU BRATRSTVU VE SVOBODNÉM SVĚTĚ! Milé sestry a bratři ! Společnou svornou vůlí jsme se rozhodli uspořádat v roce 1976 IV. slet Československého Sokolstva v zahraničí a to v Curychu ve Švýcarsku. - Všichni jsme s tím souhlasili, všichni chceme pracovat k úspěchu a zdaru sletu, na který se těšíme. Jakmile padlo rozhodnutí, ohlásila se současně zodpovědnost a závazky, které jsme tím na sebe vzali. A ty vyžadují určité oběti. Vedle programu sletu, který podle naší tradice musí být vzorně splněn, jsou tu také finanční oběti. Bez peněz se slet dělat nadá. Budou potřebná mnohá vydání, na něž ani vy, ani my, nemáme potřebných peněz. A tu nezbývá než obrátit se na sokolské bratrstvo. Co si sami nedáme, nikdo nám nedá! I doma to tak bylo. Proto Ústředí Čs. Sokolstva v zahraničí, jako první pomoc společnému dílu, výpisuječlenskou sletovou daň ve výši 1.00 dol. US, nebo jeho ekvivalentu za každého člena, kterou jednoty vyberou podle počtu svého členstva a zašlou Ústředí na adresu nově zvoleného pokladníka: br. Jaroslav Hanuš, 412 E, 73rd Street, New York, N.Y., USA, 10021., a to mezinárodní poštovní poukázkou /International money order/. Budeme vám povděčni, když započnete ihned s prací na tomto úseku. Zdar a díky vám všem! Zdar našemu společnému dílu! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová Dr. Antonín Hřebík jednatelka starosta _ _ o - - SCHŮZE VÝBORU ÚSTŘEDÍ Jarní schůze výboru Ústředí Československého Sokolstva v zahraničí se bude konat ve dnech 26. a 27. dubna 1975 v New Yorku. 47 [pageend11]ZE SOKOLSKÉHO SVĚTA AUSTRÁLIE ŽUPA KANADSKÁ Sydney Jednota uzavřela další rok své práce a při rekapitulaci lze prohlásit, že rok 1974 byl jedním z nejúspěšnějších. Řady žactva a dorostu vzrostly což zajišťuje budoucnost jednoty. Je to zejména důležité nyní, kdy plány na postavení vlastní sokolovny nabyly konkrétních forem. Pozemek byl již během minulého roku připraven k stavbě, ale rozpor mezi místními úřady a ministerstvem pozemků zabránil položení základního kamene před vánoci. Začátkem ledna došlo konečně k dohodě a plány jednoty - v pořadí již třetí, byly přijaty plánovací komisí. Pozemek je vyčištěn a připraven k zahájení stavby. Stavba sokolovny bude nej lepším dokladem životnosti jednoty v 25. roce jejího trvání. Bohatá činnost jednoty na poli kulturním bude letos i nadále rozšířena zejména koncertem ve prospěch stavebního fondu jednoty na němž zásluhou sestry Milušky Šimkové, členky Australské opery, vystoupí řada čelných členů Opery. Koncert je dychtivě očekáván celou krajanskou veřejností . V minulém roce uspořádala jednota rovněž velmi úspěšné veřejné cvičení za účasti všech složek. Cvičení chyběla účast a pomoc sousedních jednot, jak tomu na veřejných cvičeních bývalo - tuto možnost jednota v Sydney nemá.. Veřejné cvičení bylo ale natolik úspěšné, že se bude nyní konat každoročně. S. V. Montreal Činnost v zimní sezóně? Ani se to nezdálo, že by byla tak rozmanitá, rozsáhlá a celkem úspěšná: cvičení, odbíjená, Mikulášská zábava, vánoční nadílka pro žactvo, a do nového roku se vkročilo plnou parou. Tradiční, již 25. Šibřinky pořádané zábavním odborem za vedení br. F. Vidláka byly zdařilým podnikem - jak po stránce společenské tak i finanční; šibřinky jsou hlavním zdrojem příjmu pro pokladnu jednoty . Tělocvičny ve školách a v městském rekreačním středisku jsou pro Sokol reservovány pět večerů v týdnu: základní tělocvik v úterý a v pátek, odbíjená v pondělí, ve středu a ve čtvrtek. Oddíl odbíjené vedený br. St. Skálou, trenuje třikrát týdně a navíc se hraje "rekreační" volejbal v pondělí, kdy závodní družstvo zaučuje dorost, a v pátek - poslední hodina cvičebního večera, který se táhne od 7 do 11 hodin... Pátek je hlavním cvičebním večerem - cvičí všechny složky, od žactva, kde máme čtyřleté "evidence", přes dorost až po družstvo mužů -seniorů, kde "nejmladší" cvičenec má 67 roků... Náčelník br. Jirka Kořístka po Novém roce zorganisoval úterní cvičení na nářadí, kde pod vedením kvalifikovaných vedoucích se vážně pěstuje nářaSový tělocvik za pěkné účasti dorostu a mladšího členstva. Docházka je více než us- 48 [pageend12]pokojivá: v pátek se v tělocvičně vystřídá průměrně 45 cvičících, v úterý se "láme" na nářadí 9 dorostenek, 4 dorostenci a 6 mladších členů; odbíjenou chodí hrát průměrně 15 členů a závodní družstvo, které hraje v lize provincie Quebec, má 12 hráčů. Počet členstva se od valné hromady zvýšil - ze 102 na 127... a co nás těší nejvíc, dvě třetiny členů jsou stále cvičebně aktivní! Velký úspěch zaznamenalo závodní družstvo jednoty v odbíjené, které se 22. února 1975 zúčastnilo ligového turnaje v odbíjené. Celkem se zúčastnilo 7 vybraných mužstev kanadských a 3 mužstva z USA. Po těžkých a napínavých zápasech se sokolské družstvo umístnilo na 2.místě ve své skupině, postoupilo do semifinále, kde porazilo americké mužstvo ze Schenectady 14:16,15:9,15:12 a postoupilo do finale. Ve finale podlehlo mužstvu Deer Foot, rovněž z USA 17:15 a 15:12. Sokolští volejbalisté sehráli celkem 13 setů, z nichž jen 2 hladce vyhráli; o ostatní muselo těžce bojovat a do finale se probojovali jen ú- silím a houževnatostí. Turnaj začal v 10 hod. ráno a poslední set byl dohrán v 9.30 večer. Byl to velký výkon sokolských hráčů, kteří všichni bez vyjímky podali znamenitý výkon. Družstvo si také zajistilo účast na odvetném turnaji ve Spojených státech. Za vzornou representaci Sokola zaslouží dík všichni členové družstva a zejména vedoucí br. St. Skála, jehož zásluhou se také oddíl usta- ŽUPA VÍDEŇSKÁ Vídeň III Kulturní večer jednoty konaný 24. ledna 1975 byl o- pět hojně navštíven. Přednáška p. Brejchy o známém filmaři J. Trnkovi byla sledována velkou pozorností.Pan Brejcha, svého času spolupracovník J. Trnky doplnil svou zajímavou přednášku řadou obrázků a předvedl také jak se loutky vytvářely a kolik práce a námahy to vyžaduje. St. Vídeň XII-XV Šibřinky jednoty konané 1. února byly letos zvláště zdařilé. Bylo to také poprvé, že ještě před zahájením byly šibřinky již vyprodány. Přesto se podařilo umístiti i další návštěvníky, kteří sál pak skutečně zaplnili do posledního místa. Velkou radost učinila pořadatelům návštěva zástupců mnoha vídeňských spolků a zejména účast sester a bratří z mnichovské jednoty. Svou přítomností dokázali, že vzdálenost není pro Sokola překážkou pro srdečný stisk ruky a popovídání si o připravovaném sokolském sletu v Curychu v r. 1976. Oblíbená hudba Petra Scha- flera dodala všem radostnou náladu a upřímnému obdivu všech se těšily krásné národní kroje sester a bratří. Šibřinky vyvrcholily před půlnoční přestávkou, kdy se k tanci Besedy sešli na parketu všichni - starší i mladší, civilové i krojovaní - nikdo si Besedu nenechal u- jít! Z pěkného prostředí a příjemné zábavy se ani domů nechtělo! Sion- VSL 49 [pageend13]ŽUPA ZÁPADOEVROPSKÁ ler. Paříž (Dokončení zprávy z minulého čísla): Po ustavující schůzi nového výboru, která se konala 8. listopadu, zůstal výbor ve svém složení roku předešlého, s výjimkou nově zvoleného náčelníka a nově zvolené náčelnice. Starostou zůstává br. F. Fiedler, místostarosty bratři V. Polanský, J.Chaloupek a B. Starý, vzdělavatel- kou sestra M. Bělehrádková, náčelníkem jest bratr Jakub Švanda, náčelní sestra Helena Kopecká, jejich poradci jsou býv. náčelník br. Karel Tichý a býv. náčelní sestra Roubalová. Jednatelem zůstává br. M. Spoutil, pokladníkem br. L. Vlach, zapisovatel- kou s. Leipoldová, matrikářkou s. Šeflová, předsedkyní zábavního odboru s. Ž. Spou- tilová, správcem louky bratr B. Starý, archivářem-knihov- níkem br. J. Chaloupek, sono- risace br. M. Leipold, praporečník br. V. Roubal, hospodář br. L. Linhart, stavební odbor br. R. Rada. Revisoři účtů br. M. Pajdar as. L. Linhartová. Řada mladších členů výboru jest zapojena do funkcí ve cvičitelském sboru, a dalšími činnými /a zasloužilými/ členy výboru, i když bez vyhraněných funkcí,jsou br. inž. F. Kříž, bratři V. Komárek, F. Dušek, Ed. Holeček, s. Bečvářové. Činovníci "Sokola Pařížského" zastávají mimo to funkce v Sokolské župě Západoevropské, jejímž starostou jest br. V. Polanský, místo- starostou br. inž.Kříž,vzdě- lavatelkou s. M. Bělehrádková, náčelníkem br. J. Polanský, místonáčelní s. H. Polanská, jednatelem br. Fied- Ještě před volbami přednesl zdravici za Sdružení čs . dobrovolníků 1914/18 - 1939/ 45 jeho předseda, br. L. Mániček, který podal krásný výklad o spontánním tvoření se čs. legie a pak armády ve Francii, na kterém "Sokol Pařížský" měl lví podíl. Bylo vysloveno přání, aby br. Mániček tento velmi zajímavý přednes, v mnohém ohledu zahrnující podrobnosti celkem neznámé, zpracoval pro tisk. Na valné hromadě byly předneseny zdravice - od bratra Leoše Mileče, nejstaršího a néjzasloužilejšího člena, čestného starosty "Sokola Pařížského", který se dožívá 87 let. Přebývá již déle na venkově v blízkosti Limoges a litoval, že nemůže být přítomen. Zdravici s omluvenkou poslal také bratr Dr. Trnka, který se zasloužil o seskupení evropských jednot v Okrsku, z něhož pak vznikla župa Západoevropská. Na ustavující schůzi výboru byl vytýčen tento pořad podniků a zábav: 8.prosince Mikulášská zábava pro omladinu v Chatě Sokolské louky - která se také velmi vydařila k radosti více,než 30 členů žactva a dorostu a pro potěšení četných bratří a sester - hlavně rodičů. 22. února 1975 Sokolské Ši- břinky v Moderne Palace Hotelu, v dubnu Sokolská akademie ve Sportovním středisku v Paříži 2., s národními tanci, hudbou, zpěvem a filmy, 11. května znovuotevření Sokolské louky spojené s odbíjenou a hrami mládeže, 22. června Veřejné cvičení na Sokolské louce, 21. září "Svatováclavské posvícení" na Sokolské louce, 29.října oslava svátku Osvobození,po50 [pageend14]řádaná společně se Spolkem Přátelství fr.-čs., Sdružením čs. dobrovolníků, a Katolické misie. F. F. Švýcarský okrsek 6. representační ples v Basileji uspořádaly společně a tradičně Sokol a spolek Domov. Byl to podnik opět velmi úspěšný. V pátek dne 24. ledna 1975 se v pěkně vyzdobeném sále sešlo několik set krajanů. Přišlo i hodně mládeže, a to nás těší nejvíce. K tanci hrála česká kapela pana Rytíře. Úderem půl deváté zahráli hudebníci svoji znělku a hned na to se zaplnil taneční parket. Asi za hodinu - když už se dostavili všichni opozdilci - uvítal přítomné hosty starosta naší jednoty. Potom nastoupila mládež k tradičnímu předtan- čení. Pod vedením choreografa pana Halmazni nacvičilo 8 párů polku z Prodané nevěsty. V jednoduchých krojích vířili dívky a chlapci po parketu a jejich nadšený tanec a Smetanova podmanivá hudba vytvořily krásnou a radostnou náladu. Dlouhotrvajícím potleskem si publikum vynutilo opakování . Také exhibice švýcarských mistrů ve společenském tanci, českého manželského páru Bar- fussových, se velice líbila a výborně zapadla do celkového rámce plesu. Na našem bále bylo i dost švýcarských hostů a byla radost se dívat s jakým elánem a chutí si švýcarská mládež zatančila polku, jak rychle se všichni přizpůsobili mazur- ce. Doufáme, že příští rok se sejdeme všichni zase a těšíme se i na další hosty, které už teú srdečně do Basileje zveme. Výbory basilejského Sokola a spolku Domov. Sokolský volejbal v Basileji representují úspěšně naše dorostenky. Hrají juniorské mistrovství a počínají si o- pravdu zdatně. Krom jediné porážky jdou v letošní sezóně od vítězství k vítězství a vedou tabulku. Velkou zásluhu na těchto úspěších má jejich obětavý trenér bratr Dr. L. Krisl. Díky mu! Výbor Valná hromada Sokola Basilej se konala ve čtvrtek dne 30. ledna 1975. Byl zvolen nový výbor jednoty a noví členové složili slavnostní sokolský slib. Výboru i novým členům přejeme hodně úspěchu v sokolské práci. Bratři a sestry z Basileje Mnichov Jednota vydala 3. číslo svého "Sokolíka" se stejně bohatým obsahem a pěknou ú- pravou. Jednatelka sestra Benešová shrnula v úvodním článku činnost v uplynulém roce - od 23. března, kdy jednota byla založena. Pro informaci nových a mladších členů přináší Věstník na pokračování "Pohled do dějin Sokola". Věstník přináší rovněž oznámku Šibřinek,které se konaly 31. ledna a informace o lyžařských závodech - Švýcarského okrsku 23. února v Unteribergu,jakož i jednoty Mnichov 2. března v městečku Klais. Z bohatého obsahu Sokolíka je vidno, že Sokolové v Mnichově se skutečně tuží 1 51 [pageend15]• ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: Ctto Stehlík, 1665 Bloor St. East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Tiskne St. Joseph Press, Toronto, Canada. [pageend16]