Mukl 2/1997 2/1997-číslo 35 Ročník 10 My, určení к likvidaci MUKL Vydává Světové sdružení bývalých čs. politických vězňů VNagelbergu dne 7. června 1997 Z obsahu: - Projev předsedkyně Světového sdružení bývalých politických vězňů Projev Dr. Jiřího Šetiny - Bezpečnost republiky především - Vstup ČR do NATO K obnovení důvěry v politiku potřebujeme nové politiky - K Havlově vizi příští Evropy Nagelberg ve znamení jednoty [pageend1]Mukl 2/1997 Sen francouzského básníka Victora Huga během Světového mírového kongresu v r. 1849 v Paříži „Přijde den, kdy se ty Francie, Rusko, ty Itálie, Anglie, Německo, všechny vy národy kontinentu bez ztráty své slavné individuality úzce spojíte do vyššího společenství a tím položíte základ k velkému evropskému bratrství. Přijde den, kdy nebude jiných bitevních polí než trhů, které se otevřou nejen obchodu, ale i myšlenkám.“ Dojde konečně na sklonku XX. století k naplnění jeho snu? Projev předsedkyně Světového sdružení bývalých čs. politických vězňů, sestry Bedřišky Hoffmannové-Synkové u příležitosti pietni vzpomínky na oběti komunismu v Nagelbergu dne 7. června 1997 Sestry a bratři, drazí krajané, dámy a pánové, konečně jsem se znovu sešli k uctění památky všech našich komunistickým režimem umučených sester a bratrů. Většina z nich už v roce 1948 bezpečně věděla, co přinese národu komunistický puč, co bude následovat po Gottwaldově projevu na Staroměstském náměstí - koncentráky, věznice, vyhlazovací tábory, mučení, vraždy, loupeže, vydírání obyvatelstva, všeobecná hospodářská a hlavně mravní devastace, s níž se budou ještě příští generace muset zle potýkat. Nacistická tyranie trvala 12 let a dodnes po 52 letech jsou nacističtí političtí zločinci v Německu stavěni před soud - dvaapadesát let po pádu nacistické hrůzovlády. Německá televise vysílala dne 3. března t.r. záběr z procesu, který se konal po 35 letech 2 [pageend2]Mukl 2/1997 spáchaného zločinu zabití, jehož se dopustili 2 střelci NDR u pověstné berlínské zdi. Dne 11. března pak následoval proces s funkcionáři komunistické strany, kteří vylučovali studenty a profesory z vysokých škol v tehdejší t.zv. NDR. Velké množství politických procesů s bývalou komunistickou prominencí NDR je trvale vysíláno ve všech německých sdělovacích prostředcích. Německá spolková republika musela do bývalé NDR importovat 2.000 právníků, aby tam tito ze státu stranické zvůle učinili stát právní. Němci ani po více jak padesáti letech neudělali tlustou čáru za nacistickými zločiny. Dodnes jsou tito zločinci po celém světě stiháni a jako vetští starci spravedlivě odsuzováni. V březnu t.r. byla ve Frankfurtu instalována výstava o zločinech nacistického Wehrmachtu v jím obsazeném území, která znovu otřesně zapůsobila na německou veřejnost. Výstava je putovní a bude postupně přístupná veřejnosti ve všech větších městech Německé spolkové republiky. Ale aby nedošlo k omylu. Německému obyvatelstvu nejsou zločiny nacismu připomínány až po padesáti letech po pádu nacismu, ale po dobu celých více jak padesáti let, protože aby se něco podobného už v historii národa nikdy neopakovalo, je nutno trvale osvěžovat paměť. U nás je tomu jinak. U nás máme samet. U nás uplynulo od pádu komunistického režimu jen osm let, ale už dávno předtím se mluvilo o tlusté čáře za komunistickými politickými zločiny. Ztratili jsme zcela smysl pro spravedlnost? - Nedovedem už vůbec rozlišovat právo od bezpráví, pravdu od lži, násilí od humanity? - Kolik šlo u nás politických zločinců před soud pro své jednačtyřicetileté řádění v zemi ve službách zločinné KSČ a ruské komunistické despocie? Naopak mnozí z nich jsou dnes za své hanebné počínání odměňováni vysokými funkcemi hlavně v ekonomické oblasti. Ale nejedná se jen o tehdejší komunistickou prominenci, jedná se rovněž o tisícový dav zbabělců, udavačů, kariéristů a zlodějů, které ani není nutno stavět před soud, jimž je však nutno alespoň nastavit zrcadlo. Pro Boha, vždyť nejde už o ty prohnané chameleony, zkorumpované intelektuály s marxismem omytými mozky posledních padesáti let, ale jde o naši mládež, na níž leží temný stín neod- činěné viny jejích předků. Nepotrestaný zločin je principem nových zločinů. Náš denní tisk se na př. hemží jmény s akademickými tituly, získanými v době, kdy papouškování marxistických pouček bylo nejvyšším kriteriem akademické kvalifikace, a to především v humanitních oborech. Tak máme dnes doktory a dokonce kandidáty věd z filosofických oborů - sociologie, historie, žurnalistiky, ale také práv a ekonomie, vesměs z oborů, které nejvíce ovlivňují politické povědomí veřejnosti. Intelektuální a tím i politické klima v Čechách je do morku kosti nakaženo zvráceným marxistickým způsobem myšlení a nadto bezmezným oportunismem cílevědomých kariéristů. Už v poválečných letech jsme zcela ztratili víru v konečné vítězství pravdy a spravedlnosti také vzhledem k tehdejší mezinárodní situaci a atomovému velmocenskému patu. To je samozřejmě polehčující okolnost. Tou je rovněž rasistický mythos o slovanské holubicí povaze, o němž nám páni učitelé rádi vyprávěli ve škole, ale nejen nám, ale už našim tátům, dědečkům a babičkám. Tyto polehčující okolnosti však neopravňují nikoho ke zradě všelidských humanitních ideálů, pro jejichž uskutečnění bylo už v našich dějinách prolito mnoho krve. Dnes už jsme ztratili veškerý smysl pro ideál, pro který by stálo zato něco obětovat. Dosud jsme nebyli schopni se podívat tváří v tvář své temné minulosti. Leží na nás jako stín, jako předehra k dalším společenským katastrofám, protože nemáme odvahu přiznat vinu a činit pokání. 3 [pageend3]Mukl 2/1997 Pozvolna vymíráme - to je přirozený běh dějin a jsme rádi, že řady politických vězňů řídnou. Je však zapotřebí, aby krví potřísněný prapor komunismem pronásledovaných od nás převzaly nové generace - jediná naděje národa. A my, sestry a bratři, si musíme slíbit, že dokud zde bude žít byť i ten poslední z nás, že do posledního dechu bude živým svědectvím barbarství komunistické tyranie. Děkuji Vám za pozornost! „Komunisté trvale ohrožují občanskou svobodu a všeobecně uznávaná lidská práva XX. století.“ Dr. Jiří Setina Na samém konci XX. století prožilo lidstvo dva zhoubné vyhlazovací systémy. Byl to nacismus a byl to komunismus. Nacismus přímo začal II. světovou válkou, s desítkami milionů padlých, popravených a umučených v koncentračních táborech. Nacismus byl všeobecně zavržen a vedoucí představitelé souzeni a popraveni Mezinárodním soudním tribunálem v Norimberku. Ještě po 50-ti letech jsou opakovaně zveřejňovány zločiny nacismu pro výstrahu a poučení nových generací, které na vlastní kůži nacismus nepoznaly. Dokumentace minulé nacistické zločinnosti je tak trvalým mementem pro lidské společenství. Byl to ale komunismus, který jako prvý vynalezl a zřídil koncentrační tábory - GULAGY. V dopise z roku 1918 Lenin píše - cituji: „Ochraňovat naši mladou republiku zavedením a prováděním tvrdých potlačení... odstraňovat všechny viníky a podezřelé nebo ty, kteří by mohli být podezřelí, dát do koncentračních táborů, vytvořit rudý teror, potrestat smrtí všechnyosoby pokládané za vinné a členy jejich rodin dát do koncentračních táborů k tomu účelu zřízených...“ Stejně jako nacismus připravoval komunismus III. světovou válku. Pouze po- larisace svobodného světa proti komunismu a reálné zničení veškerého života na naší planetě zamezilo III. světové válce, kterou komunismus připravil pro konečné vítězství světového proletariátu. Komunismus však nebyl poražen, byl jen sám sebou unaven po vzoru jedné osvícenecké francouzské filosofie, která hlásá, že „i kat se unaví“. Komunismus vládl v Československu 40 roků, se stovkami popravených, desítkami tisíc umučených, ubitých, zastřelených na útěku, s genocidou proti inteligenci, zemědělcům, živnostníkům, s totálním ponížením svobodného občana a všech lidských hodnot dle libovůle okresního tajemníka a všemocného Politbyra. 4 [pageend4]Mukl 2/1997 Dne 16. února 1991 byl tiskem zveřejněn seznam 233 čsLobčanů, kteří byli nezákonně popraveni v letech 1948 - 1960. Byl to neúplný seznam protiprávně popravených, na něž se vztahoval právě vydaný zákon o rehabilitaci. Byl to tedy jen dílčí seznam 233 čsl. občanů, kteří byli zavražděni komunistickými státními úředníky. Je mezi nimi zavražděná žena, Milada Horáková, popravená navzdory spontánním žádostem celého civilisovaného světa dne 27.6.1950, kdy jí bylo necelých 49 roků. Je mezi zavražděnými Jan Dvořák, popravený dne 6. 5.1953, kdy mu bylo 73 roků, stejně jako Boris Kováříček, student popravený dne 24. 5.1949, který měl v den popravy 22 roků. Skutečný seznam občanů zavražděných komunistickými státními úředníky je vysoký a hrůzný. Přesto jím zdaleka není vyčerpán počet zavražděných, kde komunismus byl vyšetřovatelem, prokurátorem, soudcem, advokátem i katem v jedné osobě. Autoopravář Ladislav Novák z Luze byl dne 29. 8.1949 na posvícenecké zábavě požádán neznámými muži o opravu jejich poškozeného auta na silnici. Odešel s nimi opravit auto ve svátečních šatech. Za měsíc, dne 29. 9.1949 byla rodině, která vytrvale odmítala zpopelnění, vydána jeho mrtvola k pohřbu, který se za silné asistence StB vykonal v 7 hodin ráno v Luži, bez účasti veřejnosti. Dle výpovědi spoluvězňů byl Ladislav Novák v pardubické věznici týrán a mučen, byl držen na samotce ve stálé tmě a po spoluvězni Arnoštu Chaloupkovi poslal vzkaz pozdravení pro rodinu s tím, že on sám se domů určitě nevrátí, neboť výslechy a mučení jsou takové, že je nelze vydržet. Dále Arnošt Chaloupka vypovídá - cituji: „Na jeho obličeji, který byl oteklý a nesl následky ran při výsleších StB jsem poznal, že pan Novák velmi trpí a mluví pravdu, neboť byl velmi smutný a jeho jedinou úlevou byly myšlenky na manželku a jeho dvě děti, které opětovně pozdravoval a prosil za odpuštění, neboť jak prohlásil, snažil se být vždy čestným člověkem.“ Ladislav NOVÁK nežije a není uveden na seznamu 233 zavražděných. Není ani rehabilitován, neboť nebyl odsouzen soudem, a tak se na něj zákon o soudních rehabilitacích nevztahoval. Na jeho rodném domě v Luži, kde syn obnovil rodinnou autodílnu, je jen skromný nápis o životě a vraždě čestného člověka Ladislava Nováka. Oblastní úřadovnou StB v Klatovech byl dne 9. října 1953 zatčen Karel Mazanec z Klatov, povoláním krejčí-živnostník. Měl za sebou nacistické věznění v době 1940-1945 za odbojovou činnost. Po roce 1945 byl poslancem Zemského národního výboru za stranu národně-socialistickou, což znamenalo nepřetržité pronásledování StB, tedy domovní prohlídky, výslechy, vyhrožování. Zanechal pro své nejbližší dopis, cituji: „Drazí. Odpusťte mi, odcházím tam, kde je mír a klid po kterém jsem toužil a který zde na zemi není. Žil jsem jako čestný člověk a chci umřít také tak. Pro mne jest svoboda jako vzduch nebo voda. Nechci již kriminál ani blázinec. Buďte šťastni a mějte se rádi a odpusťte jestli jsem vám někdy ublížil. Sbohem. Táta.“ 5 [pageend5]Mukl 2/1997 Vdova, Josefa Mazancová s nezletilými dětmi, obdržela počínaje dnem 12. 10. 1953, důchod ve výši 190.— Kčs měsíčně. Ani Karel Mazanec z Klatov není uveden v seznamu 233 čsl. občanů zavražděných komunistickými státními úředníky. V létě roku 1950 se tři mladí chlapci, Ludvík Duroň, Otakar Králiček a Zdeněk Šťastný dohodli, že v Mikulově přejdou hranice do Rakouska. Nevěděli, že jejich skupina je pod trvalou kontrolou StB v Brně, kteří dne 16. srpna 1950, spolu s jednotkou pohraniční stráže, jich očekávali přesně na místě přechodu, které si domluvili. Po vystřelení světlice nastala divoká střelba, kterou byli na místě zastřeleni Ludvík Duroň a Otakar Králiček. Zdeněk Šťastný byl smrtelně zraněn, převezen do nemocnice v Mikulově, kde po 9 měsících na lůžku zemřel. Pro dokreslení nelidskosti komunistických úředníků třeba dodat, že smrtelně zraněný Zdeněk Šťastný byl za dobu 9 měsíců, než na lůžku zemřel, ještě Okresním soudem v Mikulově pravomocně odsouzen a krátce před jeho smrtí byl vydán i rozsudek sp.zn.: 2 T 38/51, kterým byl uznán vinným z pokusu trestného činu opuštění republiky. Až tak daleko šla česká komunistická justice. Tato akce byla u StB v Brně vedena pod krycím názvem MASNA. Na počátku socialismu s lidskou tváří zahájila vojenská prokuratura vyšetřování této věci pro trestný čin trojnásobné vraždy. Dne 16.10.1968 Vyšší vojenský prokurátor pplk. JUDr. Bohuslav Plašil urychleně rozhodl vyšetřování zastavit, neboť údajně trestný čin trojnásobné vraždy nebyl prokázán. V té době již byla v ulicích Prahy internacionální pomoc tanků Varšavského paktu a tanky, jak známo, byly tou nej- vyšší spravedlností v Československu, ač právnická etika je postavena na zásadě, že moc není právo a spravedlnost není pomsta. Rovněž zavraždění, Ludvík Duroň, Otakar Králiček a Zdeněk Šťastrý, nejsou uvedeni v seznamu 233 čsl. občanů, protiprávně zavražděných komunistickými státními úředníky. Není mezi nimi uveden ani Karel Ripl, zastřelený ve svých 17 letech u pohraničního útvaru Plzeň. Nejsou zde uvedena jména dalších desítek tisíc mrtvých, zastřelených na hranicích anebo utýraných ve vazbě a ve výkonu trestu. Každý politický vězeň může tento seznam doplnit o další zavražděné spoluvězně, kteří svůj život předčasně ukončili v důsledku komunistického trýznění. Já sám mohu tento seznam doplnit o mého otce, Jaroslava Setinu, který naprosto zbytečně ve svých 49 letech zemřel na přímé následky věznění s diagnosou silikosy plic, kdy byl nucen pracovat v Horní Bříze při drcení křemene bez jakékoliv ochrany zdraví. To byl československý komunismus, který u nás vládl 40 roků. Revoluce, která by odstranila zrůdnost našeho komunismu, by nutně musela být antikomunistická. Tvrdím, že taková revoluce u nás dosud nebylal Bylo „zvonění klíčů“, byly předem pečlivě připravené slogany „Pravdy a lásky“ a „Nejsme jako oni“. 6 [pageend6]Mukl 2/1997 ONI ale zůstali stále stejní. Komunisté vyměnili VOLHY a MOSKVIČE za MERCEDESY, odhodili rudé legitimace, vypsali nové přihlášky do nových politických stran a především všichni zůstali sedět na svých starých místech anebo služebně povýšili. Bývalý mladičký strážmistr SNB, který v roce 1970 v Praze 6 - Dejvicích, odebral cestovateli Ing. Hanzelkovi řidičský průkaz, samozřejmě podle zákona, dnes ve vyšší funkci, řekněme majora Policie ČR, opět zakročuje proti občanům, samozřejmě zase podle zákona. Zavedený justiční aparát provedl rehabilitace a ponechal zbytkové tresty, samozřejmě podle zákona, takže téměř každý politický vězeň je současně i odsouzený kriminálník. Jen proto se bratři Mašinové nemohou ani po 7 letech nové demokracie navrátit, či jen navštívit svou zemi. Západním letcům, kteří z komunistického Československa utekli pomocí letadla, zůstal zbytkový trest za odcizení letadla - tedy za rozkrádání majetku v socialistickém vlastnictví. Pokud bylo letadlo vráceno zpět, tedy jim zůstalo pravomocné odsouzení alespoň za pokus trestného činu rozkrádání. Odškodnění rehabilitovaných politických vězňů bylo provedeno podle zákona č. 58/69 Sb., tedy podle komunistického zákona, a to ve výši 2.500,-Kč za měsíc vazby či vězení. To samo je výsměchem hodnotám lidského života, nehledě k tomu, že hodnota 2.500.— Kč v roce 1969 a po roce 1990 není ekonomicky srovnatelná ani přibližně. Po roce 1989 skloňujeme Masarykovu demokracii ve všech pádech. Chceme do EVROPY a přijali jsme Listinu základních práv a svobod formou ústavního zákona. Věřili jsme v nápravu komunistických zločinů a škod. Věřili jsme, že vše co bylo ukradeno, musí být vráceno. Zatím ale noví představitelé nové demokracie připravili jakousi „částečnou spravedlnost“ - to jest spravedlnost jen od 25. února 1948 a ani o den dříve. Přpravili jakési „částečné navrácení ukradeného majetku“, takže nikoliv všechen komunisty ukradený majetek bude vrácen. Ještě v roce 1997 církve nedostaly zpět svůj historický majetek, skauti nedostali ukradené klubovny, sokolové své sokolovny, výtvarný spolek Mánes svou výstavní síň na pravém břehu Vltavy. Českoslovenští občané, kteří nemohli splnit dvě kogentní zákonné podmínky t.j. trvalý pobyt na území Československa a státní občanství, nedostali zpět svůj ukradený majetek. To diskriminuje především čsl. exil v U.S.A. Ještě v roce 1996 jsme nedovolili českým státním občanům volit prostřednictvím ambasád v zemích, kde žijí. V dobách normalisace jsem mojim dětem vštěpoval, že náměstí před Filosofickou fakultou v Praze se jednou bude jmenovat Palachovo náměstí a uprostřed bude socha studenta Jana Palacha, který přinesl oběť nejvyšší. Dcera Kateřina mezitím vystudovala právě Filosofickou fakultu v Praze a náměstí se skutečně od roku 1990 jmenuje Palachovo. Jen socha Jana Palacha chybí. I to je znamením naší české poloviča- 7 [pageend7]Mukl 2/1997 testi, naší „částečné spravedlnosti“, která se projevuje jen v částečném pojmenování zločinů komunismu. Jsem pravdě zavázán zde říci, že můj dobrý přítel Karel Kryl, se do konce svého života nevyrovnal a doslova trpěl za divadelní insenaci „české sametové revoluce“, kdy mu byl před zaplněným Václavským náměstím vnucen dvojzpěv čsl. hymny „Kde domov můj“. Zpívali Karel Kryl a Karel Gott. Oba hráli na kytary a oba zpívali. To ale bylo jediné, co tito dva měli společného. Po listopadu 1989 jsme v Československu ani později v České republice, nepojmenovali komunistické zločiny, nepojmenovali komunistické zločince. V tomto jsme zklamali a není pro nás omluvy. Oklamali jsme tak nejen sami sebe, ale především všechny ty, kteří se nedožili. Zklamali jsme všechny naše mrtvé, popravené, umučené. Zklamali jsme Miladu Horákovou, Ladislava Nováka z Luže a Karla Mazance z Klatov. Zklamali jsme všechny, kterým jsme zde v Nagelbergu postavili skromný pomník, místo, kde se pravidelně scházíme ku vzpomínce a úctě. Položme si dnes, v tuto chvíli, otázku. Je to důstojná vzpomínka našich popravených a umučených? Z našeho hlediska, nás, kteří jsme přišli jich vzpomenout, uctít jejich obětí v našich srdcích a duších - je to vzpomínka a úcta opravdová a důstojná. Z hlediska nové demokracie nového českého státu jde o vzpomínku nedůstojnou. Společnost, která v honbě za budoucím profitem nemá čas, aby naplnila myšlenky pro které oni zemřeli, nebo která je plní pouze polovičatě, pouze částečně, taková společnost je nedůstojná jejich nejvyšších obětí. Já plně z tohoto místa souhlasím s Lechem Walesou, který řekl - cituji: „Takhle že má vypadat osvobozené Polsko? Radost z pádu komunismu bvla předčasná, vítězství je jen poloviční. Bývalí komunisté jsou opět ve vládě i v parlamentu. Je třeba dále bojovat!“ Příštím rokem se opět sejdeme zde v Nagelbergu, abychom znovu uctili obětí nejvyšších. Bude nás méně a bude nás méně každým rokem. Přijměme slova Lecha Walesy i jako naše krédo. Slibme si na tomto místě a v tuto chvíli, slibme všem, kteří se nedožili, že uděláme více pro pojmenování komunistických zločinů, pro jejich zveřejnění, aby stejně jako zločiny nacismu staly se mementem pro pokolení budoucí. Nezapomeňme, že příklad, kdy komunisté dobře žili z ukradeného a z lidského neštěstí, je příkladem našeho XX. století. Tento příklad se bude vracet, bude se vylepšovat, bude se s ním koketovat - jen podstata zůstane stejná. Zločinný komunistický systém, jehož zločiny jsme dosud nepojmenovali a nezveřejnili. To zůstává natrvalo naším dluhem. Vyplní-li se prorocká slova Milana Kundery, „že v Čechách nebude nic prominuto, všechno bude jen zapomenuto“, vyplní se i prorocká slova Vladislava Vančury, „že čas míjí, věci se zapomínají a čas propůjčuje dosti důstojnosti i zrůdám“. 8 [pageend8]Mukl 2/1997 Přísná izolace v leopoldovské pevnosti Adolf Bečvář Přísná izolace v leopoldovské pevnosti pro osobnosti s vysokým stupněm mravního uvědomění a vzdělání, znalé dějin národa i Evropy, obohacené vlastními zkušenostmi, byla zřízena snad jen díky omezenosti natvrdlých orgánů Ministerstva národní bezpečnosti. Stalo se tak dokonce z iniciativy a s požehnáním orgánu nej vyššího, totiž ÚV - KSČ! Z podstaty uvedených přívlastků vyplývá, že ctnost takových osobností nepřipouští možnost podřídit se komunistické ideologii, spjaté se lží a bezmezným násilím. Ač se staly nejen svědky, ale i obětmi násilí, zůstaly tyto osobnosti věrny demokracii a všem zásadám s ní spojených. Pohrdly příkořím i týráním na nich páchaném a tím i tyrany samotnými, svým duchem zůstaly svobodné. Nechtěně umožnila přísná izolace vzniku kolokvií filosofie křesťanské, ale zejména filosofie humanistické. Plodem z nich vzešlým byly a jsou rukopisy - 37 roků zazděné ve věznici - ilegálních přednášek Dr. Pavla Křivského, které jsem předal Karlově univerzitě. Staly se podkladem k vydání knihy „Filosofie za mřížemi“. Díky úsilí pana Dr. Zdeňka Pousty vydala knihu U.K. *** Jedním z nej důležitějších článků spojujících současný stav naší společnosti s půlstoletou krutou historií, byla a dosud je nekonečná řada zločinů, spáchaných komunisty, ani po sedmi letech nepotrestaných. V té době se staly život i svoboda občanů ohroženými, jestliže nesouhlasily s politikou komunistické strany. Statisíce ohrožených občanů hledalo a nalezlo ochranu v demokratických státech na Západě. Méně šťastní, kteří zůstali, byli v počtu desítek tisíců komunistickým režimem krůtě postiženi mnohaletou ztrátou svobody, mnozí i života - milióny občanů „jen okradeni“ o majetek zděděný po předcích a vystěhováni. Spojen v osudu s těmi méně šťastnými, bylo mi dopřáno obeznámit se důkladně s neblahým, pro naši společnost zhoubným, ale i velmi poučným děním oněch osudných let. Tím vším, krvavě vrytým do mé mysli, duše i srdce jsem popsal stránky své knihy. Její rukopis Vám předkládám a věřím, že toto svědectví o mravní síle ducha obohatí i další generace. *** Se zločiny komunismu dosud nebyla veřejnost přiměřeně obeznámena i když je sotva možné obnažit je vcelé jejich ohavnosti. Nikdy se ale nedozvíme jaké byly, dokud nenabudeme přesvědčení, že bylo vynanaloženo zcela prokazatelné, upřímné úsilí zjevit celou nahou pravdu. Utajování zločinů i zločinců vyvolává tušení, úzkost, že nedojde ke spravedlivému potrestání, jako ku příkladu v Norimberku, že není ani vůle popsat vše srozumitelnými a všem přístupnými slovy. Vyvolávání dojmů, že to není důležité, podstatné a zakrývat, omlouvat zločinnou éru teroru, bezpráví, zvůle, zla - „žádné hony na čarodějnice nebudou“ - znamená zatemňovat pravdu, vyvíjet úsilí ve prospěch zla, chtivosti, posedlosti po majetku, po moci ! To se už prokazatelně promítlo do současného stavu společnosti České republiky a současně odhalilo i protagonisty této politiky. To vše odporuje mravním zásadám, jak jsme je znali a aplikovali za prezidenta T. G. Masaryka. 9 [pageend9]Mukl 2/1997 •k-k-klt Mnohé v životě ztroskotává na nedostatečné vůli člověka dovést své předsevzetí až do konce. Snaha dosáhnout toho nejzákladnějšího cíle, co nejvyššího stupně mravní dokonalosti, je pro člověka to nej obtížnější, neboť pokušení, které objektivně existuje, mu nabízí mnohem snažší cestu za blahobytem, mocí a slávou na úkor poctivosti a pravdy. Bránit pravdu, svobodu a demokracii přináší nejen sebeodříkání a utrpení a velmi často i oběť života. Dnes ještě žije mnoho těch, kteří tuto zkušenost nabyli v nejtvrdších podmínkách nejen nacistických a komunistických vězeních, ale i jako „svobodní občané“ zločineckých, totalitních režimů. V dávnější historii končily životy takových bojovníků na hranicích upálením. V nedávné minulosti houfně, jako zvěř, střílením komunistické pohraniční stráže na hranicích s demokratickými státy při jejich pokusech dosáhnout svobodu i ochranu života, zatímco ve vlastní zemi byli „bez viny legálně popravováni!“ Jak nebezpečný a krutý dopad měl pouhý pasivní odpor proti bezpráví a týrání při potlačování hladovky, nazývané vzpourou, v leopoldovské věznici ve dnech 28. - 30. srpna 1955 (jen asi 10 týdnů potom, co se mi podařilo zazdít filosofické spisy (rukopisy Dr. Pavla Křivského), o tom vyprávějí stránky mého rukopisu. Rudý netvor podmínil ukončení vzpoury (rozuměj fysického týrání vězňů) a beztrestnost těm, kdo splní jeho rozkaz, podáním písemné ponížené prosby o dovolení pracovat jako otrok pod hrozbou polovičních dávek jídla za nesplnění pracovní normy, rudým drábem stanovené ! Byl jsem jedním ze stotřiceti vězňů, kteří toto ponížení odmítli. Nepodlehli pokušení, neprosili, nepodali se vidině „svobodného“ otroka. Za to zaplatili krutou daň dvou i víceletým týráním, strádáním, skomíráním v nelidské samovazbě. Zde byli zato u pramene poznávání sebe samého a poznatků k vydání svědectví. Komise pro spolupráci a bezpečnost v Evropě podpoří vstup ČR do NATO, avšak kritizuje restituce a vztah ČR k Čechoameričanům. V souvislosti s kritikou diskriminace Čechů žijících v zahraničí uveřejňujeme následující zprávu z E-mailu. „Podporuji přičlenění ČR, Slovinska a Rumunska do NATO v první vlně,“ konstatoval senátor amerického Kongresu a předseda helsinské Komise pro spolupráci a bezpečnost v Evropě Alfonse D'Amato během druhého slyšení, které se konalo dne 13. května 1997 ve Washingtonu v rámci série šetření ohledně rozšiřování NATO. Před helsinskou komisí svědčili velvyslanci ČR, Rumunska a Slovinska ve Spojených státech. Helsinská komise je však znepokojena, že byly z restitucí v ČR vyloučeny osoby, nemající české občanství, tedy mj. většina Čechů, žijících ve Spojených státech. 10 [pageend10]Mukl 2/1997 „Rumunsko, ČR a Slovinsko žádným způsobem neohrožují Rusko,“ dodal D'Amato. „Rusové na ně mohou pohlížet se závistí, že se tyto národy mohou rozhodnout pro svobodu, otevřenou vládu a vojenskou bezpečnost. Všechny tyto země učinily obrovský pokrok ve věci svých etnických menšin, avšak určité problémy zůstávají. Česká republika učinila velké pokroky, s výjimkou oblasti restitucí majetku a zákona o občanství.“ „Co se týče restituce majetku, nedává to smysl, jestliže jsou restituční zákony ochromovány arbitrámími byrokratickými procesy. To není přijatelné. Shledávám naprosto odporným, že ti, kdo uprchli před nacistickou a komunistickou tyranií do Spojených států, nemohou žádat o restituce. Chcete být našim spojencem, ale diskriminujete ty, kdo jsou našimi občany. To není přátelský čin,“ řekl kongresman D'Amato. Naklonil se přitom přes stůl a zdůraznil velvyslanci Vondrovi: „Je to jasné? (Am I getting through, Mr. Ambassador?“) Čechoameričané dosud nemají možnost mít dvojí, české i americké občanství. Česká menšina ve Spojených státech považuje tuto skutečnost za ostře diskriminující a pohlíží proto na nynější českou vládu s trpkostí. Přitom americká vláda už české vládě vypověděla jednostranně Smlouvu o naturalizaci z roku 1928, podle níž měli mít američtí občané jen jediné, americké občanství. Poslanec amerického Kongresu Christopher Smith také podpořil vstup tří zemí do NATO, avšak podtrhl, že je Helsinská komise znepokojena v případě ČR některými otázkami týkajícími se lidských práv. „Upřímně řečeno, pane velvyslance,“ řekl Alexandru Vondrovi „jsem zklamán, že čeští činitelé neprokázali větší citlivost v otázce majetkových restitucí a základních občanských práv, vzhledem k tomu, že tolik lidí v české vládě a parlamentu jsou bývalí disidenti.“ Vondra se totiž ve svém projevu před komisí odvolával na disidentskou tradici Charty 77 a uvedl, že drtivá veřejná podpora pro prvního mluvčího a někdejšího politického vězně, prezidenta Vácvlava Havla, je „důkazem trvalého dědictví Charty 77 v českém politickém životě.“ Kongresman Smith varoval, že bez ohledu na to, jak dopadne červencové madridské jednání o přičlenění kandidátských středoevropských zemí do NATO, „Helsinská komise se bude zajímat o to, zda budou vznesené problémy vyřešeny. Oblíbená fráze na ohajobu současného diskriminačního zákona o nabývání státního občanství v ČR zní: Principiálně je institut jediného občanství zakotven v mnoha zemích světa, potažmo mnoha evropských zemích. Na to lze odpovědět, že není. V Evropě zbývá jen Německo, kde se v současné době jedná o reformu příslušného zákona, a severské země. Původ celého nápadu jednoho občanství je z minulého století - stát vlastní občana, lze „sloužit“ jen jednomu pánovi. Od té doby jde opravdu v této oblasti vývoj jinam. Nadto je nutno znovu zdůraznit, že emigrace z nacismu a komunismu byla vynucena pošlapáním základních lidských práv a nelze ji tedy klasifikovat jako emigraci dobrovolnou. Tím se jeví české zákonodárství v této oblasti ještě absurdnějším. (Poznámka redakce) „Proč chodí policajti ve trojici?“ - „Protože jeden umí číst, druhý psát a třetí dává pozor na ty dva podezřelé intelektuály“. 11 [pageend11]Mukl2/1997 Petr Uhl nepozbyl české občanství Ústavní soud včera zrušil rozhodnutí Městského soudu v Praze, které odmítlo Petru Uhloví přiznat České občanství, protože si již zvolil občanství Slovenské republiky. Podle Ústavního soudu si Uhl zvolil slovenské občanství, ale projevil také vůli ponechat si také občanství ČR. Městský soud Uhloví odmítl vydat osvědčení o Českém občanství s tím, že jej podle našich zákonů pozbyl volbou občanství cizího. Vycházel přitom z toho, že český zákon o vydávání a pozbývání státního občanství s takovouto eventualitou nepočítá. Ústavní soud však při svém rozhodování zohlednil to, že Uhl před získáním slovenského občanství prohlásil, že si chce ponechat i občanství české. Zástupce Uhla Pavel Rychetský řekl, že rozhodnutí Ústavního soudu v praxi znamená, že Uhloví musí být opět po čtyřech letech vydán zdejší občanský průkaz a cestovní pas. Spolu s tím získá rovněž politická a občanská práva, jako například právo volit a být volen. Včerejší rozhodnutí se podle Rychetského dotkne i několika desítek tisíců Čechů žijících na Slovensku, kteří byli nuceni z pracovních či jiných důvodů zvolit si občanství slovenské. Uhl, který v současnosti působí v Ženevě v pracovní komisi OSN pro lidská práva, má mandát za bývalou Českou a Slovenskou Federatívni Republiku. Čtyřleté a dosud marné úsilí Petra Uhla za zachováni dvou občanství včera dosáhlo prvního úspěchu. Ústavní soud mu dal za pravdu a konstatoval, že pokud si Uhl zvolil v době dělení federace slovenské občanství, avšak zároveň vyjádřil přání zachovat si i občanství české, nemůže být svého práva zbaven. Celý případ má ale mnohem hlubší dopad, než jen soudní vítězství jednoho člověka. Bývalý disident a nepřítel úřední šikány Petr Uhl je totiž Pražák a z Prahy na Slovensko se zatím nechystá. Slovenské občanství a následný soudní spor si však zvolil úmyslně, aby tisícům Čechů, kteří žijí na Slovensku, předvedl, že se nemusí nechat utiskovat pohodlností českých soudců i úředníků. Ti si totiž s problematikou dvojího občanství vůbec nelámali hlavu a bezstarostně rozhodují, že každý z občanů bývalé federace, který si zvolil slovenské občanství, automaticky přestává být Českým občanem. Ústavní soud však správně připomněl, že i když tuzemský právní řád dvojí občanství běžně neumožňuje, v tomto speciálním případě zůstává dvojí občanství zachováno. Otázkou ale zůstává, zda včerejší usnesení soudu skutečně přinutí úřady, aby Uhloví i dalším „slovenským Čechům“ vydali potvrzeni o českém občanství. Možná, že se tak dočkáme dalších soudních sporů. Celá causa navíc naléhavě připomněla, že Česká republika se svým odmítáním dvojího občanství odlišuje od řady evropských států (včetně Slovenska), které v zájmu lepší ochrany lidských práv dvojí občanství běžně umožňují. Změna příslušných zákonů by přitom ani u nás nebyla nijak obtížná a velmi by pomohla nejen mnoha občanům bývalé československé federace, ale i cizincům, kteří se chtějí usadit na našem území. I oni se totiž musí ještě před podáním žádosti o české občanství vzdát své dosavadní státní příslušnosti. Důvod přísného přístupu k dvojímu občanství je přitom jediný. Lidé s občanstvím dvou států totiž mohou působit úřadům problémy například v důchodové či dědické oblasti. Přesto však institut dvojího občanství do moderní Evropy bezpochyby patří. Jan Kroca (Slovo z 16. května 1997) 12 [pageend12]Mukl 2/1997 K tomu ČTK: Podle Uhlová právního zástupce senátora Pavla Rychetského je nález Ústavního soudu precedentem pro tisíce Čechů, žijících na Slovensku, kteří po rozdělení společného státu získali slovenské občanství volbou. Ze čtvrtečního rozhodnutí Ústavního soudu vyplývá, že ani oni neztratili tímto aktem České občanství a mohou získat osvědčení o státním občanství České republiky. Skutečnost, že by tak mohla vzniknout skupina osob s dvojím státním občanstvím není podle Rychetského v rozporu s naším právním řádem a odpovídá současně praxi ve vyspělých zemích. Rychetský připomněl tisíce Československých občanů, kteří před rokem 1989 například po emigraci získali občanství jiných států, které nyní mají vedle občanství českého. Do této skupiny patří podle něj i tak známé osobnosti jako Pavel Tigrid a Karel Schwarzenberg. Pikantní je přitom situace českých občanů uprchlých do Švýcarska, které připouští dvojí občanství. Ti, jimž se podařilo získat švýcarské občanství do 31. 12. 1992 si směji podržet i občanství české a mají tedy také dvě občanství. Kdo je ale získal až po 1. 1. 1993 i když o ně žádal dávno před tímto datem, ten se automaticky zbavuje občanství českého. Jako důvod se z české strany uvádí, že je to nutné vzhledem k rozdělení Československa, k němuž došlo právě dnem 1. 1. 1993. Inu Absurdistan. Poznámka redakce Dopis z domova ze dne 4. 5. 1997 Píši Vám mezi korespondencí se soudy, obecními úřady, Ministerstvem sociálních věcí a posudkovými komisemi. Nikdo nemá představu, co času, který bych mohla využít daleko efektivněji, mě to stojí. Místo, abych se snažila nějak se zabezpečit pře nadcházejícím zdražováním, které mě straší kudy chodím a způsobuje mrazení v zádech, věnuji se důsledně boji s větrnými mlýny, který nemá obdoby. Mohu Vás ubezpečit, že boj s byrokracii za „totáče“ byl procházkou růžovým sadem. Zde není jen bezprávní stát. Zde je důsledně vyčerpáván energetický a inteligenční potenciál lidi na marném snažení vybojovat zde určitý mravní kodex (alespoň někde). Je to naprosto zbytečné. Narážíme zde na amorálni „hnůj“ a naprostou neochotu pomoci občanům a beztrestnost v jednání s lidmi. Mohou Tě zde urážet, dělat z Tebe „vola“, vyjádřím-li se jako ti chuligáni v našich dopravních prostředcích, mohou prostě cokoli a člověk je zcela bezmocný. Nemám pro to slov. J. M. - Gustav Husák se jednou rozhodl zavítat výjimečně mezi svůj lid a na vlastní oči se přesvědčit, jak si dobře žije. I zazvonil u jedněch dveří domu kasárenského typu na jednom pražském sídlišti a přišla mu otevřít malá holčička. „Je doma tatínek?“ zeptal se. „Není, zrovna odjel našim mercedesem hrát tenis. „A maminka?“ - „Tajela naším Jaguárem do Tuzexu.“ „A co děláš ty?“ - „No zrovna si hrajú s našim počítačem.“ „A je vůbec někdo doma?“ zeptala se potěšená hlava strany a státu. „Jo, babička, ale ta si právě přehrává nové videokazety. “ „No, to jsem rád, že si tak dobře žijete a jestlipak víš, že na tom mám hlavni zásluhu já?“ Holčička se rozzářila a zavolala: „Babičko, pojdsem honem, strejda Franz z Frankfurtu je tady!“ 13 [pageend13]Mukl2/1997 K obnovení důvěry v politiku potřebujeme jiné politiky Ladislav Verecký (Převzato MF DNES z 2. května 1997) Průzkumy veřejného mínění varují. Balíček opatření je už dávno rozbalený, důvěra lidí v Klausovu vládu však pořád klesá. Nespokojeni se současnou situací jsou i voliči koaličních stran. Nemuselo by to znamenat nic hrozného, kdyby zároveň významně rostl kredit státotvorné opozice. Nic takového se očividně neděje. Volební priority sociálních demokratů se sice vyšplhaly na historický vrchol, každému soudnému jedinci je však jasné, že ani v Lidovém domě nemají žádnou třináctou komnatu, v níž by dřímaly výrazné osobnosti schopné rozhýbat naše hospodářství a obnovit důvěru v politiku tohoto státu. Však se také Miloš Zeman na premiérské křeslo moudře necpe. Za takové situace je věru jedno, zda předčasné volby budou, nebo nebudou. Nikoho už nezajímá, kdo bude po Jaromíru Schneidrovi ministrem pro regionální rozvoj. Lepší politiky než ty, kteří nám jsou už notoricky známí, zatím patrně nemáme. Kádrové rezervy nemůžeme hledat ani v řadách jejich mluvčích. A to je skličující. Přesto je třeba vzniklou situaci urychleně řešit. Příliš by asi nepomohlo, kdyby se zkompromitované strany přejmenovaly a jejich lídři si dali předělat na střediscích plastické chirurgie své tváře. Naše politika potřebuje novou krev. Není však vůbec jasné, kde ji vzít. Transfuzí z jiných oborů, kde jsme nadprůměrně úspěšní? Taková akce „sto režisérů od politiky“ by mohla přinést své ovoce, současná vláda však ani nemá dost pravomoci, natož vůle něco podobného vyhlásit. Mohla by však zavést povinnou prezenční politickou službu, která by byla alternativou náhradní vojenské služby. Mladí muži by po vyučení či po studiích museli nastoupit za nízký žold do nějaké oblastní či komunální politické funkce. Je jistá naděje, že určitému procentu takto zrekrutovaných mladíků by politika zachutnala a zatoužili by se profesionali- zovat. Do příštích řádných voleb bychom se mohli dočkat nové generace politiků, kteří za sebou nebudou mít handicap politické minulosti. Rovněž nadaným studentům, kteří by smluvně potvrdili ochotu stát se po absolutoriu politiky, by stát mohl udělovat mimořádná stipendia bez ohledu na to, s jakou stranou sympatizují. Budeme-li trvat na okamžitém řešení krize důvěry v naše politiky, nezbude nám než poohlédnout se po politických gastarbeitrech. Mohli bychom nabídnout azyl nějaké středoafrické exilové vládě, ovšem jen pod podmínkou, že bude vládnou i nám. Nejeden adept na místo v zadních lavicích britského parlamentu by si možná rád nejprve vysloužil politické ostruhy jako předseda některého z poslaneckých klubů naší sněmovny. Mohli bychom se pokusit oslovit i některé osobnosti světového formátu: proslýchá se, že zanedlouho bude mit o něco víc volného času John Major a Bili Clinton bude muset v Americe skončit za tři a půl roku, ačkoli bude na vrcholu svých sil. 14 [pageend14]Mukl 2/1997 Poznámka redakce: A co statisíce českých nezkompromitovaných emigrantů s vynikající demokratickou erudicí a vřelým vztahem k národu, kteří jsou zbavováni českého státního občanství a volebního práva, aby nemohli konkurovat současným politickým břídilům ve vlasti! NAGELBERG VE ZNAMENÍ JEDNOTY Letošní setkání muklů v Nagelbergu, uspořádané dne 7. června t.r. Světovým sdružením bývalých čs. politických vězňů se sídlem ve Švýcarsku, se stalo předzvěstí budoucí a tolik žádoucí jednoty všech muklovských organisací. Nejde ani tak o jejich splývání, jako spíše o společné akce v duchu vzájemné důvěry, přátelství a společných cílů. Tato hojně navštívená pietni slavnost za oběti komunismu se konala za účasti bývalého a dlouholetého politického vězně, opata Víta Tajovského, který celebroval v místním nagelber- ském chrámu requiem, při němž přednesl jímavou a bojovnou promluvu o významu oběti v duchu Kristově. Z dalších porominentních hostů byli přítomni br. S. Stránský, předseda Sdružení čs. politických vězňů se sídlem v Praze, dále br. Dr. S. Drobný, který ve funkci předsedy pozdravil shromáždění jménem KPV v Praze, a představitelé organisací slovenských politických vězňů, bratři Sláva Pustaj a Juraj Fedor, kteří svým projevem zdůraznili česko-slovenskou vzájemnost. Šlo tedy o zástupce všech významných organisací komunismem pronásledovaných sester a bratrů z Čech, Moravy a Slovenska, kteří zde demonstrovali jednotu za dosažení společných cílů. Projevy předsedkyně Světového sdružení, sestry Bedřišky Hoffmannové-Synkové a projev čestného hosta Dr. J. Šetiny, které jsou uveřejněny v tomto čísle časopisu MUKL, byly neseny v témže duchu a týmiž postuláty svobody a spravedlnosti pro všechny Čechy a Slováky bez rozdílu, včetně těch, kteří dnes v důsledku 15 [pageend15]Mukl 2/1997 nedávno minulého zločinného komunistického režimu žili a dodnes žijí ve svobodném světě. Zvláštní projev díků patří též muklúm z Chomutova, kteří vyslali celý autokar k uctění památky obětí komunismu a k pomníku položili spolu s ostatními krásný, bohatý věnec. Před pomníkem pak docházelo k radostným setkáním muklů z nejrůznějších věznic a koncentračních táborů a k nekonečným reminiscencím společných zážitků smutných i veselých. O zdařilou organisaci této akce se zasloužil především kulturní referent Světového sdružení, br. Vladislav Křepelka, který během bohoslužby se skupinou bývalých vězňů přednesl jmenovitě přímluvy za některé umučené politické vězně. Také bratři Dr. Z. Lukaštík a br. plk.v.v. František Bím, kteří již dva dny před touto pietni slavností upravovali areál před kostelem, se postarali o vlajkovou výzdobu a technické instalace a byli středem zájmu všech zúčastněných pro svoji dlouholetou popularitu mezi vězni, způsobenou jejich odvážnými akcemi za vězeňskými zdmi ve prospěch svých bratrů, se zasloužili o dobrou náladu všech přítomných s plným respektem k těm, kteří nepřežili. K dobré náladě všech přítomných také přispěla nemalou měrou znamenitá kapela Václava Alexy, Jiřího Kubeše, Josefa Valenty a dalších tří muzikantů z Milevska, kteří se vyznamenali důstojným přednesem večerky před kostelem po requiem a hudebním doprovodem k české a slovenské hymně. Na závěr této slavnosti se všichni účastníci odebrali do velkého sálu nedalekého kulturního střediska, kde tatáž kapela s bohatým repertoirem hrála neúnavně až do večerních hodin pro pobavení muklů ve vzpomínkách na ty bojovníky proti komunismu, kteří mezi námi již nejsou, ale též k oživení vzájemných bratrských vztahů mezi těmi, kteří dodnes stoji v první řadě poroti jakémukoli společenskému zlu. Redakce 16 [pageend16]Mukl 2/1997 MFDNES- 12. června 1997 Senát ustavil komisi pro vztahy s krajany Radek Bartoníček Praha - členové druhé komory parlamentu chtějí zásadním způsobem zlepšit vztahy mezi republikou a Čechy žijícími v zahraničí. Senátoři včera totiž odhlasovali vznik stálé komise, která by se měla problémy krajanů zabývat a pomáhat je řešit. Je tedy velmi pravděpodobné, že na parlamentní půdě budou brzy oprášeny protesty, v nichž si česká komunita stěžuje na málo vstřícný postoj státu k jejím požadavkům: jde například o možnost volit nebo o šanci získat alespoň část majetku zabaveného komunistickým režimem. „Našim krajanům jsme mnohé dlužni. Nedokázali jsme často přijmout jejich pomocnou ruku, sami jsme ji nedokázali podat. Musíme tento vztah napravit,“ tvrdí místopředsedkyně senátu Jaroslava Moserová (ODA), která se zřejmě pro své zkušenosti z práce velvyslankyně v Austrálii stane předsedkyní stálé dvanáctičlenné komise. O potřebě zabývat se Čechy v cizině, kterých například jen ve Spojených státech žije více než milion, začali senátoři jednat už v dubnu. Tehdy se však nedokázali shodnout ani na názvu komise, ani na tom, co by měla přesně dělat. Včera sice dospěli k názvu - Stálá komise Senátu pro krajany žijící v zahraničí, diskusi o činnosti však přesunuli až na jednání komise samé. Předseda senátu Petr Pithart (KDU ČSL) míní, že nejlepší bude nejprve krajany vyslechnout. „Teprve pak bude zřejmé, čím bychom se měli zabývat,“ uvedl Pithart. Podobný názor má i bývalý velvyslanec v USA a senátor Michael Žantovský (ODA): „Komise by se měla vyvarovat protektorského přístupu, který jsem v některých příspěvcích senátorů zachytil. Měli sklon předvídat a předpokládat, co si krajané myslí a potřebují, aniž je slyšeli“. Komentář redakce: Záleží ovšem na tom, koho se zmíněná komise bude ptát, protože je všeobecně známo, že mnozí z významných exilových funkcionářů byli agenty komunistické Státní bezpečnosti. Jinak je pozoruhodná nevědomost pánů senátorů, když se chtějí někoho dotazovat, čím by se měli zabývat, když téměř všechny exilové publikace se pravidelně zabývají hrubou diskriminační politikou pražského režimu vůči antikomunistické emigraci v cizině. Nyní, před rozhodováním o vstupu České republiky do EU a NATO, sejí zabývají i čelní představitelé západních vlád a zákonodárných shromáždění. 17 [pageend17]Mukl 2/1997 Několik poznámek k Havlové vizi příští Evropy E. Hoffmann Řeč prezidenta Havla před německým Spolkovým sněmem, která byla jakýmsi završením česko-německé deklarace o smíření, vyvolala všeobecný souhlas nejen v Čechách, ale i v Německu. Jen menšinové extrémistické skupiny obyvatelstva na obou stranách protestovaly. Byl to jistě státnický projev, který by jistě plně uspokojil i představitele všech ostatních západoevropských národů, které se úspěšně ubránily komunismu a už po dobu více jak poloviny století po II. světové válce usilují o sjednocení Evropy v rámci Evropské unie. A málokdo by asi mohl projevit námitky z těch států střední a východní Evropy, které se dnes snaží o přijetí do tohoto evropského společenství národů, které je od samého začátku inspirováno ideály, které přednesl Václav Havel. „Čas je zralý pro novou (?) definici Evropy, která již nepředstavuje uzavřenou národní strukturu a která již nikdy nesmí být živnou půdou zbožnění státu. - Vědomí společné vlasti myšlenek, hodnot a ideálů se musí stát spíše vlastí otevřené struktury, v níž Evropané více chápou Evropu jako společnou vlast svých vlastí s respektem pro lidská práva, státoprávnost, demokracii, občanskou společnost, tržní hospodářství, sociální spravedlnost, úctu k přírodě a životnímu prostředí " To je souhrn hlavních myšlenek Havlova projevu, které však inspirovaly už De Gasperiho, De Gaulla, Schumana, Adenauera a W. Churchilla u kolébky evropského společenství hned po II. světové válce. Ostatně se s myšlenkou sjednocené Evropy a dokonce s jejím částečným uskutečněním setkáváme už ve středověku v rámci Svaté říše římské, jejímž císařem se stal také český král Karel IV. I tehdy byla Evropa společnou vlastí myšlenek a ideálů, k níž se evropské lidstvo po mnoha bludných cestách, provázených velkým utrpením, bude vždycky vracet. Jak zacházet s pojmem vlasti nás historie posledních šedesáti let důkladně poučila. S odstupem času víme, že vlast nepředstavuje jen rodná hrouda a lidé z ní vzešlí, nýbrž právě ony Evropanům společné a mnohdy draze vykoupené duchovní statky, o nichž mluvil Václav Havel. Jestliže tyto jsou pak doma zneuznány a pošlapány, jestliže prostě přestanou existovat, pak moje rodná země přestává být mou vlastí, přestává být Evropou, je z ní rázem chladná cizina a já musím svou vlast hledat jinde, právě ve společné vlasti myšlenek. K té je možno dospět buď vnitřní emigrací, nebo emigrací faktickou do té části světa, kde všelidské humanitní ideály se staly trvalou zárukou svodného rozvoje společnosti. A tu vzniká zajímavá otázka. Jak je to u nás těsně před vstupem do evropského společenství svobodných národů ? - Chceme se k nim připojit jako do společné vlasti myšlenek, hodnot a ideálů, když česká emigrace, jako důsledek zvráceného komunistického režimu, hledající právě pozůstatek této společné vlasti na Západě, je dodnes hanebným způsobem diskriminována mimojiné tím, že demokraticky smýšle18 [pageend18]Mukl 2/1997 jící Češi a Slováci jsou zbavováni českého státního občanství a je jim odpíráno volební právo včetně restituce majetku? Odchod z rodné vlasti je vždy bolestný akt a ještě bolestnější je skutečnost, že tolik let po pádu komunismu znovu dochází ke zmíněné hrubé diskriminaci svobodymilovných občanů, jimž historie dala plně zapravdu. A to se děje v době, kdy se Česká republika uchází o členství v EU a v NATO. Alibistická argumentace současné politické prominence v České republice je všeobecně známá, ale před soudným lidským rozumem neobstojí. Do omrzení jsou veřejnosti doma i v zahraničí opakovány fráze o nemožnosti přiznat na př. desetitisícům Čechů v USA české státní občanství a tím i volební právo, protože prý vláda USA dvojí občanství neuznává. To neodpovídá skutečnosti, protože americká vláda jednostranně vypověděla české vládě Smlouvu o naturalizaci z r. 1928, podle níž měli mít američtí občané jen jediné, a to americké občanství. Podle moderní interpretace mezinárodního práva respektují dnes Spojené Státy, stejně jako většina západních států, princip dvojího občanství. K tomu přistupuje ještě jeden zásadní aspekt. Česká emigrace po roce 1948 byla podobně jako židovská emigrace za nacismu emigrací politickou z pudu sebezáchovy za mimořádné situace nastolení nelidského režimu. To nebylo vystěhování za normálních podmínek existence právního demokratického státu. Avšak i kdyby bylo našim krajanům v zahraničí volební právo „velkoryse" přiřčeno, volit by stejně nemohli, protože lze si jen těžko představit, že by třeba Harry Pšenička ze severní Dakoty za cenu prodeje své farmy letěl s rodinou k volbám do Čech. To by byl vpravdě vlastenecký heroismus na hranici nepříčetnosti. Ale bylo by to nutné, protože dnešní česká politická vrchnost nepřipouští v cizině volební akt na zastupitelských úřadech. I zde se setkáváme s její demagogicko-alibistickou výmluvou. Češi uprchlí z komunistické despocie do svobodného světa prý za ta léta ztratili natolik kontakt se svou rodnou vlastí, že se už nedovedou správně politicky orientovat a že tedy nemají Čechům ve vlasti do toho co mluvit. Slyšte, slyšte, lidé, kteří po desetiletí žili v zemích, kde odjakživa byly respektovány hodnoty, o nichž mluvil Václav Havel ve své vizi o příští Evropě, kde na školách nebyli donucováni papouškovat marx-leninské poučky, kde nikdy neexistovala třídní nebo ideová diskriminace vedoucí k duchovní prostituci a beuzdné kolaboraci, tito lidé mají být v Čechách politicky umlčeni? Pro ně totiž není Havlova vize nic nového. A k tomu navíc je snadno prokazatelnou skutečností, že zahraniční Češi nikdy neztratili svůj vřelý vztah ke své rodné zemi. Svědčí o tom jejich živý zájem o veškeré dění v Čechách a na Slovensku, kulturní i politické, a to někdy i za velice obtížných podmínek v době existence železné opony, zatímco domácí obyvatelstvo ve své většině postupem času tento živý zájem ztratilo. A odkud se vzaly ty tisíce krajanských spolků a časopisů, ty tisíce rezolucí, manifestací a peněžních sbírek za osvobození Československa ? To samozřejmě vede „zlé" jazyky k tomu, že ve snaze najít pravý důvod tohoto nedemokratického postupu vůči české emigraci vidí v úsilí za každou cenu zabránit jakýmkoli změnám v současném mocenském rozpoložení politických stran v republice. Ale nejen to, jde i o majetkové restituce v milionových hodnotách, které si přisvojili bývaií nositelé komunistického režimu za fajfku tabáku. Samozřejmě se to netýká jen 19 [pageend19]Mukl 2/1997 českých Američanů, tímto způsobem jsou postiženi i krajané v jiných částech světa. Na př. ve Švýcarsku, kde je od nepaměti dovoleno vlastnit více státních příslušenství, byli svévolně zbaveni českého státního občanství ti, kdo sice žádali o švýcarské státní občanství dávno pred 1. lednem 1993, ale obdrželi ho až po tomto datu. Důvod? - Slovensko se osamostatnilo! - Snad by bylo lépe důvod vůbec zamlčet. Nezaujatý čtenář se proto právem ptá, jak je to vlastně s tou vizí pana prezidenta o příští Evropě, do níž chceme vstoupit jako do společné vlasti myšlenek, hodnot a ideálů, do vlasti otevřené struktury, jako do společné vlasti s respektem pro lidská práva, státoprávnost, demokracii, občanskou společnost etc. Jsou to jen slova? M. R. Štefánik Projev bratra Ing. Juřička u příležitosti vzpomínkové slavnosti k výročí tragické smrti Ní. R. Štefánika V máji si Slováci spomínajú (nie všetci, národ je rozdvojen ako snád nikdy v historii) osobnost Štefánika, ktorá zjednocovala naše národné a ľudské ašpirácie. Spomíname na jeho tragickú smrť pred 78 rokmi. Štefánika si prisvojuje dnes kdekdo, bývali bolševici, dnes národovci, oportunisti, tak ako pred pol storočím ľudácki spojenci nacistov. Štefánik, Masarykov žiak žulového charakteru, žil a pracoval v duchu svojho programu: veriť, milovať a pracovať! Nesmierne vzdialený masovým hnutiam duchu doby nacionalismu, socialismu a bolševismu. Tento duch doby zotrvává do dnešných dní na Slovensku, v ľudoch i v inteligencii ako i vo veľkej časti duchovnej hierarchie. Mnohí Slováci síce obdivujú Štefánika, ale zatracujú Masaryka, ludaci i komunisti, svorne a to je veľká čásť obyvateľstva. Pochádzajú z jednej totalitnej dediny nenávisti, nevraživosti, večne vzdialení Masarykovsko - Štefánikovej orientácie na demokraciu anglo-saského sveta, univerzálnu humanitu a transcendenciu morálného Zákona. Dnes na Slovensku právný štát, demokracia a zvrchovanosť morálneho Zákona sú pošliapané. „Iba samostnatnosť nespasí žiaden národ. Spasí ho vzdelanosť a mravnosť“, odkazuje Masaryk. Našu zvrchovanosť riadia však nevzdelaní podpriermemi Tukoví a Husákovi žiaci, preto právný štát, demokracia a zvrchovanosť Zákona nemajú miesta v Bratislave. Preto je dvojnásobne nepochopiteľná averzia cirkvi ku Masarykovi, ku demokracii a ochota prijímať polovzdelaného komunistu Husáka a diskreditovaného Tisu do slovenského národného panteonu a tak rozbíjať tento malý národ, rodiny a prateľstvá s jeho bezradnou inteligenciou. Šírenie nesvornosti, nenávisti a rozbíjanie spoločnosti národnej je ťažký hriech proti duchu svätému. Je to iba oportúnne potvrdzovanie Mečiarovho kurzu ku ruskej materi na Východ, „kde tráva nerastie a slnko nevychádzá“, ako už dobre vedel Štefánik i Masaryk, a čo sami Rusi tisíckrát v tomto storočí dokázali. Na Slovensku v roku 1997 nie je problém čechoslovakismu, ako rádi prehlasujú ľudácki gardistickí bolševici, aby zakryli nezodpovedné přehmaty voči demokracii, slušnosti a civilizovaného správania. Pro- 20 [pageend20]Mukl 2/1997 blém Slovenska je právný štát, demokracia, antisemitismus, totalitné násilie sovjetizovaných nacionalistov / šovinistov vo verejnom živote, v kultúre a médiách. Preto strácáme priateľov a dostáváme pripomeinky od civilizovaných štátov, ktorí sa stávajú už nepriatelia ako za Husáka. Na Slovensku si musia občania dnes dávať tvrdú otázku, kto autorizoval Mečiara a Gašparoviča k tomu, aby sa Amerika (kde žije veľká vetev nášho národa) stala naším nepriateľom a oporou a spásou se stali znovu despotickí Rusi? Projev na rozloučenou s Mílou Sýkorou v katolickém kostele St. Laurentius ve Wölflingen dne 7. dubna 1997 Vážená paní Sýkorová, vážení pozůstalí, vážení bývalí političtí vězňové, vážené smuteční shromáždění. Připadá mně smutná úloha, abych se jménem Světového sdružení bývalých čs. politických vězňů rozloučil s naším členem Mílou Sýkorou. Domnívám se, že nemusím opakovat životopisná data našeho zesnulého bratra, o nichž se zmínil pro naše švýcarské přátele již Otec Šimčík. V celém rozsahu je však jeho život dramatem, hodným historického románu či historie faktů. Jeho vylíčení by samozřejmě překračovalo rámec této tryzny, nehledě k tomu, že mnohé, co Míla Sýkora prožil při výsleších Státní bezpečnosti komunistického režimu poúnorového Československa a později v koncentračních táborech na Jáchymovsku a v jeho uranových dolech, se každý může dočíst v knihách o této jedné z nej smutnějších kapitol dějin našeho národa, kdy vlastní lidé byli nejen „homo homini lupus“ (člověk člověku vlkem), ale i mučiteli s krutostí, která se vyrovnala, nebo dokonce předčila gestapácká zvěrstva. O tom všem se můžeme dočíst i na stránkách časopisu Světového sdružení bývalých čs. politických vězňů MUKL, v jehož redakční radě Míla působil a do něhož svými články přispíval. K jeho zásluhám nutno také připočíst práci se zhotovením vysokého kovového kříže s trnovou korunou k pomníku, odhaleném v roce 1988 obětem komunistického teroru v Alt- nagelbergu nedaleko Gmůndu na rakouské straně těsně u zadrátovaných českých hranic. Tento kříž a pomník později zvelebil sloupkovým ohraničením a řetězovým zábradlím, symbolisujícím okovy mučených politických vězňů. Tato činnost byla projevem jeho snahy vytvořit trvalou památku na sestry a bratry, kteří položili své životy za svobodu své vlasti. A u tohoto pomníku se každoročně setkávají bývalí političtí vězni ze Švýcarska, Rakouska, Německa i ze zámoří, jakož od roku 1990 i z Československa, aby v pontifíkální mši, kterou od r. 1990 každoročně celebruje opat premonstrátského kláštera v Želivě Vít Tajovský, sám také politický vězeň, spolu s P. Dr. Josefem Valeriánem z Lince, aby uctili památku našich umučených a zesnulých sester a bratrů a poté položili k pomníku věnce. Každoročně se Míla těchto setkání zúčastnil. Také letos se bude toto setkání v Altnagelbergu v sobotu dne 7. června konat, žel poprvé bez Míly Sýkory. Budeme tam ale na něho vzpomínat, nejen jako kamarádi, ale též jako bratři ve znamení toho kříže, který on vytvořil. 21 [pageend21]Mukl 2/1997 Vážená paní Sýkorová, vážení pozůstalí. Je vždy nesmírně těžké najít pro pozůstalé účinná slova útěchy. Ty milující může utěšit jedině naděje na shledání se zesnulým. A tuto naději nám může dát jedině víra v Ježíše Krista, který v evangeliu sv Jana říká Martě: „Já jsem vzkříšení a život. Kdo věří ve mne, i kdyby umřel, živ bude; a nikdo, kdo žije a věří ve mne, neumře na věky.“ A o něco dále v evangeliu sv. Jana praví Ježíš Kristus: „Nermuť se Vaše srdce.........v domě mého Otce je příbytků mnoho, kdyby nebylo, byl bych vám to řekl. Jdu, abych vám připravil místo.“ Tato slova na bílou sobotu zmrtvýchvstalého Spasitele, Vám, vážená paní Sýkorová, jako věřícímu člověku, jistě pomohou překonat Váš zármutek a bolest. A budiž vám útěchou: přes všechna zklamání, která s sebou život na tomto světě přináší, člověk, který žil pro společenství spravedlivých, zanechává po sobě nesmazatelnou vzpomínku. Mílo, čest budiž Tvé památce a světlo věčné ať Ti svítí! Vladislav Křepelka Mrtvým vlastencům. Svatopluk Čech Již tlíte v zemi, k niž jste láskou vřeli nad vámi dřímá ticho teskných dum; jen časem v útulek váš osamělý zni davu slavnostního ruch a šum, když hroby vaše kvítím obsypává a řečník slovy dojemnými vzdává čest mrtvým vlastencům. A některému z vás již věnce nosí jen bělovlasý kmet, druh z dávných dob, a některému již jen oblak rosí kdes v koutku neznámém zapadlý hrob. Leč věřím: kdykoli váš prach se tají, tam svity tajemné nad zemi hraji, jak světlo hvězdných stop. To nadšení, jež zářilo vám s čela ten vřelý cit, jenž prsa vaše hřál nechť lebky ztrouchněly a srdce stlela, i v popeli se, věřím, jiskří dál; vždyťprobuzoval kdysi mrtvé k žití a dosud hvězdou nad námi se třpytí váš jasný ideál. 22 [pageend22]Mukl 2/1997 Oznámení: Dne 19. července 1997 pořádá karlovarská Konfederace celostátní muklovskou pouť v klášteře Teplá u Toužíme. V 10.00 hod. bude sloužena mše svátá za všechny oběti komunistického režimu. Poté bude následovat prohlídka kláštera a ve 13.30 hod. se uskuteční meeting v Modrém sále. Všichni zájemci jsou srdečně vítáni. Humor z doby „už toho vyššího společenského řádu.“ Vybráno z brožúry, kterou vydalo Lidové nakladatelství v r. 1991 pod názvem: „Člověk v době, kdy si blbost přišla na svý.“ Z archivu Jiřího Tunkla, Antonína Charouzka a Jana Valeše, vybrala a uspořádala Lenka Štěpánková - Co je to pendrek ? - Bijící srdce strany. - „Prodaná nevěsta se z technických důvodů vyřazuje z repertoáru, “ bylo napsáno na divadle. Pod tím bylo menším písmem: „Jeník je ve vyšetřovací vazbě, Mařenka se dala k Chartě 77 a Kecal se stal generálním tajemníkem. “ Co je to perestrojka? - „Nejtrnitější cesta od kapitalismu ke kapitalismu“. - Potkali se tři motoristé. Američan, Rus a Cech. Američan říká: „Pánové, u nás máme dálnici podél západního pobřeží. Když odřadím, můžu jet tři dny s kopce a úplně bez motoru.“ Rus říká: „ To nic není, my máme dálnici, tam můžeme jet čtrnáct dni s kopce“. A Cech říká: „Pánové, to u nás jedeme s kopce už od osmačtyřicátýho. A teprve teď to dostává pořádnej švunk. “ - Telefonuje Gorbačov Husákovi: „Poslechni, Gusto, když jsem ti tenkrát volal, že bys na to místo generálního tajemníka měl dát Miloše, tak jsem myslel Kopeckýho.“ 23 [pageend23]Mukl 2/1997 Postretouren an: ČR- MUKL, Postfach 4111 CH - 8022 Zürich Schweiz Stan. Gajdošik Okružní 4699/612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 /431 68 78, Fax 01 / 432 95 92. Předplatné pro nečleny Sdružení (ročně): Šýcarsko: Sfr. 20." včetně poštovného ostatní Fvropa: Sfr. 24.- Zámoří (letecky): Sfr. 26,- Česká republika: Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávam MUKL ........najeden rok ........na půl roku Objednávky v ČR na adresu : Stan. Gajdušik, Okružní 4699 /612 76005 Zlín 5 Adresa objednávajícího: Příjmení:................................ Objednávky v zahraničí: Jméno:................................... Postfach 4111 Ulice ač.:.............................. CH - 8022 Zíirich Místo..................................... Switzerland Stát:........................................ [pageend24]