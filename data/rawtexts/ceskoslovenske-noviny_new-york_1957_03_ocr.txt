ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSÍNŮ NOVINY r o č . iii. BŘEZEN 1957 ČÍSLO 3 JE NÁS DESET MILIONŮ Kdo sleduje soustavně zprávy českého a slovenského tisku ze Spojených států a z Kanady o činnosti krajanských spolků, mohl si zejména letos uvědomit, že na mnohé funkce (či “úřady”, jak naši američtí krajané říkají) nastupují mladší nebo mladí pracovníci. Je to zjev přirozený i nepřirozený. Potud přirozený, že se naplňuje zákon přírody, podle něhož staří, upracovaní krajané odcházejí z veřejného života, jemuž věnovali po desítky let svou lásku, píli a obětavost; zvláště ovšem za obou válek. Namnoze neodcházejí definitivně, ale v pozadí jsou dobrými rádci mladým a méně zkušeným. Nepřirozený je tento zjev proto, že nastává teprve v roce 1957, kdyžtě víme, že hlavní příliv omlazující české a slovenské krve přibyl do Ameriky a Kanady už v letech 1949 až 1951. Sžívání a nažívání mezi krajany a exulanty (i naopak) trvalo dlouho a bylo při něm ztraceno mnoho dra- hoceného času. Mluvím o exulantech proto, že podle výsledků posledních voleb do krajanských or- ganisací nastoupila do funkcí řada mladších exulantů. Představitelé krajanských organisací, zejména vrcholně politických, jako je Čs. Národní rada americká a Čs. Národní sdružení v Kanadě, prodělali od roku 1948 mnohá zklamání a o mnohém se také poučili. Teprve zkušenosti sedmi až devíti let a politický zánik nejstarší exilové generace, t. zv. předsedů politických stran, přesvědčily vůdce krajanského života, že všichni exulanti nevidí v tom, co oni celý život obětavě budovali, nástroj svých osobních cílů. Zaplať Bůh, našli se mezi námi exulanti, kteří z kořene vyvrátili původní heslo tohoto exilu: “Co Čech — to předseda”, a hlásí se k drobné, neokázalé práci. Jim náleží zásluha za to, že krajanští činovníci, ověnčení zásluhami z obou prvních odbojů, zasedají s exulanty k jednomu stolu bez obav, že budou poručníkováni. Není účelem této úvahy, psané s optimismem a nadějí, vypočítávot a rozebírat chyby, které se staly. Byl by to marný pláč nad rozlitým mlékem. Pouze pro pochopení situace, kterou jsme prošli, kdy Čech si nerozuměl s Čechem a Slovák nedůvěřoval Slovákovi, bude snad vhodné připomenout jeden historický příklad: Profesor Masaryk přijel mezi americké krajany v květnu 1918. Tedy v době, kdy byl už uznávaným vůdcem odboje i národa, vrchním velitelem legií na třech světových bojištích a kdy v americkém tisku byl právem titulován jako “pán Sibiře”. Masaryk byl krajany v Chicagu i v Novéw Yorku uvítán jako triumfátor. Starosta města New Yorku ho před krajany prvně oslovil jako presidenta Československé republiky. (V květnu 1918!) A přece Masaryk, sotva dozněly fanfáry a ukončeny byly slavnostní projevy, vešel do úřadoven vrcholných krajanských spolků — a dal se krajanům k disposici! Pochopil, že v nich je síla, nikoli v něm samotném; bylo mu jasné, že skrze krajany dokáže víc, než by zmohl sám; věděl o krajanech 1918 víc, než věděli vedoucí exulanti 1948. A proto mu bylo jasné, že k jejich za- bydlenosti, zkušenosti, znalosti amerických lidí i prostředí i k jejich vlivu, vyplývajícího z amerického volebního práva, připojí svůj světový rozhled. Nezáleželo mu na tom, kdo je kde předsedou či jiným funkcionářem a bylo mu lhostejno, že jím není on sám, ale záleželo mu na pevnosti podstavce, na kterém by postavil svou osvobozovací koncepci. Přes to, že jeho osobní autorita u presidenta Wilsona i u státního tajemníka Lansinga byla veliká, nebránil tomu, aby také krajané — a zejména krajané — podávali do Bílého domu a do Departmentu of State svá memoranda, podněty a kritiky. Ba mnohé z nich sám inspiroval. Neboť věděl, že u amerického presidenta a amerického ministra zahraničních věcí nakonec víc váží hlas několika tisíců amerických občanů a voličů, než hlas cizincův, třebas to byl cizinec tak proslulý, jakým byl Masaryk. Bohužel tuto politickou násobilku ani po devíti letech pobytu v USA nepochopili ještě všichni exulanti, mezi nimiž se nota bene druhý Masaryk ještě ani nenarodil. IVAN HERBEN [pageend1]STRANA 2 ČESKOSLOVENSKÉ NOVINY Jednu z psychologických zábran, které stály v cestě přirozenému a rychlému nažívání exulantů s krajany, jsem úmyslně nechal nakonec. Je to pocit malosti, který zavalí snad každého exulanta, když se rozhlédne po nesmírnosti země kanadské a americké. Je to malost příslušníka malého národa, obyvatele malé země i malého města. A to je malost nejen zeměpisná. Vnitřní politické problémy, jak je viděl exulant dříve z perspektivy votického, roudnického, ale i pražského dláždění, scvrkly se mu na méně, než zrnéčko máku; ale také političtí velikáni, vidění z Chicaga či z New Yorku, z Toronta nebo Montrealu, ukázali se být zakrslíky. Velikost svobodného světa i velikost neštěstí a problémů vlastního národa přitlačily exulanta k zemi, že málem ztratil víru v nutnost a užitečnost svého bytí. Nemluvím ani o tom, že většina exulantů prožila také svůj osobní pád: z blahobytu do dlouhodobé nouze a zahálky v táborech pro uprchlíky, což bylo vystřídáno sestupem společenským po emigraci do svobodné země; z většiny “běloruček” a “bělolímečkářů” se stali lidé dělní a námezdní; mnozí si s obtížemi zvykali na modráky a umazané ruce. (Pro tuto bolestnou skutečnost po pravdě řečeno, projevili krajané málo pochopení, z Rakou- sko-Uherska od nádeničiny, aby nádeničinou znovu začínali v nové vlasti.) A kudy na to? Odpověď je jasná: prací a jednotou. Nikoli ovšem pouze jednotu mezi námi Čechy a Slováky, mezi exulanty a krajany, ale jednotou všech Američanů a Kanaďanů, kteří pocházejí ze zemí za železnou oponou. Nadepsal jsem tuto úvahu slovy: “Je nás deset milionů”. Ano, je. Pouze Američanů polského původu je šest milionů voličských hlasů. Připočteme-li k tomu Čechy, Slováky, Podkarpatské Rusíny, Maďary, Bulhary, Rumuny a příslušníky tří baltických národů, je nás určitě deset milionů. Tedy počet, který nemůže být žádné z vedoucích politických stran této země lhostejný. A počet, který jistě každého zbaví pocitu malosti a bezvlivnosti. Nejde však o subjektivní pocity jednotlivců, nýbrž o to, abychom všichni táhli za jeden provaz. Předseda Čs. Národní rady americké, plukovník Josef Triner, dal v této věci už jednou několik kladných podnětů a některé spolky ve Spojených státech (hlavně “Věrni zůstaneme”) i v Kanadě udělaly už první zdařilé kroky ke spolupráci s jinými národnostími složkami. Patrně právě mladá a mladší krajanská i exulantská generace je předurčena k této práci, protože není zatížena národnostními třenicemi a řevnivostí z bývalého Ra- kousko-Uherska. starými, mají před sebou úkoly, které netřeba vyjmenovávat. Ano, je nás deset milionů. A v demokratické zemi, kde se tvoří veřejné mínění (a tedy i politika vlády) zezpodu, “tam svět se hne, kam síla se napře”. Aby byl potřen docela komplex malosti a aby bylo zřejmo, čeho lze dosíci v demokracii tak vyspělé, jako je americká, stačí snad připomenout jen jednu zkušenost, a to z nedávna: Mezi Ženevskou konferencí, na které úlisné řeči a úsměvy komunistů hrozily obloudit i hlavu Spojených států a mezi slavným projevem presidenta Eisenhowera ve Filadelfii, jímž bylo odtroubeno koexistenčnímu podvodu a pohřben sotva narozený “ženevský duch”, stala se tato důležitá věc: Americká pošta doručila do Bílého domu na milion protestních a varovných telegramů, dopisů a resolucí od Američanů polského původu . . . Ve výročním měsíci největšího z novodobých exulantů, T. G. Masaryka, a ve výročním roce největšího z exulantů všech dob, J. A. Komenského, mají exulanti věru o čem přemýšlet. Aby byli hodni čestné tradice prvních dvou odbojů — a nemusili se jednou vracet domů zadem, přes humna. Ale, jak se zdá, i tento pocit malosti byl překonán a můžeme doufat, že vývoj půjde dál: měsíc od měsíce, rok od roku bude víc těch, kteří se zařadí, kam patří. Do veřejné práce v americkém, to jest krajanském, prostředí, které jediné, jak zkušenosti poslední doby ukázaly, má naději vykonávat vliv na myšlení i politiku největší velmoci světa, Spojených států. Noví krajané ruku v ruce se Řekl jsem na počátku, že do veřejného života ve Spojených státech a v Kanadě, ve kterýchžto zemích jsou krajanské organisace nejpočetnější a mají nejdelší i nejčestnější tradici, nastupuje mladší generace, zejména také exulantská. Dlouhý pobyt v těchto zemích učinil z mnohých již právnicky plnoprávné občany americké či kanadské, i když srdcem zůstali exulanty. Také tento zákonný proces přispěl k jejich zařádění do tradičního spolkového života těchto zemí — když ovšem napřed prodělali, a mnohdy velmi bouřlivě a bolestně — dětské nemoci exilu: přebujelé stranictví a rozdělování na neexistující politické strany vůbec, politické nechutě i nenávisti, které si přinesli přes hranice z domova. V rekonvalescenci po těchto nemocech byl pak každý druhý exulant stižen kocovinou, ve které se mu jevila každá politická činnost exilu jako “lumpárna” a práce krajanů jako malichernost. Ale díky Bohu tyto nemoci, rekonvalescence a kocoviny jsou již za námi — a jak se zdá podle výsledků posledních voleb do řady spolků a hlavně pak do odboček Čs. Národního sdružení v Kanadě a Čs. Národní rady americké, začínáme znovu a začínáme lépe. I když se zpožděním nejméně sedmi let. Nejde o málo. Svoboda Československa je cíl číslo jedna — ale jde o svobodu celého světa, veří- me-li, že měl pravdu Masaryk, když už 6. července 1915 řekl: “Nebude-li svobodné Československo — ani Amerika nebude svobodná”. Vývoj věcí od roku 1938 potvrdil pravdivost tohoto Masarykova rčení v plném rozsahu, a exulanští Novoameričané a Novokanaďané proto nemusejí mít výčitky svědomí, že prací pro Československo se zpronevěří přísaze věrnosti Spojeným státům. [pageend2]ČESKOSLOVENSKÉ NOVINY STRANA 3 Vplývá tři sta let od chvil, kdy v cizině, v Amsterodamu vyšlo, v souboru jiných práci J. A. Komenského poprvé slavné jeho dílo “Opera didactica omnia” —■ latinsky pro celý tehdejší vzdelaný svět. Velké toto své naučeni o výchově, Komenský začal psát snad už ve vlasti, ale dokončoval zřejmě v exilu, v polském Lešně kam se uchýlil před svým putováním do severských a západních zemí. Původní fabule byla česky psaná a milovanému českému národu určená. V cizině však, jak dokazují všechna pozdější srovnání — Komenský v latinském textu přidržel se jen výkladu všeobecně didaktického a vypustil vše, co se jen jaksi úžeji obracelo k myšleni a svědomí českému, což mu ale současně dalo příležitost, aby dílo rozšířil a ještě víc obohatil novými myšlenkami. V době temna a protireformace v českých zemích, nebylo ani pomyšlení, že by spisy Komenského mohl národ číst, neřku-li aby byly doma v řeči české vytištěny. Avšak mysle českých vlastenců se stále obracely k Lešnu, které sice vyhořelo a v ohni tom prý byla také zničena velká literární a filosofická pojednání Komenského; ale udržovala se pověst, že v archivu protestantské obce lešenské se mohlo lecos zachovat z rukopisů našeho nejslavnějšího exulanta. Velký český fysiolog J. E. Purkyně, působící ve Vratislavi, roku 1841 se do Lešna vypravil a tam objevil — původní rukopis Komenského “Didactica opera omnia”, česky psaný a českému národu zasvěcený. Dovolili mu sice jen opsání textů, ale česká vzdělanost se dočkala velkého svátku. Roku 1849 vyšlo v Praze první české vydání Komenského Didaktiky, nákladem Českého Musea, s předmluvou IV. W. Tomka. Tento draho- cený výtisk redakce Československých novin objevila v New Yorku a opatřila si přepis kapitoly osmnácté — “.Jak dělati, aby učení mocné bylo a hojný prospěch neslo”. Přetiskujeme ji jazykem Komenského podle přesného originálu. Není dosti, snadně prospíwati; než aby to, w čem kdo prospíwá, mocné a trwanlivé bylo. Nebo mnozí mnohým wěcem se učí, a předce málo umějí. — Pročto? Protože se učí a zapomínají zas. A řídký jest, kdožby se k tomu přiznati nemusel; tak ta wěc obecná. Kdybychom zajisté wšecko uměli, co jsme jak žiwi slyšeli, četli, a zkrze hlawu nám prošlo, coťby nás mnoho maudrých a učených bylo? Že pak není patrné odtud, že řídčící wodu wy- wážíme, ana vytéká vždycky zase. Ale můžliš tomu jaká rada býti? Může: Půjdemeli zajisté opět k přírodě do školy na naučení, naučíme se tam, jak dělati, aby nejen to, čemu se učíme, stálé bylo, ale také abychom wíc, než se naučíme, uměli, to jest, učedlník ze školy wyjda nejen něco z učitelských diktát neb od jinud vyříkati uměl, ale aby sám důkladně wěcem wšechněm vyrozumíval, a wěděl, což wí, ne pro wěci wypravowání, neb podle domnění toliko, ale podle prawdy, a wedle toho jemu samému čím dál tím wíc se oči otwíra- ly. Pohleďmež tedy, jak přirození dělá, když jadrného, celistvého, trwanlivého něco wywésti chce. Základ I. Přirození nic daremného nezačíná, ničeho potřebného neopauští. Ku příkladu: Ptáčeti budaucímu při působení jeho nezakládá šupin, plýt- wí, rohů, noh čtyř neb wíc atd., protože mu ničeho toho potřebí nebude. Zase pak co míti musí, hlawu, srdce, křídla, nohy dwě atd. toho mu působi- ti nezapomene. Tak přirození stromu nezakládá sobě očí, uší, noh, jazyka ani peří, chlupů atd., protože mu nic potom není, než kůru, lýko, běl, stržeň atd., protože toho potřebu cítí. Tak kdo užitečnau rolí, vinici, štěpnici míti chce, neseje a nesází koukole, kopřiw, wrbí, a bodláčí, ale rostliny užitečné a wzácné. Podobně kupec, když mnoho zboží z zámoří přiwésti chce, nenaplňuje lodí kamením, neb hraudím a blátem, neb plewami, ale kaupí drahau. O čemž Němci říkají: Am Besten ist der beste Kauf, t. j. — na nejlep- ším prý nejlépe se wydělá. A zajisté, kdo nerozumí, že zlatníci, klenotníci, aksamitníci atd. bohatší býwají, než trhowníci, hrnčíři, šindeláři, mazáTŘI STA LET KOMENSKÉHO DIDAKTIKY kf [pageend3]STRANA 4 ČESKOSLOVENSKÉ NOVINY I. cokoli se dělá, ať slauží a napomáhá budau- címu životu. Nebo zevnitřní (procento život) cvi- čení malého jest užitku. Takowým věcem učiti se třeba na swětě, řekl Hieronymus, jichžto vědomost by potvrvala do nebe. II. Pakli co pro tento také život w mládež uvodíme, takové aspoň býti má, aby budaucímu nepřekáželo a bylo z věcí opravdových, užitek celému životu v pravdě nesaucích. Nebo co po fraškách a básních?, co po povětrném leda věcí umění?, leč abychom místo jádra plevami vycpáni, a místo tuku dýmem vyduti byli? Co po takovém umění, jemuž se, k dalšímu věku příjda, odučo- wati třeba? aneb aspoň na něž sic zapomenouti přijde? Ach život náš kratičký má hojně, čím by byl vyplněn —- na to mysleme. A toť již na rozměření školám samým svátých, dobrých, počestných, pravých, užitečných věcí záležeti bude; o čež další naše s pomocí boží bude práce. Základ II. Přirození nic nedělá bez základu neb kořene. Ku příkladu: nemáli vejce žlautka, jenž je zárodu kořen, nepůsobí ptáčete. Nemáli samého jádra, nekline ze. Pakli má, vždy nejprv kořen dolů pauští a teprva vzhůru v nať. Tak štěp neb pláň, nevkořeníli se dolů dobře, vzhůru neporoste. Pakli kdy roste a zelenati se začne bez kořene, wadne však zase a usychá. Protož štěpař šetřiti musí, aby raubů, leč na strůmek kořen mající, nesázel. Tak stavitel nestaví nic, leč základ položí, aby stavení na čem státi mělo; sic se oboří zase. Podobně malíř každému malování základní barvu dáti hledí; sic se barvy otírati, opadati, bled- nauti a zacházeli budau, a práce v nic. Zle se tedy při učedlníku práce začíná bez základu. Což bývá když: 1. nenastrojí ho, aby cíle svého žádostiv byl, t. j. člověkem býti taužil; 2. když ho sobě povolného a pozorlivého neučiní; když se mu všeobecná představa toho, k čemu ho zavodí, v mysli nevymaluje, aby sám on, k čemu přistupuje, z místa věděl. Tím zajisté spůsobem, když učeň dělá bez chuti a bez pozoru a bez rozumu, čemu se naučiti má? Peří, kterým pták odín býti má, ne z jiného ptáka bere, než z vnitřností jeho vyvodí; tak na stromu list, květ, ovoce ne odjinud, než ze samého stromu vyrostá. Neb ačkoli vláha dešťová přichází, neb zahradník přilévá, však musí všecko skrze kořen projiti, a teprv do ratolestí, listů, ovoce jíti. Protož štěpař, ač odjinud nese raub, však ho tak připojili a přivštípiti musí, aby on přirosta, z kořene vláhu bral a odtud zrůst měl, ne aby se mu listí a větvoví odjinud přilepovalo. Tak stavitel, cokoli staví, tak stavětí musí, aby stavení na svém vlastním základu a v svých úhlech tak leželo, aby bez pomocí zevnitřních svau vlastni mocí a pevností stálo. Potřebujeli pobočních podpor, pilířů, slaupků, za nedokonalé se saudí a bez nebezpečenství skácení není. Tak kdo cisternu dělá, neporaučí vody od jinud snášeti a nalévali, aniž na deštivau jen čeká, ale z studnic živý pramen majících ji vede, aby se přebrali nemohla. Z toho základu jde, že vyučovali mládež není přednášeli jim z rozličných spisův hromady slov, spůsobu mluvení, propovědí smyslů všelijakých atd a tím je vycpati; ale otvírati jim rozum, aby z něho samého jako z pupence listí, květ, ovoce, ratoléstky vyrostaly a druhý rok opět z pupenců každé ratoléstky tolikéž, -a tak pořád až do zrostu dokonalého. Čehož se jistě posavád v školách nedělalo. Nevedli mládeže k kořenům umění, ale ze spisův jen ratoléstky utrhujíce, jimi je obvěšovali; aniž studnici rozumnausti v nich složenau odkopávali, ale potůčky cizími toliko zavlažovali; to jest, neukazovali, jak všecky věci samy sebau v sobě jsou, ale jak o nich tento, onen, třetí, desátý píše; tak že největší umění bylo, povědomu býti, co kdo o čem smyslí a saudí. Na čemž ustmauc mnohý, dál nešel, a nevěděl kam, jen že se ve spisích válel, a odtud věci, spůsoby mluvení, propovědí vybíraje, umění své v hromadu lípal, tak z cizích potůčků svau cisternu naplňuje. Ale Horatius, vida tu neužitečnau pracovitost, volá: o následovníci, plémě otrocké; právě otrocké plémě, cizí břemena nosící hovádka! Nebo proč se mám cizím peřím odívali, maje své? Proč cizím zrakem hleděli, maje svůj? Proč cizím rozumem rozuměli, maje vlastní svůj? Že pak to dělali, cizíma nohama chodili, cizíma očima hleděli, cizím rozumem rozuměli, z cizích studnic pili posavád, důvodem je spůsob všec- likého umění, kterýž takový jest, že neodmyká studnic, a jak z nich praménkové plynau, neukazuje, W školách tedy ci? A proč to? Protože s dražšími a zištnějšími věcmi zacházejí. [pageend4]ČESKOSLOVENSKÉ NOVINY STRANA 5 než ukazuje v knihách praménky, a po těch nazpět jíti káže k studnicím. We wšech uměních to widěti; Žádný slowník neučí obyčejně mluwiti, né- brž rozuměti; žádná mluvnice neučí řeči skládati, ale rozbírali; žádná kniha neukazuje, jakby spu- soby mluwení uměle se skládaly, a tak neb onak se jinačily, nébrž jakousi míchaninu takových spů- sobů mluvení předkládá. Nikdo neučí siloskumu očitými důkazy a zkušbami, každý jen slow Aristotele- sových anebo něčích jiných z paměti powídáňím Mrawůw nikdo wnitřním žádostí naprawowáním nešlechtí, nébrž zevnitřním ctností vyměřowáním a rozwrhowáním powrchně nastěhuje. Ukáže se to potom (bohdá) když se zwláštní spůsob wyučowání uměním předkládali bude. A diwná jistě wěc, že w tom od starých lépe není prohlédnuto aneb to posawád napraveno, jelikož jisté jest, že w tom prá- wě příčina tak zdlouhawých prospěchůw leží. Nebo který tesař tak činí, aby učedlníka swého bořením stawěti učil (t. stawení rozbíraje, kde se co čeho drží ukozowal) než ukazuje mu, jak se to stawí totiž rozměřuje, otesuje, wrtá, vzdwihá, klade, pojí, stahuje atd. Nebo kdoť stawěti umí, tomu bořiti nebude nic těžkého, rowně jako tomu, kdo šiti umí, párati; ježto bořením stawěti a páráním šiti žádný se na věky nenaučí. Jakož pak že se spůsob ten w školách nenapra- wil, toto čtwero zlé z toho šlo: Jedno, že umění mnohých na pauhých jménech se stawowalo, to jest, že názory a prawidla všelijakých umění a wěd řikati sic umějí, co se pak tím w prawdě míní, a k čemu to jest, nemnoho rozumějí. Druhé, že žádného umění není nauka wšeobecná, než wše kusá a látaná, toho kausek, onoho kausek, a vše různo. Třetí, že byť kdo potom zpáteční tau cestau proti pramenům wzhůru k studnicím chtěl (jakož mnozí jadrnější se pokaušejí), přichází jim to těžko, jako proti praudu plawati, a s nemnohým také užitkem. Nebo napiwše se z ledajakéhos kaliště neb bahna, i čistau potom wodu sobě kaleji, i samu studnici znečišťují. Čehož při sobě sami pociťujeme, kteříkoli čistší ty praménky maudrosti před sebau w prawdě widíme, a wšak jich v čistotě po- žíwati pro předešlé mysli zakalení a zašpinění nemůžeme. Protož také ne tak sobě, jako po nás jdau- cím je ukazujeme, a k nim cestu strojíme. Čtvrté zlé, ze zlého posawad užíwaneho spůsobu jdaucí, toto jest, že umění to ze spisů jiných sebrané, podobné jest wystawenému na poswícení sedlckému stromu (májoví jemu říkají), kterýž ač zeleným wětwowím, kwítím, owocem, wěnci, šátky atd obwěšen jest, wšak poněwadž toho z kořene wlastního nemá, nemůž nésti owoce a co naň na- wěšeno, to uswadnouc, oprší. Ale člowěk dokonale učený jest strom na swém kořenu stojící, swau wlast- ní wlahau se napájející, wždycky stále, a čím dále tím silněji, rostaucí, zelenající se, kwetauci, owoce nesaucí. Slowem tedy, máli to nepraweno býti, a umění wlastními kořeny w mysli mládeže mocně se zakládati i šťastně rozrostati, musí napotom VELKÁ BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0. Předplatné na rok 500 frs. BENELUX Emil Sklenář, 2 Englisch Garten, Munchen NEMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRÁLIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen street West, Toronto Předplatné 3 dol. na rok ARGENTINA V .Suchan, Conde 1995 Buenos Aires Předplatné 70 pesos 1. Nic pro něčí wyprawowání, wšecko smyslem a rozumem wlastním 2. Nic nezačínali od ratolesti wšecko od kořene. ČESKOSLOVENSKÉ NOVINY můžete předplatit a objednat u těchto našich zástupců: Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend5]STRANA 6 ČESKOSLOVENSKÉ NOVINY — “Nečekám spásy od žádné strany; ale budeme nepřemožitelní, jestliže ve všech stranách a třídách bude větší počet mužů opravdových a myslících, kteří beze všeho umlouvání a spojování, každý v kruhu svém, pracovat budou za stejným cílem. Jako viditelná církev žije církvi neviditelnou, tak i my jako národ budeme žiti bezpečně, jestliže nás značný počet spojen bude tím tichým souhlasem, jenž vzniká ze správného posouzení našeho postavení světového a ze správného vysouzení toho, co a jak kde kdo má pracovat. Pokud se nerozšíří tato neviditelná strana lidí opravdových a myslících, kteří se nebojí, když toho třeba, pravdě dát svědectví i veřejně, všecka viditelná organisace nám nepostačí”. (Česká otázka) — “Musíme konečně žiti sobě, žiti positivně, beze strachu, bázně a ohledu jíti cestou svou vlastní, cestou svou českou. Jen tak zbavíme se také toho strachu před svou malostí, která jako hlodavý červ sedí v samém nitru české duše, pokud nepochopila plnosti a velikosti našeho poslání, naší ideje české.” (Jan Hus, naše obrození a naše reformace) — “Potřebujeme idejí, živých idejí, a nebudeme malí. Musíme míti ideje světové, ideje netoliko pro sebe, ale pro všechny. Kdo se chce zachovati a udr- žeti, musí myslit a cítit a pracovat pro všechny, nejen pro sebe . . . Žili jsme životem velkým v době reformace a protireformace, protože jsme žili lidstvu a lidstvem celým, byli jsme pochováni,když jsme přestali žiti tímto velkým životem. Nesklátil nás Němec, my sami jsme se pochovali. Národ Husův a Žižkův je nepřemožitelný -— u Lipan ukázal světu Čech, že jen Čechem může být přemožen a zničen. Nepřítel je v nás a podlehli jsme mu. Na Bílé Hoře jsme podlehli jemu, nkoli Němci, na Bílé Hoře byl jen pohřeb”. (Fragment z r. 1890) — “Nepřestali jsme mít zálibu ve falešném mučednictví ■— kde kdo ukazuje své malé rány a žádá obdiv . . . Naši lžiradikálové političtí dokonce i v cizině a svému politickému odpůrci chtějí imponovat svými obnaženými boulemi a jizvičkami, jako žebráci o poutích . . . Jen pomyšleni na to, že by se Čech musil svého dožebrávat, je mně hrozné”. (Česká otázka) ■—■ “Když spory dospěly, kam dospěly, není již jiné pomoci, nežli věcně i veřejně shrnouti a konstatovat i ty zásady a principy, o které nám šlo. Tuto sumárku ať provedou všichni účastněni a pak všichni můžeme jíti dále. Prostě zapomenouti, to nejde; a dělat jako by nic, také nejde — co pak jsme dny a roky svého života prostě prohašteřili? Nechrne stranou osobnosti anebo snad lépe řečeno, nedotýkejme se naší citové stránky. Vlastně; dotýkat se jí musíme a jen jí, ale dělejme to analy- si a kritikou zásad— tu jediné máme objektivní a pokud možno neutrální pole ... V pouhé smíření osobní již nevěřím, ale nutné je smířeni anebo i nesmíření zásad určitě formulovaných; dnes přece . . . můžeme si již určitě říci; to chci já, to chceš ty; v tom nebudu souhlasit, v tom ti nechci překážet; ale jen pojďme již dále a třeba do dalších bojů. Veďme však boje, nutno-li, pro zásady a veďme je ze zásad a důvody — jen kdyby přestalo to duchamorné zrádcováni a podezřívání! A třeba i zrádcovat, ale jen tak hloupě ne! (Naše nynější kříse) — “Politická strana, jak už jméno svědčí, nikdy není celek, žádná strana nepředstavuje tužby a ideje celku. Všechny strany dohromady jsou celek ... V některých podstatných punktech mezi stranami je alespoň tacitus consensus; kde ho není, tam je politický život v počátcích, neb nejsou strany, nýbrž frakce a kliky pachtící se za svým osobním zájmem. Strany jdou za zájmem celku, proto mezi opravdovými stranami nutný je vzájemný respekt. Strany bojují důvody, kliky denun- ciacemi; strana ve straně cítí celek, klika v klice nenávidí konkurenta”. (Čas 1889) — “Kdo se podívá pozorněji na náš život veřejný, neuvidí pouze to slabošské žebráctví, ale potká se se zvláštním typem intrikánů. Intrikánství toto otravuje však všecek náš pospolitý život — protože nedovedou být lvové, stávají se liškami, protože nedovedou být hrdinové, stávají se lokaji”. (Česká otázka) — “Je charakteristické, jak se politika ještě téměř všude pojímá jako politi kářství, jako umění napálit, obloudit, jako chytráctví; také u nás je to mínění rozšířeno”. (Světová revoluce) Dne 7. března vzpomínají všichni Čechoslováci narozenin presidenta Osvoboditele; my za hranicemi veřejně, naši doma alespoň ve vzpomínkách. My dnes přinášíme místo obvyklých oslavných článků výběr citátů z Masarykova díla, a to takových, které jsou platné i pro dnešek. Masaryk dnešku [pageend6]ČESKOSLOVENSKÉ NOVINY STRANA 7 Pod vedením francouzského národohospodáře Jean Monneta a belgického státníka Paul Henri Spaaka vedla se v minulém roce a letos v Brusselu jednání o utvoření společného trhu v Evropě. Jádrem této organisace — uskuteění-li se budou Francie, Belgie, Záp. Německo, Itálie, Holandsko a Luxemburg, tedy státy, jež tvoří od určité doby Evropské Společenství Uhlí a Železa. Dle připravovaných plánů má být zřízen společný trh pro 160 milionů obyvatel oněch šesti států, celní tarify mezi státy-účastní- ky mají být v prvních čtyřech letech sníženy o 33% a do 15 let mají být úplně zrušeny. Během stejných lhůt se mají zavést společné celní tarify vůči ostatním státům jež by byly průměrně nižší než francouzské a poněkud vyšší než holandské. Dále se mají zrušit vyšší dopravní tarify proti zboží pocházející z druhých zemí, zavést volný pohyb kapitálu z jednoho státu do druhého, zařídit volný pohyb dělníků mezi súčastněnými státy a konečně zavěsti stejné pracovní podmínky pro dělnictvo všech členských států. Volný pohyb kapitálu by usnadnil evropským průmyslníkům investovat jejich přebytky do zemí, kde by byly nejvýhodnější podmínky. Volný pohyb dělníků by prospěl jednak Záp. Německu a doplnil jeho prořídlé dělnické kádry, jednak by ulehčil Itálii odsáním nezaměstnaných. Záp. Německo vítá v zásadě myšlenku evropského trhu, ale nedívá se příznivě na požadavek aby zavedlo pro své dělnictvo sociální zajištění a výhody přiznané pracovníkům ve Francii; německé dělnické unie ovšem vyhlídky na zlepěení životního standardu svých členů vřele vítají. Ještě před několika desítiletími Velká Britanie si mohla snadno dovolit samolibě hlásané hospodářské i politické “splendid isolation”, ale dnes jsou okolnosti silně změněny. Pozorujíc jednání o společný evropský trh vedená v Belgii, Anglie si rychle uvědomila, že by se ocitla v nepříznivé a pro ni hospodářsky nevýhodné situaci kdyby setrvala mimo chystanou novou organisaci; uvědomila si, že by mnohé anglické produkty nesnesly v konkurenci cla šesti členských států a že by hospodářsky veliký zisk připadl Záp. Německu. Aby tedy Anglie nebyla vyloučena, navrhl loni na podzim HaroldMac- millan — ještě ve své funkci jako Chancellor of the Exchequer — plán širšího společenství zřízením Oblasti Svobodného Obchodu, k němuž by přistoupila Anglie a dalších 9-10 států v Evropě. Budoucí členské státy Společného Evropskqho Trhu nezapomínajíce na dřívější smutné zkušenosti . s odkládací taktikou V. Britanie prohlásily, že zajisté vítají anglickou iniciativu, ale že chtějí zřídit organisaci S. E. T. v krátké době a že pak se může jednat o britském návrhu na zřízení Oblasti Svobodného Obchodu. Dle této proposice by do O. S. O. vstoupilo vedle 6 států Spol. Evropského trhu ještě An- lie, Skandinávské státy, Irsko, Island, Portugalsko, Švýcarsko, Rakousko a Řecko. Tím bv se zřídila oblast se 260 miliony obyvatel — větší to obchodní trh než Spojené státy nebo Rusko. Dle anglického návrhu by se pak určité průmyslové výrobky mohly v této oblasti pohybovat bezcelně na rozdíl od S. E. T. by nebyl společný celní tarif, což by Anglii umožnilo poskytovat národům britského Com- monwealth říšské preference na zemědělské výrobky, jež tvoří téměř 90% vývozu zemí britského sou- ručenství do Anglie. Dne 7. února vydala Anglická vláda “Bílý papír”, kde doporučuje, aby se utvořila skupina znalců, kteří by měli připravit návrh na konvenci o oblasti svobodného trhu. To je úplný obrat od dosavadní politiky britské vlády, jež do nedávné doby zastávala zdrženlivost vůči snahám evropských států o spolupráci a integraci. I ve Francii se zdá, že existují příznivé podmínky pro plán, třebaže čtyři bývalí min. předsedové a to Edgar Faure, Joseph Laniel, Antoine Pinay a Paul Renaud se podepsali na návrh ve franc. Nár. Shromáždění, jímž by se celý plán uvedl v niveč. Ale min. předseda Guy Mollet zjistil, že jeho politický odpůrce E. Faure přivedl návrh v život a druzí tři bývalí min. předsedové jen omylem přidali svůj podpis, který po vysvětlení odvolali. Když došlo k hlasování, franc. parlament schválil 331 hlasy proti 210 “v zásadě” účast Francie na S. E. T. To ovšem ještě neznamená, že Francie přistoupila definitivně ku společnému trhu; parlament kdysi podobně schválil “v zásadě” přistoupení Francie k Evropskému Obrannému Společenství, ale v konečné fási věc odmítl. Přes to však lze pevně doufat, že francouzský parlament při definitivním hlasování projeví svůj souhlas s přistoupením Francie ku S. E. T., neboť i pro ni se politické i hospodářské poměry v posledn době změnily. — Dojde-li v první fási integrace k utvoření Společného Evropského Trhu bude to znamenat značnou konsolidaci hospodářských i politických poměrů a příznivé důsledky jichž si přejí všichni zastánci míru. FRANTIŠEK LIBERECKÝ Společný evropský trh [pageend7]STRANA 8 ČESKOSLOVENSKÉ NOVINY BOJ O DUŠI NÁRODA Letošní rok je pro velký národ indický rokem jubilejním — před deseti lety dosáhl politické svobody. Jeho velký vůdce Mohandas Karamčand Gandhi byl> 30. ledna 1948 zavražděn kulí fanatického odpůrce z vlastního národa. Zápas lidii maďarského za osvobození v době přítomné nutí k srovnání a k závěrům i pro národ český a slovenský. Tragický boj maďarského lidu námi otřásl. Známe jeho oprávnění; vždyť náš vlastní národ trpí pod týmž terorem a stejně touží po osvobození. Obdivujeme se statečnosti a odhodlanosti Maďarů a cítíme hlubokou vděčnost za strašlivou oběť, kterou platili i za nás. Jsme přesvědčeni, že jejich oběť není marná. Víc než cokoli jiného ukázalo maďarské povstání světu pravou podstatu sovětského režimu. V zemích svobodného světa bylo mnoho takových, —• kdo se dali oklamat koexistenčními úsměvy a kteří teď vidí pod masky těch, kdo se vydávají za představitele pracující třídy. bil, že maďarská armáda se postavila na stranu lidu. A když tisíce neozbrojených lidí mělo odvahu několik hodin po masakru se vrátit na zkrvavená místa, aby znovu demonstrovali za svobodu, tu jejich mravní statečnost tak zapůsobila na ruské vojáky, že buď opouštěli tanky, nebo se obraceli bez výstřelu. Úspěch povstání byl korunován tím, že veškeré dělnictvo zastavilo práci a vláda musila ustoupit na celé čáře. Oposice proti Gandhimu ve vlastním národě slábla, když se stalo známým, čeho Gandhi už tímto způsobem dosáhl pro svoje utištěné krajany v Jižní Africe. Své spolubojovníky vedl neúnavně k tomu, aby dobře rozlišovali dvě podstatně rozdílné věci: nespravedlivý systém, a odpůrce, které nutno hledět získávat apelem na lidské svědomí a nepřestávat v nich vidět své bližní. Mad‘arské povstání ukázalo, jak právě ti, kdo do nedávna byli ještě v řadách komunistů, se postavili statečně za požadavky národa. PŘEMYSL PITTER Dnes po událostech v Maďarsku snad lépe porozumíme Gandhiovým slovům. Nesliboval si také trvalého míru od vítězství, které by bylo jen výsledkem vnějších okolností. Za pravé vínězství pokládal Gandhi jen takový stav, v němž odpůrce sám uznal požadavky Indie. To se skutečně stalo po válce. V anglickém národě Gandhiovou zásluhou vzrostla taková úcta k indickému lidu, že britská politika vůči Indii se musila změnit. Dne 15. srpna 1947 byla prohlášena úplná samostatnost Indie. Avšak Gandhimu nebylo dáno, aby se mohl podílet na dalším budování svobody. Za půl roku nato padl výstřel, který ukončil jeho pozemskou pouť. Indie ztratila svého velikého vůdce v době, kdy náboženské vášně byly znovu rozpoutány a země se rozpadala ve dvě nepřátelské části. Mnozí se ptali, nebylo-li tím Gandhiovo dílo zničeno. Naopak. Tato oběť jen upevnila jeho dílo. Zahanbení odpůrci hledali cestu k sobě. A dnes Gandhiův duch působí dále v mnoha jeho žácích, kteří se snaží do- prorocky viděl to, co myslící lidé poznávají teprve dnes pod hrozbou technického pokroku: skutečnost, že v moderní době nemůže násilný boj se zbraněmi vést k osvobození národa. Proto Gandhi vědomě vychovával lid k boji beznásilnému. Hlásal: “Pomoci nám může jen to, že přestaneme své utlačo- vatele podporovat. Nechceme již pracovat s těmi, kdo drží náš národ v hanebném poddanství”. “Všechen boj musí být veden bez násilných činů a bez nízkosti. Jinak jsme odsouzeni k porážce, byť jsme i zdánlivě zvítězili.” Avšak nyní nastal tragický obrat: Rusko nasadilo plnou vojenskou moc. S mnoha stran se poukazuje na neblahý účinek britsko-francouzsko-israelské akce na Blízkém Východě. Nesporně měla vliv na sovětskou taktiku. Ale přímý podnět k zasáhnutí ruských sil byl dán ultimatem maďarské mládeže a vojska, že zaženou ruské oddíly násilím, jestliže v krátké lhůtě neopustí Maďarsko. Tedy otevřená vyhrůžka násilného boje. To vyprovokovalo protivníka k tomu, aby dokázal svou drtivou moc. Jakmile maďarský lid spolehl víc na zbraně než na mravní sílu, opustil půdu, na níž měl převahu. Nepřipomíná nám to slova z odkazu Palackého? (“Kdykoli jsme vítězili, dálo se to více silou ducha než mocí fysickou.”) Při dnešní vyspělé válečné technice může malý národ tím méně obstát ve vojenském utkání s velmocí. Zdálo by se tedy, že věc osvobození podmaněných národů je beznadějná. Nikoli. Vzpomeňme, že právě před deseti lety dosáhl svobody národ, který se dobrovolně zřekl všech násilných metod. Po dvě stě let byla Indie v područí Velké Britanie. Jak je možné, že zvítězil národ bez vojska a zbraní proti vysoce vyzbrojené velmoci? Je to dílo Gandhiho, který již před čtyřiceti lety Avšak i nám, kteří jsme komunistům nevěřili, jsou maďarské události velkým poučením, ano prstem Božím. Názorně nám dokazují, že se malý národ nemůže v moderní době násilnými prostředky uhájit proti dokonale vyzbrojené velmoci. I kdyby jiná velmoc mu poskytla vojenskou pomoc, byl by výsledek žalostný. Usurpátor by snad byl potlačen, ale v průběhu bojů by byl národ zdecimován a jeho země úplně zpustošena, jako se stalo v Koreji. Možná, že by to i znamenalo vznik třetí světové války a svět by zaplanul žárem atomových výbuchů a byl zahalen ničivými radioaktivními vlnami. Jestliže však ozbrojený odboj je marný a zhoubný — co tedy zbývá? Všimněme si počátků maďarského povstání. Dokud povstalci neměli zbraně, šli od úspěchu k úspěchu. Vláda musila dělat stále větší ústupky, když spisovatelé, studenti a dělníci měli odvahu hromadně se ozvat proti nesvobodě. Došlo k ohromným pokojným demonstracím neozbrojeného lidu. Brutální zásah tajné policie a ruských tanků způso- [pageend8]ČESKOSLOVENSKÉ NOVINY STRANA 9 končit na různých polích, co Gandhi sám již nemohl vykonat. Gandhi svými beznásilnými metodami boje ukazuje všemu světu cestu k novým metám. Pozastavili jsme se často nad vnějšími věcmi jeho působení, jako byly jeho kolovrat a posty, které více či méně vyvěrají z indických poměrů a tradic. Ovšemže nelze jeho metody jen tak přenášet na evropské pole. Avšak smysl a obsah Gandhiovy “satyagrahy” (což značí síla duše v pravdě a dobrotě) je vlastně i obsahem učení Ježíšova. Kdyby “Západ” byl opravdu křesťanským, byl by už také našel způsob, jak čelit rozmachu rozkladných sil utlačovatelů bez války. Maďarsko krvavě doplácí na tento náš západnický nedostatek. Přejeme si jistě, aby osvobození naší vlasti se dálo způsobem méně bolestným. Proto je třeba, abychom opustili zastaralé způsoby myšlení a věnovali pozornost novým. Gandhi zdůraznil, že každý čin nenávisti a násilí prodlužuje boj a ohrožuje vítězství. Nevidíme to jasné na maďarském přikladu? Jsme sami proti takovýmto činům imunní? Dovedeme si představit pasivní odpor národa bez krvavých činů odvety? Je jistě třeba vzdorovat zlu. Tím, že odmítáme se účastnit na jeho provádění. Ale bojkot a stávky nesmějí být provázeny násilnými činy. Nastane i v našem národě chvíle, kdy tajený odpor se stane zjevným. Kéž by pak národ spoléhal cele na síly mravní a nedal se svést k boji brutálnímu! Smýšlení našeho exilu nebude bez vlivu na postoj národa. Proto je naším předním úkolem, abychom studovali metody nenásilného boje. Tak zmizí z našich myslí i projevů spoléhání na světské moci a velmoci a poroste v nás a našem lidu síla ducha, která povede k vítězství. Přesná adresa Svazu čs. důstojníků v exlu: Free Czechoslovak Officers Asn. P. O. B 18 New York 21, N. Y. USA. Československá emigrace ve Velké Britanii VÁCLAV HOLUB Centrem prvé československé zahraniční akce byla Paříž. Druhý odboj byl sice zahájen také v Paříži, ale po kapitulaci Francie přešlo jeho vedení do Londýna. Londýn byl konečně po celou druhou válku střediskem světového dění, kde se plánovala a činila všechna historická rozhodnutí. Také naše nynější třetí zahraniční akce byla nastartována v Londýně, kde byly též učiněny prvé kroky čs. exilu v boji proti dnešnímu režimu v Československu. Stalo se tak na známé — politicky a propagačně dobře volené — veřejné schůzi československých poslanců v Caxton Halí, umožněné tehdy britskou dělnickou vládou několik týdnů po únorovém puči. Hned tehdy se přihlásila k spolupráci řada vynikajících a osvědčených britských přátel, kteří stáli při nás v dobách dobrých i zlých. Dnes už je na čase také říci, že zvláštní zájem o naší věc a náš osud projevil tehdejší zahraniční ministr a náš velký přítel, zemřelý Ernest Bevin, který se stal později, právě v důsledku československých událostí, jedním z hlavních architektů Atlantického paktu. Veřejné schůzi v Londýně předcházela sice intensivní sociální činnost prováděná v nejrůznějších místech svobodné Evropy, avšak projev poslanců-exulantů v Londýně byl prvým politickým činem dnešního exilu; bylo tu veřejně na významné spojenecké půdě a za účasti oficielních zástupců britského politického života odsouzeno komunistické násilí a v souladu se smýšlením domova proklamovány cíle a požadavky exilu: Svobodné, nezávislé a demokratické Československo. I když politickým střediskem demokratického světa usilujícího o vítězství svobody a porážku komunismu staly se dnes Spojené státy americké, Velká Britanie zůstává druhým nej důležitějším místem v svobodném světě a určitě prvým v Evropě. To samo o sobě určuje význam Britanie v dnešním osudovém zápolení a ukládá některé významné povinnosti i nám čs. exulantům. Při všech potížích, kterých není nikdy ušetřen žádný exil, nutno říci, že čs. uprchlíci v Anglii, společně s těmi, kdož si už před tím zvolili tuto zem jako svoji vlast, konali a konají dobrou práci. Střediskem této nejrůznější a rozsáhlé činnosti je samozřejmě Londýn, kde také působí většina z oněch asi osmi tisíc Čechů a Slováků, kteří žijí na těchto ostrovech. Hodně přes tisíc čs. exulantů od roku 1948 až po dnešní dobu, na cestě do Ameriky, Austrálie a Kanady, Londýnem fakticky jen prošlo. A stále další odjíždějí z Anglie, zatím co noví exulanti z Německa a Rakouska i dnes přijíždějí. Zásluhu o plynulou emigraci do Anglie a to i lidí starších, nemocných či s početnými rodinami má Czech Refugee Trust Fund, který dosud vykonal a koná pro čs.- uprchlíky v Anglii neocenitelnou službu. Jeho blahodárná činnost je velmi rozmanitá a rozsáhlá. Myslím, že není čs. uprchlíka v Anglii, který by nebyl této sociální instituci vděčen. O politický, kulturní tělovýchovný a sociální život se starají nejrůznější spolky a organisace, kterých i zde, jako všude jinde, je značný počet. Je však třeba hned dodat, že si vzájemně nepřekážejí a že se nehašteří. Po počátečních neshodách a i sporech, exilový život se tu velmi uklidnil a zkonso- lidoval. Není konfliktů, třenic ani nenávisti. Všechny organisace, které stojí na principu státní československé jednoty jsou soustřeďovány v koordinačním sboru, který zejména po stránce organisačně-technické řídí jejich činnost. Tento způsob spolupráce se velmi osvědčil. I nejlepší koordinace by však nepomohla, kdyby tu nebylo dobré vůle, tolerance a vzájemné loyality. Té bylo dostatek a proto se zdařily politicky tak významné akce jakou byla “lidická demonstrace” v roku 1955. kdy po[pageend9]STRANA 10 ČESKOSLOVENSKÉ NOVINY hotovostí čs. exulantů jsme pražským komunistickým agitátorům v čele s prof. Hromádkou znemožnili, aby mohli zneužít památky lidických mučedníků a demonstrační průvod čs. uprchlíků Londýnem v době návštěvy Chruščeva a Bulganina loňského roku. Obě akce měly v Britanii i ve světě velikou publicitu a byly dokladem imposantní jednoty a pohotovosti čs. exulantů i starousedlíků v Anglii. Střediskem národního života je Národní dům, který je majetkem Cs. kolonie v Londýně. V budově cvičí také příslušníci velmi aktivní londýnské jednoty Sokol, pořádají se tu schůze a oslavy. O osvětovou a divadelní činnost se stará s velikým úspěchem Dramatický odbor Klubu čs. kolonie, J. K. Tyl, který tu vykonal veliký kus dobré národní a uvědomovací práce. Aktivní a významnou organisací je CsOL, která má v Londýně svoje ústředí. CsOL vydává časopis “Osvobození”. Z CsOL úzce spolupracuje Svaz letců svobodného Československa, sdružení to letců z poslední války. O sociální činnost pečuje od samého začátku Cs. Pomocný výbor spolu s Anglo - Czechoslovak Welfare Association. Činnosti v druhé organisa- ci se zúčastňují také naši angličtí přátelé. V oboru sociální činnosti se též znamenitě uplatňuje Cs. ženská národní rada v Londýně, která mimo to se zdarem využívá každé příležitosti k tomu, aby v anglických kruzích propagovala dobré jméno Masarykova Československa. Zvláštní zmínky si zaslouží Cyrilometodějská Liga, která se stará o udržování české školy. Sobotní vyučování navštěvuje na 50 dětí z československých i smíšených rodin. Přednáškovou a studijní činnost vyvíjí Ústav E. Beneše, který vydal velmi mnoho zajímavých publikací. Ústav má rozsáhlý archiv. Konečně má v Londýně svoje ústředí i Syndikát českých novinářů, který je též členem koordinačního sboru. O politickou a politicky propagační práci se stará Obl. sbor Rady svobodného Československa v Londýně. Rada vydává v měsíčních intervalech anglický a československý bulletin ve kterém soustavně informuje jak britský tisk a instituce, tak veřejné činitele i československé exulanty o poměrech a vývoji v CSR, i o práci a úsilí exilu. Cena těchto informací je v tom, že jsou soustavné a pravidelné. Mimo to, byly uspořádány mnohé přednášky a projevy a vydány tiskem různé studie a propagační materiál. Nezapomíná se samozřejmě na udržování a navazování kontaktů jak s britskými politickými a vlivnými kruhy, tak s representacemi ostatních národních exilových skupin. V celku lze říci, že českoslovenští exulanti společně s našimi krajany trvale zde usazenými, vytvořili uprostřed zdravého a klidného života britského lidu, spořádanou a aktívni jednotku. Všude, kde naši lidé pracují, ať v továrně, na poli, obchodě či kanceláři, v nemocnici, divadle, na universitě, ve filmu či na letišti, ať jako zaměstnanci či zaměstnavatelé, všude dosahují znamenitých výsledků. Starají se tak o udržení dobrého jména demokratického Československa, o jehož vynikající pověst se zasloužili zejména naši letci, vojáci a významní jedinci v druhém odboji. Nám exulantům, kteří neustále myslíme a musíme myslet na budoucnost Československa a jeho příští sociální, ekonomickou a politickou náplň, může být tato, dnes se bohužel neustále geograficky zmenšující velmoc — ale stále velká, statečná a hrdá zem — v mnohém ohledu vzorem. Uskuteční-li se moskevské plány, splyne československé hospodářství se sovětským dokonaleji, než hospodářství kteréhokoliv jiného porobeného státu. Všimněme si nejdříve k čemu se zavazuje Sovětský svaz. Dodá pro naši spotřebu 250.000 tun obili. Dnes je ve světě nadbytek obilí a bylo již oznámeno -— že na příklad Amerika dodá Polsku část potřebného zrna a to bez závazků, bez velikého vyjednávání a velkolepých vládních návštěv. Avšak nedávná zpráva o budoucích vývozech sovětského obilí ukazuje, že Moskva je dobročinná k sobě, když nám odporo- dává přebytečné obilí. Z obilních trhů v Evropě se hlásí, že Sověty vrhnou na evropská, především středo-evropská obytiště své přebytky. Všechny porobené národy mají totiž nedostatek obilí. Nedostatek zaviněný jednak špatným hospodařením kolektivů a jednak přesunem pracovních sil ze zemědělství do průmyslu. Tento přesun si vyžádaly dodávkové povinnosti středo - evropských národů Sovětům. Dodávkami obilí napravuje tedy Moskva jen to, co sama zavinila. Důvod k sovětským dodávkám aluminia a chromové oceli je již známý z minulých případů. Náš dělník bude dále vyrábět zbraně pro mocenskou sovětskou zahraniční politiku a režim je bude dodávat do zemí, které jsou právě na programu sovětské expanse. Pokus o větší hospodářské připoutáni Československa k Sovětskému svazu je politická obdoba nové integrace sovětského bloku, k níž směřuje oživení staré Kominformy. Zprávy, že tato otázka byla diskutována při návštěvě československé delegace se opět vynořily zvláště v souvislosti s článkem v měsíčníku “Komunista”. V něm se konstatuje, že je nepřirozené, aby jednotlivé komunistické strany ve světě nebyly vázány jednotnou koordinací; nemohou prý být odkázány samy na sebe. Podle moskevského měsíčníku přišla prý doba, kdy by se Sověty měly pokusit o nové ústředí, třeba v jiné formě. Otřesy v sovětském bloku byly v poslední době tak mocné, že Kreml považuje za nutné pokusit se o novou integraci komunistických stran ve světě a je těžké vynalézt něco zcela jiného než byla Kominforma. A stejně také rozklí- žené hospodářství bloku vyžaduje nová opatření a je přirozené, že Moskva začíná se vždy “věrným a oddaným československým režimem.” To, co přinesli českoslovenští komunističtí předáci z výpravy na východ, nevěští mnoho dobrého. Bude třeba velmi bedlivě sledovat, k jakým cílům dojdou další podrobné porady mezi odborníky o splynutí československého hospodářství se sovětským. Avšak ještě důležitější jsou politická opatření, která se v krátké době jistě projeví jako výsledek moskevských porad. — Jedno je však již nyní jisté: pražský režim nedovedl získat pro Československo aspoň poměrnou nezávislost, ani v hospodářství ani v zahraniční politice an SPOLEHLIVÍ OTROCI [pageend10]ČESKOSLOVENSKÉ NOVINY STRANA II t Jedno z velkých amerických nakladatelství, Houghton Mifflin v Bostonu, vydalo román o československých událostech z jara onoho osudného roku 1948. Román má titul: ‘‘Zahraniční ministr” a jeho autorem je Leo Lania. Hrdinou tohoto příběhu je Jan Masaryk a námětem je Masarykova nevysvětlená smrt — vražda nebo sebevražda — ve studených ranních hodinách březnového dne. Je to syn velkého filosofa a zakladatele státu, je to zahraniční ministr, který za druhé světové války pracoval pro svou zemi v Anglii a ve Spojených státech, a který se po válce vrátil do stověžatého hlavního města své země, aby v ní pokračoval jako člen vlády v práci za udržení svobody a nezávislosti proti hrozícímu přívalu komunistických usurpátorů. Leo Lania je celou svou kariérou kvalifikován, aby takový román napsal. Narodil se v Maďarsku a sotva dosáhl dvacátého roku, už byl známý jako mezinárodní žurnalista a reportér. Od počátku své kariéry se Lania dostával do rozporů s diktaturami. Roku 1922 byl nucen prchat z Itálie pro své reportáže o rostoucí moci fašismu. O deset let později odešel Lania z Německa pro svou reportáž o vzestupu Adolfa Hitlera, kterou napsal pro chicagský deník “Chicago Daily News”. Lania ztrávil deset dní pod falešným jménem v osobním styku s Hitlerem, stejně jako před tím seděl za stejným psacím stolem s Benito Mussolinim. Kromě autobigrafické zpovědi, nazvané “Devět životů v Evropě” napsal Leo Lania čtyři romány: “Zaslíbená země”, “ Poutnici bez svatyně”, “Nejtemnější hodina" a “Dnes jsme bratři”. Všechny se odehrávají v politické přítomnosti. Jejich námětem je zápas dnešního člověka za politickou a ideologickou víru a o praktické rozřešení věčných problémů existenčních. Děj románu “Zahraniční ministr” se odehrává ve dvanácti hodinách jednoho dne z počátku března 1948 ve stověžatém hlavním městě středoevropské republiky. President tráví dny, trýzněn bolestnou chorobou, na Hradě. Ve vládních budovách ujali se veřejných věcí komunisté, kteří se před nedávném zmocnili vlády. Ve starém kamenném paláci zahraničního ministerstva má svůj soukromý byt zahraniční ministr. Je to člověk vyrostlý v kultuře západního světa, uhlazený, zvyklý nutným kompromisům svého povolání. Dnes však minula doba kompromisu. Je třeba se rozhodnout pro jednu ze dvou možností. Když byl naposledy v zahraničí s delegací svého státu, přemlouvali ho přátelé, aby se domů nevracel. Věřil však, že jeho povinnost je být doma a vypořádat se za svým vlastním stolem se svým problémem. V posledních dnech mluvil s velvyslancem Sovětů, který vypracoval manévr politického převratu ve středoevropské zemi. A dívaje se do jeho studených, šedivých očí, zahraniční ministr si stále jasněji uvědomoval, že není rozdílu mezi nacisty, proti nimiž bojoval deset let, a mezi komunisty, kteří teď ovládli zemi. Tito komunisté jednali jako stroje, byli strašliví byrokraté, a při pohledu na ně začal vůbec pochybovat o tom, zda se Rusové dovedou ještě smát. Tento sovětský komisař mu připadal jako nelidský synthetický výrobek, zhotovený na běžícím pásu komunistické ideologické produkce. Ministr vyjde ze své úřadovny na staré náměstí. Venku čeká zástup lidí, z nichž ho nikdo neosloví, jen se ndčky na něho dívají, jako by od něho čekali nějakou odpověď. Má pocit jako by to byl zástup dětí, které se chtějí zeptat, co se vlastně stalo. Zatím, co ho odváží auto, vrací se ministr v duchu do oné doby svého mládí, kdy na něho pokřikovaly děti ve škole, že jeho otec je zaprodán Židům. Uvědomuje si že byl vlastně bojovník a nikdy si nedal nic líbit. Což teď? — Auto zastaví před Hradem, a president ho čeká ve své pracovně. Je to zestárlý muž, zlomený nemocí. President vysvětluje, proč si uvědomil, že odpor není možný: telefonoval mu sovětský velvyslanec a o jeho slovech nebylo žádné pochyby. Ministr řekne, že přes to je třeba něco podniknout. Když však vidí tázavý a vyčerpaný pohled presidentův, pocíti ostych za svou útočnost. Uvědomí si, že tento muž je ku podivu jen o sedm let starší nežli on sám. Vyčerpal svůj život prací za svobodu svého lidu, bez nejmenší starosti o osobní slávu nebo osobní zisk. President pak oznamuje zahraničnímu ministru, že podá resignaci a že se svou ženou odejde na venkov. Nemůže jinak v této pokročilé době, když už komunisté došli ve své bezohlednosti tak daleko, že posilají ministrům pumy, skryté v poštovních balících a pokoušejí se je zavraždit. Komunisté chtěli vyprovokovat vládu k silným opatřením. “Padli jsme do jejich pasti”, praví president. “Proč jste přijal resignaci našich, demokratických ministrů?” ptá se zahraniční ministr opět důrazně. Očekával rozhodnou odpověď, ale president vysvětluje své jednání trpělivě, jako učitel špatně chápajícímu žákovi, proč přijal návrh komunistického ministerského předsedy na sestavení vlády z komunistů a jejich přisluhova- čů. A president závěrem poradil svému zahraničnímu ministrovi, aby opustil zemi, pokud je to možné. Romanopisec Leo Lania postavil proti demokratu, zahraničnímu ministrovi — smýšlenou postavu typického komunisty. Dal mu jméno Karel Muna. Dnes se tento Muna vynořil jako jeden z předních komunistů v zemi, redaktor komunistického deníku. Lania rozvedl svůj románový děj ještě několika jinými, na půl smýšlenými, na půl historickými postavami, jako je americká spisovatelka, ministrova přítelkyně, se kterou se jednou seznámil při zasedání Spojených národů v Novém Yorku. Všechny tyto vedlejší postavy poznáváme v myšlenkách hrdiny románu, který zatím odjíždí autem z Hradu. Dole na nměstí je nucen vůz zastavit: demonstranti zatarasili cestu, jsou to zřejmě mladí lidé, studenti. Provolávají slávu demokratické republice a hanbu komunistům. Policie, střelba, krveprolití. Ministr měl v úmyslu vyhnout se večírku u komunistického ministerského předsedy. Ale teď když viděl mrtvé a LEO LANIA: ZAHRANIČNÍ MINISTR KNIHY [pageend11]STRANA 12 ČESKOSLOVENSKÉ NOVINY raněné na dlažbě, rozhodl se zajet na recepci, kam byl také pozván diplomatický sbor. Hosté ještě zřejmě nevěděli o studentské demonstraci. Ministerský předseda byl však očividně nervosní. Promluvil krátce k hostům a pak zmizel do zadního pokoje. Byl provázen členy policie, kteří měli na sobě kožené kabáty a neodložili v šatně ani své revolvery. Tam vzadu se zřejmě konala nějaká tajná porada a muži v kožených kabátech nedovolovali nikomu přístup. Když zahraniční ministr opustil večírek u ministerského předsedy, uvědomil si, že je ustavičně sledován dvěma muži v automobilu, který jel těsně za ním. Po celou tu dobu vzpomínání vrací se však stále osudová otázka: mám zůstat či odejít? Mohu prospět lépe za hranicemi či tady? Když se ministr vrátil k paláci zahraničního ministerstva, viděl, že před dlouhou fasádou staré budovy patroluje tak zvaná dělnická milice, útočná armáda komunistické strany. Uvědomil si, že ještě nikdy před tím zde dělnické milicionáře neviděl. Ministr ztrávil noc ve svém pokoji. Z temného okna viděl dole přecházet tajné komunistické policisty. Nestřeží jen jeho, celý národ je takto střežen. Jak je odtud východisko? Sebevražda? Útěk? Ani to, ani ono. Ticho je přerušeno zvukem telefonu. Je to žena presidentova, která mu chce něco sdělit. Je však zřejmo, že si je vědoma toho, že policie hovor odposlouchává. Proto mu řekne jen váhavě, aby se dobře vyspal, aby ráno posilněn mohl časně vstávat . . . Rozumí. Ale je už rozhodnut. Ví, že národ mu bude rozumět. Dole pod okny zazněla siréna policejního auta. Tři muži vstoupili. Ministr poznal jednoho z nich: je to Karel Muna. Když vstoupil do pokoje, řekl Muna: “Obávám se, že budete musit jít s námi”. — “Mohu se aspoň obléci?”,ptal se ministr. Jde ke koupelně. Jakmile se obrátil zády, pokynul Muna na své muže. Jeden přiskočil a udeřil ministra pažbou pistole přes hlavu. Ministr jen nejasně cítí, že ho zvedají a že ho vlekou k oknu. Jak zavanul čerstvý vzduch, snažil se ještě prsty zachytit se za zídT Vydal právě Bertram D. Wolfe (nakladatelství Praeger, 322 stránek, cena $ 3.95), nesporně jeden z nejcenějších příspěvků pro studium vývoje poměrů a proměnlivých směrnic politiky Sovětského svazu, jaký se objevil na americkém knižním trhu od Stalinovy smrti. Je založena na spoustě věrohodných informací pečlivě sebraných a podaných se vzácnou přesvědčivostí. Autor platí za vynikajícího znalce Sovětského svazu a jeho vůdčích osobností, Lenina, Trockého a Stalina, jejichž životem, působením a vlivem na komunistickou theorii a praxi, se zabýval ve svých třech monografiích. A jako politický poradce Voice of Amerika jistě má přístup ke všem nejnovějším zprávám, co se děje za železnou oponou. Kniha ie rozdělena na tři části: první je přehled a výklad událostí, jež se odehrály po Stalinově smrti; druhá ie věnována pronikavérmi rozboru odhalení zločinů inspirovaných Stalinem, jak je podal Chruščev na posledním kongresu komunistické strany; a konečně třetí je komentovanou snůškou mnoha nových nebo málo známých dokumentů, mezi nimi pověstné závěti umírajícího Lenina, když — ovšem už pozdě — dospěl k poznání, že Stalin soustředil ve svých rukou příliš mnoho moci a že by měl být zbaven místa generálního tajemníka strany. Protože je tak dobře obeznámen s komunistickou filosofií a politikou, nemá Bertram D. Wolfe příliš vysoké mínění o růžových nadějích těch, kdo přes všechna zklamaání ještě pořád chtějí vidět v každém smířlivějším gestu Kremlu úsvit nové doby, přechod k umírněnosti a dokonce známku odhodlání žít po svém, ale nechat také jiné žít, jak si přejí. Komunistický totalism nutně vede k ustavičné válce na dvou frontách: vnitřní, proti vlastnímu ujařmenému lidu, a vnější, proti svobodnému světu. Obě tyto fronty jsou nerozlučně spjaty jako spojené nádoby, protože režim, který nenechá žít v pokoji svůj vlastní lid, nemůže dát pokoj jiným a nemůže s nimi žít v trvalém míru jako rovný s rovným. Při rozboru Chruščevovy sensační řeči za- zavřenými dveřmi komunistického kongresu autor v ní shledává četné nesrovnalosti, protiklady a hlavně nedostatek upřímnosti a dochází k závěru, že Chruščev neřekl všechno, ba zcela záměrně mnoho zatajil, aby svedl svět na scestí. Tak na př. ani slovem nezavadil o nejčernější Stalinův zločin, hladomor a bezuzdný teror pro urychlení kolektivisace zemědělství, což mělo za následek smrt milionů lidí. Nejen že to Chruščev nekritisoval a neodsuzoval, ba právě naopak — přičetl to Stalinovy za jeho největší zásluhu o upevnění komunistického režimu. Wolfe vidí v Chruščevovi vychytralého pokrytce, vlka, jenž na chvíli si na sebe navlékl beránčí kůži, ale stejně jako ostatní mocipáni v Kremlu je v jádře stalinista a spoluvinník zločinů zemřelého tyrana. Ostatně, své pravé ledví Chruščev s Malenkovem víc než s dostatek ukázali za nedávné své návštěvy Budapešti, kam přijeli smluvit s Radarovou vládou bezvýhradný návrat ke stalinskému režimu a methodám teroru. Wolfcho nová kniha si zaslouží pilného studia ředitelů zahraniční politiky jak ve státním departmentu, tak v kongres- ních výborech. Než i široká veřejnost by jí měla věnovat zvýšenou pozornost, aby tak lehce nenaletěla na komunisty nastražené vějičky a vidinou pokojného soužití se nedala ukolébat ve stav ospalosti. Jinak bychom se mohli jednoho dne dočkat ošklivého probuzení-’’ by bylo pozdě. DVĚ VĚCI V BŘEZNU MUSÍM POSLAT; DAŇOVÉ PŘIZNANÍ A SRDEČNÝ POZDRAV ČESKOSLOVENSKÝM NOVI- NÁM ku u okna. Ale cítil ostrou ránu pistolí přes prsty a bolest mu projela tělem. Cítil prázdný prostor a znovu mu blesklo hlavou: “Oni tomu budou rozumět . . KRUSHCHEV AND STALIN'S GHOS1 O. Pet} fek [pageend12]ČESKOSLOVENSKÉ NOVINY STRANA 13 SVĚT NOVIN ZDENĚK SLOUKA Mám před sebou dva papíry — člověk by málem řekl dokumenty. Na jednom z nich je přilepen výstřižek z Rudého práva. Neznámý psáč se v dosti dlouhém odstavci zle rozkatil na americké paliče knih, kteří prý zasáhnou svou pochodní zla kdejakého pokrokového autora a vymýtí jeho díla z obchodů a knihoven. Taková je ta americká demokracie, provolává zlobné pero a dělá dva vykřičníky. Druhý dokument je trochu obsažnější. Je to seznam knih, které doporučuji profesoři Newyorské university jako četbu pro studenty mezinárodní politiky. Jsou to klasické věci jako Machiavelli a Bodin. Ale je tu také Engelsův Anti- Duhring a Utopistický a vědecký socialismus. Je tu Marx, od začátku až do konce. Pak Leninův Stát a revoluce,Imperialismus — a poznámka, že se studentům samozřejmě doporučuje číst jeho Sebrané spisy. Stalin — Otázky Marx- leninisinu. Čtyři svazky sebraných spisů čínského Maotsetunga. Všechno v angličtině. V člověku je vždycky jakási zatvrzelá naděje, že některý z psáčů Rudého práva může hříšně poslouchat Svobodnou Evropu a že si jednoho dne řekne-, na to se půjdu podívat a uvidím, že to není pravda. A kromě toho je nesnadné mluvit o takových věcech. Tady v New Yorku jsou samozřejmé, jinde mohou znít jako nesoudný obdiv ke všemu americkému, každý nesoudný omyl je omylný. Protože tato země není bez chyb, bez velkých problémů a bolestí, bez věcí zlých a škodlivých. Tím jsme se dostali na jednu šedivou newyorskou ulici. Chladná dubnová noc je na hranici rána, pod jarní vzduch je provlhlý a stíny lidí se ztrácejí mezi stíny domů. Rok 1956. Viktor Riesel skončil před hodinou svůj televisní program a teď vychází z restaurace, kde se zastavil na šálek horké kávy. Ulicí projede několik aut, jinak je ticho. Viktor Riesel dochází ke svému autu. Jakýsi člověk jde proti němu — asi jeden z těch obvyklých nočních chodců, říká si Riesl a nevšímá si ho. Muž najednou řekne tichým hlasem -. Hej! Riesl zvedne hlavu a než se může dobře rozhlédnout, cosi chladného a lepkavého mu vletí do obličeje. A za vteřinu je v očích a ve tvářích bodavá bolest, v chřípích pálí ostrý pach kyseliny sírové. Riesl je za chvíli v nemocnici a za nějakou dobu přijde zpráva: Navždy slepý. Kyselina mu vypálila oči. Riesl je odborářský novinář. Rieslův otec byl odborářský pracovník, který se snažil očistit svou odborářskou skupinu od darebáků, kteří chtěli na dělnicích vydělávat, a byl ubit k smrti ve třicátých letech. Viktor Riesl pokračoval v otcově práci ve větším měřítku. Scházely se mu zprávy ze všech možných odborářských skupin, dozvěděl se o každé špinavosti a každém špinavci, který chtěl odborů zneužívat. A psal o nich. “Co sledují ti lidé, kteří dělají v odborech darebáctví?” zeptal jsem se jednou Riesla, když jsem se s ním sešel asi půl roku před tím, než byl oslepen. Riesl mi odpověděl: “Mne víc zajímá, co provádějí a jak je dostat ven, než co sledují. Jsou mezi nimi ničemové, kteří chtějí založit v odborových skupinách vlastní diktaturu a hrabat peníze. Tihle lidé mají ovšem podporu komunistů a komunistických agentů, kteří si je kupují, aby se přes ně dostali na taková místa, z kterých by mohli odborové skupiny ovládat. — Protože by se tam nedostali ve volbách, musí to dělat násilím, vyhrožováním a podvody. Platí za to pěknými dolary — ale už se mne neptejte, kde je berou." Rieslův případ vyvolal v celých Spojených státech vzrušení. Policie prošla všemi Rieslovými články, aby poznala, kdo asi nejvíce stál o pomstu. Kruh se zužoval. Po pěti měsících trpělivé práce byli zatčeni dva muži. Oba spolupracovali s člověkem, který hodil Rieslovi do obličeje kyselinu. Třetího našli s prostřelenou hlavou. Nemohl už povědět, kdo ho poslal za Rieslem. Ale vyšetřování pokračuje. Byli zatčeni další lidé, o stupínek výš. Zatím se neví, jak daleko povede červená nit zločinu. Teď se můžeme vrátit k těm prvým dvěma papírům. Výstřižek z Rudého práva o amerických paličích tak zvaných pokrokových knih je najednou směšný, zbytečný, hloupý kus papíru. Ubohý ve své prázdnotě, pokřivený a zažlouklý stejně jako byla mysl člověka, jehož slova byla vytištěna na světovém formátu Rudého práva. Ubohý pisálek, jemuž se třáslo pero, aby nenapsal něco, co by se mohlo znelíbit lidem kdesi vysoko nad ním. Ale v tom třesoucím se peru snad ani nebyl strach. Strach ještě stále může být silný pocit. Byla v něm spíše bezduchost a strašlivá malost. Viktor Riesl je prostý člověk. Když mu kyselina vypálila oči, nechoval se jako hrdinové, kteří jsou pyšni na to, že mohli něco obětovat, ať už pro stranu nebo cokoliv jiného. Ctěl vidět. Tři týdny zápasil v nemocnici se slepotou. Více než tisíc lidí se přihlásilo a nabídlo Rieslovi vlastní zdravé oči. Operace nebyla možná. Nakonec se Riesl musel smířit s tím, že nikdy nebude vidět. Po několika týdnech vyšel z nemocnice s černými brýlemi. Usedl za redakčním stolem a psacím strojem a začal namáhavě psát svůj další sloupek. Riesl napsal: “Je to velký pocit, když se člověk může vrátit na své staré místo a sednout ke svému rozhrkanému psacímu stroji. Přišel jsem sem dnes ráno, narazil jsem na několik psacích stolů a nejdříve jsem se přesvědčil, jestli mi kolegové někde neschovali dýmky. Co se mi stalo, to je dnes už jenom historie. Musíme pokračovat v tom, co jsme dělali před tím." Po těchto slovech se Riesl vrátil k otázkám, které považoval za nejdůležitější. Psát pravdu o každém zlu, které se objeví v odborových skupinách, odkrývat, pranýřovat, napravovat. Vidím před sebou pisálky, Rudého práva. Rychle usednou ke svým psacím strojům a prohlásí: vidíte, taková je ta Amerika! Taková je ta západní demo- [pageend13]STRANA 14 ČESKOSLOVENSKÍ NOVINY krade! Vypalují lidem oči! To dělá ten kapitalismus. To se u nás nemůže stát! Pravda, nemůže se to stát. Nemůže tam být Viktor Riesl, který by mohl sedět za svým psadm strojem pětadvacet let a ukazovat veřejně na každou prolhanost, každý podvod, každé násil- nictví, ať už v odborech, nebo kdekoliv jinde. Zločinci, kteří se skrývali před zákonem a šli proti Rieslovi s kyselinou, museli se plížit nočním New Yorkem. V Praze nebo v Brně by přijelo auto za bílého dne a neznámí lidé by se s Rieslem vypořádali ve jménu zákona. Americká žurnalistika se evropskému a zvláště středoevropskému vkusu často nelibí. Jsou tu večerní plátky, které se honí za sensacemi. Jsou tu nezodpovědní novináři, kteří zneužívají svobody tisku a mají dojem, že mohou psát všechno, co se jim donese k uším, aniž si uvědomili následky. Jsou tu novináři krátkozrací a nemyslící, kteří nevidí za roh své ulice a pro něž celý svět konči bud’ na hranicích New Yorku nebo v nejlepším případě na březích Atlantického oceánu. Ale jsou tu také takoví jako je Riesl. Muži a ženy, kteří si uvědomují sílu svobodného tisku. Kteří si uvědomuji že je třeba stále hledat nové věci a staré napravovat. Americký novinář potřebuje mnohem méně odvahy než novinář v Československu. Když hlavní politický komentátor listu New York Times, James Reston, usedne ke svému psacímu stroji a píše ostrou kritiku americké zahraniční nebo vnitřní politiky, když se jiný komentátor ostře obrátí proti členům Eisenhowerovi vlády, nemusí mít pocit hrdinů. Mají pocit splněné povinnosti. Onehdy jsem pospíchal přes Manhattan a musel jsem si najmout taxi. Auto se ještě nerozjelo, když mi řidič povídá: Nepracujete pro Spojené národy? Ne, říkám, proč? Škoda, chtěl jsem vám říct, že se mi vůbec nelíbí, co Spojené národy dělají, a hlavně se mi nelibí naše americká politika. A mně to nemůžete říct? — ptám se. Možná bych o tom mohl napsat do programu pro Svobodnou Evropu. Řidič ožil, zpomalil a odkašlal si. Tak dobře. Já sice nevím, kdo to bude poslouchat, ale řekněte jim, že si myslím, že ta naše politika je mizerná. Sovětský svaz si dělá co chce a my na to hledíme. Řekněte jim, že by se s tím mělo něco udělat. Tady máte moje jméno. A co by měla Amerika podle vás dělat? — ptám se. Copak já vím? Zkrátka by něco měli dělat. Já nevím co. Já jsem tady od toho, abych jezdil s taxíkem. Ale já vím, že bych chtěl, abychom to dělali jinak. To je všechno. Jó, a kromě toho si myslím — že by měly být nižší daně.” James Brooks si vylil své stížnosti. Hlavně mu záleželo na tom, aby každý věděl, že on, James Brooks, nesouhlasí. Že se mu něco nelíbí. Že by si přál, aby se něco změnilo. Vzpomínám si na zprávu amerického korespondenta z Prahy, který před časem napsal: “Lidé v Praze si nestěžují. Když se jich člověk zeptá, co si o věcech myslí, většinou jen pokrčí rameny a jdou pryč. Až když vás znají a mají jistotu, že je nikdo neslyší, promluví otevřeněji. Ale i pak jsou zdrženliví a opatrní. Americký novinář nemůže doufat, že se dozví příliš mnoho o tom, co si lidé myslí.” Americká svoboda tisku a projevu má samozřejmě své stinné stránky. Jsou tu často spory o věci nedůležité a zapomíná se na věci základní. Ze směsice všelijakých názorů se stává bludiště, v němž se člověk často nevyzná. Ale nakonec je v tom všem jedna věc: Lidé a názory se přetavují a obrušují. Nové a silné se dostává na povrch a špatné odumírá. Jistě se často stane, že špatné věci se drží dosti dlouho, než se na ně přijde a než se napraví. Ale hlavni věc: přijde se na ně. Nejsou skryty za zákonem a za vládou. Jsou jenom v lidech. V prvních týdnech letošního roku stoupl opět počet předplatitelů Československých novin, zvlášt z obou hlavních měst československých — Chicaga a New Yorku. Předplatné poslali pak i ti — které jednoroční existence listu přesvědčila, že Noviny si zaslouží, aby byly placeny. Také zprávy našich pánů zástupců z různých končin světa jsou povzbuzující. Americké a kanadské poštovní úřady vyšly nám vstříc co se týče revise adres. Těch, kteří změnili svá bydliště je velice mnoho ale ještě víc je těch, kteří nám své nové adresy neoznámili. Finanční naše ztráty jsou značné a namáhavá práce expediční — zbytečná. Víme, že placení novin je obtížnější tomu, kdo nemá šekovou knížku — tím více si vážíme všech, kterým i úhrada novin stojí cestu na poštovní úřad. Na tyto věrné a platící přátele, ať již šekové nebo mo- ney-orderové se obracíme, protože od notorických neplatičů nemůžeme očekávat nic: Pošlete nám adresy svých přátel a známých, o nichž myslíte, že neztratili zájem o naši národní věc. Rádi jim pošleme ukázková čísla. Ty čtenáře, kteří z rozličných důvodů předplatné dosud neuhradili prosíme, aby se nedali pobízet. Vědomí, že přispěli k úspěchu Československých novin je potěší. Několik set výtisků zasíláme zdarma do uprchlických táborů. Finanční příspěvky nežádáme od starých lidí s malou pensí, od nemocných nebo od rodin s více dětmi. Avšak těm, kteří Československé noviny sice rádi čtou ale neplatí i když na ně mají —. těm je zadarmo trvale posílat nemůžeme. Zato těm, kteří si Noviny zaplatili, budeme je posílat rychle a správně v té víře, že jejich obsah je nikdy nezklame. “Československé noviny” NOVINY A ČTENÁŘI [pageend14]ČESKOSLOVENSKÉ NOVINY STRANA 1S — Jan Beneš, nejstarší a poslední bratr presidenta Beneše zemřel v Milwa- kue ve věku 86 let. V Americe žil od ranného mládí. — Samuel Papánek, slovenský vlastenec a vřelý podporovatel zápasu o československou samostatnost, zemřel v St. Petersburgu v požehnaném věku. — Karol Bedinka, slovenský exulant který teprve před několika týdny přibyl do Spojených států, na cestě z práce byl v Chicagu zabit automobilem. — Čeští katolíci se připojili k protestu proti návštěvě maršála Tita ve Spojených státech. -— Josef Hladký, českoamerický novinář byl zvolen předsedou vydavatelstva největších novin ve státě lowa “Gazeta”. — Olga Kozumplíková, dcera redaktora Svornosti v Chicagu, odjela do Říma, kde bude studovat zpěv. Mladičká pěvkyně upozornila na sebe chicagskou hudební veřejnost a vícekrát vystoupila v televisních pořadech. — Egon Hostovský dosáhl dalšího me- zinárodniho úspěchu, tentokráte v Itálii. Nakladatelství Garzanti v Čímě vydává jeho román “Půlnoční pacient” — Dr. J. Korbel, bývalý československý vyslanec v Jugoslávii a nyní řádný profesor mezinárodních vztahů na universitě v Denveru, píše obsáhlou studii o posledních událostech v zemích za železnou oponou. O tuto práci byl požádán Kanadským ústavem pro studium mezinárodních otázek. — Čs. Národní rada americká oblast new-orská, měla konferenci 16. února v New Yorku. Přítomna byla vedoucí redaktorka V. Vrázová z Chicaga. — Dr. Š. Osuský v knihovně amerického kongresu ve Washingtoně pronesl přednášku na téma: “Smluvní právo v Bulharsku, Československu, Maďarsku, Polsku a Rumunsku”. — Starosta Montrealu Jean Drapeau přijal zástupce Čs. národního sdružení v Kanadě básníka Pavla Javora a Ing. Fal- tu. Primátor se živě zajímal o sokolský slet, který bude v městečku Noranda. — Právo lidu, vedle Národních listů nejstarší deník český, bude obnoveno v exilu. Zprávu o tom přináší “Bulletin”, věstník bývalých sociálně - demokratických funkcionářů v exilu. List bude vycházeli prozatím jako měsíčník. — Rada žen svobodného Československa v New Yorku uspořádala hromadnou návštěvu české knihovny. Odborný výklad podal nový ředitel Emil Kovtun. — Dr. R. Šturm ve sdružení amerických žen v Hershey přednášel na téma: “Komunistická propaganda ve svobodném světě”. — Rafael Kubelík nahrál na desky Ma- hlerovou první symfonii a čtvrtou Braní- sovu. Hudební kritik Grunfeld v týdeníku Time oceňuje výtečný přednes vídeňské filharmonie pod Kubelíkovou taktovkou. — Slovenský Národní dům bude postaven v Montrealu nákladem 1 mil. dolarů. — Hospodářská výstava československá v Montevideu skončila fiaskem. Pavilon byl hlídán policií a vojskem. —• Poslanci a senátoři USA dostanou informační brožurku o činnosti a poslání Čs. národní rady americké. — Prof. Dr. Dvornik anglicky připravuje soubor svých přednášek z oboru srovnávací historie slovanských národů v pozdním středověku. — Slovenský biskup Andrej Grutka ▼ Gary, bude uveden ve svůj úřad papežským delegátem z Washingtonu. Nový biskup není ještě padesátiletý a v mládí byl ocelářským dělníkem. Vystudoval na učelišti českých Benediktinů v Lisle. — Karel Zahradníček, legionář z první války, byl opět zvolen předsedou krajanského výboru v Clevelandu. Jednatelem je bývalý poslanec L. Rychtera. — Dr. A. Procházka, bývalý ministr československý, po svém zájezdu do Jihoamerických států, vydal knížku pod názvem “Jižní Amerika pro svobodu střední Evropy”. — Dr. Ivo Ducháček, profesor politických věd na new-yorské koleji přednášel v klubu zahraničních novinářů na téma: “Revoluce a změny v sovětském bloku”. — Jan Honzík, zakladatel české osady Malin ve státě Oregon zemřel v předvečer svých devadesátých narozenin. — Americký fond pro československé uprchlíky, během minulého roku opatřil 2.200 finančních záruk žadatelům o americké visum. —• Emil Novák, proslulý americký lékař, gynekologický chirurg zemřel v Baltimore, kde se také narodil z českých rodičů. — Dr. J. Čada byl zvolen předsedou distriktní organisace Svazu českých ka- toliků v Chicagu. — • Sokol po několika letech nečinnosti byl obnoven v Buenos Aires. ■ — Eva Lihová zpívala v San Antonio v Texasu a v San Francisku. — Mikuláš Grosz, slepý houslista, rodák z Podkarpatské Rusi, na svém samostatném koncertu v New Yorku, uvedl převážně skladby Smetanovy, Dvořákovy a Sukový. — R. Fraštacký, bývalý povereník byl zvolen předsedou odbočky Čs. národního sdružení v Torontě. — Obchodní komora v Adelaidě South A. “Royal Show Exhibition” — požádala čs. emigrantské spolky, aby na výstavě organisovali Československé oddělení . Zástupci pražského režimu pozváni nebyli — Dr. J. Pluhař, novinář a politický pracovník, rytíř čestného Kříže Řádu Maltézského, se v Chicagu dožil v minulých dnech 65 let. — Husův sbor v New Yorku oslavil osmdesát let svého trvání. KDO A CO [pageend15]STRANA 16 ČESKOSLOVENSKÉ NOVINY INFORMACE - POZNÁMKY - KRITIKA NOVÁ ETAPA Pěkně se zadušovali v Moskvě, celá ta Zápotockého suita, že i nadále budou hodní a poslušní, pěkně jejich jazyky spočinuly na důtkách, jichž lízat bude jim i nadále ctí a potěšením. Zatím, co pražský režim musí čelit politickým a psychologickým následkům maďarského povstání -— nový kurs polský přináší ovšem totéž ale mnohé víc. Polsko se emancipuje také na poli hospodářském — zvedá se ze země a usiluje po svém a mimo plánovanou oblast pětiletek — dát svému lidu aspoň snesitelnou úroveň, na solidní základnu přivést řád hospodářský. Devalvace měny a drastické snížení uhelných kontingentů do Československa — to pražský režim pocítí víc než citelně v plánu výroby i astronomii statistik. Politické reflexe nemohou být menší. Kromě některých amerických novinářů nikdo na světě nemůže být přesvědčen, že Gomulkovy volby byly svobodné a že se Poláci z devadesáti devíti a půl procenta vyvinuli v komunisty. Ale odedávna málo je víc než nic, málo svobody je pokrok oproti svobodě žádné. V Praze nevědí, co s Polskem počít, ale spása přichází jako vždy z Moskvy, kde se jim dostalo vzdělání, že Gomul- ka patří do čeledě titoistické, která se opovážila mít své vlastní drápky a hájit zájmy vlastního životního prostoru. Proto vymysleli thési proti tzv. “národnímu komunismu”, který znamená cosi nového v marxistické dialektice i fra- seologii a který představuje novou realitu i nový pojem v nejnovější situaci. A tak v předvečer “slavného února” režim a jeho novináři se mohou umluvit a upsát proti národnímu komunismu. Právem: kam by se poděli, kdyby je jednou okolnosti přinutily jít také vlastní a to československou cestou? Na to jsou uznaně lokajští a osvědčeně zbabělí. Ale správně vidí, že veliké síly je obklopují. Ještě jednou a snad vícekrát pojedou do Moskvy než tam pojedou naposled. To bude cesta, jejich cesta do — exilu. Ačli je tam budou chtít. kf RUDOLF VOREL, který několik let jako zázrakem unikal smrti, zemřel 22. ledna t r. v New Yorku. Jeho případ patří do knih, v nichž budou sepsány zločiny mezinárodního komunismu proti člověku. Veřejnost krajanská i přijetá přeplnila obřadní síň. Smuteční řeči nad zmařeným životem pronesli zástupci divadelního spolku Záboj a za exil a lid z karlovarského kraje redaktor Československých novin. ČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B — New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Universum Press Co., 355 Pearl Street, New York 38, N. Y. na bolševický imperialismus platí. V Paříži se však sešli legionáři a poslali pokornou žalobu francouzskému ministerstvu zahraničních věcí na českého žurnalistu, který žije — v Americe. Je to tak jako kdyby některý z našich novinářů v Londýně napsal, že americká politika v Evropě byla nesprávná a kdyby česká duše služebná v New Yorku nebo Chicagu ihned pádila na State Department s resolucí, že s tím člověkem nemá nic společného. Rádi bychom připomenuli našim lidem, aby v loyalitě ke svým novým vlastem se tak trapně neponižovali a sebe a národ celý neuváděli v posměch a neúctu. Či snad šlo spíše o to, kompromitovat nepohodlného? New-yorský slovenský a český tisk si pařížskou zprávu otiskl zase z vysokých důvodů mravních: mají vztek na toho novináře. Kde však zůstalo lidské právo na vlastní úsudek, názor, myšlení? To už nás tak nezajímá, jedeme-li dále močálem černým. My musíme nejdřív vyřizovat jeden druhého. Vyslovená nemravnost se srdce jiného novináře nedotkne, protože jde o člověka, kterého nemá rád. Zato nám napíše pěkný článek o mravní očistě. Boj proti komunismu počká. PO UZÁVĚRCE LISTU telefonuje exulant z Astórie, že posílá Československým novinám příspěvek v částce 40 dolarů. ČESKOSLOVENSKÝ PŘEHLED Před námi leží první číslo čtvrtého ročníku měsíčníku “Československý přehled”, vydávaný Free Europe Committee v New Yorku. Naši platící čtenáři výtisk dostanou a nepochybujeme — že budou mile překvapeni obsahem i grafickou úpravou čísla. Původně to byl soubor citací komunistického tisku, který měl usnadnit práci rozhlasovým komentátorům a politickým pracovníkům v exilu. Tato reprodukční a jen informační základna byla rozšířena péčí mladého novináře dr. F. Uhlíře, který “Přehled” doplnil a vybudoval jako československou revui na takové úrovni, že se bez ní vzdělaný a na věc národa myslící člověk obejiti nemůže. Po stránce typografické úpravy a odbornosti je “Československý přehled” vybaven tak, že by mohl být vystaven na každé exposici vedle nej dokonalejších konkurenčních tisků. Je to radost vidět tak pěknou práci mladých lidí. Adresa: Czechoslovak-Review-Free Europe Press, 2 Park Ave, New York 16, N. Y. ŠKOLA MRAVNOSTI Český novinář, žijící v Americe napsal, že francouzsko- britská suezská akce pomohla nepřímo udolat povstání maďarského lidu. Názor je názor — takto soudila velká část amerického veřejného mínění, jako zase jiná část světa vojenský zásah uvítala jako jediný způsob, který OTÁZKA V Mnichově vychází český časopis Bohemia. O těch, kdož cokoli ve světě dělají list ten píše, že tak činí za americké dolary. Táži se, za čí marky vychází časopis Bohemia? kf V TOMTO ČÍSLE Československých novin není obvyklá úvaha Ferdinanda Peroutky, ani nejsou dopisy čtenářů. Máme nával jiného materiálu, což je velice potěšitelné. Naši čtenáři si jistě přijdou na své v příštím čísle. [pageend16]