VĚSTNÍK ČESKOSLOVENSKÉ NÁRODNÍ RADY AMERICKÉ Čís. 256 Červeneo srpen 1976 KU DNI 21. SRPNA 1976 Zcela jistě žádný americký občan českého či slovenského původu nezapomene nikdy dne sovětské hanby. Přesto však chceme celé krajanské veřejnosti připomenout, že na letošní den 21. srpna připadá již osmé výročí onoho dne, kdy vojska Sovětského svazu a jeho spojenců porušila svrchovanost Československa, podupala nejslavnější závazky mezinárodního práva i požadavky nejzákladnější slušnosti a vtrhla do Československa. Jednotky Rudé armády nikdy více Československo neopustily a dosud vojensky okupují zemi, prý spřátelenou. Dne 21. srpna 1968 se zcela jasně celému světu ukázala pravá podstata sovětského imperialismu. Invase a okupace Československa dokázaly dokonce i mnohým přesvědčeným komunistům v Sovětskému svazu i jinde, že mocenský režim Moskvy je založen na pouhém násilí nejhrubšího zrna a nemá vůbec nic společného se sociální spravedlností či s otázkou světového míru. Invasí a okupací Československa se podstatně prohloubily trhliny v dřívější jednolitosti světového komunistického hnutí pod výlučným dozorem Kremlu. V Moskvě samotné došlo k demonstracím proti invasi a některé komunistické strany ve svobodném světě invasi a okupaci odsoudily. Dalši utrpení a oběti, vnucené roku 1968 Československu sice na čas posílily mocenské a strategické postavení Moskvy ve Střední Evropě, ale současně těžce poškodily její vedoucí postavení v mezinárodním komunistickém hnutí a naprosto diskreditovaly Moskvu v očích všech komunistů. Proto plným právem mluvíme o dnu sovětské hanby. A my letos vzpomínáme tohoto přesmutného výročí právě v době, kdy jsme oslavili dvoustaleté trvání neodvislosti Spojených států. A tu se ptáme: smíme my, kteří žijeme v plné svobodě mlčky přihlížet, jak zemi našich předků je po tolik let již upírána svoboda, svrchovanost a sebeurčení? Naše odpověď zní: mlčet nesmíme a nebudeme! Proto dnes znovu připomínáme, že roku 1970 náš kongres požádal presidenta (Senate Resolution No. 450, House Resolution No. 718), aby podnikl všechny kroky potřebné k ukončení sovětského zásahu v Československu. Letošní volební rok nám poskytuje vhodnou příležitost důrazně naléhat, aby naše vláda konečně uskutečnila toto jasně vyjádřené přání zvolených zástupců všeho amerického lidu. Nepřipusťme, aby tato příležitost pominula nevyužita. Vždyť ve svých srdcích a myslích zůstáváme nerozlučně spjati s lidem, z jehož krve jsme vzešli. Československá národní rada americká Dr. M. Ferjenčík: OSEM ROKOV SOVIETSKEJ INVÁZIE ČESKOSLOVENSKA Pokiaľ Češi a Slováci budú žiť, budú vzpomínat’ na august 1968. Asi tak, ako sa hneď po augustových udalostiach v Českoslovenksu hovorilo na adresu Sovietov: “Sedem rokov sme na vás čakali (čas po nacistickej okupácii) a tisíc rokov na vás nezabudneme!” Je august, je čas na veci, ktoré sa pred osmi rokmi odohraly si vzpomenut’. Na tieto dni roku 1968 vzpomíná aj Nataša Gorbaněvska, t.č. v Paríži, poetka, účastníčka hnutia za ľudská práva, matka dvoch deti, ktorá sa účastnila demonštrácie na moskovskom Červenom námestí proti okupácii Československa 25. augusta 1968, bola veznena a prešla a prekonala peklo duševného aj telesného utrpenia. Časopis Svědectví č. 51 cituje jej zážitky: “Rozprávaniu o demonštrácii som sa rozhodla predoslat úvod, v ktorom sa striedali úryvky zo sovietskoch novin so správami o vstupe vojsk do Československa, o mítingoch, na ktorých sovietsky ľud jednohlasne pozdravil bratskú pomoc . . . Tieto dokumenty sa striedaly s československými dokumentárni, s československými správami o prepade, s československými výzvami o pomoc, ktoré boli adresované celému svetu, bratským krajinám, stranám, odborom, národom bratských krajin a v prvom rade ruskému národu . . . Pozorne som sledovala události v Československu, rovnako, ako mohli moji priatelia. Bola som trochu vo výhode, lebo som priamo mohla čítať Československu tlač, dovtedy kým ju predávali v stánkoch . . . Bolo to obdobie, ktoré i keď vy mu hovoríte iba pražska, Československa jar, bolo jarou nás všetkých; príkladom že su možné naozajstné zmeny v rámci systému, v ktorom žijeme. Pamatam sa, ako sme si pri oslave nejakých narodenín pripili na KSČ. Aj nás samých prakvapilo, že je taký prípitok možný. Uverili sme v socialismus s ľudskou tvárou. Augustové udalosti, ako vidiet aj z tohto krátkeho úryvku mali odezvu aj tam, kde se najmenej dalo očakávať, v samotnej Moskve. Dnes vidíme, že sa tieto udalosti, podobne ako tie za Mnichova, zapísali do dejin svetových, že sa často pripomínajú a citujú, ako otrasné varovania sovietskej vierolomnosti, sovietskej zrady a podlosti. Nám ta spontanná vola a mohutný prejav národa (napriek 21 ročnej komunistickej indoktrinacie a bezpríkladného útlaku), isť vlastnou cestou, cestou slobody a pravdy dodáva nezlomnej viery v silu národa, ktoré brány pekla prekoná. August 1968 je ďalšiou nenapraviteľnou trhlinou, po Číne a Jugoslávii, v jednoliatosti sovietskeho dominia; otriasla vieru v socialismus vôbec a uvedla v pohyb pozvolný, pokračujúci rozklad sovietskej obludy, zrodnej z nenávisti a živiacej sa z násilia a nepravdy”. Slavnostní koncert ČSNRA v Chicagu, 24. října (str. 11) [pageend1]VĚSTNÍK July - August 1976 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Červenec - srpen 1976 Orgán Československé národní rady americké Vychází měsíčně (s výjimkou dvojčísla v cervenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Sdělení ze State Department: Ve smyslu sjezdového usnesení požádalo předsednictvo Československé národní rady americké státního tajemníka Henry A. Kissingera o jasné vyjádření, jaká je vlastně středo- a východoevropská politika naší vlády, protože o tom vzniklo mnoho nejasností a protichůdných dohadů, zvláště v souvislosti s tzv. Sonnenfeldtovou doktrínou. V odpověď na tento dotaz obdržel předseda Čs. národní rady americké dr. Mikuláš Feijeněík tuto jednoznačnou odpověď, jejíž doslovný text uvádíme v původním anglickém znění: DEPARTMENT OF STATE Washington, D.C. June 15, 1876 Dear Dr. Feijencik: Secretary Kissinger has asked me to thank you for your letter concerning recent allegations about US policy toward Eastern Europe and the Baltic Nations. I sincerely regret the delay in this reply. Our long-standing policy toward Eastern Europe and the Baltic Nations remains unchanged. We continue to support a policy which does not recognize the incorporation of the Baltic States by the Soviet Union. We also in no sense accept a Soviet “dominion” of Eastern Europe nor are we in any way seeking the consolidation of such “dominion.” On the contrary, we seek to be responsive to, and encourage as responsibly as possible, the desires of the countries of Eastern Europe for greater autonomy, independence and more normal relations with the rest of the world. It is also our objective that there should be greater Soviet acceptance of this autonomy and independence. These basic policies have been consistently reaffirmed over the years in word and deed and we remain firmly committed to these long-standing policy goals. I am enclosing information which sets forth our policy toward the Soviet Union and, in this connection, the moral foundations of our foreign policy. I hope you will find this of interest. Sincerely, John E. Reinhardt Assistant Secretary for Public Affairs Pro obsažnost neuveřejňujeme text příloh, zmíněných v dopise p. Johna E. Reinhardta, t.j.: 1. projev státního tajemníka H. A. Kissingera “The Moral Foundations of Foreign Policy”, pronesený 15. července 1975 v Minneapolis, Minn., k Upper Midwest Council; 2. projev státního tajemníka H. A. Kissingera “The Permanent Challenge of Peace: U.S. Policy Toward the Soviet Union”, pronesený 3. února 1976 v San Francisku k organizacím: Commonwealth Club, a k World Affairs Council of Northern California. “Watchdog Committee” Znovu upozorňujeme na ustanovení vládní komise, která má za úkol sledovat plnění Helsinské deklarace a zaznamenávat neplnění závazků zeměmi za železnou oponou, zvláště co se týče lidských práv. Psali jsme ve Věstníku a American Bulletinu již několikráte o předloze zákona, která v Domě zástupců byla uvedena poslankyní Millicent Fenwickovou pod číslem Bill H.R. 10193, za podpory celé řady poslanců, mj. Eduarda Derwinského z 111., který podal podobný návrh pod číslem 10295. V senátě přednesl návrh senátor Clifford P. Case, Bill S 2979 (Věstník, listopad, 1975). Československá národní rada americká nejen sledovala postup, ale přimlouvala se u poslanců a senátorů, žádala je, aby zákon schválili a uvedli v život. Radujeme se, že zákon byl schválen senátem i sněmovnou. Nyní je na nás, abychom poskytovali komisi potřebnou informaci, upozorňovali na případy, kdy ěs. úřady odmítly visum, zamítly povolení odcestovat, kdy nedovolily, aby se rozdvojené rodiny konečně spojily, atd. Tuto informaci možno nám sdělit písemně nebo ústně v hlavní úřadovně Rady, 2137 So. Lombard Ave., Cicero IL 60650. Ve Washingtonu se tomuto problému věnuje ses. Anna Faltusová, Melbourne House, Apt. 414, 1315 - 16th St., NW. Wash., DC 20036. Washingtonská odbočka, br. Dr. Josef Hašek a ses. Anna Faltusová svého času připravili podobnou dokumentaci, kterou za ČSNRA odevzdal Dr. Ján Papánek na předběžném zasedání v Ženevě. Od té doby se v práci pokračuje. Nyní po utvoření komise nastává nám důležitý úkol a vítaná příležitost zásobovat doklady o nedodržování Helsinské dohody pražskou vládou. IN MEMORIAM: K uctění památky před nedávném zesnulého manžela, p. William F. Očenáška, věnuje Albína Oěenášková, No. Miami, FL $50.00 K uctění památky svého manžela Petra, zesnulého před 16 léty, věnuje Hermie Rabštejnková, OK $35.00 K 5. výročí úmrtí svého manžela, Ing. Alfreda Pachnera (116. září 1971), věnuje Alice Pachnerová, Elmhurst, IL $10.00 In memoriam zesnulého manžela Josefa Hanuše, věnuje Barbara Hanušová, FL $10.00 In memoriam svého bratra, p. Franka Gáby, a paní Anny Kuřinové, věnuje pí. Mae Ciháková, FL $10.00 Prosíme, oznamte včas změnu adresy 2 - Věstník [pageend2]POSTOJ ČSNRA Čs. národní rada americká si ukládá za povinnost využít každé příležitosti k obraně americké demokracie a čs. národní věci. Proto každé čtyři roky posílá své připomínky programovým výborům v konvencí obou velkých politických stran. Proto také uvítala pozvání programového výboru Republikánské strany, aby připravila a přednesla podrobnější rozpracování svých doporučení Podvýboru pro mír, bezpečnost a zahraniční politiku, kterému předsedal sen. Hruška. Hlavní body písemného podání byly: I. Základní hodnoty: Každému, kdo žil pod nedemokratickým režimem a ve Spojených státech, denní život nezvratně dokázal, že rozdíl mezi nimi není rozdíl kvantitativní, nýbrž kvalitativní; že nejde o dvě možné organisace lidské společnosti, které se sbližují, ale o dva neslučitelné proudy, z nichž jeden je správný a druhý chybný, jeden dobrý a druhý špatný. Rada doporučila, aby tento zásadní rozdíl byl v programovém prohlášení uznán a vyjádřen; aby bylo řečeno jasně, že zásady demokracie, vyjádřené americkou ústavou, a z nich odvozené zásady sebeurčení národů, jejich svrchovanosti a nenásilného spolužití jsou zásadami, které vedou k míru, rozvoji člověka, národů a lidstva, a že zásady opačné vedou k násilí, utrpení a zaostávání lidské rasy. II. Zhroucení mezinárodního řádu: Pod vedením Spojených států byl vytvořen mezinárodní řád, který odpovídal těmto zásadám. Byl vyjádřen v Chartě Spojených národů a v organisaci Spojených národů. Tento řád dnes neexistuje. Byl zničen systematickou sabotáží Sovětského svazu a doražen otevřenou vojenskou agresí Severního Vietnamu v jižní Asii a Kuby v Africe. Proto Rada doporučila, aby programové prohlášení Republikánské strany vyjádřilo tuto skutečnost, že svět vstoupil do údobí, ve kterém síla, nikoliv zachovávání smluv a civilisované počínání, bude rozhodovat o budoucnosti lidstva; aby z toho byly vyvozeny závěry, že Spojené státy nemohou spoléhat na nikoho než na sebe v obhajobě svých ideálů, svého poslání a své svobody; že je třeba mravní mobilisace pro tyto ideály; že tato mravní mobilisace musí být podepřena vojenskou a hospodářskou silou takovou, aby stačila sama odrazit útok jakékoliv kombinace nepřátelských sil; že se Spojené státy musí bránit proti domácímu i zahraničnímu podvratnictví a terorismu a že taková obrana musí být preventivní a ne represivní; že se musí zaměřit na to, aby teroristické činy byly zmařeny předem a ne vyšetřovány a trestány, až když už je pozdě; a že proto příslušné bezpečnostní orgány Spojených států musí vykonávat svou činnost pod dohledem a v rámci zákona a že tento dohled a zákon musí jim jejich legitimní činnost umožňovat a ne mařit. III. Spojené národy. Spojené národy se nejen zpronevěřují svým vlastním zásadám, ale stávají se stále více nástrojem legitimisování násilí a nelidského jednání určitých států. Vynořuje se nebezpečí, že se Spojené národy mohou stát prostředkem nastolení mezinárodního řádu, založeného na násilí místo na právech člověka a národů. Proto Rada doporučila, aby program Republikánské strany vyjádřil, že Spojené státy budou podporovat Spojené národy do té míry, do které Spojené národy jsou věrny svým vlastním zásadám a své Chartě; že budou trvat na tom, aby všechna porušování lidských a mezinárodních práv byla vyšetřována nestranně a aby se všem členským státům měřilo stejně; a aby se nedovolilo zapomenout na spáchané křivdy jen proto, že nikdy nebyly odčiněny. Proto otázka Československa v r. 1945 a 1968 a otázka Maďarska v r. 1956 nesmí být vzata s pořadí jednání Spojených národů. Kromě toho je na čase, aby Spojené státy zkoumaly, jak uplatnit a zabezpečit zásady Charty v celosvětovém nebo oblastním rozsahu i jinými cestami v případě, že Spojené národy zklamou. IV. Sovětský svaz. Zdrojem mezinárodního napětí a válek v tomto století je stále větší měrou Sovětský svaz. Nejen se dopouští porušování lidských práv, mezinárodních smluv a zásad mírového soužití národů, ale brání tomu, aby se kdekoliv na světě stabilisoval právní řád podle zásad Charty, protože chce udržovat situaci ve varu až do doby, kdy se mu podaří vnutit světu svůj vlastní mezinárodní řád, postavený na zásadách nerovnosti, nadvlády a násilí. Ať jsou vztahy mezi Spojenými státy a SSSR nazývány jakkoliv, Sovětský svaz nepřestává autoritativně prohlašovat, že jakákoliv forma těchto vztahů je jen rozvíjením třídního boje, v němž Sovětský svaz představuje vítěznou a Spojené státy prohrávající třídu. Vládnoucí kruhy Sovětského svazu sledují proto vzrůst své materiální moci, nikoliv vzrůst blahobytu svých občanů, a proto pokusy přimět je k zmenšení moci přísliby zvýšení blahobytu obyvatel pod jejich vládou jsou předem odsouzeny k nezdaru. Je třeba, aby si Spojené státy přiznaly tento rozdíl v zásadních hodnotách a tuto základní povahu vzájemných vztahů se Sovětským svazem, protože jinak jen oslabují a matou své vlastní občany. Proto Rada doporučila vyjádřit tyto zásady: Spojené státy uznávají, že politická filosofie, soustava hodnot a prakse Sovětského svazu výslovně nebo mlčky potírají politickou filosofii, soustavu hodnot a praksi Spojených států, a že američtí občané považují zásady demokracie za lepší pro budoucnost vlastní a budoucnost lidstva, a proto si vyhražují právo je hlásat na světě tak, jak si vyžaduje stejné právo Sovětský svaz pro zásady svoje. Z toho důvodů činnost oficiálních i neoficiálních institucí Spojených států má být vystupňována (Hlas Ameriky, Svobodné Evropy, Radio Liberty, atd.); výměna ideí a názorů mezi lidmi, zejména formou tiskovin, má být rozšířena a pokusy komunistických režimu ji monopolisovat a byrokraticky kontrolovat mají být odmítnuty; právo jednotlivců žít v zemi své volby má být uznáno a Spojené státy je mají prosazovat všeobecně, ale se zvláštním důrazem na případy rozdělených rodin, v souvislosti s americkými státními občany a trvalými usedlíky a s uprchlíky do Spojených států. V. Zásada vzájemnosti. Je dějinnou skutečností, že všechny dohody mezi komunistickými zeměmi a Západem jsou vždy jednostranně ve prospěch komunistických států. Komunistické režimy žádají a obdrží ústupky politického, hospodářského a vojenského rázu za přísliby mírového spolužití, nezasahování do vnitřních záležitostí jiných národů a dodržování lidských práv jejich vlastních obyvatel. Podrží pak materielní výhody, kterých se jim dostalo, a nedodrží pod různými záminkami nebo i bez nich své závazky. Tím vytvoří napětí, které pak navrhují odstranit opakováním stejného pochodu: dávají stejné sliby výměnou za nové materielní ústupky. Proto Rada doporučila, aby do programu republikánské strany byl vložen požadavek skutečné vzájemnosti ve smlouvách s komunistickými zeměmi - materielní ústupky za materielní ústupky a závazky za závazky; a aby už při uzavírání takovýchto smluv si Spojené státy ujasnily, jakým způsobem obnoví porušenou rovnováhu, kdyby komunistická smluvní Věstník - 3 [pageend3]strana své závazky porušila. V této souvislosti musí Spojené státy připravit aktivní a konstruktivní postup pro plné dodržování dohody v Helsinkách, a zvláště komise Kongresu, vytvořené pro sledování této dohody, si zasluhují zvláštní podpory. V žádném případě nesmí Spojené státy připustit, by bylo omezeno jejich právo hlásat a mírovými prostředky uplatňovat kdekoliv na světě demokratické zásady, vyjádřené Chartou Spojených národů a Prohlášením nezávislosti. VI. Nebezpečí atomické války. Pevný postoj Spojených států je podkopáván falešným tvrzením, že není jiné volby než postupná kapitulace před Sovětským svazem nebo katastrofa všeobecné atomické války. Jakkoliv atomická válka je skutečným nebezpečím, zůstává faktem, že od roku 1948 ani jeden lidský život nebyl utracen v důsledku atomických zbraní, zatím co doslova miliony životů byly utraceny v důsledku expanse komunismu. V praksi se komunistická rozpínavost ukazuje smrtelnějším nebezpečím pro lidstvo než existence jaderných zbraní. Proto Rada předložila doporučení, aby program Republikánské strany vyjádřil skutečnost, že přes vážnost nebezpečí atomické války Spojené státy nesmí ustoupit otevřenému nebo zahalenému vyděračství se strany Sovětského svazu. Musí proto vytvořit takovou situaci, ve které by sebevražednost atomického útoku na Spojené státy byla naprosto zřejmá. Dále je třeba vyjádřit, že mezi krajními možnost kapitulace a atomické války existuje celá stupnice mravních hospodářských, politických, mezinárodních a vojenských opatření, která při rozvážném a pevném použití zajistí mír a přežití svobodného světa a jeho ideálů. Místo strašení a strachu před atomickou válkou je předním úkolem zahraniční politiky Spojených států takovouto strategii vypracovat a provést. VII. Evropa a porobené národy. Spojené státy se těšily míru a bezpečnosti po desetiletí, protože mezi nimi a protidemokratickými mocnostmi stála západní Evropa, která nesla hlavní břímě obrany demokratických ideálů. Bez silné demokratické Evropy nezbývá Spojeným státům nic jiného než zasáhnout do každého většího či menšího konfliktu na světě anebo nechat útočníkům zabírat stále větší a větší část světa. Ale silná demokratická Evropa nemůže být vytvořena, dokud napříč středem Evropy stojí mocná sovětská armáda a dokud nezávislost národů střední Evropy je pouhou fikcí. Proto Rada doporučila tyto body: Obhajoba skutečných ruských zájmů ve východní a střední Evropě nesmí nabývat formy potlačení minimálních lidských a národních práv zemí této oblasti. Cílem zahraniční politiky Spojených států je přivodit situaci, ve které vztah mezi Sovětským svazem a východo- a středoevropskými státy je založen na zásadách sebeurčení, nezávislosti a respektování lidských práv. Je dále cílem zahraniční politiky Spojených států odstranit vojenskou převahu a přítomnost Sovětského svazu napříč Evropou. Stahování a stažení sovětských armád za hranice Sovětského svazu musí být dosaženo, a zejména okupace Československa z r. 1968 musí být odčiněna. Spojené státy mají právo očekávat, že Evropa, a zejména západní Evropa, převezme část břemene obrany svobody a demokracie ve světě a zejména ve své vlastní zemi. VIII. Lidská práva. Podepsáním Charty Spojených národů a Universální deklarace lidských práv přestaly být otázky lidských práv vnitřní záležitostí jednotlivých států a staly se předmětem mezinárodního zájmu a mezinárodně platným mravním závazkem. Protože existuje prokázaný úzký vztah mezi vnitřní strukturou společnosti a jejím mezinárodním počínáním, a protože společnost sovětského typu je vždy společností, která mezinárodní řád a lidská práva porušuje, je úsilí o demokratisaci každé společnosti vlastně jediným trvalým objektem mírové zahraniční politiky. Proto je jednání, které oslabuje vnitřní úsilí o uplatnění lidských práv v komunistické sféře, vážnou porážkou zahraniční politiky Spojených států. Z těchto důvodů doporučila Rada, aby program Republikánské strany zahrnul prohlášení, že respektování lidských práv, vyjmenovaných v Chartě Spojených národů a v Universální proklamaci lidských práv je věcí všech a jejich obrana všude ve světě mírumilovnými a přiměřenými prostředky zůstává oprávněným cílem zahraniční politiky Spojených států. Podrobné rozpracování těchto zásad bylo rozmnoženo a dodáno tisku a všem členům příslušného Podvýboru. Tajemník Rady br. V. Chalupa podal k nim osobní vysvětlení a odůvodnění, ve kterém zdůraznil, že nejde o akademické, teoretické úvahy, ale o zkušenostní poznatky členů, kteří mají běžný styk s lidmi, žijícími v Československu, nebo kteří tam ještě do nedávna žili, takže znají tamější ovzduší i smýšlení, plány a záměry dnešních vládnoucích kruhů. Rozbor byl přijat velmi příznivě a s ujištěním, že existence útlaku pod komunistickými režimy a mravní závazky Ameriky vůči jeho obětem budou v programu Republikánské strany patřičně vyjádřeny. Velkolepé oslavy “Bicentennial” ve Washingtonu, D.C. Záhadný pokus o poškození čs. účasti Jako hlavní část oslav dvoustého výročí americké nezávislosti byl v hlavním městě Spojených států, Washingtonu, uspořádán tříhodinový průvod, který sledovalo přes 500,000 diváků v ulicích a miliony dalších v celonárodním přímém přenosu americké televise. Průvodu se účastnili i členové šesti washingtonských organisací Čechů a Slováků: Československé národní rady americké, Československé společnosti pro vědy a umění, Sokola Washington, Czechoslovak American Center, Československých Spolků v Americe (ČSA) a Rady svobodného Československa. Americká televise při této příležitosti zdůraznila, že výročí americké nezávislosti zdraví tímto způsobem Češi a Slováci, žijící ve Spojených státech a přiblížila také divákům několik krojů, v nichž kráčelo 27 žen a 3 muži českého a slovenského původu. K této československé účasti ve slavnostním washingtonském defilé se ovšem váže jedna - bohužel v současné době typická - ukázka snahy takovou účast na oslavě výročí americké nezávislosti - podminovat: Neznámá osoba telefonicky odvolala večer před průvodem, uzavřenou smlouvu československé skupiny s příslušnou autobusovou společností, s tím, že československá skupina svou účast v průvodu ruší. - Krojovaná skupina potom přišla ráno na seřadiště a její autobus tam přirozeně chyběl. - Vše na konec dopadlo dobře. Ale “někdo” si velmi přál, by ke zmíněnému pozdravu výročí americké nezávislosti nedošlo. Sjezd SVU ve Washingtonu Přínos Čechů a Slováků Americe Osmý sjezd Čs. společnosti pro vědy a umění na universitě Georgetown ve Washingtonu od 12. do 15. srpna byl pořádán jako část oslav “Bicentennial” pod heslem “Přínos Čechů a 4 - Věstník [pageend4]Slováků Americe”. Přednáškový program byl však tak obsáhlý, že v různých sekcích se věnoval mnohému jinému, umění, moderní vědě, ekonomii, historii, atd. Jedna zvláštní sekce byla věnována Palackému k stoletému výročí jeho úmrtí. V této sekci bylo 24. příspěvků, takže bylo možno přečíst jen abstrakty předložených přednášek. K sjezdu byl vydán program s úplným seznamem přednášek (Zprávy SVU, redakční rada, 2067 Park Rd., N.W., Washingtom, D.C. 20010). Pro rozsah a bohatství programu nebylo možno vyslechnout všechny přednášky, o které se účastníci sjezdu zajímali, ani se zúčastnit různých fází sjezdu, které se současně odbývaly. Průběh byl však plynulý po všechny dny za velké a živé účasti členů. Sjezd byl zahájen ve čtvrtek ráno valnou hromadou. Odpoledne byly zprávy místních skupin a diskuse. Za chicagskou pracovní skupinu připravil zprávu její předseda Dr. Bedřich Šalanský-Kent. V pátek ráno byly zahájeny přednášky. V přednáškové části ze života amerických krajanů předsednictvo ČSNRA bylo zastoupeno ses. Vlastou Vrázovou na téma “Češi v Illinois”. Odpoledne na zvláštním programu byli představeni zástupci hlavních krajanských organizací: ČSNRA, českého a slovenského Sokola, ČSA, českého katolického svazu CCU a SVU. Podali přehled o činnosti svých organizací. O významu Čs. národní rady americké v životě krajanské Ameriky promluvil místopředseda Dr. František Schwarzenberg. Byl uveden místopřesedou Rady Ing. Štefanem Papánkem. Sobotní dopoledne bylo věnováno 200. výročí Spojených států. Na programu zastupoval ČSNRA Ing. Papánek. Na této oslavě byli vyznamenáni pí. Frances Gladys Knight-ová (o jejím významném postavení šéfa pasového úřadu promluvila pí. M. Meissnerová); generál Jan Slezák (význam jeho osobnosti vyzdvihl Mjr. Gen. W. Stanford Smith); Dean Jaroslav J. Pelikán ml. (jeho zásluhy ocenil Dr. Ernest Šturc); Tomáš Baťa ml. (uvedl Dr. J. Mládek); prof. František Dvorník (životní dílo zhodnotil Dr. František Schwarzenberg). Sjezd SVU byl též společenskou událostí. Ve čtvrtek byl seznamovací večírek a recepce v krásné síni Russell Senate Building; v pátek večer vojenský koncert české a slovenské hudby na západní terase kapitolu; v sobotu večer slavnostní banket a ples v novém washingtonském hotelu UEnfant. Ceremoniářem byl Dr. František Schwarzenberg, býv. předseda SVU a dlouholetý místopředseda ČSNRA. Ve své řečí mj. pravil: Nyní chci sám za svoji osobu vyslovit svoji naději ve šťastnou budoucnost této naší organizace. Přátelé mi často vyčítají, že prý jsem nevyléčitelný optimista. Budiž. Ale já stále doufám, že tato naše Společnost má před sebou krásnou a plodnou budoucnost, protože zůstává věrna odkazu svých zakladatelů a protože se - doufám - nezpronevěří zásadám svobody: svobody umělecké, svobody vědecké i každé jiné svobody. V této naději mě utvrzuje resoluce tohoto sjezdu. Jistě všichni znáte text resoluce, předevčírem schválené Valným shromážděním naší Společnosti. Obsah této resoluce nepředstavuje pouze názor toho či onoho jednotlivého člena Společnosti nebo názor té či oné složky naší organizace. Tato resoluce, schválená Valným shromážděním závažně vyjadřuje shodný názor celé Společnosti, veškerého jejího členstva. A právě obsah této resoluce mě dává důvod k naději. Nechce se mi prostě věřit, že se kdy v rámci naší organizace podaří pokusy, ať jsou zastírány rouškou styků uměleckých, styků vědeckých či styků pouze osobních - pravím - nechce se mi věřit, že se podaří pokusy o to, zastřít nepřeklenutelnost propasti, která dnes dělí svět svobody a svět nesvobody. Tož i když mi bude vyčítáno, že jsem nenapravitelný optimista: já doufám, že této naší Společnosti kyne krásná a plodná budoucnost, pokud zůstane věrna duchu zásad, pro které jsme se v této Společnosti sdružili, kterým sloužíme a sloužit chceme a které více než co jiného odůvodňují a ospravedlňují jak vznik, tak i další trvání této organizace. V závěru oslovil přítomné anglicky, aby vzpomenul sovětské invase. “Jste si jistě vědomi toho, že za týden, dne 21. srpna, budeme vzpomínat osmého výročí dne, kdy cizí armády vtrhly a obsadily naši rodnou zem. V takovéto chvíli jsme si tím víc vědomi toho, že otázky svobody a spravedlnosti nejsou politickými problémy, které lze přenechat politickým činitelům, ale že jsou to především zásady mravní. Pociťujeme v této chvíli tíhu odpovědnosti na bedrech umělců a vědců, kteří jsou hlavními ochránci mravních hodnot - především hodnot svobody a spravedlnosti - v celém světě”. Znovuzvolený předseda Dr. Miloslav Rechcígl mu poděkoval a ve své nástupní řeči nastínil plány a naděje SVU do budoucna. Sjezd přijal následující resoluci: Prohlášení o nutnosti prohloubit svobodnou tvorbu, výzkum a šíření myšlenek Československá společnost pro vědy a umění (dále “Společnost”), nestranická, nevýdělečná kulturní organisace, vyznává zásady svobodného hledání pravdy a poznatků, jakož i volných, ničím neomezených styků mezi národy a svobodného šíření myšlenek. Společnost sdružuje vědce a vzdělance, umělce a spisovatele z celého světa, kteří buď díky svému původu nebo z odborného zájmu vyvíjejí činnost, jež se dotýká Československa, jejich národů a československého příspěvku ke světové kultuře. RESOLUCE Shromáždění ve Washingtoně, hlavním městě Spojených států, v létě, kdy se dovršilo dvousté výročí americké revoluce, členové Společnosti, kteří si nadevše cení svého postavení svobodných mužů a žen, hrdě se hlásí k základním lidským právům, zakotveným v Prohlášení nezávislosti a Ústavě Spojených států, s nadšením se připojují k oslavám jubilea americké revoluce, vděčně vzpomínají podílu, který měl americký lid na utvoření svobodného a demokratického Československa, plně hodnotí příspěvek Čechů a Slováků k americké a světové kultuře a bezvýhradně dávají své síly do služeb věci svobody a lidské důstojnosti, osvědčují svou nezlomnou vůli Znovu potvrdit víru, že svobodné hledání pravdy a osobního štěstí musí být základem každého politického systému, který si přeje uchovat lidskou důstojnost; Vyjádřit hluboké znepokojení nad ztrátou svobody shromáždění, výzkumu a projevu, k níž došlo v Československu a jiných zemích; Vítat úsilí českých a slovenských vědců a umělců, oddaných zásadám duchovní a tvůrčí svobody, kteří v těžkých podmínkách soudobého Československa plní své poslání, životně důležité pro jejich zemi i celé lidstvo; Neúnavně přesvědčovat vědce, vzdělance, umělce a spisovatele všech národů, aby se zasazovali a pracovali pro obnovu nezadatelných lidských práv v Československu a všude na světě; Vyzývat a podněcovat všechny lidi dobré vůle, aby se podíleli na jejich snahách a spolu s nimi usilovali o uskutečnění zásad, obsažených v Universální deklaraci Spojených národů o lidských právech, a aby nedali podlomit všelidskou víru v nenahraditelnost a důstojnost lidské osobnosti. Washington, D.C 12. srpna 1976. Věstník - 5 [pageend5]Pocta presidentu Masarykovi Sjezdem byla zachována starokrajanská pietni tradice. Bylo vzpomenuto zásluh T. G. Masaryka a položeny květy u pamětní desky v hotelu 2400 - 16. ul. N.W., kde bydlil profesor Masaryk v důležité historické době, kdy se jednalo o zrození a bytí Československé republiky. Pocta Dr. Hrdličkovi V rámci osmého sjezdu Čs. společnosti pro vědy a umění a za spolupráce Smithsonian Institution a československých krajanských organisací ve Washingtoně, byl v neděli 15. srpna 1976 ve 12 hodin v poledne, odhalen pomník vynikajícímu vědci, antropologovi Dr. Aleši Hrdličkovi na hřbitově Rock Creek Cemetery ve Washingtoně, D.C. Aleš Hrdlička se proslavil po celém světě svou průkopnickou prací v oboru fysikální antropologie. V roce 1903 byl pověřen organisováním oddělení pro fysikální antropologii ve Smithsonian Institution, jehož ředitelem byl až do své smrti v roce 1943. Jeho bronzové poprsí je umístěno v předsíni bohatých sbírek antropologických ve Washingtonském Museum of Natural History. Urna s popelem Aleše Hrdličky byla po jeho smrti umístěna v jeho staré pracovně ve Smithsonian Institution, ale před časem byla přenesena na hřbitov Rock Creek Cemetery a uložena tam zároveň s popelem jeho první manželky Marie Leudonné, která byla francouzského původu a zemřela 19. října 1918, a také s popelem jeho druhé manželky Miny Mansfeldové, která zemřela 23. května 1968. Na žulovém pomníku byla umístěna bronzová plaketa, dílo pražského sochaře Milana Knoblocha. Plaketa sloužila za model medaile, udělené účastníkům světového kongresu fysikální antropologie, konaném v roce 1969 v rodném městě Aleše Hrdličky, Humpolci u příležitosti stého výročí jeho narození. U pomníku promluvili zástupci Smithsonian Institution, Čs. společnosti pro vědy a umění a čs. krajanských organisací. Jubilejní výstava Slovanské oddělení Knihovny kongresu USA ve Washingtoně otevřelo v souvislosti se srpnovým sjezdem SVU zvláštní jubilejní výstavu s názvem “Příspěvky českých a slovenských přistěhovalců koloniální Americe a Spojeným státům. Na výstavě jsou věci od mapy Marylandu a Virginie, kterou pořídil Augustin Heřman, až po knihy a jiná díla současné doby. Výstava je přístupna po celé prázdniny a žádný náš návštěvník Washingtonu by ji neměl vynechat. ★ ★ ★ ★ ★ ★ ★ ★ ★ ★ ★ ★ ★ ★ ★ ★ ★ ★ ★ A*★ ★ ★ ★ ★ *★ Blahopřání k zlaté svatbě Odbočka Čs. národní rady ve Washingtoně také jménem přečetných přátel vyslovuje upřímná blahopřání manželům Šturma- novým, předsedovi Pavlu Šturmanovi a jeho ženě Tanjii k jejich zlatému výročí. Z událostí v Československu Praha vzpomíná 200. výročí USA Československá společnost pro mezinárodní styky pozvala nového amerického vyslance Thomas Ryan Byrne-ho na oslavu 4. července. Hosty uvítal rektor Karlovy university Dr. Češka. Hlavní projev pronesl slovensky Dr. Juraj Cuth, člen předsednictva společnosti. Ve své řeči zhodnotil úspěchy Spojených států v krátké době dvou století. Zmínil se o anti-feudální revoluci proti Anglii, proti “cizí” vládě. Byla to první revoluce proti evropské mocnosti, osvobození z otroctví. Americká společnost se pak vyvíjela dle kapitalistických pravidel. (Řečník neopomenul citovat Lenina). “Nemůžeme přehlížet, že Spojené státy jsou vedoucí silou světového hospodářského systému a že jdou jiným směrem než socialistická společnost. Důležité je, že oba tyto politické systémy podepsaly Helsinskou dohodu v zájmu mírové spolupráce. - Při této příležitosti, pravil Dr. Cuth, vzpomínáme na dělnickou třídu, která svým dílem přispěla na vybudování Ameriky. Polovina našich vystěhovalců, která musela odejít z hospodářských důvodů, hledala práci ve Spojených státech v letech buržoasní Československé republiky. (Pravda je, že většina vystěhovalců emigrovala před první světovou válkou za Rakousla Uherska. V letech 1920-1938, za Republiky bylo vystěhovalectví z ČSR značně omezené americkým zákonem. Počet se zvýšil těsně před vypuknutím druhé světové války, když čs. občané židovského původu se zachraňovali útěkem před Hitlerem a dostoupil vrcholu v r. 1948, když uprchlíci utíkali přes hranice po komunistickém puči. Útěk se opakoval r. 1968 po sovětské invasi. V jediném roce počet uprchlíků přestoupil počet vystěhovalců za celých dvacet let Republiky. Komunisté si však nikdy neodpustí útoky na Masarykovu republiku a ve své nepřátelské propagandě pravdu zamlčují a zkreslují). Dr. Cuth se velice přimlouvá za Helsinskou dohodu a netají se tím, že si Československo především přeje zvýšit čs. vývoz zboží do USA. Doba détente je k tomu výhodná, aby se zlepšily hospodářské styky. (To ovšem není nic nového: Sověty léta usilovaly o détente, aby si vymohly mnohé výhody. Při tom ovšem nemínily dodržet úmluvu o lidských právech. V Sovětech se v tom ohledu pramálo změnilo, nesvoboda trvá nadále a ČSSR v malém často následuje sovětského příkladu). Dr. Cuth poznamenává, že mnozí zástupci vládních a obchodních kruhů ve Spojených státech jsou si plně vědomi velkých oboustranných možností a řečník doufá, že jich bude využito. Na důkaz dobré vůle a zájmu čs. vládních úřadů, Dr. Cuth vypočítává, že od r. 1974 do 1975, bylo promítnuto 110 amerických filmů; za poslední tři roky bylo hráno 59 divadelních her od amerických autorů; od r. 1973 do 1974 bylo vydáno 46 knih od různých amerických autorů, nákladem 2.6 mil. výtisků. Z toho vyplývá, že se dává čs. veřejnosti příležitost se seznámit s americkým kulturním životem, pravil Dr. Cuth. Dále to nasvědčuje, že jsou tu možnosti spolupráce i v dalších oborech k obohacení kulturního života, i jiných hodnot našich národů. K řeči Dr. Cutha je nutno připomenout, že čs. vládní úřady nedovolují svým občanům poznat všechny stránky amerického života (jen ty špatné), že přísně censurují jaké knihy, filmy a divadelní hry se budou předvádět. Žel, v dnešní úpadkové době je tak mnoho amerických knih a filmů, které líčí strany našeho života, ukrutnosti, nevěru, sexuální nemorálnosti, požívání drogů atd., že to vyhovuje čs. úřadům seznamovat je s těmito problémy, které jsou podávány sensacechtivým ve zvětšených a zkreslených dávkách. Má to spíše čs. občanům znechutit a odcizit Ameriku, aby po ní přestali toužit. Čs. občané jsou však přesyceni komunistickou výrobou a vyhledávají americké filmy, které jsou ze všech nejpopulárnější. Na americké filmy je předem vyprodáno, na sovětské je prázdno. Z těchto praktických a finančních důvodů čs. komunistický režim tiskne americké knihy a dovoluje promítat americké filmy. Nikde však se neobjeví na stánku nebo v knihukupectví americký časopis nebe žurnál (s výjimkou komunistického); nikde nelze si objednat nebo přečíst např. Reader’s Digest, Newsweek, International Herald Tribune, americký deník vydávaný v Paříži pro celou západní Evropu, atd., z kterých by si čtenář mohl udělat vlastní představu o životě na západě. Nesvoboda v Československu trvá. 6 - Věstník [pageend6]Americký vyslanec Byrne vlídně odpověděl Dr. Cuthovi. Jako historik se těší z historických památek a krásy Prahy. O americké revoluci pravil, že se jednalo - a jedná - o samostatnost národa a o lidských právech každého jednotlivce, aby se mohl svobodně vyvíjet. O přítomné době, přiznal, že máme v USA problémy velkých měst, ale jsou to problémy, které najdeme v každé zemi, kdekoli. Jsou však i problémy globální. Světová vzájemnost je stále naléhavější a komplikovanější a vyžaduje, aby se problémy řešily tradiční zkušeností diplomatů a státníků. Poděkoval za slovanské pohostinství, které mu zpříjemňuje jeho pobyt. Závěrem, mluvil o historickém poutu, přátelském poměru Spojených států k Československu. “Podíl presidenta Wilsona na zrození Československa je dobře znám. Poměr oněch velkých státníků Tomáše Masaryka a Eduarda Beneše k Americe je též historickou skutečností. V posledních letech byl čs. lid uvědomován o osvobození své země za druhé světové války. Vím, že ani přítomní v této síni, ani ěs. lid nezapomenou, že americká armáda byla jejich spojencem a bojovala za osvobození jejich země a že generál Patton a jeho třetí armáda se probojovala z jihu a jihozápadu do Československa k osvobození Plzně, po čtyřletém krvavém boji na jiných bojištích k osvobození Evropy, všech, ať to byli Češi, Američané, Rusové a všichni ostatní. Doufám, že soudobé zájmy nezastíní obzor a nezatemní známé obrysy historických svazků. Náš historický poměr se nezakládá na dočasných problémech, ať se jeví sebevětší, nýbrž se zakládá na hrdé a pevně zcelené kapitole dějin našich obou zemí. Dívám se na to s uspokojením, může nám to sloužit k tomu, abychom společně čelili budoucnosti. - (Vysl. Byrne nastoupil po americkém vyslanci Albert Shererovi, který byl přeložen do New Yorku a je nyní členem delegace Spoj. států u Spojených národů). Nový čs. vyslanec ve Wash. Nově jmenovaným vyslancem je Jaromír Johannes. Dle údajů Františka Augusta, který svědčil před senátním podvýborem pro mezinárodní bezpečnost ve Wash., je prý vyslanec Johannes agentem sovětské tajné policie KGB. František August sám byl po 15 let činný v čs. výzvědné službě až do doby kdy se r. 1969 obrátil na stranu Spojených států. Vypovídal, že prý většina čs. diplomatů má výcvik ve výzvědné službě. Čs. vyslanec v Indii je prý též agentem výzvědné služby. Z CHICAGA . . . Flag Day 12. června čs. národnostní skupina se za vedení br. J. V. Krákorou zúčastnila průvodu uspořádaného k poctě americké vlajky. Československé národní kroje a početná účast Čechoslováků v průvodu vzbudily uznání diváků i hlavní tribuny na State Street. Týden porobených národů Od roku 1959, kdy byl poprvé vyhlášen Captive Nations Week, vzpomíná se každoročně porobených národů v třetím týdnu v červenci. President Ford vyhlásil týden od 11. do 17. července za Captive Nations Week. Zapůjčení filmů ČSNRA získala film, který zapůjčuje svým odbočkám: “Seven Days to Remember” - Týden invase a okupace Československa 21. srpna 1968 - historický film natáčený čs. filmaři - trvá 58 minut. V Chicagu je předsedou výboru p. Viktors Viksnins. Jako jiná léta, konal se průvod městem po hlavní ulici State Street v sobotu dne 17ho, za přítomnosti starosty Richarda Daleyho, který vydal proklamaci za město Chicago. Taktéž učinil guvernér Dan Walker za stát Illinois. Ve sněmovně poslanec Frank Annunzio z Chicaga upozornil ve svém proslovu na toto výročí. Jeho řeč, taktéž obě proklamace starosty a guvernéra, i článek p. Viksninse, byly uveřejněny v Congressional Record dne 21. července. Po průvodu, který za československou skupinu vedl br. James Krákora, člen předsednictva ČSNRA a gen. tajemník ČSA, se konala recepce v Palmer House, na které byl senátor Carl T. Curtis z Nebr. hlavním řečníkem. Této události předcházela dne 15. července novinářská konference s Rev. Janis Smitsem, obětí sovětské náboženské persekuce. Po letech pronásledování se konečně podařilo přátelům na západě, četnými dopisy, a přičiněním poslance Annunzio, vysvobodit Rev. Smitse a uskutečnit jeho emigraci z Lotyšska. Oblastní výbor ČSNRA Chicago konal svoji členskou schůzi 6. srpna 1976 v budově Lincoln Federal v Berwynu. Předseda výboru br. Frant. Kalkus zahájil schůzi uvítáním přítomných. Zápis tajemnice ses. Marie Langové o schůzi konané 7. května schválen beze změn. Tajemnice podala zprávu o přípravě slavnostního odpoledne, které k 200. výročí Spojených států a k oslavě čs. 28. října oblast, výbor ČSNRA uspořádá v neděli 24. října. Upozornila na poměrně vysoké náklady, s nimiž musíme počítat při pořádání koncertu prvořadých umělců, členů Chicagského komorního orchestru, a z jejího podnětu jednáno o výši vstupného. Po diskusi vstupné stanoveno na $5. Pokladník oblast, výboru br. Miroslav Mejzr podal zprávu pokladní, která byla schválena - a její kladné znění příznivě oceněno. Z výtěžku Čs. dne odhlasován finanční dar ústředí $1,000. Na výzvu předsedy br. Kalkuse promluvil br. Karel Prchal o přípravě oslavy Bicentennial, kterou výbor, v němž je zastoupeno 18 chicagských organizací - včetně ČSNRA - uspořádá v neděli 21. listopadu v tělocvičně záp. Mortonovy školy. Předseda br. Kalkus referoval o činnosti oblast, výboru ČSNRA, o zájezdu delegace oblastního výboru do Lidic, účasti členstva oblasti v průvodu Flag Day, 12. června, který byl holdem americké vlajce, v průvodu porobených národů 17. července a na slavnostní večeři po průvodu. - Poté vyzval k podání zpráv organizací a odboček ČSNRA. Br. dr. Hřebík oznámil, že odbočka “Dr. Milada Horáková” konala svoji schůzi 10. června a její náplní byl, po projednání spolkových záležitostí, IV. slet Čs. Sokolstva v zahraničí v Curychu v červenci 1976, kam z Chicaga letěla celá výprava. Na čtvrtek večer 14. října připravuje odbočka společně se sdružením “Věrni zůstaneme” večer o Sletu, s projevem br. Dr. Hřebíka a promítnutím filmu o sletu v Curychu. - Za odbočku “Západní předměstí” referovala ses. M. Langová. Po vyřízení úředních záližitostí uvedla červnová schůze odbočky velmi zajímavou přednášku dr. Josefa Piskory o dojmech z návštěvy Portugalska. - Ses. Riedlová za odbočku “28. říjen” oznámila pořádání tradičního pikniku odbočky u br. Láta v Michiganu 5. září. - Ses. Nehasilová omluvila br. Netíka, předs. odbočky “Gama”, a za odbočku referovala o zdařilé schůzi odbočky, spojené s piknikem u br. Bryma. - Br. Sedlák za Spolek Lukavec sdělil, že v letních měsících spolek nevyvíjel žádnou činnost. - Delegátka Čs. ženské národní rady ses. E. Žížalová referovala, že se členky Ženské rady zúčastnily průvodu Flag Day i průvodu Věstník - 7 [pageend7]porobených národu, některé v národních krojích, a Žen. rada uspořádala 13. června na farmě u Ferjeněíků velmi úspěšný piknik. Předseda br. Kalkus poděkoval za přednesené zprávy a upozornil, že AFL-CIO vydala knížku s textem dvou významných proslovů Alexandra Solženicyna. Br. Kalkus s br. Riedlem dopsali presidentu AFL-CIO George Meanymu a obdrželi 50 výtisků zdarma. - Jednohlasně bylo usneseno objednat dalších 50 výtisků. Všichni se budeme snažit, aby s textem Solženicynových projevů byli seznámeni naši američtí přátelé. Odbočka ČSNRA “Západní předměstí” konala svoji členskou schůzi 16. července 1976 v Mid America Federal, Cicero. Schůzi zahájila předsedkyně ses. Vlasta Vrázová. Uvítala přítomné, byl složen slib americké vlajce - a tajemnice ses. Langová přečetla zápis z poslední členské schůze. Zápis schválen. - Ses. Rohelová podala zprávu pokladní, která byla rovněž schválena. Slova se ujal br. Frank Janečka, dlouholetý člen odbočky, který před dvěma roky věnoval ústředí ČSNRA dar na činnost ve výší $1,000. Sdělil, že ústředí ČSNRA přináší tentokrát dar $200.00 od Zábavního klubu Pitín a okolí, který ukončuje svoji činnost. Br. Janečka byl po mnoho let činovníkem klubu, sám se stěhuje do Arizony, - řady klubu prořídly a nové členy klub nemohl z dnešní mladší generace získat. Ses. přesedkyně br. Janečkovi srdečně poděkovala za jeho všechnu práci pro odbočku Západní předměstí, také za dar, který předá ústředí - a vyslovila politování nad tím, že odbočka ztrácí v br. Janečkovi tak věrného, dobrého pracovníka. Oznámila, že také manželé Vlčkovi opouštějí Chicago, aby se přestěhovali do Texasu k synovi; jejich odchodem odbočka rovněž ztrácí pracovníky nejvěrnější. Poté se ses. předsedkyně rozhovořila o současné činnosti Rady a jejích úkolech, o mezinárodní situaci - o détente a Helsinské úmluvě, a výboru, který byl utvořen, aby sledoval plnění úmluvy (tzv. Watchdog committee). Aby tento výbor mohl správně plnit své poslání, je třeba, aby naše celá krajanská veřejnost sdělovala všechny případy zamítnutí visa amer. občanům, kteří chtějí navštívit Československo, či případy zamítnutí návštěvy Spojených států čs. občanům, kteří mají v USA blízké příbuzné. Nejvíce pozornosti je třeba věnovat případům, kdy čs. úřady odmítají umožnit sloučení rodin, udělit povolení výjezdu z Československa dětem za rodiči do Spojených států, manželce za manželem, apod. Všechny tyto případy je nejlépe hlásit ústředí ČSNRA, které je postupuje do Washingtonu, D.C., ses. Anně Faltusové, která je naše zástupkyně ve styku se State Departmentem a případy “Watchdog committee” přímo předá. Ses. Faltusová za Radu již výboru předala celou knihu dokumentů a je třeba, abychom se starali, aby výbor obdržel zprávy o všech dalších případech, které mu dosud nebyly ohlášeny či které nastanou. Tajemnice ses. Langová vyzvala přítomné, aby se zúčastnili 17. července průvodu porobených národů, který se bude jako každým rokem konat v Chicagu po State Street - a zvláště v roce dvoustého výročí Spojených států, kdy Amerika oslavuje svoji svobodu, by měl svojí mohutností americkým občanům připomenout osud národů, které dodnes zůstávají v područí okupantů. Sestra Kostková požádala ses. Vrázovou o sdělení, jak se ČSNRA staví k otázce - diskutované již v krajanském tisku - zda a za jakých podmínek by mohlo být uskutečněno přestěhování sochy Karla Havlíčka Borovského z dolního Chicaga do našich západních předměstí. Ses. Vrázová osvětlila, že socha je replikou Havlíčkovy sochy v Borové, její přestěhování by si vyžádalo nejméně $80,000 a kdyby na tyto vysoké náklady finančně přispěly všechny ostatní krajanské organizace, Rada by přispěla též - ovšem jsou i jiné úkoly, které stojí před námi, a z nich boj proti komunismu považujeme v současné době za nejdůležitější. Následovalo pohoštění přítomných, které s obvyklou péčí a laskavostí, za pomoci několika dalších sester vedla ses. Plevová. Po této přestávce uvedla ses. Vrázová dr. Josefa Piskoru (který se před nedávném stal členem odbočky Západní předměstí), a vyzvala ho, aby promluvil o svých dojmech z návštěvy Portugalska. Dr. Piskora velmi výstižným způsobem popsal dnešní politickou a hospodářskou situaci v Portugalsku, vyprávěl, jak dravým způsobem se komunisté, podporováni ze Sovětského svazu, snaží získat vliv v Portugalsku. Portugalská komunistická strana zvolila pro své ústředí jednu z nejnákladnějších budov v Lisabonu, ovšem právě v této budově vybuchly před nedávném bomby; neboť komunismus má v Portugalsku mnoho a díkybohu silných nepřátel. Uvedl řadu velmi zajímavých poznatků a posluchači mu za jeho přednášu byli upřímně vděčni. Ses. Vrázová dr. Piskorovi srdečně poděkovala a po přátelském pobesedování schůzi ukončila. - Příští schůze odbočky se koná ve středu dne 15. září 1976. Marie Langová, tajemnice Odbočka ČSNRA “Generál Štefánik” uspořádala v neděli 8. srpna svůj tradiční piknik v Lake Villa u ses. Laurichové na zahradě. Piknik se za krásného počasí mimořádně vydařil - a snad také proto, že se prozradilo, že předseda odbočky br. Eduard Dellin právě dovršil 70 jar, byla nálada mezi přítomnými obzvláště srdečná. - Občerstvení bylo vydatné a krásnými dary byla obdařena i ’’štěstěna”, kterou odbočka vždy připravuje, aby měla něco ”pro dobro Rady”. Odbočka ČSNRA “Gama” za úzké spolupráce nového předsedy br. J. A. Netíka a zakládajícího člena a tajemníka odbočky br. Stanislava Bryma oživuje svoji činnost, získala několik nových členů all. července uspořádala “piknikovou schůzi” na jezeře u Brymů, s velmi pěknou účastí. Vydává GAMAgram, který je novou formou vzájemné komunikace mezi členy odbočky a je zároveň zdrojem informací o různých nepravdách komunistické propagandy v naší staré vlasti. Na pátek 24. září připravuje odbočka Gama přátelský večer v Lincoln Federal v 8 hod. Jeho hostem bude Josef Staněk, autor působivé knihy Potrestání (o zkušenosti politického vězně za komunismu, který je nyní vedoucím vydavatelství Czechoslovak Cultural Club Haarlem, Holandsko). Odbočka tímto zve k účasti všechny členy a přátele. VEČER O SLETU V CURYCHU s barevným filmem, s barevnými světelnými obrazy a s projevem starosty Čs. Sokolstva v zahraničí br. Dr. Antonína Hřebíka se chystá na čtvrtek 14. října 1976 v 7:30 hod. večer ve 4. posch. budovy Mid America Federal na Čermákově třídě v Ciceru, 111. Reservujte si tento večer se zajímavým programem nejen o sletu v Curychu, ale i o překrásné cestě šesti evropskými zeměmi na slet do Curychu. Na shledanou ve čtvrtek 14. řyna 1976 v 7:30 hod. večer v Mid America Federal v Ciceru, 111.! 8 - Věstník [pageend8]Švýcarský tisk o sletu v Curychu Jeden z nej rozšířenějších deníků ve Švýcarech “24 Heures” uveřejnil ve středu 7. července 1976 na celé straně obšírnou zprávu o IV. sletu Čs. Sokolstva v zahraničí ve dnech 2. až 4. července 1976 v Curychu pod názvem “Au Letzigrund de Zurich la grande olympiáde de l’exil”. Do zprávy zařadil také čtyři krásné obrázky - vztyčování sokolské vlajky na sletišti, skupinu sokolských praporů a nástup mužů a žen, jakož i nástup žen v národních krojích, při XI. všesokolském sletu v Praze 1948. Byla to obšírná zpráva, ve které bylo zdůrazněno, že Sokol v Československu byl po roce 1948 komunisty zničen, že však zapustil hluboké kořeny ve svobodném světě - ve Spojených státech, v Kanadě, v Austrálii a ve všech částech svobodného světa, kde žijí Čechoslováci. Ve zprávě bylo dále uvedeno, že důkazem tohoto rozvoje Sokolstva ve svobodném světě byl úspěšný slet v Curychu v červenci 1976 - IV. slet Cs. Sokolstva v zahraničí. Zpráva také zdůraznila, že Sokolové ve svobodném světě zůstávají věrni ideálům zakladatele Dr. Miroslava Tyrše, který založil Sokol v roce 1862, a že i velký president Československé republiky T. G. Masaryk byl až do konce svého života věrným Sokolem. V závěru zprávy bylo zdůrazněno, že přes to, že sovětská vojenská okupace Československa trvá již 8 roků, Sokolové ve svobodném světě nepřestali věřit, že se do Československa vrátí opět svoboda a demokracie a že tam znovu bude jednou uspořádán nový mohutný slet svobodného Československého Sokolstva. Je jistě zajímavé, že cizojazyčný tisk věnoval SOKOLSTVU a jeho sletu v Curychu celou stranu s tak obšírnými a správnými informacemi, což u cizojazyčného tisku je jistě vzácností. Hřk. Československý klub v Coloradu se sídlem v Denveru, který se stal usnesením své letošní výroční schůze ze 17. března 1976 novou odbočkou ČSNRA, zvolil za svého předsedu Rudolfa Machatu, místopředsedou je V. Spina, tajemníkem K. A. Škapa, pokladníkem L. Javorek. Ústředí ČSNRA vyzývá touto cestou všechny přímé členy Rady či předplatitele časopisů ČSNRA z blízkého či dalekého okolí Denveru, aby se nové odbočce ČSNRA v Denver přihlásili ku spolupráci. Předsednictvo Čs. národní rady americké přeje činnosti odbočky plný zdar! Oblastní výbor ČSNRA v New Yorku konal svoji řádnou výroční valnou hromadu dne 18. června 1976 v T. J. Sokolovně, 420 východní 71. ulice v New Yorku, a na příští období byli zvoleni následující funkcionáři: Předseda, br. Andrej Valušek; I. místopředseda, Jan Babinec; II. místopředseda, Rev. Josef Šefl; tajemník, Jan Babinec; pokladník, František Havlík; účetní, ses. Věra Honeiserová. - Členové výboru: bří. V. Bílek, Ing. P. Blaho, L. Buček, Prof. V. Bušek, J. Galamba, K. Machálek, J. Petlička, J. Profous, S. Pagac, M. Vojtek. - Revisoři účtů: br. J. Hanuš a O. Holubař. Valná hromada probíhala v naprosté shodě a zdůrazněna byla také úzká spolupráce s ostatními čs. demokratickými spolky. Oblast, výbor ČSNRA v New Yorku, společně se zástupci ostatních newyorských demokratických spolků, vzpomněl v pátek 23. července 1976 výročí narození (21. července 1880) prvního ministra národní obrany Čs. republiky, generála Milana R. Štefánika, bojovníka za svobodu a demokracii, spoluzakladatele Čs. republiky. Gen. M. R. Štefánikovi byla všemi přítomnými vzdána upřímná pocta. Za Oblastní výbor ČSNRA v New Yorku: Jan Babinec, tajemník Odbočka ČSNRA v San Francisku uspořádala společně se Sokolem San Francisco v sobotu večer 21. srpna 1976 vzpomínkový večer na tragickou událost - na in vaši sovětské armády do Československa. Byl promítnut film “Seven Days to Remember”, prosloveny projevy proti okupaci Československa, sděleny dojmy návštěvníků Československa, hovořeno o tom, jak naši lidé žijí v Československu, a celý večer měl bohatou náplň. Jiří Spánek, předseda odbočky. Odbočka ČSNRA Portland, Oregon Odbočka v Portland, Oregon, se zapojila do oslav Americké revoluce, které pořádá město Portland ve Waterfront parku. Odbočka postavila Stánek, ve kterém vedle ukázek československého národního umění, členové odbočky prodávali české pečivo a jiné občerstvení. Stánek byl velmi úspěšný. Ses. Camille Bain jej vyzdobila velmi vkusně a umělecky, ses. Mary Martin organizovala přípravu jídla a pečiva a ses. Giny Vachal uvařila český guláš. Předseda odbočky Fr. Siller a br. J. Frank zbudovali Stánek a ostatní členky napekly pečivo. - Podle informací, které jsem obdržel, oslavu ve Waterfront parku navštívilo v neděli 18. července přes půl miliónu návštěvníků. Odbočka má pro podzimní období připraven velmi dobrý program: Dinner-Dance, tábor odbočky v Silver Creek Falls a Mikulášskou zábavu. V Portlandu žije již nová vlna krajanů a bylo by si jen přáti, aby podporovali národní činnost odbočky ČSNRA a pomohli úředníkům v jejich práci. - Odbočce Portland přeji mnoho zdaru. Líbilo se mezi Vámi. Za oblast, výbor ČSNRA Pacific: Jiří Spánek Odbočka ČSNRA v Los Angeles V sobotu dne 17. července 1976, demonstrovali příslušníci porobených národů v ulicích Los Angeles proti sovětskému imperialismu u příležitosti zahájení “Týdne porobených národů”. Celá akce byla podniknuta na návrh naší odbočky ČSNRA. Členové naší odbočky se také značně podíleli na přípravách. Autokolony asi 12 národů se sjely do centra města během dopoledne. Na parkovišti u County Mall bylo možno napočítat asi 120 aut, z toho 12 s Čechoslováky. Na nádvoří County Mail pak účastníci demonstrovali s mnoha vlajkami a transparenty. K účastníkům promluvil Dr. J. Klejnot (Polsko), president Captive Nations v Los Angeles, zástupce Maďarska a Kuby. Náš Rev. J. Popelka, S.J., přednesl invokaci. Velmi přátelský projev měl councilman Arthur K. Snyder, který dal přednost naší demonstraci před účastí na olympijských hrách v Kanadě, na protest proti zamezení účasti sportovců z Čínské republiky. Po projevech, které trvaly asi hodinu, projela pestrá a dlouhá autokolona ulicemi středu Los Angeles do McArthur Park, kde byly slavnostně položeny věnce u pomníku maďarských bojovníků za svobodu. Na autech Čechoslováků byly nápisy: “Czechoslovakia Still Occupied”, “Americans, Wake Up: Solzhenitsyn Warned You”, “Communism Equals Nazism”, “Soviet Tanks Killed Our Freedom”, “Freedom for Captive Nations” apod. Prosíme oznamte včas změnu adresy Věstník - 9 [pageend9]Telegraficky o činnosti odbočky od dubna 1976: Předseda Ing. B. Rajek se zúčastnil sjezdu ČSNRA v Chicagu. - Místopředseda Ing. J. Breber se zúčastnil slavnostního vztyčení polské vlajky u příležitosti výročí vyhlášení polské demokratické ústavy. - Členové odbočky J. Kracíková, B. Rajek, J. Popelka S.J., M. Konvička, J. Breber, A. Dusil, F. Marlow, J. Liška, K. Finek a další se podíleli na přípravách “Bicentennial Exposition” - Ing. B. Rajek a Ing. J. Breber se sešli s představiteli Hnutí československých křesťanských demokratů J. Kusým a I. Franklinem a vymenili si názory na exilovou činnost. - Ing. B. Rajek, J. Kracíková, Ing. J. Breber se zúčastnili schůzí “Captive Nations”. - J. Breber připravil návrh letáku pro protestní autokolonu. - Článek odbočky kritizující “Sonnenfeldtovu doktrínu” byl otisknut v Herald Examiner. - Dopisy, které informovaly o pomlouvačně kampani čs. režimního tisku proti pres. Fordovi a USA byly zaslány do několika redakcí a do Washingtonu. Jiří Breber, místopředseda odbočky Z odbočky Owosso, Michigan Oslavy 200. výročí probíhají - tak jako po celé zemi - i ve středním Michigan. V sobotu 24. července probíhala celookresní oslava v Shiawassee, které se zúčastnila i odbočka ČSNRA v Owosso. Velkého průvodu okresním městem Corunna se zúčastnilo mnoho členů a členek odbočky, obdivován byl pečlivě připravený ozdobený alegorický vůz a krojované skupiny mužů, žen a mládeže. Průvod sestával z mnoha skupin občanských, organizačních i obchodních a doznal velkého ocenění a potlesku. Začal v jižní části města a ubíral se hlavní ulicí Shiawassee na sever, kde končil ve velkém parku McCurdy. V parku byly pak odpoledne předvedeny programy různých složek, mezi nimiž čelné místo patřilo tanečním skupinám sestry Štěpánky Čechové. Děti předvedly několik národních tanečků, za řízení ses. Čechové a za hudebního doprovodu br. Edy Fornůska. Později, v hlavním sále budovy v parku, vystoupila taneční skupina dospělých - a tanečnímu kroužku Masarykova sdružení se znovu dostalo pochvalné pozornosti početných diváků. Náš alegorický vůz byl ozdoben mnoha prapory, věnci, velkou sochou SVOBODY a ve výši se vypínala umělecky vypracovaná velká reprodukce známky ČSNRA - CZECHS AND SLOVAKS HELPED BUILD A STRONG AMERICA. Dole bylo v barevném provedení vyznačeno: 200 Years. - Pečlivá příprava na tento slavnostní den byla tím nejlepším výrazem našeho postoje k oslavám 200. výročí Spojených států. - V průvodu pochodovala také taneční skupina Beseda z Chicaga, které srdečně děkujeme za příjezd a podporu naší účasti na slavnosti. Oslavy 200. výročí trvaly tři dny a těšily se velké návštěvě. K vyhrávání byla získána většina čs. kapel v kraji, zajímavé byly početné prodejní stánky a dobře se osvědčily jídelny s občerstvením, připravené na tisíce návštěvníků. Věříme, že naše účast na oslavě byla cenná - díky patří manž. Čechovým, kteří tuto účast po měsíce organizačně připravovali. Dobrá věc se podařila! A. Benesh, tajemník Odbočka ČSNRA, Detroit Dne 27. června konala se tradiční pouť u sv. Antoníčka v Owosso, Mich., o kterou má po dvacet let velké zásluhy předseda ČSNRA v Owosso, br. Antonín Čech a jeho žena ses. Štěpánka Čechová. Hlavním řečníkem byl br. Petr Vičko, předseda odbočky ČSNRA v Detroit. Br. Vičko má za sebou bohaté zkušenosti, byl důstojníkem v čs. armádě před druhou světovou válkou, za války byl činný v podzemním hnutí, zúčastnil se slovenského povstání, a zachránil se před komunisty odchodem do Spoj. států. Mnohé své zkušenosti zvěčnil v historické knize o životě v Československu “In the Shadow of Tyranny”. Sám za svobodu bojoval, svobodu ztratil. Zde ve Spojených státech dovede si vážit svobody. Mluvil s uznáním o životě v USA a o našich občanských povinnostech. Popsal poměry, za jakých čs. občané přišli o svobodu a varoval před komunistickou propagandou a nebezpečím komunismu. Demokracii stále nutno bránit. Historie Čechů a Slováků byla bojem za osobní a národní svobodu. Potomci demokratických předků, z národa Tomáše Masaryka a generála Milana Štefánika stojí na straně demokracie v nové zemi. Konference etnických skupin v Detroit Dne 15. července br. Vičko zastupoval Radu na veřejném slyšení organizovaném National Advisory Council for Ethnic Heritage Studies, v rámci National Ethnic Studies Assembly, na konferenci pořádané v hotelu Cadillac. Tajemníkem konference byl Dr. Michael Pap z Clevelandu. Konference se zúčastnily různé etnické skupiny. Zastoupeni byli Rusové, Ukrajinci, Arméni, Italové, skupina Urban Ethnic America, a mnozí jiní, z nichž někteří předložili svoje návrhy. Br. Vičko mluvil jménem Rady, zaznamenal cíle ČSNRA a vysvětlil důležitost etnických skupin v americkém životě a jejich povinnosti k této zemi. “75” Ing. Štefana Papánka Jestliže si niekto zaslúžil a zaslúži požehnaného veku pri dobrom zdraví, telesnej a duševnej zachovalosti, rodinného šťastia, všeobecnej úcty priteľov a známych a hmotného zaistenia, tak je to iste ing. Štefan Papánek. Rodák z Brezovej pod Bradlom. Už tento povod hovorí za seba. Tvrdý kraj, tvrdých a podnikavých ľudí. Kraj gen. Milana Rastislava Štefánika. Kraj národne uvedomelých Slovákov a presvedčených Čechoslovákov. Čo mal, a mal toho hodne, než mu to v roku 1939 Maďary a potom komunisti zobrali, zanechal v ČSR. Bol jeden z najúspešnejších a najpokrokovejších veľkostatkárov na Slovensku. Dopracoval sa toho sám vlastným pričinením a vlastným nadaním. Ani exil ho nepoložil na lopatky. Skoro z ničoho - zase len vlastnou rukou sa dopracoval aj tu slušného majetku a trvalého, hmotného zaistenia. Každému druhému by to stačilo a vyhovovalo, aby užíval ovocie svojej práce v kľude a bez starostí. Nie však Štefanu Papánkovi. Zpreneveril by sa svojmu podbradlanskému povodu, keby sa díval na to, čo sa doma robí, nečinne. Je jeden z velmi mála našich krajanov a exulantov, ktorí nekritizuje, neradí, ale pracuje. Je miestopredsedom Československej národnej rady americkej, a to neobyčajne platným členom presedníctva, pre svoju rozvahu, široký rozhľad, bohaté skúsenosti a národné uvedomenie. Sme šťastní, že ho máme a ja osobne som na to hrdý, že ho môžem nazvať svojím priateľom. Veríme a prosíme Boha, aby mu aj naďalej požehnal dobrým zdravím, radosťou zo života a z jeho početnej rodiny. Dr. M. Ferjeněík, předseda ČSNRA. Souostroví Gulag V dnešním světovém zápase proti komunismu stal se Solženicyn našim bojovným symbolem. Když ostatní mlčí, umdlévají, dokonce se vzdávají, Solženicyn se znovu a znovu objevuje na světovém dějišti, aby promluvil k našemu svědomí, na televisi v Anglii, na americké universitě, ve Švýcarech, atd. Jeho slova, ať mluvená nebo psaná, zapůsobí mocně a přiměje 10 - Věstník [pageend10]váhavé a apatické, aby se zařadili mezi bojující proti světovému zlu. S nadlidskou energií píše svoje doklady, dává nám všem do rukou zbraně a duši novou sílu. Jeho “Souostroví Gulag” je nejzávažnějším dokumentovaným odsouzením komunistického systému. Proto jsme uvítali český překlad prvých dvou svazků (v jedné knize). Nové české nakladatelství Konfrontace v Curychu se ujalo nákladného díla, zřeklo se veškerého výdělku (taktéž autor se zřekl honoráře), aby se mohl uskutečnit, za velkých pracovních a finančních obětí, vzorný český překlad z ruštiny, který předči anglické vydání. Nyní se nám dostává pokračování, druhý díl Solženicynova “Souostroví Gulag”. Vedoucí redaktor knižnice Konfrontace Dr. Jaroslav Strnad, ve svém úvodu nás upozorňuje, že druhý díl se liší od prvého a je skutečně pokračováním - nikoli opakováním. První díl pojednává o autorově zatčení a výsleších, o par. 58 zvláštní části sovětského trestního zákoníku z r. 1926, o způsobu transportů, které musil odsouzený absolvovat, než dorazil do určeného trestního tábora. Druhý díl je věnován životu v táborech nucených prací, na jednotlivých ostrůvcích v barbarské říši, kde vládne ministerstvo vnitra, obrovský policejní aparát. Solženicyn popisuje jednotlivce spoluvězně: ženy, bonzáky, udavače, kteří i v koncentráku přísahají nadále věrnost komunistické straně, kriminální vězně, a mnoho jiných. Vypráví poutavě a líčí případy, které musí připadat neuvěřitelné tomu, kdo “aspoň douškem nepoznal, jak je moře slané”. Nevěřící Tomáši a naši nepřátelé by nám rádi namluvili, že Solženicyn píše o něčem dávno minulém, o poměrech za Stalina. Je sice pravda, že počet vězňů a trestných táborů se zmenšil, ale celý barbarský systém trvá nadále. Sovětská vláda byla založena za Lenina na brutální moci, bez které by nemohla existovat ani dnes. Sovětský systém násilí se však vzmáhá za hranicemi Sovětského svazu a ohrožuje svobodný svět. Čím více známe nebezpečí komunismu, tím lépe můžeme se proti němu bránit. A proto je důležité číst Solženicyna. Nakladatelství Konfrontace oznamuje, že druhý díl o 640 stranách je již k dostání u našich knihkupců. Ač výdaje stále stoupaly - a stoupají - cena je $9.80 (vlastně pod cenou). Výborný překlad pořídil Kruh překladatelů Praha za spolupráce M. Filipové a Dr. Jaroslava Strnada. Je též možno si knihu předplatit a zaplatit šekem přímo na Konfrontaci, adresa Im Struppem 1, CH - 9048 Zurich, Switzerland. Též možno zaslat obnos na Irving Trust Co., One Well Street, New York 10015 - Account No. 03-333-492 s uvedením svého jména a adresy. NA ČINNOST ČSNRA: Odbočka ČSNRA Washington, D.C. dar z výtěžku Majáles $400.00 Klub Pitín a okolí, Berwyn, IL $200.00 Standa Prostředník, PA $100.00 Dr. Joe Malik, Jr., AZ $ 18.00 William E. Votruba, MI 15.00 William F. Rockar, IL 13.00 George J. Snajd, MN 10.00 Frank Skovajsa, CA 10.00 Mrs. Henry Kovář, KS 10.00 Mrs. Hanna Beneš, IN 8.00 W. A. Hoysa, CA 6.00 Eugene C. Koeppl, MD 6.00 Barbara Divina, IN 6.00 Mrs. Lida Krejčí, IL 6.00 Karel Bednar, PA 6.00 Dr. and Mrs. J. Jekler, Sweden 5.00 Anna Bejna, WI 5.00 Frank Becica, 1L 4.00 Frank J. Pelich, CA 3.00 Mrs. Anna Zajíček 3.00 Margaret P. Zelinka, PA 2.00 Osmdesátiny novináře Josefa Kučery Dne 5. srpna se ve Washingtoně, D.C. dožívá osmdesáti let novinář, obětavý a zasloužilý krajanský pracovník Josef Kučera. Narodil se v Kucínech u Přeštic na Plzeňsku, ale již od svého mládí byl veřejně činný v živnostenském hnutí a jeho tisku. Po roce 1945 byl odpovědným redaktorem “Živnostenského Slova”, vydávaným pražským Melantrichem. Noviny byly vůbec jeho velkou láskou, byl povoláním i duší žurnalista. Z pražských redakcí si přivezl své pero do exilu záhy po komunistickém puči 1948. Nejdříve působil v Paříži a potom se svou chotí, paní Zdeňkovou emigrovali do Spojených států. Usadili se v hlavním městě USA, kde se ihned zapojili do veřejného krajanského života. Deset let byl Josef Kučera jednatelem odbočky Čs. Národní rady americké a pak téměř dvacet let obětavě a úspěšně redigoval spolkový časopis “Krajanský Zpravodaj” (který po kratším přerušení rediguje dosud). Přejeme jubilantovi ještě hodně sil a nadšení do další obětavé národní a vlastenecké činnosti pro naši společnou věc! Oblastní výbor Československé národní rady americké v Chicagu, III. oslaví v neděli dne 24. října 1976 200. výročí Spojených států amerických a čs. 28. říjen, založení Československé republiky, SLAVNOSTNÍM ODPOLEDNÍM KONCERTEM CHICAGO CHAMBER ORCHESTRA ASSOCIATION v Morton West High School Auditorium ve 3 hod. odpoledne PROGRAM: Richard Bales.............................. Hudba Americké revoluce Jiří Benda................................................... Symfonie v C-dur Antonín Dvořák.........................................Nokturno v B-dur František Tůma...........................................Partita v D-moll Karel Husa.............................................. Čtyři malé skladby Josef Suk................Meditace na staročeský chorál, op. 35 W. A. Mozart....................Klavírní koncert č. 14, op. 449 sólistka: Lydia Smutný Štěrba Věstník -11 [pageend11]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. i i i \ i i I i Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 °i*l§Ss=> 436 Second Class Postage Paid at Chicago, Illinois MOVING? Please use this address label and mail it with your new address to VESTNÍK. [pageend12]