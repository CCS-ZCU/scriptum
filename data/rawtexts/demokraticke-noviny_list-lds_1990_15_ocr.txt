De mo k r a t ic k é čísl o 15 No v in y 1990 list LDS 2 K [pageend1]Parlament - zahřívací kolo Dostal jsem nevděčnou zakázku - "ostře" zhodnotit dosavadní působení nově zvolených poslanců Federálního shromáždění. Ledaskdo asi nechápe, co je na této zakázce nevděčného - důvodů k ostré kritice parlamentu má asi po ruce víc než dost. Ne tak já na tomto místě. Nevýhodou periodik, jako je toto, bývá jejich zpoždění za aktuálním děním. Skoro každá myslitelná kritika i hodnocení zahraničně- i vnitropolitických událostí je už dávno vyřčena - v pravý čas. čtrnáctideníkům, měsíčníkům, obměsíčníkům a dalším je tedy určeno poskytovat pohledy na stejné události jakoby ze vzdálenější perspektivy, časové nebo místní. Zde by právě měla být jejich přednost: v úvahách a reflexích shrnujících, hodnotících určité období či jev z odstupu; podle mého vkusu by ještě měla být základním rysem při tomto hodnocení snaha nepodléhat paušalizacím či nepřesným generalizacím. Toto zaměření nemusí obrušovat hrany daných periodik. Naopak, některé události teprve zpětně vyjevují svou špinavost, teprve zpětně mohou jednotlivě nevinná fakta složit ohavnou mozaiku. Myslím si, že takový není případ nového "federálu". Poslanci před odchodem na parlamentní prázdniny pracovali skoro na den přesně jeden měsíc, tedy první čtyřiadvaceti nu svého funkčního období. Odtud také název článku. Podle mého se jednalo o zmíněné zahřívací kolo, během kterého se noví poslanci teprve rozkoukávali, rozcvičovali, zkoušeli, ohledávali a nalézali svůj prostor. Někteří promluvili při společné schůzi, jiní ne - těžko nyní rozlišit, zda šlo o jejich pasivitu, nezpůsobilost nebo neochotu hovořit k danému problému nebo prostě (a to asi nejčastěji) o nedostatek času na vyslechnutí všech příspěvků. Poslanci staronoví zůstávají (až na jednu nečestnou výjimku) takovými, jakými byli, a mělo by se tedy dát říci, že své voliče zatím nezklamali. Přesto už jsem se setkal s názorem, že poslanci jsou "banda debilů" - hodnoceno po shlédnutí jednoho televizního záznamu společné schůze. Ktomu jen tolik - zvolili jsme si je sami. Kdo nevolil, jeho chyba. Jsou-li poslanci opravdu "banda debilů", nedává to dobré vysvědčení zejména nám. Věřím, že tento parlament je nedeformovaným obrazem politického profilu naší společnosti a že jestli jej nezkresluje k lepšímu, tedy určitě ne k horšímu. Ukáže-li se tento parlament špatným - a myslím si, že k tomu ještě neměl dostatek příležitostí - je třeba zvýšit úroveň politické kultury našich národů a ne nějakými zákulisními machinacemi, dohodami u kulatých stolů a podobně vytvářet novou Potěmkinovu vesnici. Vrátím se teď ke svému úkolu. Z výše uvedených důvodů se nechci pouštět do jakéhokoliv komplexního hodnocení a zůstanu jen u několika postřehů. Podle mne nejzajímavější je sledovat začátek reálné profilace jednotlivých politických stran a hnutí. Volební programy si byly podobné jak vejce vejci, teprve díky práci v parlamentu se zjistí, kde šlo o kraslici a kde o pukavec. Dynamický bude tento proces zejména u Občanského fóra a Veřejnosti proti násiliu, jejichž poslanci reprezentují velice široké názorové spektrum a dá se tedy předpokládat jejich budoucí rozdělení do frakcí. (Už nyní lze očekávat dramatický vývoj okolo sociálně-demokratického klubu OF a ČSSD vůbec; osud Dr.Horáka se zdá být zpečetěn, přesto poněkud delší odmlka může znamenat ledacos.) Díky tomuto rýsujícímu se frak- cionářství měly největší význam preferenční hlasy u kandidátek obou hnutí. Otázkou je, zda je dovedli voliči správně využít a nebu- dou-li se teď cítit podvedeni, až budou sledovat názorové střety svých poslanců. Obávám se, že voliči jsou schopni vědomě zavrhnout stranickou disciplínu, podvědomě ji však budou dále očekávat. Jaká by byla asi jejich reakce, kdyby se dozvěděli, že některý z poslanců OF či VPN nehlasoval při prezidentských volbách pro Václava Havla? KSČS promrhala svou první velkou šanci. Během diskuse o platech poslanců (mimochodem, reakce veřejnosti měla podle mé osobní zkušenosti kořeny spíše v závisti než v realistickém odhadu situace) ústy Ladislava Adamce podpořila výši platu devět tisíc korun, o náhradách nemluvě. Ponechme teď stranou otázku oprávněnosti této výše, o tom už bylo napsáno dost. Komunisté takto promrhali obrovskou šanci pasovat se opět na "mluvčí národa" a společenské spravedlivce, což promícháno s trochou sociální demagogie mohlo vést k báječné populistické politice. KSČS mohla výrazněji zaujmout opoziční postavení. Zajímalo by mne, zda za tímto postojem stála nepřipravenost, špatný odhad situace, hloupost nebo snad opravdová snaha přerodit svou stranu a dát se na upřímnou politiku. Poslanci jako celek udělali v tomto případě jednu chybu - měli zveřejnit průměrný měsíční rozpočet poslance, jeho výdaje, výši daní, způsob proplácení diet a zajména nákladů, kolik stojí odborné rešerše a posudky a konečně proč není možné, aby na ně poslanci používali společný aparát. Nakonec ještě pár slov ke Křesťansko-demokratické unii, které se její až fundamentalisticky křesťanská image stává osudnou. Při projednávání zákona o navrácení zabaveného majetku církvi se ozvalo i mnoho hlasů proti. S výjimkou Petra Uhla však nikdo z poslanců nezpochybňoval oprávněnost požadavků církve a nutnost navrácení původně jejích statků. Hlasy proti kritizovaly špatnou formulaci návrhu, nedostatečné zdůvodnění, malý rozsah akce a postrádaly záruky jejího pokračování. Přesto se (alespoň v televizních přenosech) poslanci KDU prezentovali jako jediní obhájci svátého práva církve proti všem. Shrnuto - KSČS promeškala nahrávku na smeč, zatímco KDU smečovala bez míče. Přeji poslancům pracovité prázdniny. Přeji jim, ale hlavně nám, aby je strávili zahloubáni do historických, politologických a ústavně- právních prací, aby se tak co nejlépe připravili na svůj hlavní úkol - na vypracování nové ústavy. A rovněž bych si přál, aby nezapadl návrh Jiřího Rumla, který, doufám, bude prosazovat i v parlamentu, totiž, aby byl k sepsání naší Ústavy přizván Ludvík Vaculík. Nejde zde samozřejmě jenom o něj, ale o toto: suchopárnou právnickou řeč ponechme ostatním zákonům. Ústava by nám mohla dělat čest. Poslanci, nenechte ji zničit krkolomnými nečeskými, přinejmenším těžkopádnými formulacemi, vybojovávanými slovo po slovu v parlamentu, neudělejte z ní oběť partajnických hádek a politikaření. Pozvěte si jazykové a literární poradce, nejen právníky. Snad nemusí jen USA mít svého Thomase Jeffersona. David Litvák Praha, 24.července 1990 Pozn.: Dnes (25.7.) jsem se dočetl v Lidových novinách, že poslanci KSČS se zdrželi hlasování o platech poslanců. Takže nějakého přerodu se stále bát nemusíme, předvoj dělnické třídy nahrávku na smeč přijal, ovšem neobratně, opatrnicky a s rozpačitým výsledkem. Ani ryba, ani rak. IIIIIIIDD2 [pageend2]O Smíchově, stejně jako o Žižkově, Vysočanech, Břevnově a jiných někdejších periferních obcích Prahy, toho bylo napsáno hodně, ale stále ještě ne dost. Důkazem toho je na plné obrátky pokračující zkázonosný proces jejich tzv. "rozvoje a modernizace". Více či méně se nám daří likvidovat stále ještě fungující totalitní mechanismy a myšlení, které se projevují i nadále v mnoha oblastech života naší společnosti. Podaří se nám svrhnout také diktaturu někdejší "socialistické" architektury? Mezi základní práva svobodných lidí patří rovněž právo volby. Ale jak už v našich zemích bývalo a bývá dobrým zvykem: když někdo o něčem rozhoduje (za což se často dobře platí), nikdy se raději moc neptá těch, kterých se jeho ortely týkají (natož aby se ptal svého vlastního svědomí). Současní čeští architekti mají obrovskou moc rozhodovat o našem životě. Je to do značné míry právě architekt, kdo vytváří životní prostředí, které nás obklopuje. Otázkou zůstává, jestli ho doopravdy vytváří. Příliš často to vypadá tak, že naši architekti mají velký podíl na jeho ničení, a zničené životní prostředí pak zákonitě ničí ty, kteří v něm žijí. Nejpatrněji se tento problém projevuje ve velkých městech (a zvlášť v tom největším), kde je situace nikoli tak kritická jako katastrofální. Toho je původem násilná cesta ke lživě hlásanému blahobytu a patrně z větší části záměrná devastace země, s cílem připravit středoevropské bojiště, což mělo za následek tragické zásahy do systému krajiny a do celkového postupného vývoje organismů osídlených oblastí. Tím více to platí o velkých městských aglomeracích, včetně jejich částí, které dohromady tvoří tento celek, přičemž samy určitým samostatným celkem jsou. Stejně jako vše, vyvíjí se v souvislosti se společenstvími v obydlených centrech i tato, čímž získávají svou charakteristickou a jedinečnou tvář a mechanismy fungování, což jsou neoddělitelné součásti života v nich. Příliš velké zásahy do těchto organismů jsou (jako do jakýchkoli jiných), jak víme , smrtelné. Právě takovýchto megalomanských ran do těla našeho hlavního města jsme právě nyní svědky. Žižkov je zpola mrtev, Vysočany na smrtelné posteli a Smíchov dostává první hluboké rány. Samolibá výstavba v Galerii D na Štefánikově třídě, předvádějící koncepci řešení (a to konečného, v což nevěřím) rozvoje a modernizaci Smíchova, nazvaná honosně "Smíchov budoucnosti", mne nikterak nepřesvědčila o ušlechtilých záměrech architektonického atelieru Gama, vedeného ing. arch. Pragnerem. Plánované demolice jsou příliš rozsáhlé; konec vezme například secesní nároží Na knížecí, židovská synagoga na křižovatce Anděl apod. My jsme se také ocitli na křižovatce, ale strážným andělem si můžeme být leda tak sami. Záplava až pětipatrových hotelů, garáží, obchodních domů a dalších morbidních "tlusťochů" včetně nadúrovňové dálnice s křižovatkou nás zavalí a zadusí. Vyjma modernizace bytů v méně kvalitních objektech, výstavby škol a polikliniky, což je nakonec samozřejmost, jsem se na zrní něné výstavě o normálním lidském myšlení moc nedozvěděl. Hrozí nebezpečí, že se Smíchov stane městem jen pro automobily a hotelové hosty, kteří tam budou stejně jen spát. Obrovské hmoty obludných staveb nás budou strašit dnem i nocí. Poněkud se opomnělo tak často architekty proklamované "lidské měřítko", o specifičnosti a neopakovatelnosti charakteru bývalé periferní zástavby z přelomu století ani nemluvě. Architekt by měl být mluvčím lidské touhy kulturně a hodnotně bydlet. A takstejně jako mluvčí občanů v parlamentech by měli být nějakým způsobem voleni ti, kteří nám určují, v jakém prostředí až do smrti budeme žít, kde budou vyrůstat a bydlet naše děti. Nenechme sebou už konečně manipulovat!!! Ondřej Vaněček 3111111111 [pageend3]Fritz Machlup: LIBERALISMUS A VOLBA SVOBOD Přeložil Ing.Tomáš Ježek POKRAČOVÁNÍ "Mlhavý liberalismus" Dnešní zmatek ve významu slova liberalismus můžeme přičíst několika událostem: 1) Liberální požadavek svobody sdružování byl rozšířen na požadavek neomezené svobody pro skupiny a odbory, přestože taková kolektivní svoboda je v konfliktu se svobodou jednotlivce; toto je tedy kolektivi- stická troška do mlýna mlhavého liberalismu. 2) Liberální požadavek rovnosti před zákonem byl rozšířen o požadavek rovnosti důchodu, i když opatření k tomuto cíli jsou v konfliktu se svobodou jednotlivce; toto je rovnostářská troška do mlýna mlhavého liberalismu. 3) Liberální požadavek individuální svobody byl rozšířen z pouhé absence donucovacího zasahování na pozitivní opatření ke zvětšení a vyrovnání účinné moci jednotlivců dělat nebo dostat to, co chtějí, i když taková opatření jsou v konfliktu se svobodou jednotlivce; toto je další, přerozdělovací troška do mlýna mlhavého liberalismu. 4) Liberální požadavek pokrokových a radikálních reforem, jejichž cílem je zvýšit blahobyt společnosti tím, že budou uvolněny dosud omezované síly, byl rozšířen na reformy s cílem zvýšit blahobyt kolektivů, ačkoli je v konfliktu se svobodou jednotlivce; toto je radikálně intervencionistická troška do mlýna mlhavého liberalismu. 5) Liberální požadavek tolerance opačných názorů, obrany šiřitelů těchto myšlenek a jejich práva obhajovat komunismus nebo cokoli, co se jim líbí, byly rozšířeny na skutečnou podporu socialistických myšlenek, které jsou v zásadním konfliktu se svobodou jednotlivce; toto je troška do mlýna mlhavého liberalismu od spolucestujících. Toto vysvětlění, proč se překroutila původní liberální pozice a co nyní většina Američanů nazývá liberalismem, není nekonzistentní s jednoduchým vysvětlením, že většina těch, kteří hlaholí o liberalismu, at už pro nebo proti, nezná klasická díla. Nechci nikomu odpírat právo být ignorantem, ale myslím, že je správné říci, že přes všechny historické události a vnitřní rozpory by se americký liberalismus nemohl stát tak mlhavým, kdyby takzvaní intelektuálové byly intelektuály v tom smyslu, že čtou knihy včetně zahraniční literatury. Dozvěděli by se, že kolektivistický, rovnostářský a radikálně interven- cionistický příspěvek od spolucestujících do amerického liberalismu jsou neslučitelné s liberalismem v klasickém, individualistickém smyslu. Dva základní omyly Mlhavé myšlení o liberalismu je živeno některými ezoterickými koncepcemi svobody a zatěžováno chybami v uvažování. Ezoterické koncepce svobody budou odkázány na čestné místo poznámky pod čarou(*). Rozšířenější zmatení - některá spíše gramatická a sé- IIIIIIIII4 mantická-zde budou projednána v nejjednodušší možné formě. Relativně jednoduché zmatení je mezi "být svobodný dělat něco" a "být svobodný od něčeho". Nejzřetelněji to vyznívá ve formulaci "čtyř základních lidských svobod" prezidenta F.D.Roosevelta. Jsou to čtyři obdivuhodné principy; žádný člověk naší doby a s dobrými úmysly nebude nikdy oponovat svobodě slova, svobodě vyznání, svobodě od bídy a svobodě od strachu. Potíž je jenom vtom, že mnozí lidé vidí v těchto principech základy liberalismu, jako by každý z nich vyjadřoval nějakou významnou svobodu. Ve skutečnosti jenom první dva jsou svobodami, druhé dva nikoli. Svobody slova a náboženství dávají lidem právo mluvit, vyjadřovat se a vyznávat něco libovolným způsobem; tyto svobody znamenají, že stát a společnost by neměly jednotlivce donucovat nebo omezovat ve sféře vyjadřování a náboženství. Svoboda od bídy a svoboda od strachu jsou zcela jiné povahy: vyjadřují naději, že stát učiní opatření zaměřená na zamezení chudoby a války. Být svobodný od bídy znamená být "zbaven" chudoby; být svobodný od strachu znamená být v bezpečí před válkou a agresí; právě tak jako být svobodný od nemoci znamená býtzdravý, snaddíkytomu, že byly vynalezeny účinné očkovací látky. Opatření zaměřená na zamezení chudoby a války jsou nanejvýše žádoucí, ale nedávají lidem žádná práva dělat nebo nedělat něco podle libosti. Nevolají po zákazu veřejných omezení kladených na jednáníjednotlivce, nýbrž požadují pozitivní předpis pro jednání státu. Prezident L.B.Johnson připojil v lednu 1968 k "aspiracím" národa pátou svobodu, která je opět zaměřena na to, aby učinila lidi "svobodné od něčeho" a nikoli "svobodné dělat něco": vyhlásil svobodu od nevzdělanosti, která má být zajištěna zlepšením možností vzdělání pro všechny. Možná však, že v tomto případě došlo spolu s historií nerovného přístupu ke školnímu vzdělání ke smíšení dvou myšlenek. V té míře, jak se stát angažuje v zabezpečení dodatečných služeb vzdělávacího systému, může být národ lépe vzdělaný a eventuálně i "svobodný od nevzdělanosti". V té míře, jak nebudou jednotlivé děti nuceny chodit do špatných škol a nebudou odrazovány od toho, aby navštěvovaly lepší školy, budou "svobodně navštěvovat" ty lepší školy. A tak, i když se zdá, že oba významy slova "svobodný" v praxi konvergují, "být svobodný od něčeho" je něco jiného než "být svobodný dělat něco". Samozřejmě se může říci, že jsme svobodní dělat něco podle libosti jenom tehdy, jsme-li svobodní od vnějšího donucení a omezení. Mohli bychom tak formulovat svobodu slova jako svobodu od omezování slova a vyjadřování a mohli bychom formulovat svobodu vyznání jako svobodu od omezování náboženství nebo od pronásledování bezvěrců. V obou těchto případech zaručuje svobodu absence donucování a zastrašování. Na druhé straně, aby bylo možné "osvobodit lid" od bídy [pageend4]nebo nevzdělanosti, je třeba pozitivního úsilí, za které jsou - slovy prezidenta Johnsona - "Američané vždy ochotni platit energií i penězi", a které si může národ dovolit, jen když je "bohatší". Všimněte si, prosím, že k zajištění svobody slova a vyznání není žádného bohatství třeba. Druhý základní, i když příbuzný omyl můžeme nazvat zmatením mezi "smím" a "mohu". Váže se opět na zmíněné zmatení mezi svobodou jako nezasahováním do jednání jednotlivce a jeho účinnou mocí jednat. Schopnost jednat, tj. mít moc a prostředky něco dělat, není určitě totéž jako mít svobodu to dělat. Splynutí myšlenky o účinné moci s myšlenkou o svobodě pochází zřetelně od těch, kteří považují svobodu ve smyslu nezasahování za prakticky bezcennou věc, chybí-li moc, zejména kupní síla. Pocit stojící za touto formulací můž e být ilustrován výrokem bručouna "Je mi fuk, jestli něco smím, když nemůžu. Proč by měl mít někdo volnost dělat to, co si já nemůžu dovolit?" Musím připustit, že svoboda koupit si Rolls-Royce a luxusní jachtu má malý význam pro ty, kteří na to nemají peníze. To ale neznamená, že bychom měli rozšířit pojetí svobody a zahrnout do něho i koupěschopnost. Mohu si ilegálně koupit drogy, mám-li dost peněz, avšak nesmím to podle zákona udělat. Smím, podle současného práva a morálních norem, koupit ten nejdražší diamant pro svou milovanou ženu, ale běda, s mým příjmem si to dovolit nemohu. Stejně tak jako chápu, že mnoho chudých lidí považuje za nezajímavé, že si mohou koupit to, na co nemají, tak také chápu, že mnoho nevzdělaných lidí považuje za směšné, že se dělá tolik hluku kolem svobody vyučovat a bádat, tj. kolem věcí, které nemohou nikdy udělat. Kromě těch několika málo, kteří chápou, že se to může nepřímo týkat i jich a jejich dětí, je pro masy svoboda vědeckého bádání málo zajímavá. Nebylo by však pošetilé rozšířit pojetí svobody vědeckého výzkumu a zahrnout do něho i schopnost vědecky pracovat? Nebylo by absurdní, kdyby nějaký ultrapragmatik řekl, že profesor X není svobodný vědecky pracovat, protože jeho schopnost uvažování je omezená a přitom jeho výzkumu neklade nikdo žádné překážky? Těžko mohu pochopit, co mohlo přimět učené muže a eminentní myslitele k tomu, aby přijali tři různé myšlenky -1. "Jsem fyzicky a duševně schopen něco dělat.", 2. "Mám dost peněz, abych si to mohl dovolit.", 3. "Nebude mi bráněno, abych něco dělal, ani nebudu trestán, když to udělám." - hodili je na jeden pekáč a ukuchtili z nich omeletu s názvem "svoboda" nebo synonymum "účinná moc". Tato omeleta může být dobrá pro některé praktické účely a tudíž lákat pragmatické filozofy. Avšak pro jiné účely, stejně praktické, bychom měli chovat tyto tři myšlenky odděleně, to znamená používat slov, která napomáhají udržovat je zvlášt. Bohužel, příliš mnoho spisovatelů má raději omeletu. D.G.Ingle, fyziolog, napsal toto: "Známe mnoho fyzických a biologických omezení svobody, člověk není svobodný žít bez kyslíku, vody a potravy. Může vyskočit tak nanejvýš osm stop, neuzvedne dům, nemůže omládnout. Svoboda je rozšířena použitím nástrojů a znalostí.... Svoboda je omezena povahou vrozených sklonů, zálib, nezálib.... Popálené dítě už není svobodné hrát si s ohněm." Jako příklad směšování druhé a třetí ze tří uvedených myšlenek jsem již uváděl J.Douglase, který kladl rovnítko mezi svobodou jíst a svobodou mluvit. Sydney a Beatrice Webbovi tvrdili jednou ve stejně silném výroku, že "osobní svoboda ve skutečnosti znamená moc jednotlivce koupit si dost jídla, přístřeší a oděv". Toto zmatení mezi kupní silou a osobní svobodou snad může být osvětleno připomínkou, že mohou existovat náboženské, morální nebo právní zákazy používat existující kupní sílu určitým způsobem. Ani majetní Brahmáni se nemusejí cítit svobodní jíst maso, ani majetní ortodoxní židé nebo muslimové jíst vepřové maso. Jestli nejsou náboženská tabu dost průkazná, abych mohl být hotov s argumentací, dovolte mi zmínit legální omezení a přejít od "svobody jíst" ke "svobodě pít". Rozdíl mezi tím mít prostředky na láhev ginu nebo whisky a být svobodný koupit si tyto nápoje byl úplně jasný všem Američanům (resp. všem pijícím Američanům, abychom zůstali v mezích pragmatismu), když vstoupila v platnost prohibice. Mít peníze neuděluje ani neimplikuje svobodu; pouze umožňuje více využívat existujících svobod. Jako příklad směšování první a třetí myšlenky chci proti sobě postavit fyzickou neschopnost a právní zákaz. Kdybychom zařadili fyziologickou neschopnost pomatené osoby a autoritativní omezení obhajovat podvratnou činnost do stejné kategorie a prohlásili, že s§ v obou případech jedná o nesvobodu slova, těžce bychom se provinili zmatením problému. Jeden není schopen mluvit řekněme pro vrozenou vadu, nemoc, úraz; ten druhý je trestán, obhajuje-li podvratnou činnost a mluví v její prospěch. Zahrnovat obojí do pojetí svobody slova je nesmysl. Definice svobody, která neguje rozdíl mezi nezasahováním a účinnou mocí (nebo blahobytem či uspokojením potřeb) ničí základní význam slova "svoboda". Jestliže je definována jako schopnost nebo příležitost získat to, co chceme, jsme odříznuti od možnosti analyzovat důležitou otázku, totiž zda rozvoji této schopnosti nebo příležitosti lépe slouží restrikcionismus nebo nezasahování, kolektivní řízení nebo individuální svoboda. Poznámka: (*) Mortimer J.Adler ve svém díle The idea of Free- dom předložil tři zásadně odlišné koncepce: svobodu "sebezdokonalování", "seberealizace" a "sebeurčení". První je vnitřní svoboda mimo dosah vnějších okolností, schopnost řídit vlastní vůli podle vlastního vědomí a svědomí; zahrnuje "vnitřní svobodu" otroka či vězně. Druhá představuje schopnost prosadit vlastní úmysl bez vnějších překážek, pout, hrozeb nebo společenského nesouhlasu. Třetí je "svobodná vůle" jako kontrast k determinaci vlastních motivů; míní se tím, že lidská vůle není výsledkem určitých poznatelných příčin a není omezena vnějšími silami. Pouze druhá koncepce, svoboda seberealizace, odpovídá pozemskému chápání svobody, i když dostatečně nerozlišuje mezi zdroji vnějších překážek: pocházejí vždycky od člověka nebo mohou být přírodní povahy? Pokračování v příštím čísle DN 5 lilium [pageend5]EKONOMICKÁ CENZURA A UMĚNÍ Mnohým z nás, kteří nejsou přímo zasvěceni do pražského kulturního podsvětí, pravděpodobně unikly protestní koncerty, které se konaly na Staroměstském náměstí začátkem tohoto měsíce. Během téměř celého týdne tam totiž svými půlnočními koncerty obohacovaly noční klid nezávislé kapely z Prahy a okolí. Mnozí kolemjdoucí si asi také položili otázku, cože tento kravál měl vlastně znamenat, šlo vlastně o pokus několika jedinců čelit opakující se historii. Pokud jsme za posledních 40 let prožívali cenzuru, která se zakládala na ideologii, tak nyní máme možnost okusit cenzuru ekonomickou. Tato situace je pro nás možná poněkud nová, avšak ve světě nikterak ojedinělá. V dnešní době se totiž u nás pouze mění hodnoty z ideologických na peněžní. Není proto vůbec divu, že pro některé lidi je mnohem výhodnější se prodat devizovému zákazníku a na našince se jednoduše vykašlat. V tomto případě šlo doslova o vyhození na dlažbu. Při současné "zlaté horečce" za nebytovými prostory v Praze 1 napadla někoho velice chytrá věc, a to totiž zavřít pod různou záminkou většinu nově vzniklých klubů a výstavních galerií. Ono je totiž mnohem výnosnější přetvořit je v kanceláře a pronajmout je zahraničním uchazečům za sumy, které v mnohých případech převyšují ceny v největších světových metropolích. Někteří pražští umělci, kteří se ocitli doslova na ulici, se museli alespoň pokusit na sebe upozornit, aby se tato situace v budoucnosti co nejméně opakovala. Pokud žijete v domnění, že toto jsou pouze dočasné incidenty nebo že takovéto události mají prakticky nulový vliv na kulturu či myšlení celého národa, můžete se velice mýlit. Podobných incidentů se stává na celém světě mnoho, a pokud si podrobněji probereme třeba jen Spojené státy, můžeme vidět, že to i někdy mívá tragické následky pro kulturní dění v celé zemi. Na počátku osmdesátých let rozkvétala v USA jako i jinde ve světě nová vlna hudebního nadšení a společně s ní i nová komerce a zájem investorů i jiných finančně schopných lidí zpeněžit tento trend. Netrvalo dlouho a na svět přišel i první komerční video-clip, jak už ho známe v dnešní podobě. Společně s ním se také zanedlouho zrodila i MTV, neboli "music television". Jelikož v USA je rozhlasové vysílání pouze lokální, byla to tedy první celonárodní stanice, která celé své vysílání zasvětila hudbě. V počátcích na ní bylo prakticky všechno progresivní. Nejen hudba, ale i způsob, jakým bylo vysílání vedeno, jak byly tehdejší reklamní bloky zpracované a hlavně poutající video prezentace hudby, která mnohdy svojí myšlenkou přehlušovala hudbu samotnou. Po velice krátké chvíli se MTV prodrala do povědomí téměř každého diváka a posluchače v USA. To, že ji v počátcích sledovala alespoň občas každá věková kategorie, jí přineslo obrovský finanční úspěch. Díky ní utkvěli v povědomí „Valmont" je už třetím filmovým přepisem knihy Choderlose de Laclose Nebezpečné známosti. Tento pozoruhodný román v dopisech natočil nejprve Roger Vadím v roce 1959 a teprve dva roky je stará druhá adaptace - snímek Stephena Frearse, vycházející ale více než ze samotného románu z jeho divadelní adaptace od Christophe- ra Hamptona. Miloš Forman měl k dispozici scénář od svého někdejšího spolupracovníka, zkušeného Jeana Clauda Carriera, k realizaci si stejně jako v případě Amadea přizval další "klasiky" svých profesí - Miroslava Ondříčka za kameru a Theodora Pištěka na kostýmy. Přičteme-li už tradičně dobrý Formanův cit pro výběr herců, bylo by určitě velkým překvapením, kdyby se divák nad výsledkem nudil. A přece je začátek Valmonta trochu rozpačitý, skoro se zdá i únavný a bez náležité jiskry. Ale právě v momentě, kdy se expozice jeví už jako nekonečná, přichází první vzrušení, první scéna, která Američanů dnes již domácí veteráni jako jsou REM, The B 52, The Ramones, ale i Talking Heads. V polovině osmdesátých let došlo pomalu k zahlcení hudební scény stálým přílivem nových interpretů hlavně ze zámoří. Jelikož zisky z prodeje nových desek pomalu opadávaly, vydavatelské společnosti začínaly stále více a více tlačit na celou telekomunikační sféru, aby se hrály právě ty jejich "tutovky" v naději, že se snad zvýší obrat alespoň z jejich prodeje. V době, kdy už i samy radiostanice byty velice vyhraněné ve stylu hudby, kterou hrály, to mělo katastrofální následky. Ze stanic, které již tenkrát hrály pouze Top 40, se najednou stala monstra, která začala hrát jen 10 až 20 písniček pořád dokola. Neunikla tomu ovšem ani MTV, která se ve své práci zaměřila na obecenstvo mladší 18 let a nyní chrlí nonstop směs jakéhosi pop-metalu (MTV Europe má poněkud odlišné programování). Ve snaze docílit co největšího komerčního úspěchu některé společnosti, jako například CBS, šly dokonce tak daleko, že si nejprve nechaly napsat hit skladbu a poté hledaly interprety, kteří by se mohli stát idolem teenagerů. (Podobné postupy byly pravděpodobně také praktikovány u nás. The Cover Girls je příkladem takového posledního hybridu.) Výsledkem tohoto počínání bylo, že se na posluchače mezi 18 až 35 lety téměř zapomnělo, jelikož nepředstavovali dostatečný zisk pro věčně žíznivé businessmany. Veškeré začínající skupiny byly téměř odepsány, pokud se jen maličko lišily od jakési šablony. Došlo to až tak daleko, že někteří interpreti byli donuceni k ekonomické emigraci do zámoří, tj. Anglie. Z těch nejznámějších to byli: The Pixies, Throwing Muses či Terence D’Arby. V konzervativní společnosti, jakou jsou Spojené státy, bohužel velice často dochází i k cenzuře myšlení. Právě v počátku osmdesátých let docházelo velice často k pokusům o cenzuru v hudební scéně a ještě dnes dochází k pokusům o cenzuru v umění. Když Paul Hardcastle vydal svůj hit "19", bylo zakázáno hrát tuto píseň na veřejnosti, jelikož pobuřovala vietnamské veterány. Krátce poté ani Frankie Goes To Hollywood neuspěl u raeganistů a jejich videoklip "War" se na MTV ohřál jen chviličku. Dnes sedí na lavici obžalovaných Judas Priest, kteří jsou obviňováni rodiči dvou chlapců z toho, že pod vlivem jejich hudby spáchali sebevraždu. Na závěr je nutno dodat, že ačkoliv se v nynější době situace zlepšuje, poté co se dostalo zahraničním interpretům všech žánrů od náladové Tracey Chapman až po rockové a industriální kapely jako Red Hot Chilli Peppers, Fishbone a Ministry obrovské popularity, přišli posluchači v USA o spoustu dobré hudby. Zvláště když si uvědomíme, že ještě donedávna byly komerčně přežité kapely, jako jsou Depeche Mode a Erasure, považovány v USA za nekomerční či underground. Pavel Reinberger předznamenává budoucí velké drama: večeře na zámku Valmon- tovy tetičky, které se účastní také markýza de Merteuil. Nezávazné, noblesní a laškovné dialogy mezi vikomtem de Valmont a markýzou poprvé odkrývají, jaké ďábelské schopnosti v sobě tito dva lidé mají. Krátké střihy, potemnělá atmosféra sálu osvětleného jen svíčkami (tyto scenérie se ostatně objevují víckrát a pokaždé jsou výtečné) a pochopitelně svižné a úsečné dialogy. Poprvé tu také Forman pracuje s lehkou a po povrchu jemně plovoucí ironií, která je charakteristická pro celý film a tvoří nezbytnou esenci, bez níž bychom sledovali jen pochmurnou a nervy drásající tragédii. Po této pasáži nastává uvolnění, ovšem za chvíli je tu zase brilantní part: markýzou zinscenované setkání mladé Cecilky s rytířem Dancenym, následné prozrazení, ale ve finále geniální marký- zina šaráda, jež vše řeší. Stupňování napětí až na samotný okraj únosnosti hodné spíš konců detektivek je vyzrálou ukázkou Formanovy profesionality, zručnosti a zkušenosti, ale zároveň potvrzením jeho oddanosti filmu, nebol tyto scény prostě nelze točit bez vnitřního souznění s látkou a bez snahy ji jedinečným uměleckým způsobem vyjádřit. Frekvence dramatických pasáží se stupňuje tím více, čím více nabývají na ostrosti vztahy a konflikty hlavních postav. Závěr spěje ke střetu Valmonta s markýzou, dvou dominant, z nichž smrt jedné způsobuje i pád druhé (ve filmu opět jen ironicky naznačený) a také následný katarzní závěr hodný antických tragédií. Forman s Carrie- rem vedou příběh všemi úskalími dramatu jistě a s vědomím, že dnešní divák si žádá víceméně "silnou story" v elegantním a efektním balení. "Valmont" tyto komponenty má a navíc v sobě nese díky Formanovi a všem jeho spolupracovníkům neopakovatelný šarm a vkus, které toto dílo povyšují nad běžný kulturní zážitek. Andrej Hal ad a lllllllll 6 Forman - mistr ironie a dramatu [pageend6]OCEÁN "DÁVNÁ ZEM" "Já jsem si tu desku koupila na jejich "štvanickém" koncertě. Je fakt pěkná, sice hrají úplně stejně jako depešácl, ale je pěkná", štěbetala dospívající prodavačka v oddělení gramodesek OD Kotva, zatímco její kolegyně mi debut Oceánu balila. Obsah tohoto soudu ponechme raději stranou, zajímavý je spíš fakt, že okruh příznivců českobudějovického kvartetu se neustále rozšiřuje. Původní fanouškové ho sice už dávno zatratili, ale ve srovnání se současným posluchačským zázemím se jednalo o pouhou hrstku ortodoxních, kteří nesnesli, aby se jejich kultu dotkla ruka "nezasvěcených". Ale přece jen ke zmínce o Depeche Mode. Čtveřice z britského Basildonu měla a stále má značný vliv na podobně orientované mladší soubory. Ale tam, kde se Oceán inspirují hledáním netradičních zvukových barev, či při aranžování vrstvením jednotlivých melodických linek na sebe, jedná se u takových Monte Rosa z Bratislavy nebo západoněmeckých Camouflage o nestydaté plagiáty. LP Dávná zem se dostala na trh poměrně brzy, uvážíme-li, že se začala v Opusu /prozíravějším než Supraphon/ točit ještě v podmínkách a možnostech předlistopadových poměrů. Přesto je znát, že si producenti spolu s techniky dali ve studiu velmi záležet. Zvuk je dynamický, zpěv je přesně zasazen do stavby syn- tezátorů, každá finesa, každé cinknutí zní z drážek desky zcela čistě. textař skupiny Petr Hons (pouze Ráchel a Havrani pocházejí z pera Petra Kučery resp. Petra Muka) rozumí tomu, co napsal, ale na druhou stranu je nutné brát v úvahu filozofii souboru, ve které samy o sobě texty Oceánu bez spojení s hudbou ztrácejí smysl. Největší pozornost na sebe strhává zaslouženě Petr Muk. Kdyby se tento neuvěřitelně talentovaný zpěvák vyvaroval někdy až rušivého halekání a kňourání ve všech možných polohách a formách (,..ááj...ééj...vijóó...ou ou...), dal by se jeho projev označit málem za dokonalý. Snad proto tam, kde se Muk ve svých nešvarech přímo vyžívá /Oceán, Padají koně/, narazíme na slabiny desky. Na drobné šrámy na kráse však dá zapomenout snad nejlepší skladba Mys na okraji života, jakási emotivní exploze, kterou celé album vrcholí. Po dramaturgické stránce prvotina Oceánu stěží překvapí nějakého příznivce skupiny, neboť kapela jen probrala svůj několik let starý rejstřík. Muk a spol. je však rafinovaná parta a např. Vyznání na posledních koncertech nezařazovala, aby zřejmě fanoušky patřičně nažhavila na vydání alba. Kapela si nepochybně uvědomila nebezpečí, které by mohlo přinést vaření podle jednoho receptu, a proto přestavěla aranže většiny skladeb, které tak získaly novou, přitažlivější podobu. Pokud bychom hledali typického představitele stylu new romance, Oceán by nám posloužili jako vzorový příklad. Romantické předivo hudby se dokonale váže se snovou náladou textů, plných lyrických symbolů a alegorií. Zajímalo by mě sice, zda sám dvorní Čtveřice černooděných romantiků z Budějovic velmi dobře zvládá svižnou, dynamickou polohu syn- tezátorových vypalováků (Čas, Nic blíž, nic dál, Havrani), které mají dostatečné ambice vytlačit z diskoték nevkusné, europopové kýče dua víc než kamarádů Erasure. (Pst, tiše, dobře vím, že to byli právě oni, kdo před půlrokem vzal Mukovu partu na milost po anglických pódiích.) Pokud mé dosavadní hodnocení výsledku prvého delšího pobytu Oceánu ve studiu není stále jasné, pokusím se ho zhustit do závěrečného souvětí. Kdybych Oceán vůbec neznal a někdo mi tvrdil, že dávná zem je už páté LP ostřílených profíků s dešsetiletou kariérou za sebou, neměl bych důvod mu nevěřit. Stanislav Zima 7IIIIIIIII [pageend7]Sex, lži a video Málokdo získal tak prestižní cenu, jakou jistě je Zlatá palma na MFF v Cannes ve věku šestadvaceti let. Podařilo se to americkému režisérovi Stevenu Soder- berghovi. Málokdy jsem opouštěl hlediště kina v houfu tak nasupených diváků jako po projekci jeho věhlasné prvotiny Sex, lži a video v pražském Paláci kultury. O toto všeobecné rozčarování se do značné míry zasloužila anonymní poeta z propagace PK, který Soderber- ghovo dílo označil za "nejvkusnější film o fyzické lásce", čímž na promítání při přilákal masu lidí, kteří Emanuellu už viděli třikrát a rádi by změnu. Když tato část publika zjistila, že vkusnost filmu spočívá mimo jiné v tom, že po celou dobu projekce nespatří ani jediné odhalené ženské ňadro, cítila se jistě zmanipulo- vaná a podvedena. Já jsem však odcházel s pocitem, že jsem svých šestnáct korun investoval víc než dobře. Porovnáme-li Soderberghův debut se sérií prvotin českých režisérů uvedenou do našich kin loni na podzim, pozorujeme jeden markantní rozdíl. Zatímco čeští debutanti /především Pavlásková a Křístek/ se ve svých filmech snaží analyzovat a obsáhnout všechno od politiky přes ekologii až ke krizi mezilidských vztahů, je mladý Američan ve svých sděleních pozoruhodně úsporný. Stačí mu čtyři herci ve třech interiérech a nepříliš košaté dialogy. Malá firma Outlaw Productions, která film produkovala do něj jistě nemusela investovat horentní sumy. Nejenom z těchto důvodů se však Sex, lži a video vymyká běžné americké produkci filmů tzv. ze života. Není to ani expresívní spektákl ve stylu emociálních horrorů Adriana Lynea /9 a půl, Osudová přitažlivost/ ani typická americká story, ve které obyčejná žena /Meryl Streepová/ potká prostého chlapíka jako jste vy nebo já /Roberta de Nira/, rozejdou se, sejdou se znovu, vzápětí se rozcházejí a definitivně se sejdou až za sedm let /očekává se, že závěr filmu divák pro slzy neuvidí-možno odfláknout/. Soderbergh vypráví o něčem jiném a činí tak způsobem navýsost původním. Dějová linie filmu je celkem jednoduchá. Kdesi ve Spojených státech žije mladý manželský pár. John je sebejistý mladý muž, který to hodlá daleko dotáhnout. Rád sám sobě dokazuje, že je ve všem ten nejlepší /samozřejmě i v sexuální výkonnosti/. Své manželce je nevěrný s její vlastní sestrou. V jeho ženě Ann se střetávají přísně morální zásady a vůle být Johnovi dobrou manželkou s nespokojeností a nejistotou a zároveň s neschopností samostatně jednat. Dny tráví prací v celkem přepychové domácnosti a rozjímáním o hrozících /ekologických a jiných/ katastrofách, které ke své hrůze nemůže nijak ovlivnit. Svůj manželský život považuje za celkem normální, snad jen s tím rozdílem, že nesnese, aby se jí manžel dotýkal. Tuto dvojici navštíví Johnův přítel ze studií Graham. Ten kdysi zjistil, že není schopen žít normálním citovým životem, aniž by se choval jako patologický lhář. Přítomnost tohoto podivínského outsidera pak na vývoj vztahu mezi Johnem a Ann zapůsobí jako kazalyzátor. Tato poněkud allenovsky "ujetá" fa- bule však dává režisérovi prostor k serióznímu zamyšlení nad tím, jak lež ničí životy a otravuje duše. A nemusí to být agresivní lež spojená s politikou a nějakou zvrhlou ideologií. Stačí zvyknout si lhát doma. Soderbergh svoje myšlenky podává svrchovanou formou a s nevypočítavou citovostí. Invenční kameru doplňuje jednoduchá, ale působivá hudba, herecké výkony jsou vynikající. Především neherec James Spader, oceněný na MFF v Cannes cenou za mužský herecký výkon, se zapíše do paměti. Jeho Graham zavřený se svým videem mezi čtyři holé stěny, připomíná Travise z krásného Wendersova filmu Paříž Texas, bezcílně bloudícího Nevadskou pouští. Přesto všechno se jistě mnozí diváci budou domnívat, že film ventiluje pseudoproblémy zhýčkaných Američanů nás se nijak nemůže týkat. Tyto diváky bych rád upozornil na jednu větu, která je o filmu pronesena a podle mého soudu tvoří jádro jeho výpovědi. Myslím si, že je velice aktuální právě dnes a právě zde. "Lhaní je jako alkoholismus. Dlouho trvá a dá to moc práce než si odvykneš. Ondřej Štindl llllllll 8 [pageend8]Co mě napadlo při koncertu Phila Collinse? Jako asi většinu lidí, kteří koncert v televizi sledovali, snad nejdříve to, že je dobře, že konečně máme možnost sledovat hvězdu pop muzic v přímém přenosu a ne po částech v nočních hodinách, jak to u nás bývalo "dobrým" zvykem. I to byl pokus o výchovu k toleranci diváku žádostivých seriálů, kteří, pokud jim nevyhovoval tento ani druhý program, měli stále ještě možnost TV vypnout a vymyslet si nějakou smysluplnou zábavu sami. O tom, že z Phila Collinse i jeho doprovodného ansámblu vyzařovala především radost tak krásně přenosná i na publikum a televizní diváky, že zpěvák sám je Osobností, která umí, a to nejen bezchybně intonačně a výrazově zpívat, hrát na bicí či si skládat písně, které mají vedle nesporné kvality i zcela jasný hudební a životní názor, budou psát lépe a zasvěceněji jiní a jinde. Mě vytanuly na mysli myšlenky inspirovaně dvěma výroky. Dan Fikejz kdysi řekl: "Na Collinsovi je vidět, že asi všechno zpívá napoprvé a naráz." Ze to tak může být, o tom jsem se zmínil už výše. Druhý názor je prý od jednoho populárního zpěváka. Přišel s ním po koncertu Eltona Johna, ale domnívám se, že se hodí i na Phila Collinse: 'Tomu se to zpívá, když udělá za rok jedno turné a má vyděláno, zatímco my musíme odjezdit 25 kšeftů každý měsíc." V této větě podle mého názoru je hned několik zakopaných psů. Dotyčný úplně zapomněl, že existuje nabídka a poptávka - tedy v tomto případě, je-li někdo skutečně světově proslulý, může požadovat takové honoráře, že nemusí jezdit měsíc co měsíc po rodné vlasti. Navíc, pokud jsme u nás měli možnost vidět skutečné hvězdy pop music či jazzu ( S. Wondera, R. Charlese, G. Burtona, E. Johna a další), byla jejich "hvězdnost" vždy nespornou obrovskou kvalitou. Naopak naši zpěváci a zpěvačky se leckdy snažili, ať repertoárově nebo pódiovou prezentací, stát se kopiemi svých slavnějších kolegů, čímž jen potvrdili chudou příbuznost. Podívejme se ale na věc i z druhé stránky. Celkové pojetí pop music ve světě, tedy jako určitého sociolo- gicko-ekonomického fenoménu, umožňuje tamním umělcům to, že pokud jim dojdou výrazné nápady, nebo se zájem publika přesune jiným směrem, mohou nedělat nic, coz jsou jen řídké případy, nebo se věnují producentské, pedagogické, novinářské či jiné profesi. Naši zpěváci, myslím ty, kteří u nás prezentovali určitou nadčasovou hodnotu, mohou ale namítnout, že vlastně neměli možnost se se svými kolegy na uměleckých kolbištích poměřit. V tom budou mít naprostou pravdu, protože bývalý totalitní režim jim sice umožňoval prožitek lokální hvězdnosti, nicméně svět jim zůstal, Sodobně jako zbývajícím patnácti milionům obyvatel eskoslovenska, uzavřen. To, že by někteří z našich interpretů mezinárodní konkurenci umělecky nepřežili, ponechme teď stranou, protože podobná situace by postihla snad všechny profese v našem státě. Návratem Marty Kubišové na koncertní pódia i do studií nastalo celkové zlidštění populární hudby u nás. Nezbývá než doufat, že budoucí vzájemnou konfrontací naší I světové scény se k nám vrátí i umělecká kvalita a osobitost. Bohužel ti, kteří mají svůj umělecký zenit za sebou jsou na tom zhruba stejně jako ti sportovci, kteří sice měli od státu relativně všechno, ale nesměli jet na olympiádu do Los Angeles, a v následujících čtyřech letech svoji kariéru skončili. Dr. Zbyněk Císař THE SUGAR CUBES + EGYPT (20.7.1990 v KD Eden) Po CASSANDRA COMPLEX a THE YOUNG GODS, jejichž vystoupení zorganizovali šikovní pořadatelé z nadějné agentury 10:15 Promotion, se v Eďenu objevila další hvězda současného nezávislého rocku - islandští THE SUGAR CUBES. Pokud jde o návštěvnost, mnuli si tentokrát promotéři celé akce ruce. Bylo plno a to díky včasné propagaci prostřednictvím poněkud strohých plakátků, snad po celé Praze. Určitě "pomohla" i přetrvávající chabá nabídka kulturních pořadů pro zanraniční návštěvníky Prahy během letní sezóny. Pro mladší z nich byl jediný koncert Kostek cukru v Československu nepochybně příjemným zpestřením pobytu v Praze. Vysoky podíl zahraničních fanoušků jsem si mohl ověřit přímo v sále po zjištění, že jsem si doma zapomněl tužku. Obracel jsem se postupně na své sousedy v publiku - Němce, Američanky, Francouze - až mi vyšli vstříc dva Holanďané, jejichž propiskou jsem si konečně mohl začít dělat poznámky. Nejdříve se na pódiu v pološeru objevil Egypt, pražské trio, které zhruba před tremi lety založil zde zpěvák a baskytarista Petr Kumandžas (paralelně hraje i v Půlnoci, kde brilantně obsluhuje rytmiku) spolu s bubeníkem Ivanem Pelíškem (ex Abraxas). Egypt v osmi skladbách nasadili k agresivnějšímu zvuku, než je u nich zvykem. Zpěvák se navíc snaží zbavit nepříjemného nazálního ječení, líbila se mi tentokrát i vztekle štěkající kytara Ja- nčákova nástupce. Záhy se trojice skromně loučí a se slušným ohlasem mizí z pódia. Po krátké přestávce, za velkého nadšení, přitančili zbožňovaní Islanďané a spustili ve složení: dvojnásobný zpěv, kytara, klávesy,basa a bicí. Zvuk Sugar Cubes je postaven na kytaře, ale o snadnou identifikaci formace se nejvíc zasluhuje drobná Björk, jejíž neobvykle zabarvený hlas se stal hlavním atributem sextetu. Její kolega za mikrofonem Einar je především veselá kopa a zpěvačku spíž doplňuje drsným agresivním projevem. Za zvláštní zmínku ještě stojí bubeník, jemuž kapela může vděčit za dokonale šlapající jiskřivou rytmiku. Projev Kostek je úsměvný, humorný. Dokazují to nejen texty písniček, ale i drobná intermezza mezi skladbami, ve kterých Einar prozrazoval své skromné znalosti o Československu (slivovice, myslivec, Škoda apod.). Napadá mě, že smíšené soubory (po stránce pohlaví) působí zvláštním, harmonickým, spřízněným dojmem (nabízí se zde srovnání s americkými B 52 s). Vůbec celý koncert to vypadalo, že se Sugar Cubes spíš baví než pracují. V závěrečných dvou přídavcích ještě sympatičtí "indies" přizvali na pódium svého kamaráda (jméno se mi nepodařilo zaregistrovat - Björk: "Na Islandu je fakt dost slavnej."), který rozmáchlými gesty a ekvilibristickými roznožkami naznačoval, jak by měli heavymetaloví kejklíři správně krotit kytaru. Nakonec neviditelný nástroj ^rozmlátil o odposlech. Kdo další v Edenu po Cassandra Complex, The Young Gods a Sugar Cubes? Mluví se o Pixies. P.S.: Výtěžek z pražského vystoupení Sugar Cubes bude převeden na konto Výboru dobré vůle na podporu dětí s těžkým onemocněním ledvin. Stanislav Zima 9111111111 [pageend9]Demokratické noviny vydává Liberálně demokratická strana (Demokratická iniciativa). Adresa redakce: Sněmovní 3 2. patro, číslo dveří 35 tel (02) 51 85 83 úřední hodiny: středa 14,00 -17.00 Nevyžádané příspěvky se nevracejí. Uzávěrka tohoto čísla: 30.7.1990 [pageend10]