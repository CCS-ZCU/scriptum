ROZPRAVY Číslo 14 Září 1979 929-1979 " Korouhev tvá se dychtivě třepotá, je potřeba smrti tak jako života, by slunce,jež zbroj tvou zlatí, zas od souvrati do souvrati zde svobodně svítilo,volný byl svět. Za tebou,za tebou vpřed - - " /Jan Zahradníček:Svatý Václav/ V raných dobách našeho národa a státu objevila se mimořádná postava, která svým novým zaměřením a svým osobním příkladem inspirovala mnoho generací více než tisíc let.A tak se uskutečňovala slova O.Březiny:"Bratři, z ruky do ruky podávejme víno silných v své čí- ši"a vznikla svatováclavská tradice,opravdu živá tradice,která v nových historických klimatech rozvíjela vždy plněji svůj duchovní organismus , který vzklíčil na počátku našich dějin.Výstižná slova Březinova v básni "Víno silných" ve sbírce "Svítání na Západě" nám připomínají, že naše doba potřebuje toho "vína silných" velmi naléhavě, aby konečně nastalo opravdové svítání na Západě i na Východě«, Svatý Václav stál podobně jako my na konci jednoho období a na začátku éry nové,na začátku nové společnosti s novým sociálním řádem. Končila doba pohanská a začínalo období křesťanské a tato podstatná změna se neobešla bez konfliktů a bolestných otřesů, a nyní končí doba morálně a intelektuálně zkrachovaného moderního materi- alismu-dialektického i západního-a úsvit nové doby je a bude pozorovatelný v krvavých červáncích duchovně zbystřenému zraku. V době,kdy "pravdy s tvářemi bludů nás matou",má pravdu Zahradní cek, když píše,že "špatně jsme připraveni pro chorálu tvého kovové rozeznění", a proto je vhodné zejména v tomto roce,abychom se opět zamysleli nad tím,jaký přínos pro řešení našich problémů nám nabízí svatováclavská tradice. Obávám se,že mnozí autoři nepochopili životní bohatství této tradice a předkládali ji čtenářům ve formách podstatně okleštěných a zbavených historického dynamisrnu.Jsem přesvědčen, že národní tradice nemůže být monofonická,ale musí být polyfonická,aby mohla být tradicí živou, a tím tedy nosnou historickou silou,neboť v životě nemůžeme odseknout jeden orgán od druhého a počítat dále s udržením života. Tradice musí být tedy ústrojím,které roste a rozvíjí všechny poten- ciality-obsažené v zárodku - k plnější a plnější aktualitě v nových obdobích.Pokusím se o výklad podstatných složek svatováclavské živé tradice a poukáži na možnosti aktualizovat její potenciální bohatství. I. Životné spětí řádu přirozeného a nadpřirozeného Profesor Josef Pekař napsal,že k svatému Václavovi "obracely se po deset století myšlenky předků našich,zejména ve chvílích, kdy Svatý Václav a dnešek [pageend1]2 přispění nebes a jejich mravní sankce dovolával se ohrožený zájem státní neb národní”, a zdůraznil,že "tradice svatováclavská je v nejvlastnější podstatě své výrazem touhy po nadpřirozeném posvěcení, po nebeském autorisování,po zbožnění citu a vědomí národního.” /Svatováclavský sborník,1934/. Profesor Pekař dále výstižně poznamenal,že lid se mohl dovolávat pomoci svátého Václava jen tehdy,když modlitba o pomoc byla v souladu a právem,spravedlností a pravdou,a že v tom tedy byl důležitý · mravně výchovný význam úcty k svátému Václavovi.Jen tak mohlo vzniknout mravně ukázněné vlastenectví, a právo,spravedlnost a nenásil- nost se stávaly národním programem. Václav byl poražen^mocensky v přirozeném řádu,byl zavražděn,a- však jeho moc jako přímluvce a ochránce národa v oblasti nadpřirozené trvá po staletí.Je historickým faktem,že národ se modlil k svátému Václavovi a vyprošoval si ochranu u Suverénního Pána dějin, a tato skutečnost jasně zdůrazňuje,že život společnosti a dějiny,stejně jako život jednotlivce,nelze oddělit od oblasti nadpřirozené.Jinými slovy, poznatky sociologické,politologické a ekonomické nevyčerpávaj! plně sociální vztahy,nevystihují glně bohatství a hloubku sociální problematiky,ani otázek hospodářských a politických. Každá věda má své formální hledisko, a tedy poznatky každé vědy jsou dílčí,oblast každé vědy je omezena a nabízí poznatky jen partikulární . Tyto hranice jednotlivých,věd se často ignorují, a tak na příklad nekteří biologové se domnívají,že biologie vysvětlí časem všechny problémy života jednotlivcova, a někteří sociologové a politologové se tváří,jako kdyby si byli jisti tím,že jejich vědy vystihují plně problematiku společnosti.V tomto ohledu si tito vědci počínají nevědecky,neboť ignorují partikulární formální hledisko své vědy, a tak dělají uzávěry,které přesahují^oblast jejich vědy,tedy u- závěry nevědecké.K tomuto matení pojmů přispívají značně politické ideologie,jejichž účelem není vědecké poznání skutečnosti,ale mobilizování lidské aktivity k cílům předem daným.Ideologie není^tedy filosofií,ale nástrojem politické praxe,často praxe revoluční,tedy de- humanizovaným prostředkem k dehumanizovaným mocenským cílům. Svatováclavská tradice odmítá tuto dehumanizaci a toto odseknutí přirozené sféry od sféry nadpřirozené v životě národa, a tato tradice má spolehlivé biblické základy.Města Sodoma a Gomorra,byla zničena za trest,Ninive bylo zachráněno,poněvadž dělalo pokání,varování proroků nepomohlo, a proto přišlo zajetí assyrské a babylonské, a konečně Jerušalém byl zničen,poněvadž odmítl pravého mesiáše.Jsou tyto události pouhými báchorkami?Může snad nějaká věda dokázat,že,neexistují nadpřirozené vlivy na osudy národů?Modlitby mnoha generací po dobu jednoho tisíciletí,dokazují,že svatováclavská tradice je odpovědí na tyto otázky.A konečně v tomto duchu vyznívá i dramatické varování Panny Marie ve Fatimě v roce komunistické revoluce v Rusku,varování, které vybízí k modlitbě a pokání a zdůrazňuje,že jinak se budou šířit bludy z Ruska do celého světa a přijde mnoho utrpení.A toto fatimské poselství,které jen potvrzuje varovné hlasy biblické,bylo často zcela nemoudře odmítáno a oporníjeno.poněvadž prý je to jen zjevení soukromé. Veřejné zjevení bylo totiž ukončeno smrtí posledního apoštola. V této souvislosti chci zdůraznit,že když píši o životném spětí řádu přirozeného a nadpřirozeného,nechci propagovat nějakou theokracii [pageend2]3 anebo vládu knězi v politice,ale mám na mysli vládu lidu,lidem a pro lid,tedy demokracii,ovšem takovou,která je inspirována evange-- liem a uskutečňována lidem.Věřím totiž ve správnost translační teorie, která hlásá,že veškerá moc pochází od Boha,který ji předává lidu, a lid dále svým voleným zástupcům.Svatováclavská tradice apeluje na všechen lid,který si vládne a stává se tak strůjcem svého štěstí neb svých tragedií,vládne si svým jménem a na svou zodpovědnost, a nikoli jménem Církve a na zodpovědnost Církve. Upozorňuji dále,že když pojednávám o nadpřirozených vlivech v dějinách,nemám na mysli nadpřirozené vlivy zázračné,ale působení Boha jako prvotní příčiny prostřednictvím druhotných příčin za využívání daných okolností a působení milosti Boží na člověka, a tím dále na společnost, a také připouštění druhotných vlivů zhoubných,které pak mají funkci trestu. II. Neoddělitelnost politiky od etiky Spiknutí proti svátému Václavovi nebylo reakcí pohanství proti křesťanství,ale spíše výrazem odporu proti Václavově horlivosti a důslednosti.Boleslav byl také křesťanem a křesťankou byla také Drahomíra,která připravila o život svátou Ludmilu. A tak na začátku naších dějin se objevuje morální problém špatných křesťanů,jejich působení na veřejný život, a otázka neoddělitelnostípolitiky od etiky. Latinský životopis svatého Václava říká,že světec nic násilím a lstí nikomu neodňal.Byl to tedy člověk spravedlivý,který vládnul v době, kdy dozníval systém, v němž moc byla nejvyšším právem a výhradným zákonodárcem. Je nesporné,že Václav používal také mocenských prostředků,ale používal jich spravedlivě.Vedl válku s nejmenovaným knížetem kouřím— ským,kterého po čtyřech stech letech nazývá Dalimil Radslavem Zlic- kým.Je pozoruhodné,že Václav nabídnul osobní boj s nepřítelem,aby tak ušetřil životy j iných.Přemohl také bratra,který mu ukládal o život.Ve vládním systému bez etického řádu se občan stává pouhým ná- Strojem držitelů moci vojenské, politické neb hospodářské, křesťanská etika však omezuje moc vládců a dělá z občanů subjekty nezadatelých práv,která existují nezávisle od státu.Materialismus, který popírá etiku,otevírá brány totalitním režimům a nelidským diktaturám.Porušení mravních zásad vedlo k tragediím ve vládnoucí rodině Václavově a porušování sociální etiky přináší tragedie národní, neboť i nejlepší instituce selhávají,když je vedou lidé morálně zkorumpovaní. Problémy mocenské a etické se v praxi často komplikují tím,že mythus se mísí se skutečností a mocenské cíle nacistů,komunistů a všech diktátorů se maskují jako boj za vyšší spravedlnost.A tak lstí, které Václav nebyl schopen,se okrádají občané o majetek,lidská práva a často i o životy.Svatý Václav si dobře uvědomoval meze,které klade etika panovnické moci, a tak jeho politika nebyla odseknuta od etiky,on byl znám jako člověk spravedlivý,který zná nejen svá práva,ale také povinnosti. Drahomíra si osvojila svobodu bez mravní zodpovědnosti a Boleslav také,svobodu vraždit.Miliony lidí na světě ztratily osobní svobodu i životy násilností tyranů,kteří chtěli svobodu jen pro sebe,svobodu jen pro silné.Pouhá svoboda osobní neb národní nemůže být tedy dostatečným politickým, programem,neboť svobody je možno používat i [pageend3]. 4 zneužívat.Svatý Václav si nepřisvojoval naprostou svobodu,naprostou nezávislost a suverenitu a ani v demokracii většina lidu si nesmí usurpovat moc bez mravních měřítek . I vláda většiny se může zvrhnout v diktaturu většiny nad menšinou. Našim programem je nejen vláda lidu,ale také vláda pro lid,to jest pro plné rozvinutí hospodářské,kulturní a mravní všech občanů. Tuto zásadu přehlíželi materialisté individualistického liberalismu i materialisté kolektivističtí.Materialistické iluze,které ignorují celou skutečnost lidské osobnosti v řádu hmotném i mravním,tedy iluze sekulárního humanismu,kladou důraz většinou jen na reformy institucí, a nikoli na reformy mravů, a proto taková politika řeší problémy jen povrchně. Mravní úpadek,vyskytující se vjírčitých obdobích dějin od doby Drahomířiny a Boleslavovy,býval příčinou mnoha tragedií osobních i národních v naší vlasti i v celé Evropě, a zejména se projevil během průmyslové revoluce,kdy úpadkové křesťanstvo,rozdělené na svářící se sekty,nebylo schopno vytvořit včas nový sociální řád ,inspirovaný křesťanskou etikou.Za těchto okolností nový řád byl "tvořen" jednak bezohlednými skupinami,které povyšovaly zisk nad obecné dobro celku, a jednak marxisty,kteří byli vedeni falešným mesianismem mocenských revolucí a odosobněného zkolektivizovaného člověka.Stárnoucí sociální systémy,neoživované etickými inspiracemi,degenerovaly,dostatečné křesťanské podněty nepřišly, a tak materialističtí individualisté bojovali za "pravou svobodu" a materialističtí kolektivisté vystupovali v roli bojovníků za sociální spravedlnost.Chyběl jednotící prvek, a tak společnosti byla a je rozdělena utopickými ideologiemi pravice a levice. Svatováclavská tradice poukazuje nejen na skvělý vzor Václavův, ale také na selhání úpadkových křesťanů.Nyní jde o to,zdali my také dnes neselháváme a zdali jsme vedeni jen osobním neb skupinovým ego- ismem utopických ideologií,anebo zdali si uvědomujeme,že politický boj naší doby,tedy i boj za naši samostatnost a proti komunismu,není na scestí.Obávám se,že v našem exilu a často i v celém světě na scestí je.Politikové bez mravních zásad ztrácejí důvěru lidu,tedy také podporu lidu, a ztráta důvěry přináší apatii,rozklad demokracie a,rozklad celé civilizované společnosti a připravuje cestu diktaturám. Tato morální složka svatováclavské tradice by měla být zárukou proti nepřátelům vnějším i vnitřním a ukazovatelem cesty k nabytí ztracené svobody.Poněvadž morálka musí mít vyšší^sankci,nemá—li být jen snůškou nezávazných krásných ideálů,je neoddělitelnost politiky od etiky logickým důsledkem onoho životného spětí řádu přirozeného a nadpřirozeného. III. Sociální problematika Svatý Václav měl velké sociální cítění,podporoval chudé,vdovy a sirotky,kupoval otroky a dával jim svobodu, a řešil tak podle možností a podle situace té doby sociální otázku.Důkaz na službu,a ne na postavení a majetek/byl u něho zřejmý.V jeho stopách kráčel jeho velký ctitel Karel IV.,který postavil Hladovou zeď,aby dal zaměstnání a příjem hladovému lidu. Otázka sociální se stává stále ožehavějším problémem moderní doby,kdy rozdíly mezi malou skupinou bohatých a velkou skupinou chudých vzrůstají v mnoha zemích,zejména v zemích vývojových,tedy v době,kdy zásada zisku, a ne služba člověku,je výhradným cílem čin— [pageend4]5 nosti hospodářské.Vzrůstají také nebezpečně křiklavé rozdíly mezi bohatými vyvinutými zeměmi a chudými zeměmi vývojovými. Václav šel však ještě mnohem dál než je pomoc chudým.V době,kdy práce-rozumí se samozřejmě manuelní práce- byla jen pro poddané a pro otroky kníže vlivného českého kmene a muž na tu dobu neobyčejně vzdělaný,měl velmi kladný poměr k manuelní práci.Staré prameny nás informují, o tom,že kníže Václav se svým věrným sluhou Podiveném sekl obilí, mlátil je,mlel zrní a sám pekl hostie pro mše svaté,kterých se často účastnil a kde přijímal Tělo Páně.Lisoval také hrozny a připravoval víno pro mešní potřeby.Na panovníka té doby je takový poměr k práci opravdu jevem^mimořádným,,a proto není divu,že Boleslav a jeho přátelé se vzbouřili proti Václavovi a připravili ho o život. Svatováclavská tradice poukazuje tedy nejen na posvěcení lásky k vlasti,ale také na posvěcení práce,posvěcení modlitbou,obětmi a dobrým úmyslem.Je to opravdové povznesení práce do oblasti morální a přímo i do oblasti nadpřirozené.A toto hledisko chybí dnešní době,která se tolik chvástá sociálními vymoženostmi a sociálními reformami. I v tomto ohledu přináší tedy svatováclavská tradice životní podněty pro naši dobu. Když kníže pracoval manuelně společně se svým služebníkem,zmizely třídní rozdíly a neexistoval třídní boj,ale nastoupila obětavá spolupráce partnerů.Domnívám se tedy,že obrázek svatého Václava a Podivena při práci by měl být nejen v kancelářích odborových organizací a závodních rad,ale také v kancelářích podnikových ředitelů.Nyní více než kdykoli jindy jde o to,nahradit třídní boj rozumnou a obětavou spoluprací sociálních partnerů a pozdvihnout celou sociální a hospodářskou problematiku do oblasti morální a nadpřirozené. Příklad Václavův je v tomto ohledu nesporně příkladem radikálním v jeho době i v době naší,ale nic jiného než tato důslednost a radi- kálnost nevyřeší současnou sociální problematiku.Nevyřeší ji pouhé mocenské boje a marxistické revoluce,jak to dokazuje dostatečně a velmi dramaticky praxe ve všech komunistických zemích,které je možno označit za země státního kapitalismu.A je zajímavé,že v těchto zemích dialektického materialismu, v jejichž programu bylo zavedení rovnosti a odstranění vykořisťování člověka člověkem,se vytvořila nová vládnoucí třída a vykořisťování člověka člověkem bylo vystřídáno ještě horším vykořisťováním člověka všemocným otrockým státem. Domnívám se tedy,že ti,kdo omezují rozsah tradice svatováclavské jen na Václavovu funkci ochránce národní a státní nezávislosti,svatováclavskou tradici podstatně ochuzují.Václav je také patronem chu- dých a utlačovaných,patronem spolupráce sociálních partnerů při sklizni celého národního produktu a při jeho rozdělování.I v této oblasti přináší svatováclavská, idea nesmírnou dynamiku zejména v naší době, a jde jen o to,tuto dynamiku uvolňovat a podporovat její rozmach. IV. Státní samostatnost a evropanství Abychom správně pochopili poměr svatého Václava k Evropě,je třeba si uvědomit,ze tehdejší říše byla nadnárodní organizací křesťanské Evropy a tehdejším výrazem evropské jednoty. Čechové se zavázali již synovi Karla Velikého platit poplatky pro říši a je pozoruhodné, že české slovo "král"se vyvinulo ze slova Karel/Carolus/,tedy ze jména vynikajícího představitele křesťanské jednoty Západní Evropy. Placení [pageend5]6 hřiven stříbra a odvádění volů v době Václavově nebylo tedy ničím novým a nebyl to výraz podřízenosti Čechů Němcům,ale podřízenosti moci císařské. R.845 bylo v Řezně pokřtěno 14 českých knížat a r. 895 všechna knížata "Čechů", zastoupená na říšském shromáždění v Řezně, znovu uznala slavnostním způsobem svrchovanost říše, tenkrát representovanou bavorským Amulfem. Závislost českých knížectví na říši byla faktem i právním vztahem,dnes bychom řekli vztahem mezinárodně nrávním, již před svatým Václavem, on jen v této politice, která byla přeruše- na obdobím Velkomoravské říše,znovu pokračoval.Mezinárodní moc císařská spojovala nejen kmeny nynější země české,ale také celou řadu kmenů germánských,a zásluhou Václavovou bylo,že zařadil naši vlast jako rovnocenného partnera do tehdejšího společenství vyspělých národů Západní Evropy. Je nesporným faktem,že postupem doby bylo moci císařské zneužíváno k účelům německé panovačnosti a že český národ musel mnohokrát čelit německé expansi, a tak svatý Václav byl právem považován za ochránce českého národa proti německé útočnosti.Dnes však je také ochráncem proti útočnosti z Východu. Z těchto historických zkušeností musíme vyvodit moudré důsledky. V době,kdy se tvoří federace západoevropských států,nemají národy Střední Evropy,které jsou národy malými,naději na udržení své nezávislosti a musejí se spojit proti nebezpečí ze Západu i Východu.Budoucí vývojové stadium západoevropské jednoty bude volný pohyb kapitálu a volný pohyb pracovních sil ve všech zemích spojené Západní Evropy.Je pochopitelné,že za takové situace by mohly být malé národy Střední Evropy velmi ohroženy,mohly by být dokonce časem pohlceny velkými národy na Západě.A spojení s evropským Východem má také svá nebezpečí a své problémy. Nejlepší řešení by tedy bylo organické, a to takové,že by se vytvořila federace Střední Evropy, která by se stala členem celoevropské konfederace spolu se spojenou Západní Evropou. Toto řešení považuji za řešení v duchu svatováclavské tradice,která bere v úvahu historické zkušenosti. Organické zařazení naší vlasti do evropského celku je nejlepší zárukou naší samostatnosti.Naši samostatnost i naše evropanství musíme ovšem povznést do řádu etického a nadpřirozeného,chceme-li být věrni neokleštěné svatováclavské tradici. V. Pluralismus Václav uznával nutnost organické evropské jednoty,ale nebyl cen- tralistou ani v oblasti evropské ani ve své mocenské oblasti českého knížete.On spojoval mnohé kmeny ve vyšší celek, a budoval tak politickou jednotu země podle tehdejších možností.Knížata jiných kmenů "českých”,která uznávala svrchovanost knížete pražského,měla o- všem značnou autonomii na svém území a pražský kníže zbytečně nezasahoval do jejich vnitřních záležitostí.Trval však na jednotě,kterou možno označit jako jednotu pluralitní,a trval na věrnosti a neváhal mocensky zasáhnout proti odbojnému knížeti zlickému. Dnešní pluralita politické společnosti/republiky/ je ovšem v mnohém ohledu složitější,ale moderní pluralitní státýoy také neměl zasahovat do vnitřních záležitostí nižších autonomních institucí územ— ních/obcí, okresů atd/ a autonomních institucí zájmových,jako jsou odborové organizace,sdružení zaměstnavatelů,svazy zemědělců,advo- [pageend6]7 kátní,obchodní a živnostenské komory atd.,pokud by to nevyžadovalo obecné dobro celku. Důležité ovšem je také,aby péči o obecné dobro celku,která přísluší státní moci,si neosvojovala spikleneckým způsobem ani skupina průmyslníků a bankéřů,ani sjednocená odborová organizace,ani monopolní instituce veřejných sdělovacích prostředků, a ne v poslední řadě ani byrokracie.Cílem je tedy stále vláda lidu v takových pluralitních formách,které by umožňovaly co nejvevtsí účast všech občanů na úrovni místní,oblastní i státní. VI. Křesťanská praxe Je smutným faktem,že křesťanství bylo šířeno v některých zemích mečem,což je nesporně nekřesťanský způsob šíření křesťanství,je to vlastně zneužiti náboženství k mocenským a dobyvačným cílům.V naší vlasti však bylo přijímáno křesťanství dobrovolně, a nikoli pod nátlakem, a vzácný příklad Václavův k tomuto šíření křesťanství na základě dobrovolnosti rozhodně přispíval.Václav byl horlivým a obětavým křesťanem,ale nikdy nikoho ke křesťanství nenutil.Tato zásada dobrovolného přijímání křesťanství bez nucení a diskriminace je podstatným prvkem svatováclavské duchovní orientace.Tento princip dobrovolnosti byl ovšem v dějinách mnohdy porušován, a to z různých stran, a ne jen z jedné,ale dnes je^znovu všeobecně přijímán.V.naší vlasti je dnes ovšem problém opačný,lidé jsou režimem nuceni,aby se zřekli křesťanství. Naše historická zkušenost by nás mohla poučit,že náboženské boje nikdy žádný duchovní problém nevyřešily,poněvadž duchovní problémy se dají řešit jen duchovními prostředky. A duchovních prostředků nesporně používal Václav, a ne Boleslav a Drahomíra. Jsem přesvědčen,že náboženské rozbroje jsou důsledkem ochablosti opravdové náboženské praxe a důsledkem nahrazování náboženské opravdovosti pouhým veřejným horováním,tedy povrchním fanatismem.Rozkol evropského a českého křesťanstva byl také výslednicí ochablé křesťanské praxe.Úpadkoví křesťané nebyli schopni řešit správně a včas nahromaděnou sociální problematiku ,jejíž řešení nesneslo již dalšího odkladu.Řešení bylo neodkladné,bylo jen možné je usměrnit správně neb špatně,přišlo však řešení špatné.Měli bychom pokorně uznat,že křes^ťané selhali, a mám obavy,že my stále ještě y tomto ohledu selháváme. Selhali křesťané,neselhalo vsak křesťanství,poněvadž náboženská praxe se nesmí nikomu vnucovat ani v oblasti sociální etiky. Je zajímavé,že V.Fainberg,který se dostal ze Sovětského svazu a žije nyní na Západě,prohlásil,že komunistický režim v Sovětském svazu by se dávno zhroutil,kdyby nebyl udržován výhodnými obchodními smlouvami se Západem.Dokonce i želízka a naslouchací aparáty, používané policií,byly dovezeny do Sovětského svazu ze Západu,kde zásada zisku převládá nad zásadami etickými. Dovoluji si tvrdit,že kdyby komunismus čelil opravdové křesťanské praxi nejen v životě náboženském,ale i v oblasti aplikované sociální etiky,kde by převládala láska k bližnímu a sociální spravedlnost,pak by komunismus ztratil důvod ke své parazitní existenci,poněvadž může se udržovat jen jako parazit na našich nedostatcích a naší ubohosti. Zločiny tohoto století nacismu a komunismu jsou většinou povrchně [pageend7]8 přičítány politickým systémům,tedy režimům,jako kdyby špatné režimy nebyly vytvářeny špatnými lidmi a jako kdyby zločiny nebyly páchány lidmi,kteří jsou držitelé moci a jejich pomahači.Bojovat tedy pouze proti režimům a neusilovat o duchovní proměnu člověka a o jeho mravní a náboženskou praxi,to nepovede k opravdovému řešení. Člověk se nestává dobrým neb špatným ani náhodou,ani pouhým působením hospodářských a sociálních zákonitostí a pouhými vlivy režimů, neboť tyto vlivy mohou sice připravit vhodné podmínky pro mravní rozkvět neb úpadek,ale nejsou jejich dostatečnou příčinou.Tyto sociální a hospodářské zákonitosti a politické podmínky nejsou totiž mimo lidskou kontrolu,neboť jsou způsobeny svobodnými lidskými činiteli. Zárodek problému je tedy v našem nitru,často v nitru rozháraném, a proto svatý Václav usiloval o opravdovou křesťanskou praxi. VII. Ekumenismus V době Václavově byli v naší vlasti kněží latinského i slovanského obřadu a Praha měla kulturní styky s Římem i s Byzancí, s Bavorskem a Saskem, a dokonce i s arabským světem. Úcta k svatému Václavovi se po jeho smrti šířila do ostatních zemí, dokonce i do Anglie.Václav nebyl uctíván jen věrnými syny Církve, ale také husity, a je známo,že i Hus byl ctitelem svatého Václava i Panny Marie. Táborité byli důsledně proti uctívání svatých, ale píseň svatováclavská vedla vítězné šiky u Lipan,stala se hymnou kališníků a zazněla i při volbě Jiřího z Poděbrad.Komenský považoval svatého Václava za předchůdce českých mučedníků "pro pravdu Páně". Je tedy pozoruhodné,že ve svatováclavské úctě nacházíme prvky, které bychom dnes mohli nazvat prvky ekumenickými, a že svatý Václav je tedy pojítkem s některými odloučenými křesťanskými bratry.Kdysi jsem poslouchal na své australské dovolené večer před vánocemi koledy při světle svíček v parku a byl jsem překvapen,když zazněla i anglická koleda o svatém Václavovi.Tuto vánoční slavnost pořádali evangelíci. VIII. Věda a celkoyé kulturní prostředí Kníže Václav byl neobyčejně vzdělaným mužem své doby,četl dobře knihy slovanské,ale také latinské a řecké.Význam této skutečnosti lége pochopíme,když si uvědomíme,že podle profesora Pekaře nikdo z našich českých knížat a králů až do 13.století neuměl číst a psát.A v ostatních evropských zemích poměry nebyly mnohem lepší, a tak svatý Václav byl opravdu mimořádným zjevem v tehdejší kulturní Evropě,kdy knihami se zabývali jen kněží a mniši. Zmínil jsem se již o tom,že v době Václavově se projevovaly v Praze kulturní vlivy latinské i byzantské, Václavovy Čechy byly tedy společností otevřenou a přijímaly kulturní podněty ze Západu,Jihu i Východu. Tehdy ještě nebyly sociální vědy,ani sociologie,ani ekonomika a poli- tologie,ale byla tam ochota gřijímat nové goznatky.Zdůraznil jsem již důležitost sociální etiky v životě sociálním a politickém a nyní chci v duchu ideálů Václavových zdůraznit důležitost moderních věd,zejména věd sociálních. Některé evropské politické strany před druhou světovou válkou se hlásily k inspiraci křesťanské,přijaly teoreticky křesťanskou sociální štiku,ale nebyly schopny ji aplikovat na dané poměry,anebo svou povinnost zanedbávaly.Taková aplikace křesťanské sociální etiky na [pageend8]9 dané poměry vyžaduje plné využití poznatků ekonomických,sociologických a politologických a můžeme jen doufat,že takové omyly se již nebudou opakovat.Komenský,který si vážil svatého Václava,hlásal, že sociální a politické problémy je třeba posuzovat z hlediska etického,vědeckého a z hlediska politické aplikovatelnosti na určité místo a určitou dobu.Tento požadavek Komenského je v plném souladu s ideály Václavovými a je tedy rozvinutou formulací prvků obsažených ve svatováclavské tradici. Sjednocená Evropa, a to sjednocená organicky v oblastní federace a dále v celoevropskou konfederaci,bude nesporně vystavena novým a vzrůstajícím kulturním podnětům ostatních kontinentů,zejména Asie a Afriky.Nebudou to asi ani tak vlivy naukové,ale podněty v řádu životní praxe,zejména vlivy buddhistických sklonů k meditaci/ i když ta buddhistická meditace je znetvořena na pěstování soustředěnosti a odtažitosti od reality života/,dále vlivy indického asketismu-kte- rý se zúžil na trénování živočišných a psychických mohutností - indic- kého mysticismu, i když je deformován prvky mythologickými, a také dále čínské vlivy ,zdůrazňující konkrétní aplikaci rodinné a politické etiky na každodenní životní praxi, a konečně myšlenkové proudy africké s jejich důrazem na skupinové společenství a solidaritu. Tyto impulsy mohou být užitečné a Evropa se bude muset s nimi vypořádat v životě své otevřené společnosti tím,že tyto vlivy očistí od mythologických a iracionálních prvků a přijme je jako poukazy na své vlastní nedostatky v řádu praktickém,které mohou mít funkci nárazového ideového proudění,které vyburcuje ozdravné reakce v Evropě. A tak idea otevřené srdečnosti Václavovy může být inspirací pro moderní Evropu a užitečným příspěvkem českým k dalšímu evropskému vývoji kulturnímu. IX. Exulantství a antikomunismus Chceme-li brát v úvahu svatováclavskou tradici ve své práci exilové a antikomunistické vůbec,pak musíme přikročit k radikální revisi zaběhaných představ.Velká část exilové a antikomunistické práce, o jejíž upřímnosti nechci pochybovat,měla často základní chybu že ignorovala pravdu,že komunismus je jen vnějším projevem hluboké krize naší civilizace a že je třeba jít na samé kořeny zla,které,jsou v oblasti mravní a nadpřirozené. I naše exilová oráče byla příliš často odseknuta od oblasti etické a od řádu nadpřirozeného a lék na bolesti naší doby se hledal v povrchním propagandistickém antiko- munismu,který poukazoval jen na komunistické zlo,ale ne na nedostatky svobodného světa. Exil i celý národ potřebují především návratu k Václavově každodenní křesťanské praxi a potřebují také nového politického a sociálního programu,inspirovaného ideály Václavovými. X. Závěr Nechci hlásat romantismus,který by asi nebyl ani přijatelný pro dnešního člověka, a nechci oživovat tendence,které se uplatňovaly ve starém Řecku a ve staré Číně,kde se hledaly veškeré ideály a vzory pro řešení tehdejších problémů v dávnověku a tyto vzory se [pageend9]10 nabízely ke kopírování. Kopírovat se nic nesmí,nebot dějiny se neopakují,každá doba má své specifické historické klima a svou jedinečnost i když obdobnost problematiky je zřejmá a boj dobra se zlem je v podstatě stejný,varianty jsou však vždy různé. Nežijeme v izolaci prostorové ani časové a vlivy historické zkušenosti jsou nevyhnutelné a jsou velmi užitečné,jsou-li správně pojaty. Časová a prostorová diskontinuita v životě jedinců i v životě národů je nemožná a jde tedy jen o rozvinutí zdravé kontinuity a o zdravé využití historického bohatství zkušeností nahromaděných generacemi , tedy o zúrodňující inspiraci hrdinných postav národní minulosti. V tomto smyslu minulost spoluutváří přítomnost,poněvadž historie není nikdy mrtvá, a minulost spolu s přítomností spoluutvářejí bu- , doucnost.Toto vše je tajemstvím životného společenství živých,mrtvých a dosud nenarozených. Bohatství svatováclavské tradice by mělo být mohutným inspiračním zdrojem pro řešení problémů naší doby,problémů,které jsou zase tak nahromaděny,že řešení nebude možno dlouho odkládat.Potřebujeme novou inspiraci a novou dynamiku,aby bylo možno proklestit cestu ze zmatků doby,kdy pravdy s nedokrevnýni tvářemi bludů a bludy s tvářemi pravdy matou celý svět.Poněvadž pravda a láska nemohou být netečnými,má zase pravdu Jan Zahradníček,když píše ve své básni Svatý Václav: "Ta malátnost tupá nejvíc mne děsí, že neposlouchá - neposlouchá, že hledí a nehledí. Berou jí všechno a nesteskne si." A v téže básni poukazuje básník na Václavův vzor slovy: "Svět starý ten tam,svět nový v plamenech vstává, však bez krve,bez krve,bez oběti i ten,kdo vzletěl,přec nedoletí." Položil si někdo v exilu otázku,zdali je možné,že naší vinou další velmi bolestná zkušenost lidstva je nevyhnutelná a nestojí-li již u našich dveří? S.Hofírek Kdykoli jsme vítězili,dálo se to pokaždé více převahou ducha nežli mocí fyzickou".František Palacký/1798-1876/. ROZPRAVY vydává nepravidelně Společenství nového řádu v Melbourne. Předseda: Dr.S.Hofírek. Jednatel:Dr.Z.Horný. Prosíme,aby všechna korespondence byla zasílána na adresu: Society for a New Social Order Hon.Secretary J.A.Forester,P.O.Box 255,Fast Caulfield,Vic.,3145 Australia. [pageend10]