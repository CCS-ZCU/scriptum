PROSTOR NEZÁVISLÝ ČASOPIS ROČNÍK IV. PROSINEC 1990 CENA 25 KČS poznámky stati a úvahy myšlenkové proudy XX. století excerpta náš rozhovor 14 reportáž anketa kultura dopisy, názory, polemiky slovník politického myšlení literatura [pageend1]PROSTOR, nezávislý časopis kulturně politická revue, vychází v Praze 4 x ročně Z Redaktor: Aleš Lederer Redakce: Rudolf Starý, Jan Vávra Cena jednotlivého čísla: Kčs 25, předplatné na 1 rok: Kčs 100 + poštovné. Pro zájemce ze zahraničí cena: US$ 4, roční předplatné US$16 (poštovné zahrnuto v ceně) Veškeré objednávky časopisu a knižní produkce nakladatelství Prostor zasílejte na adresu: Vladimír Hrách, Švermova 867, 386 01 Strakonice Bankovní spojení Korunové konto: Komerční banka, pobočka Praha-západ, Příkopy 3-5, 110 03 Praha 1, č. účtu: 2546-111 Devizové konto: ČSOB, a. s„ Na příkopě 14, 11520 Praha 1, č. devizového účtu: 3483-49880 Uzávěrka tohoto čísla 8. srpna 1990. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 telefon: 2328205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje Knižní velkoobchod a PNS ISSN 0862-7045 [pageend2]Prosinec PROSTOR nezávislý časopis ročník IV. číslo 14 Rozhraní POZNÁMKY st at i a ú v ah y Na současné téma IV. Rudolf Starý Boris Godunov a Michail Gorbačov J. V. Pavlík Politické náboženství J. Ellul Je vláda většiny demokracií? M. Pokorný Proč privatizovat? V. Klusoň Generace zpožděná Aleš Lederer, Jan Štern my š l en k o v é pr o u d y x x. s t o l et í O zradě poněkud jinak James Hillman EXCERPTA Co jest obec? K. H. B. NÁŠ ROZHOVOR Staronová naděje pro Evropu (rozhovor s Wallburgou von Habsburg) REPORTÁŽ Švýcarsko z balkónu Rudolf Starý ANKETA Anketa na téma „výkonná společnost" 1990 3 5 21 39 53 65 73 79 99 111 117 125 135 [pageend3]KULTURA (výročí, divadlo, film, literatura) 141 DOPISY, NÁZORY, POLEMIKY 163 SLOVNÍK POLlTICKÉHO MYŠLENÍ 169 LITERATURA Náhle 175 K. Suda Básně Maity Arnautové 189 ÚVODEM Uzavíráme první oficiální ročník naší nezávislé revue. Nehodlá me na tomto místě bilancovat. Mnozí už jistě dobře víte, jaké změny se očekávají v oblasti knižní kultury a tisku: vyrovnání cen papíru s cenami světovými, nárůst cen za služby polygrafického průmyslu, v neposlední řadě zvýšení rabatu z distribuce. Zreálnění cen je však z hlediska perspektivního vývoje nevyhnutelné. Čím dříve přijde, tím lépe pro další vývoj hospodářství této země. Mnohým z nás, co podnikáme právě v této oblasti tato opatření nepříjemně kříží plány. A to zásadním způsobem. Ovšem jiné cesty není. Nelze tedy truchlit. Teď prostě není čas na nářky, nýbrž na rázná a radikální opatření. Noviny od nového roku podraží dvaapůlkrát až třikrát. K podobným závěrům docházíme i my. Prozatím kalkulace ukazuje na cenu 50 Kčs. Doufáme jen, že u této částky setrváme celý příští rok. Děkujeme tedy všem čtenářům za pochopení a věříme, že i v této pro všechny nelehké situaci zůstanete časopisu PROSTOR nadále věrni. S přáním příjemných vánoc a všeho dobrého do Nového roku se s vámi na konci prvního ročníku loučí redakce [pageend4]Roger Scruton, anglický filosof a politolog, v redakční úvaze The Salisbury Review píše: „Předchozí generace pohlížela na dějiny Evropy jako na konflikt mezi pokrokem a reakcí. Zdědila - ať už v jakkoli zvulgarizované podobě - přání doby osvícenství po společenském a politickém experimentu. Byla dohnána k bolestnému a sebeklamnému spojenectví se Stalinem, byla svědkem tragikomedie fašismu a naučila se pohlížet na fašistickou ideologii jako na pravicovou, protiosvícenskou a reakční. Taková generace snadno uvěří v budoucnost socialismu jako v jednu alternativu k netoleranci, která dnes převládá. Pocity, které tuto víru inspirovaly, zmizely, a ukázalo se, že budoucnost socialismu byla ve všech rozhodujících bodech radikálně přeceněna. Jen málo teoretiků socialismu se pustilo do obtížného úkolu, aby nám řeklo, jak bude vypadat beztřídní společnost, společnost bez privilegií, bez soukromého vlastnictví výrobních prostředků, bez základních nejistot štěstí a úspěchu, nebo jestli bychom - kdybychom věděli, jak bude vypadat - ji vůbec chtěli budovat. Nabízeli nám tak neurčité myšlenky jako rovnost, stejnou příležitost a sociální spravedlnost, ale ukázalo se, že ty získávají svůj smysl jen negativně, za stavu událostí, které jsou teoretikové socialismu zvyklí kritizovat. Budovat společnost na základě takových receptů znamená stavět do prázdna.“ Záměrně jsem použil rozsáhlejší citace, abych tak názorně ukázal, že ač tyto myšlenky vyrůstají z britské situace, a tím tedy ze zcela odlišné politické kultury, přesto vyjadřují mnoho z našich dnešních postojů a názorů. Při této shodě je však jedna rozdílnost bezpochyby patrná, a tou je základní pocit naší generace, který vyrůstá z našich konkrétních životních zkušeností. A protože tento životní pocit má povětšinou absurdní podobu, stejně jako ji měla realita, v níž jsme po celá dlouhá léta přežívali, je tento rozdíl natolik markantní, že ho nelze přehlédnout nebo přejít prostým mlčením. Žili jsme v době, kdy všechno jako by stálo na hlavě. A přece v té zdánlivě nesmyslné a zmarněné existenci spočíval kus nefalšovaného kouzla. Život měl své - sice pofidérní - konstanty, své vyšlapané cesty a vágní hranice, ve kterých jsme se museli naučit chodit. A právě v tomto světě převrácených hodnot zpravidla nabývala vrchu radost v jakési až absurdní podobě. Od přelomu v loňském listopadu uběhl právě rok. Od té doby se život v této zemi zvolna vrací z hlavy zpět na nohy. Jako generace jsme se octli v nové situaci zcela nepřipraveni. Navíc zatíženi dědictvím abstraktních představ našich otců o „spravedlivém společenském uspořádání“, přičemž z těchto představ zbyla jen prázdná slova, zmatek v hlavách a smutek na duši. Takové dědictví je do budoucna daleko více zátěží než povzbuzením. Naše vědomí je tudíž utkáno spíše z nejistoty než ze sebedůvěry ve vlastní myšlenky a činy. Zároveň změny, které nastaly, položily před kažROZHRANÍ 3 [pageend5]dého z nás celou řadu otázek: Jak dál v nové situaci? Kudy vede cesta? K jakému cíli směřuje? A také: Kde je naše generace? Co si myslí naši vrstevníci? Zda si porozumíme, či zda vůbec budeme schopni vyjádřit se tak, abychom se vzájemně pochopili? Odpovědí na tyto otázky bude jistě nespočet a budou se značně různit. Jedno se však zdá být jisté: cítíme a možná je to klamný pocit - že jakékoli nové pokusy o kolektivně sdílené cesty jsou z našeho hlediska již předem pohřbeny. V tomto tvrzení se zračí zkušenosti generace, nebo její určité části, které vyvěrají z dvacetiletého stereotypu uměle tvořené pospolitosti a jednoty. Je to reakce na únavu z dlouhodobě přetrvávajícího stavu nesmyslnosti naší existence. Není to tedy postoj pasivního vzdoru, nýbrž cesta ryzí přirozenosti a naplněného vědomí. Je to cesta naší generace a také naší máme-li nějakou - duše. Hlavní překážkou na této cestě však jsou naše předsudky, zábrany, obavy z nezřetelnosti terénu, do kterého vstupujeme a který se před námi rozprostírá coby výslednice naší vůle a činů, a konečně a především samotný strach ze života. „Křivka života je jako parabolická dráha střely,“ říká Jung. „Vyrušena ze svého počátečního klidu, stoupá vzhůru, aby se pak znovu vrátila do stavu klidu. Psychologická křivka života se.. .s touto přírodní zákonitostí vesměs neshoduje. (...) Dráha střely sice biologicky stoupá, ale psychologicky se nehýbe z místa. Takový člověk zaostává za svým věkem, zůstává dítětem, jako by se nedokázal odpoutat od země.“ Život naší generace se nyní pozvolna naklání do své druhé poloviny. Historické události, které sice nahodile, ale přesto zázračně korespondují s vrcholem našeho života, nám nabídly prostor k odvaze. Zároveň nám poskytly jedinečnou - sice první, ale zároveň i poslední - šanci dokázat, co vlastně umíme. Nacházíme se tedy v jakémsi přelomovém období, na určitém rozhraní, v jehož nejvlastnějším středu se mění i dráha oné paraboly našeho života. Jung tomuto místu říká zrození smrti. Je to však cesta k zralosti. „Jako byl předtím překážkou na cestě vzhůru strach ze života, je jí nyní strach ze smrti. Přiznává sice, že strach ze života byl příčinou jeho zdržení na cestě vzhůru, ale o to víc se cítí oprávněn setrvat co nejdéle na dosaženém vrcholu. Je sice zřejmé, že život se přes všechna protivenství (kterých je třeba nyní o to víc litovat) prosadil, ale nehledě na tento fakt, dochází znovu k pokusu život zastavit.“ Přijmout poznání tajemné dráhy životní křivky je tou pravou cestou ke smyslu naší existence. Hledáme se jako generace. Nalezením sebe sama vytvoříme obrysy naší generace, z jejíž kontur se nám pak vynoří obraz, ve kterém posléze zahlédneme svou vlastní tvář. K tomuto sebepoznávání by měl do určité míry přispívat i tento časopis. listopad 1990 red. 4 [pageend6]Co se vlastně stalo Už rok uplynul od politického zvratu v listopadu 1989. Důvodem k zamyšlení nad tím, co se tehdy odehrálo, však není jen samotné výročí. S odstupem roku jsme nezískali věcnější nadhled, naopak z interpretace listopadových událostí se stalo politikum, jež vystihuje politické vnímání a hodnocení dneška. Je přirozené, že se tak významná událost stává předmětem sporů, stejně tak je ovšem přirozené, že tyto spory vypovídají více o jejich účastnících než o předmětu sporu. Diferencuje se nejenom politické spektrum, ale i názory a cítění lidí. Můžeme se proto setkat s širokou paletou výkladů o tom, k čemu v listopadu došlo od tvrzení, že šlo o předem dohodnuté předání moci, přes domněnku, že 17. listopad byl vyvolán tajnými službami v zájmu geopolitických cílů cizí velmoci, až k názoru o „sametové revoluci“ jako začátku toho, že pravda a láska vítězí nad zlem. Četnost prvně jmenovaných názorů se zvyšuje, a to v závislosti na tom, jak ubývá sjednocující euforie a nadšení a přibývá střízlivosti a zklamání. Mytologie sametové revoluce, hovořící o tom, jak neochvějně, a přitom láskyplně jsme se vypořádali se lží a zlem a jak jsme si za to získali úžasný obdiv a kredit v zahraničí, mytologie právě tak domýšlivá jako dojatá sama sebou, je v té či oné míře vyznávána a rozšiřována jádrem současného politického esta- blishmentu, tj. bývalými disidenty a těmi, kteří aktivněji čelili komunistickému režimu. Tento postoj ovšem nevyplývá, jak by se mohlo na první pohled zdát, pouze z apologeticky motivované potřeby dodat způsobu, kterým se dostali k moci, legitimitu, a zdůvodnit, posvětit tak své současné postavení. Představuje spíše výraz jejich způsobu myšlení a specifické psychologie, jež se formovaly v době, kdy byli pronásledováni: dosebezahleděnost, moralismus až me- siášství, praktická odkázanost na zahraniční uznání a odezvu atd. Ostatní interpretace se k listopadu 1989 stavějí většinou s nějakým podezřením, že pravda zůstala skrytá, že v pozadí stály rozvědky, KSČ nebo tajné dohody. Živnou půdu těchto dohadů tvoří nespokojenost se současnou situací a zklamání z toho, že se nesplnila nej- různější očekávání vkládaná do nového politického vývoje jak jednotlivci, tak různými sociálními skupinami. Toto podezření může mít různé stupně a projevuje se lhostejností („nic se nezměnilo“), radikalismem („ukradená revoluce“, „vládne kryptokomunismus“), nebo jen důrazným voláním, že komise pro 17. listopad nic nevyřešila a je potřeba pravdu konečně odhalit. Vidíme tedy, že ve vztahu k listopadovému zvratu se v zásadě uplatňují dva přístupy. Jeden vidí logiku 17. listopadu a následujícího běhu událostí v tom, že dobro a pravda zvítězily, druhý v tom, že zlo nás víceméně opět podvedlo. I když oba přístupy jsou podmíněny - jak už o tom byla zmínka výše konkrétně společensko-politicky, nelze je touto podmíněností zcela vysvětlit. Nabízí se zde určitá paralela s obdobím po vzniku první československé republiky. Tehdy 5 POZNÁMKY [pageend7]také vzplály spory o to, jakým způsobem jsme se osvobodili a kdo nás vlastně osvobodil. Centrem těchto sporů ovšem nebyl samotný 28. řyen 1918, neboť události tohoto dne se nejevily tak neprůhledně a odvijely se celkem pochopitelně z předchozího vývoje. (To neznamená, že by i 28. říjen nebyl opředen legendami, zejména ze strany jeho aktivních účastníků.) Oproti tomu 17. listopad 1989 jako by postrádal pevnou a pochopitelnou logiku, a to především z hlediska chování režimu. Naskýtají se nám samé proč proč za tehdejší vnitřní a zahraniční situace povolili studentskou demonstraci a k tomu poskytli studentům děkanské volno, proč potom zasáhli tak brutálně, když předchozí demonstrace v srpnu a ř(jnu zvládli daleko „brilantněji“, proč nezajistili disidenty, když se záhy na to zaplnily ulice? Podobných otázek bychom mohli klást samozřejmě daleko více. Z tohoto hlediska si listopad skutečně vyžaduje objasnění, respektive nalezení logiky, která by ho umožňovala pochopit. Oba přístupy se právě o to pokoušejí, ovšem značně neuspokojivě, protože tam promítají buď své iluze a sebeuspokojení, nebo naopak deziluze a rozčarování. Na první pohled se zdá, že komunistický režim spáchal v listopadu 1989 dokonalou politickou sebevraždu, kterou předem pečlivě naplánoval a zrealizoval. Sotvakdo z tehdejších aktivních či jen tajných odpůrců režimu by si dovedl představit, natož naplánovat ideálnější okolnosti a průběh převratu. V tomto bodě je třeba si povšimnout, že podstatným dílem k „sametovosti“, k pokojnému průběhu „revoluce“ přispělo chování režimu a jeho struktur. Režim sám mohl přinejmenším rozhodnout o způsobu svého konce, bez ohledu na to, zda se demonstranti chovali pokojně, či házeli dlažební kostky; pro StB by nebylo žádným technickým problémem vyrobit provokaci, jež by zavdala podnět k ostřejšímu postupu. Pomineme-li absurdní možnost dobrovolné sebevraždy, musíme se pokusit zodpovědět otázku, proč komunistický režim v listopadu 1989 jednal právě tak, jak jednal, respektive jaké důvody a tlaky ho donutily tak jednat. * * * Nejprve je nutné si připomenout, jaký vývoj především z hlediska mocensko- politického bezprostředně předcházel pádu totalitního systému a jak se na tom podílely faktory vnitřní a vnější. Není zde možné zacházet do hlubších a časově delších souvislostí, postačí, všimneme-li si situace druhé poloviny osmdesátých let. V návaznosti na procesy probíhající v SSSR od nástupu Gorbačova, na posuny v mezinárodně politickém ovzduší, ale také v souvislosti s rostoucími domácími problémy zejména v ekonomice se československé vedení přihlásilo v roce 1987 k „přestavbě“ a místo generálního tajemníka zaujal Miloš Jakeš. Tento krok nebyl tak bezvýznamný, jak se dnes může jevit. Vedení strany dalo najevo určitou loajalitu vůči SSSR, neboťsi bylo dobře vědomo své bytostné závislosti na postojích Kremlu, ta byla dána už způsobem, jakým se dostalo k moci. Zároveň to ovšem našim normalizátorům umožňovalo provádět „přestavbu“ po svém, a tedy i jistou nezávislost na SSSR. Hra na přestavbu vytvářela pro československé vedení také prostor pro manévrování ve vnitřních záležitostech. Na jedné straně uvolnila některé oblasti společenského života a vedla k nesmělým pokusům řešit nahromaděné problémy, na druhé straně brala vítr z plachet progorbačovským kritikům režimu a umožňovala vypořádat se pod rouškou přestavbové frazeologie s případnou opozicí. Prozíravost takové taktiky se ukázala na případě NDR, kde ostrý protipřestavbový postoj místní stranické gerontokracie přispěl nikoli bezvýznamné k jejímu pádu. 6 [pageend8]V naší situaci nebyla tato politika bez naděje na relativní úspěch. V účinně znormalizované společnosti stále převládala apatie a zabydlenost v normalizačních poměrech. Moc si mohla přičíst k dobru poměrně vysokou životní úro- věň a jakžtakž fungující ekonomiku. Také rozpad komunismu v SSSR a v jeho východoevropských satelitech nedosáhl ještě takového stupně, aby ohrožoval stabilitu československého režimu. Přesto docházelo k růstu nejrůznéjších nezávislých aktivit a obecně ke znatelnému společenskému pohybu. Ten však byl zatím nepolitický, či spíše předpo- litický a nebylo jasné, jak konkrétně se vůči němu moc zachová. Něco sice už naznačilo rozehnání bratislavské manifestace věřících v březnu 1988, ale k výraznému přelomu došlo až při spontánní desetitisícové demonstraci v Praze v podvečer 21. srpna 1988. Ustavila se tím zcela nová mocenskopolitická situace, na jejímž vyřešení závisel další osud komunistické diktatury. Na tuto situaci nebyla připravena ani moc, ani disidenti. Z hlediska moci představovala už nikoli potenciální nebezpečí ze strany pár desítek intelektuálů, ale reálné ohrožení: z protirežimních masových vystoupení mohl kdykoli vzniknout požár, který by už nebylo možno uhasit. Proti režimu už napříště nebudou stát jednotlivci, ale síla, jež má reálně vyjádřenu společenskou podporu. Moc byla postavena před zcela konkrétní problém, se kterým se předchozích dvacet let nemusela potýkat: jak na taková vystoupení reagovat, jak jim předcházet, jak dávkovat represe. Trvalo jí přes půl roku, než nalezla adekvátní taktiku, potom však vstoupily do hry faktory, které už nebyla s to zvládnout. Také disidenti byli tím, co se událo, zaskočeni. Náhle totiž stáli před problémem politické odpovědnosti. V minulosti nesli konkrétní odpovědnost jen vůči vlastnímu svědomí, nereprezentovali nikoho jiného než sami sebe, své vlastní morální, byť společensky motivované postoje. Pro demonstranty však představovala Charta 77 nejen symbol, ale i politickou alternativu komunistické moci. Zaplněné ulice poskytovaly disidentům mandát, nebyl to ještě mandát vzešlý z voleb, nicméně byl politicky hmatatelný. Šlo o to, zda dosavadní kritikové režimu přijmou tuto novou roli politických reprezentantů a vůdců, zda přijmou politickou odpovědnost, tj. také odpovědnost vůči těm, kteří byli ochotni svůj nesouhlas s poměry dát veřejně najevo. Disidenti se této úlohy zhostili jen zčásti. Přes všechny vnitřní bariéry se zpolitizovali, čehož výrazem mimo jiné bylo ustavení Hnutí za občanskou svobodu v říjnu 1988. V úvodním manifestu Hnutí se jasně řeklo, o co jde: o vedoucí úlohu strany a nastolení pluralitní demokratické společnosti. Byly svolány demonstrace, i když s určitými rozpaky. Na druhé straně politické jednání v řadách disidentů nijak zvlášť nedominovalo, přetrvával zde odpor vůči tzv. profesionální politice, vůči tzv. politickým ambicím, individualistický a morální přístup. Neuplatňovala se politickomocen- ská reflexe a v důsledku toho nebyla ani stanovena nějaká konkrétní a přiměřená politická taktika. Idea tzv. národního usmíření, objevující se v dokumentech Charty, a později stále opakovaná myšlenka dialogu a odmítání konfrontace sice vystihovaly zásadně nenásilný a pokojný charakter protestních vystoupení, na druhé straně přehlížely, že demonstrace jsou u nás vlastně jediným prostředkem, jak režim k dialogu přinutit. Velmi pravděpodobné je, že s československým režimem šlo vést dialog jen o tom, jak provést jeho demontáž, což se také po listopadu uskutečnilo. Znorma- lizovaná KSČ a zejména její vedení, prosté všech reformátorských tendencí, ztratilo během posledních dvaceti let jakoukoli věrohodnost, a jakýkoli dialog, tj. de facto uznání legitimity opozice, by nutně znamenal jeho pád. Volání po dia7 [pageend9]logu nepodložené ochotou přistoupit na konfrontaci s režimem bylo pro moc právě jen bezvýznamným voláním. V této souvislosti je třeba otevřeně říci, že bezprostřední politický smysl demonstrací a dalších protestních akcí spočíval právě v konfrontaci s režimem, v tom, aby musel odhalit vlastní brutální povahu, aby pod tlakem vnitřním i vnějším udělal chyby, které by ve svých důsledcích vedly k jeho pádu. Moc a disidenti, nyní již vlastně opozice, se tedy s novou situací vyrovnávali obtížně. Moc reagovala nejistě: zvýšila sice rozsah a intenzitu pronásledování, srpnovou a říjnovou demonstraci v roce 1988 tvrdě potlačila, manifestaci k 10. prosinci však pod vnějším tlakem (návštěva francouzského prezidenta) povolila. K výročí Palachova sebeobětování v lednu 1989 pravděpodobně připravila provokaci s dopisem ohlašujícím opakování oběti, provokaci, která měla proti nezávislým aktivistům poštvat veřejné mínění a ospravedlnit rozhodný zásah proti „rozvratným živlům“. Svými nepřiměřenými zákroky vyvolala spontánní týdenní demonstrace, známé pod názvem Palachův týden, s nimiž si nevěděla rady, až je nakonec potlačila s takovou mírou brutality, že to vyvolalo zejména v Praze všeobecné rozhořčení. Navíc se dopustila i té chyby, že v lednu zavřela Václava Havla a další přední aktivisty opozice. Za to si vysloužila nejen odsouzení a zvýšený tlak ze zahraničí, ale nesmyslná brutalita a Havlovo uvěznění způsobily to, že řada populárních a dosud formálně režimu loajálních umělců vypověděla poslušnost. Výrazem toho se stala známá petice kulturních pracovníků z ledna 1989 a poté i prohlášení Několik vět z června. Tito lidé už zkrátka nemohli mlčet, a poprvé tak veřejně padla hranice mezi disi- dentským ghettem a sférou oficiální kultury. Tato pro režim osudná záležitost se plně zúročila po 17. listopadu. Po lednu dostala moc až do srpna jakýsi oddechový čas. Rostl sice vnější i vnitřní tlak - podpisové akce, velký nárůst nezávislých iniciativ atd. Zároveň se však ukázalo, že okruh těch, kteří byli ochotni se vystavit obuškům a podepisovat protesty, se nijak zvlášť nezvyšuje. Demonstranti se nerekrutovali z nějaké vyhraněné společenské či profesní skupiny, vyjma toho, že šlo převážné o mladé lidi. Nelze ani říci, že by společnost jako celek projevovala vůči opozičním projevům nějakou výraznou solidaritu, nebo že by je vnímala jako něco zvlášť významného. Za situace celkově příznivější pro komunistický systém v zemích socialistického tábora by pro režim nebylo problémem takové opoziční hnutí bez širšího sociálního zázemí zlikvidovat. Tento nedostatek se do určité míry kompenzoval existencí jistého pragocentrismu - ten se vyvinul v průběhu moderních českých dějin a komunismus hojen posílil. O celé zemi prostě rozhoduje to, co se odehraje v Praze, a podle toho bylo možné se také orientovat. Režim brzy rozpoznal své chyby a Havla za čtyři měsíce propustil. Rozvinul kampaně v tisku a začal v nebývalé míře provozovat dialog po svém - u soudů, ovšem v daleko větší míře s těmi, kteří nebyli známi. Pečlivě se také připravoval na další střetnutí v srpnu 1989. V červnu pronesl Miloš Jakeš před stranickým aktivem v Západních Čechách projev, který se dostal na veřejnost a stal se zdrojem všeobecného veselí. Uniklo ovšem, že obsahoval závažné myšlenky týkající se hodnocení postavení a dalšího postupu KSČ. Jakeš především pregnantně formuloval jedinou a základní strategii strany: „Máme vedoucí úlohu, jde o to jí správně používat a neztratit.“ Lze při tom podle něj stavět na výhodách, které Československo má oproti jiným východoevropským zemím - na solidním a zabezpečeném zemědělství a dosud fungující ekonomice. Komunistická strana prý zahájila 8 [pageend10]proces přestavby a v rámci ní lze provádět pragmatickou politiku - desocializo- vat některé oblasti, podporovat drobné podnikání atd. Jde zajisté o známý pokus řešit kvadraturu kruhu, nicméně režim měl možnost - a chystal se jí využít - uvolnit určité sféry, např, cestování do ciziny, což by mohlo fungovat jako ventil případného sociálního napětí. Také ve vztahu k opozici stanovil jasnou taktiku: úder orientovat nikoli na Havla, ale někam jinam, totiž na ty, kdo vytvářejí zázemí opozice, represe přenést, pokud možno, na místní úroveň, na pracoviště atd. a zainteresovat na nich všechny struktury režimu a učinit je tak méně viditelnými, zato účinnějšími. Nutno dodat, že tato taktika se začala realizovat, včetně schválení nových represivních zákonů a přípravy dalších. Generální tajemník kladl důraz ještě na jednu skutečnost, a to na společenství bratrských zemí. Je prý třeba spolupracovat a nedělat nic, co by toto společenství mohlo rozvrátit. V červnu už sice Polsko zažilo částečně svobodné volby a vítězství Solidarity v nich a vývoj v Maďarsku jednoznačně spěl k pluralitnímu systému. Tyto země ovšem měly už dlouho zvláštní postavení v socialistickém táboře, a jejich vlivu bylo možno čelit promyšlenou propagandou poukazující na jejich hospodářské potíže. Nehledě na tyto země, začala se postupně formovat osa Berlín-Praha-Bukurešť. Shrneme-li všechny tyto vývody, pak je zřejmé, že splnění oné hlavní strategie spočívalo na třech základních předpokladech: udržet ekonomiku, udžet společenství bratrských zemí, potlačit nebo podstatně eliminovat opozici. Druhý z těchto předpokladů se nesplnil, a to byla hlavní příčina konce komunismu v Československu. Blížilo se srpnové výročí a moc rozpoutala zběsilou kampaň s cílem zastrašit nezávislé iniciativy a odradit je od protestních akcí. Neváhala dokonce v tisku vyhrožovat tím, že poteče krev. Do oběhu patrně pustila „zaručené“ zprávy, že se bude střílet. Na prohlášení polského a maďarského parlamentu distancující se od okupace reagovala okamžitě a bohorovně tím, že jde o „vměšování“. Přestože Hnutí za občanskou svobodu a další iniciativy vyzvaly různým způsobem ke konání pokojné manifestace, někteří chartisté včetně Václava Havla neunesli tíhu od- povědnoti a sami za sebe považovali za nutné prohlásit, že by bylo vhodné přenechat náměstí těm, kteří touží po konfrontaci. K menšímu shromáždění přesto došlo, bezpečnostní složky ho rozptýlily s přehledem a bez použití mimořádného násilí. Ke spokojenosti režimu k ničemu zvláštnímu nedošlo a pověsti o střelbě se ukázaly jako součást taktiky. Po srpnu se rozhostila v řadách opozice a jejích stoupenců určitá únava a bezradnost. Režim měl prostě dost času poučit se z chyb. Několik vět sice nakonec podepsalo čtyřicet tisíc lidí, ale vzhledem k značné publicitě v zahraničních vysílačkách, jakož i negativní odezvě v našem tisku která většinu národa na text vůbec upozornila , to nebylo číslo nijak vysoké. (Někteří disidenti se zpočátku nechali slyšet, že očekávají počet řádově mnohem vyšší.) Do hry ovšem postupně začal vstupovat neočekávaný faktor - vývoj v NDR. Od srpna probíhal masový útěk východních Němců přes Maďarsko do NSR. Československo na žádost NDR v září zavedlo zpřísněná opatření na hranicích s Maďarskem a tisíce východních Němců začaly hledat azyl na západoněmeckém velvyslanectví v Praze. Československá vláda, postavena takto před diplomatický problém, se rozhodla tvářit neutrálně, výsledkem složitých jednání byl počátkem října odjezd uprchlíků do NSR přes východoněmecké území. Velvyslanectví se však opět zaplnilo, a musela být uzavřena československá hranice. V důsledku celé této situace došlo k nepokojům a demonstracím ve východo9 [pageend11]německých městech a posléze 17. října k pádu Honeckera. Ve svém vlastním zájmu měl československý režim ve věci uprchlíků projevit důraznou „solidaritu“ s vedením NDR, např. zamezit za každou cenu přístupu k západoněmec- kému velvyslanectví atd. a netvářit se, že se ho to netýká. Nerozpoznal možné důsledky celé záležitosti a zrychlující se změny v NDR pak už natrvalo ovlivňovaly politické klima v Československu. Zatímco v NDR se režim otřásal v základech a na denním pořádku byly i mnohasettisícové demonstrace, v Praze došlo u příležitosti 28. října k manifestaci, avšak počet jejích účastníků příliš nepřevýšil podobná vystoupení v minulosti (15 až 20 tisíc). Ještě i tentokrát režim prokázal, že se naučil podobné protestní projevy zvládat za použití brutality „v mezích normálu“ ve srovnání s lednem. Očekávání a napětí ve společnosti však přesto znatelně rostlo v závislosti na tom, co se dělo v NDR. Tam po nastoupení nového vedení v polovině října demonstrace neustaly, naopak dynamika a mohutnost politických a společenských změn se zrychlovaly. Mimo jiné se otevřely hranice s NSR, padla Berlínská zeď, byla uznána opozice. V listopadu už bylo jasné, že vedoucí úloha strany nebude mít v NDR dlouhého trvání. Stejně tak bylo zřejmé, že osud komunismu ve východoevropských zemích je zpečetěn. Potvrdil to ostatně i přechod Bulharska na cestu reforem, když 10. listopadu padl Todor Živkov. I v Československu se během listopadu začaly množit příznaky možné krize režimu, všeobecně začala převažovat atmosféra, že se něco musí stát. V první polovině měsíce proběhly ekologické demonstrace v severočeských městech, stále častěji se konala drobnější protestní shromáždění v Praze i jinde, v listopadu proběhl sjezd SSM, který zřetelně ukázal, že ani na tuto převodovou páku už nelze spoléhat. Některé deníky se začaly vymykat kontrole a přinášely objektivnější zpravodajství. Do pohybu se dostaly vysoké školy, kde se o slovo hlásily nezávislé studentské organizace. Všechny tyto signály musela moc, poděšena vývojem v NDR, vnímat se zvýšenou citlivostí. Krátce před 17. listopadem odjíždí Jan Fojtík do Moskvy a ještě 17. listopadu je ke konzultacím pozván Egon Krenz. Ten ovšem do Prahy nedo- jel, neboť zde už měli jiné starosti. ♦ * * Československý režim se octl v mimořádné situaci, na kterou nebyl připraven. Jak ukázaly následující události, vytratila se z jeho jednání jakákoli z jeho hlediska smysluplná koordinace. Jak už bylo poukázáno, režim jednal „rozumně“ a „promyšleně“ vždy, když se nenacházel pod bezprostředním tlakem, když měl možnost se připravit. Jakmile musel reagovat na nové situace a problémy, dopouštěl se chyb a jeho racionální koordinace vázla. U tohoto momentu je třeba se pozastavit. Když říkáme, že režim jedná tak a tak, vzbuzuje to dojem, že jde o jakýsi mechanismus, který je někým pevně řízen - generálním tajemníkem či politbyrem. To ovšem představuje pouze část pravdy, podstatná je zde „intuitivní“ samoregulace režimu, totiž to, že jednotlivé jeho složky, struktury, lidé „vědí“, jak mají jednat, „vědí“, co se má, smí a nesmí, co je pro režim, jehož jsou součástí, „dobré“. Ostatně v totalitním systému toto „ví“ téměř každý. Tato „intuitivní“ samoregulace a koordinace je však spjata se stabilním, rutinním a všestranně zabezpečeným provozem režimu příkladem mohou být léta hluboké normalizace. V nečekaných krizových situacích už jednotlivé složky nejsou schopny ze svého hlediska rozlišit, co je „dobré“ pro režim jako celek. Vše nasvědčuje tomu, že k něčemu podobnému došlo i 17. listopadu a v ná10 [pageend12]sledujících dnech. Jednotlivé složky a struktury mocenského systému se patrně pokusily řešit situaci po svém a výsledkem bylo zkratové jednání a celková bezmocnost režimu. Na 17. listopadu se skutečně mohly podílet různé skupiny uvnitř KSČ a StB, a to s rozmanitými intencemi. Je možné, že kdosi chtěl zdiskreditovat kohosi jiného či způsobit výměnu osob ve vedení. Stejně tak je možné, že někdo jen nedostal příslušné instrukce, jak má postupovat, nebo že někdo nebyl informován, jak by měl. 17. listopad nebyl realizací nějakého jednotného a promyšleného plánu - v tom případě by šlo o onu výše zmiňovanou sebevraždu ale výrazem politické dezorganizace režimu, jeho totálního selhání. Jednotlivé struktury na různých vzájemně se proplétajících úrovních zkrátka jednaly (nebo vůbec nejednaly) „na vlastní pěst“ a zřejmé s různými záměry (jejich smyslem ovšem pravděpodobně bylo zachování režimu v té či oné podobě). Výsledek ale nemohl být jiný než úplná ztráta akceschopnosti a krach režimu, což jasně potvrdil i vývoj po 17. listopadu. I kdyby k 17. listopadu nedošlo, režim by se podobných hrubých chyb dopustil v dohledné době stejně, i když by asi zvrat neprobíhal za tak ideálních podmínek. Je třeba si všimnout ještě jedné okolnosti - problému konkrétní odpovědnosti, respektive jejího přesného vymezení. Je známo, že komunistický systém funguje v podstatě na základě anonymity. Přijímají se rozhodnutí, ale často je těžké zjistit, kdo konkrétně a zda vůbec někdo za ně nese odpovědnost - např. v hospodářské sféře. Pro mocenské orgány to platí obzvláště. Složité propletence stranických, státních a bezpečnostních orgánů způsobují překrývání a křížení pravomocí a kompetencí. V případě ztráty vnitřní samočinné koordinace způsobuje tato okolnost rychlejší ochrnutí celého systému a ztěží lze potom ^jistit, kdo za co odpovídá, případně kdo vlastně stál za tím kterým rozhodnutím. Z tohoto hlediska je přirozené, že i komise pro 17. listopad asi těžko dojde k přesným závěrům o tom, kdo v které věci rozhodoval a s jakými intencemi. To ovšem nic nemění na skutečnosti, že československý režim se v listopadu zhroutil v důsledku rozpadu komunismu v okolních státech. Předchozí domácí vývoj vytvořil některé důležité podmínky k přechodu k demokracii, avšak zároveň ukázal, že opozice nemá dosti sil tento přechod vynutit. Rozhodující impuls daly až změny v NDR. Československý režim měl sice nej- lepší podmínky k tomu, aby se udržel, neboť mu nehrozilo ani rozsáhlé stávkové hnutí jako v Polsku, ani reforma zevnitř jako v Maďarsku, ani masový exodus jako v NDR, ale za dané situace ho už mohla zachránit jen vláda „tvrdé ruky“. Na to však normalizátoři a jejich potenciální nástupci neměli ani schopnosti, ani dostatek odvahy. Zbývá ještě otázka, zda pád režimu přeci jen nebyl zorganizován či iniciován z Moskvy. Lze mít důvodné pochybnosti o tom, zda by toho byl Kreml schopen, když není s to zabránit ani rozpadu vlastních státních struktur. I kdybychom to však připustili, těžko nalezneme uspokojivou odpověď na otázku, proč by to Sovětský svaz dělal. Buď by tím sledoval nastolení přijatelnějšího, „reformátorského“ režimu, což bylo v Československu téměř nemožné, neboť žádný reformismus v KSČ neexistoval, a navíc se jasně ukázalo na příkladu NDR, že nastanou-li změny, nezastaví se u nějakého reformního komunismu. Nebo by mu mohlo jít o instalaci nekomunistického režimu, což se jeví jako krajně nepravděpodobné už proto, že taková změna by měla - a má - zpětný dopad na SSSR. 8.11.1990 Richard Štencl 11 [pageend13]Lid a intelektuálové je málo „Vždyť jejich srdce jsi uzavřel rozumu, proto je nepozvedneš vysoko. Zvou přátele k dělení majetku a jejich vlastní děti hynou hladem,“ Tyto verše z knihy Jobovy mě napadají vždy, myslím-li na slovenský, či lépe česko-slovenský problém. Odpusťte pomlčku, jinak ji neužívám a neuznávám ji, jenomže v tomto případě je zcela namístě. Pomlčka mezi názvy dvou etnit je totiž vším možným, jenom ne mostem přes hraniční řeku Moravu. Je nesporné, že v tuto chvíli jsou Češi a Slováci od se- be nejdál od druhé světové války. A bu- deme-li zcela objektivní ke Slovenskému štátu, musíme konstatovat, že jeho tehdejší vznik byl ovlivněn slovenským separatismem až ve druhé řadě. Jako prvotní příčina tu byl tlak Hitlerův a jeho výhrůžky. Zdá se tedy, že současná situace je ještě vážnější. Její vážnost jsme podcenili již na jaře, kdy se objevily první projevy nacionalismu. Podcenili je zejména „všichni presidentovi muži“, a samozřejmě sám Václav Havel. Velkou chybou hned v prvopočátku byl vznik disproporcí mezi českou elitou a dr. Jánem Čarno- gurským, které skončily v jeho jakémsi uraženém působení na Slovensku. Česká politika se ve vztahu ke Slovákům dopustila tedy hned zpočátku fatálních chyb. Přesvědčena o dlouhodobější působnosti idejí 17. listopadu, uvažovala o dalším rozvoji státu, aniž by předjímala historickou zkušenost (nejen naši), že nacionalismus je přívěskem každé revoluce. Slyšel jsem v té době argumentovat pruty Svatoplukovými a vyzývat k jednotě. Že to byla argumentace slabá, dosvědčuje naše současná neschopnost dohodnout se, zda se jedná o Svatopluka, či Svatopluka. „Nejhlubší lidská nedorozumění jsou dána právě neslučitelností některých časových rozvrhů,“ napsal v předmluvě ke knize Bolest a naděje Jiří Němec. Ano, časový faktor, způsobující nedorozumění, hraje svou dramatickou roli i v současném národnostním konfliktu u nás. Čas slovenský a čas český jsou ve velkém rozporu. Zatímco Češi si svoje národní obrození odbyli před více než sto lety, Slováci si je prožívají nyní. Tvrzení některých jejich extrémistů o tom, že Slováci jsou nejstarší slovanský národ, vyvolává u Čechů bujaré veselí. Na zcela vážně vedený a národ rozdělující spor o Rukopisy jako bychom zapomněli. A přitom, přečteme-li si některé hrdinské pasáže z falzifikátů Hanky a Lindy, musíme se také pousmát. A to nebyli čeští obrozenci živeni dolary a markami zahraničních „vlastenců“. Několik slovenských intelektuálů mi řeklo, že velkým problémem v našich vzájemných vztazích je podobnost českého a slovenského jazyka. Povrchní soud pak dovozuje, že i oba národy jsou si podobné. Přitom je otázka, zda nepodobností není více než podobností. Mnozí čeští paternalisté odmítají slovenské autonomické snahy poukazováním na soužití ve Švýcarsku. Upřímně řečeno, srovnávat vůbec nelze. Životní úroveň, dlouhodobá existence demokracie, záruky a jistoty právního státu a mnoho dalších rozdílných ukazatelů charakterizujících švýcarský život a politiku ve srovnání s námi berou tomuto příkladu přesvědčivost. A budeme-li důslední, musíme připomenout, že ještě před několika lety vtrhli na led hokejového mistrovství světa mladí lidé žádající pro svůj kanton větší práva. I nej zakotvenější evropská demokracie má svůj irský problém. Vyspělé státy mají tedy podobné starosti. Jenom je neprožívají s takovou bolestností, a můžeme říci, často i bolestínstvím. To je nejspíš způsobeno tím, jak bylo spolužití Čechů a Slováků běžně prezentováno. Od jeho počátku se stále mluvilo o lásce, bratrství a vzájemnosti. Hovořil tak Ma12 [pageend14]saryk, používali to komunisté, cizí to není ani Havlovi. V politice ovšem, bohužel, platí, že manželství z rozumu bývají pevnější něž ta z lásky. A nejhorší je vztah, který vznikl z čistě pragmatických pohnutek, a zaštiťuje se horoucími city. Což je případ Československa. Občané, nebo, chcete-li, lid, brzo postřehnou povrchnost a neupřímnost slov o lásce a bratrských vztazích, a časem začnou odmítat i cesty rozumu. Myslím, že tomu tak zatím na Slovensku není. Většina obyčejných lidí nechápe, proč bychom se měli rozvádět. Kupodivu ovšem neudávají důvody citové, neslyšel jsem nikde nic o tom, že bychom byli bratři a div ne milenci, jak se to lidem v republice bez rozdílu jejího momentálního politického zaměření neustále vnucovalo. Lidé hovoří spíš o zvyku, ekonomické závislosti, politické ustálenosti. Zdá se, že politické argumenty jsou bližší lidu než jeho představitelům. Což byla řeč o občanech Slovenska. Češi jsou překvapivě mnohem emotivnější. Jejich argumenty, v poslední době stále více podporující myšlenku rozdělení republiky, jsou výbušné, přímočaré a skutečně fungující na základě poci- tovosti. Jako by se naše slovenská manželka dopustila nevěry a celý svět nám začal říkat „paroháči“. Vypadá to, že čeští obyvatelé se dali ve větší části než Slováci ovlivnit emotivní demagogií slovenských separatistických vůdců. Myslím si, že kdyby došlo k referendu, samostatnost Slovenska, a tím jeho vržení do náruče polofašistických nacio- nalistů by „vybojovaly“ spíše hlasy Čechů než Slováků. Jednotní jsou rozumní intelektuálové na obou stranách. Chápou, že rozdělení republiky by v tuto chvíli byl debakl, který lze přirovnat k vysoké porážce na vlastním hřišti fotbalového mužstva usilujícího o postup do vyšší třídy. Mám ovšem opět pocit, že slovenští intelektuálové chápou problém naléhavěji. Stačí jmenovat Ponickou, Kusého, Hoff- manna. Intelektuálové se snaží najít proti rozvratu logické argumenty, ostatní občané, kteří mají pozitivní postoj ke společnému Československu, pak používají to, čemu se říká „zdravý selský rozum“. Problém je v tom, že nacionalistická hnutí a vášně nemají s logikou nic společného. Romano Guardini ve své studii „Sigmund Freud a hlubší poznání člověka“ napsal: „Pudová hnutí jako taková nemají vlastní logiku, která by sama od sebe vedla k vytvoření kulturního díla.“ Mohu si snad dovolit považovat za kulturní dílo i stát. Ivan Hoffmann, člověk čistého intelektu i čisté duše, měl radost, že na ru- žomberském mítinku bylo jenom deset tisíc lidí. Bohužel se řady iredenty od té doby opět rozšířily. V tom je totiž problém - intelektuálové nedokáží totalita- rizujícím hnutím zabránit, a lid jim časem podléhá. Vzdělanost a logika končí na šibenici, v lepším případě zavřena do kriminálů, selský rozum bývá přehlušen nátlakem pudů a zastrašen. Všechno je v rukou politiků. A ti zatím nekonají dobře. Zpočátku problém podcenili, pak jej bagatelizovali a nyní nevědí, co s ním. Když už jsem zmínil Velkou Británii, můžeme také srovnat chování Margaret Thatcherové ke hladovějícím Irům a postoj našeho prezidenta ke hladovkářům před SNR. Rozdíl je tak hmatatelný, jak je rozdílná genetická zakódovanost demokracie v obou zemích. Zatímco ta britská má nezvratnou jistotu demokratických zákonů a myšlení, a může proto být tvrdá a bránit se, je naše demokratické miminko svým kmotrem Václavem Havlem neustále rozmazlováno ze strachu, aby je ne- ofoukl vítr nedemokratičnosti. Jak pochopitelné a jak v některých důsledcích až tragické. „Nic nevzbudí větší úctu k vladaři, než když podnikne slavná tažení a podá důkazy o své zdatnosti.“ (Niccolo Ma- 13 [pageend15]chiavelli: Vladař) Takovým tažením může být samozřejmě mise dobré vůle, a myslím si, že naše politická reprezentace to již několikrát dokázala. Jenomže mise dobré vůle to nemůže být vždy. Zvlášt, je-li parlamentář s olivovým listem vypískáván, zesměšňován a div ne napaden. Ať naši čeští a slovenští politici odpustí (myslím, že na české se to zase vztahuje víc), ale není většího vzoru lidské pokory a snášenlivosti než Ježíš Kristus. A i ten řekl: „Nepřinesl jsem vám mír, ale meč.“ Ježíš přitom nebyl politik, nýbrž vůdce hnutí. I Václav Havel si musí uvědomit, že přestal být charismatickým vůdcem hnutí, a musí se stát zcela realistickým politickým představitelem ohrožené země. A podle stupně ohrožení by se měl chovat. Slovenští intelektuálové zcela jednoznačně, slovenští obyčejní lidé ve velkém zastoupení, čeští intelektuálové ve většině, český lid už méně, ale snad přece, si roztržení státu nepřejí. Měli by najít oporu v těch, kteří mají výkonnou moc. Začal jsem Jobem, skončím jím: „Jób vstal, roztrhl svůj oděv, ostříhal si hlavu, padl k zemi a rozpřáhl ruce. Pak řekl: ,Nahý jsem vyšel z břicha své matky, a nahý se tam vrátím. Hospodin dal, Hospodin vzal, bud jméno Hospodinovo požehnáno.'“ Pro křesťana chování povinné, pro člověka pochopitelné, pro politika nemožné. říjen 1990 Vladimír Kučera Česko-slovenská politika: Totální ústup? V červenci schválil parlament vzešlý ze svobodných voleb, tedy nejvyšší orgán representuj ící vůli obyvatelstva ČSFR, programové prohlášení nové federální vlády. Rozumí se tím, že ho schválila i ta část, která representuje slovenské voliče. Program vlády počítal pochopitelně i s určitým počtem ministerstev. Asi za měsíc po přijetí tohoto prohlášení se z iniciativy slovenského premiéra Mečiara scházejí v Trenčian- ských Teplicích zástupci tří vlád, aby jednali o novém státním uspořádání. Schůzka se odehrává pod dojmem předem nekonzultovaného zřízení slovenského ministerstva zahraničních vztahů a slovenským premiérem deklarovaných představ o složení federální vlády. Tento navýsost zajímavý návrh předpokládal počet dvou ministrů, obrany a zahraničí, které by případně doplnil i premiér. Jeho funkci by ovšem podle Vladimíra Mečiara mohl zastávat i president. Výsledkem schůzky, která k nelibosti obou republikových premiérů vyvolala ve sdělovacích prostředcích vlnu dotazů, bylo zřízení expertních komisí, které měly za úkol přezkoumat možné přerozdělení kompetencí v jednotlivých resortech. Znamenalo to samozřejmě, že z celého programového prohlášení vlády, starého přibližně měsíc, se stal cár papíru. Připomeňme si ještě, že na této schůzce se zrodila myšlenka tzv. „autentické federace“, jejíž obsah dosud nikdo pořádně neobjasnil, stejně jako zde vznikl známý protimluv o tom, že silné republiky dělají silnou federaci. Kritiku poukazující na protiústavnost celého jednání (bez vědomí parlamentu se nelze na žádném přerozdělování výkonné moci domluvit) odmítal Petr Pit- hart poukazováním na nutnost podpořit Vladimíra Mečiara, který jako jediný politik je schopen zabezpečit podporu Slovenska pro věc federace. V této argumentaci spočívala hlavní, a jak se bohužel později ukázalo jediná, koncepce československé politiky ve vztahu k federaci. Zdálo by se, že ošidnost této spekulativní koncepce se mohla ukázat velice brzo, pro samotné aktéry přinejmenším hned na následující schůzce 14 [pageend16]v Piešťanech a posléze i na tajné schůzce v Tatrách. Pomineme-li návrhy, které tam oběma zbývajícím premiérům předkládal Vladimír Mečiar, mohl by stačit prostý výčet jeho dalších kroků. Za do omrzení deklarované vůle žít ve společném státě byl na Slovensku jednostranně zřízen Ústavní soud Slovenské republiky. Pochopitelně při neexistenci jak národní, tak federální ústavy. Pak následovala premiérem Mečiarem sice dementovaná, nicméně z Washingtonu potvrzená návštěva delegace slovenské vlády ve Světové bance, kde se domáhala oficiálního přijetí a jednání. Za stále deklarované vůle žít ve společném státě začala slovenská vláda budovat vlastní kontrarozvědku a vlastní zpravodajskou službu, samozřejmě bez ohledu na výsledek práce kompetenčních komisí. Další praktický krok k posílení federace zcela jistě znamenal slovenský návrh kompetenčního zákona, se kterým přijel do Prahy Vladimír Mečiar a který minimálně ve dvou bodech porušil dohody z Trenčianských Teplic. Šlo o ustavení funkce tzv. státního tajemníka, tedy jakéhosi stínového ministerstva, které by vedl občan jiné republiky než příslušný ministr. Dalším nedodržením dohod byla navrhovaná existence tří emisních bank s vlastní právní subjektivitou, což by jednoznačně znemožnilo jednotnou měnovou politiku státu. Příspěvek svědčící o poctivé vůli budovat společný stát představovaly i požadavky na samostatný daňový systém a vlastní celní předpisy. Stanovisko KDH, koaličního partnera VPN v slovenské vládě, požadující, aby Slováci vykonávali vojenskou službu jen na Slovensku, dále žádající vlastní ministerstvo zahraničních věcí a do nové ústavy požadující zakotvení práva slovenského národa na vystoupení z federace, znamenalo jen utvrzení v poctivých úmyslech slovenské representace. Pochopitelně zcela pomíjím způsob, jakým byly tyto požadavky předkládány, a jakým způsobem bylo vynucováno jejich přijetí. Naskýtá se samozřejmě otázka, čemu se má v politice více věřit. Zda slavnostně pronášeným slibům, nebo praktickým krokům. Vypadá to, že část representace našeho státu, alespoň ta, které by měl ležet na srdci osud federace, zvolila v tomto případě první možnost. Snad z nechuti před možnými konflikty uvěřila, že Vladimír Mečiar je jen zlobivé dítě, které je třeba nechat vybouřit, vždyť stejně nemůže nic hrozného provést, a nakonec se dříve či později uklidní. Pokud by se někomu zdálo, že se slovenská representace cílevědomě připravuje na rozdělení státu, nechápe zřejmě dost dobře sensitivní povahu slovenské duše. Můžeme samozřejmě diskutovat o tom, zda tato víra má své kořeny v české nechuti podstupovat konfliktní situace a v přesvědčení, že je možné se vždycky nějak dohodnout, či zdaje průvodním jevem intelektuálského pojetí politiky v podání bývalých disidentů. Nebezpečí, které hrozí, vyvstane v ostřejším světle, podíváme-li se alespoň trochu zpět do historie. Ochota věřit raději slovním ujišťováním a slibům než praktickým činům se nevyplatila nikdy. Ani předválečné demokratické Evropě tváří v tvář Hitlerově rozpínavosti, ani později Benešovi, který uvěřil, že pře- manévruje Stalina, ani zbytkům demokratických struktur, snažícím se uhrát určitý prostor v době sílícího nástupu komunistů po druhé světové válce. Bohužel se zdá, že se federální politika dopouští stejné chyby. Odmítá vidět to, co je více než zřejmé. Co tedy dělat? Prvním krokem musí být otevřené přiznání stavu věcí. Přitom se pochopitelně nevyhneme odpovědi na základní otázku. Chceme spolu být, nebo ne? - Pokud ne, tak je pochopitelně lépe si otevřeně přiznat stav věcí, neprodlužovat agónii a klamat obyvatelstvo a začít pracovat na rozdělení. 15 [pageend17]Pokud spolu být chceme, tak je nutné definovat tzv. minimum federace, tedy hranici, za kterou už společné soužití nemá smysl, a za kterou tedy jako stoupenci společného státu nepůjdeme. Smlouvat a vyjednávat se dá o všem a donekonečna, ale v jistém momentu je nutné i bouchnout do stolu a říct dost. Bohužel ze všeho vychází neradostné zjištění, že v okruhu federalistů není na rozhodujících místech osobnost, která by se dokázala vzepřít vydírání a stálému stupňování požadavků Vladimíra Mečiara. Takovým rázným a rozhodným mužem by zvlášť v dnešní době měl být předseda federální vlády, k čemuž má Marian Čalfa už vzhladem ke genesi své kariéry dále než kdo jiný. A dalším mužem přítomným na jednáních je Petr Pithart, který je přímo ukázkový představitel linie politiků typu dr. Beneše, přesvědčených, že vše se dá dohodnout a vyjednat. Kam ovšem tato politika vedla, víme všichni. 7.11.1990 Jan Vávra Protest, nebo vydírání? Převládajícím pocitem dvacetiletého období normalizace byla apatie a ztráta smyslu jakéhokoli konání ve sféře veřejné. Pokud měl kdo ještě nějaké ideály, odkázal je do mezí svého soukromí jako útěšnou naději na lepší časy. Uvolnění společnosti z totalitního sevření provázela euforie z možností, které se zdály být nedozírné. Narůstající složitost každodenního života a snížená schopnost orientace v nových podmínkách počáteční nadšení poněkud zchladily. Ze zasutých vrstev společenského vědomí se však vynořily ideály, o nichž jsme se domnívali, že jsou dávno pohřbeny. Mám na mysli ideje nacionalismu, národa a národního státu jako završení národního vývoje. Stejně jako kdysi i dnes jsou provázeny vůlí k obětem, kterými je údajně nutno zaplatit za jejich naplnění. Tuto vůli k obětem si lze jen stěží představit bez subjektivně prožívaného pocitu mravního zadostiučinění, mravní opodstatněnosti. Na Slovensku byl přijat jazykový zákon, zajišťující národnostním menšinám práva obvyklá ve všech civilizovaných zemích. Po jeho odhlasování vyhlásila skupina lidí hladovku, ve které hodlají vytrvat až do jeho zrušení. Ochota stát si za svým i za cenu nejvyšší oběti vzbuzuje obvykle úctu. V tomto případě je však čin, posuzováno měřítky morálky, mravně pochybený a zaslouží si leda lítost. Mravní imperativ, který formuloval Immanuel Kant, vycházeje z přesvědčení, že člověk je svobodnou bytostí, obdařenou rozumem a vůlí, nám doporučuje jednat tak, aby se naše jednání mohlo stát univerzálním principem. Kam by tedy vedlo vyhlašování obdobných hladovek, pokud by se mělo stát všeobecným principem? I když však odhlédneme od přísných Kantových měřítek, je takováto forma nátlaku na státní orgány svobodně zvolené všeobecným hlasováním morálně nepřípustná a politicky nepřijatelná. Jedná se o vydírání, přičemž se na jednu misku vah kladou principy, na nichž spočívá existence demokratické společnosti, a na druhou misku lidské životy, jejichž hodnota je v humanistické společnosti obecně uznávána. Z tohoto hlediska je možno vést paralelu s jiným jevem, který ohrožuje stabilitu demokracií a je jedním z nej horších zel současného světa, totiž s terorismem, respektive s teroristickými únosy. Rozdíl je ovšem v tom, že v prvním případě se lidé vyhlašující hladovku činí sami ze své vůle rukojmími vlastních požadavků, zatímco ve druhém případě se rukojmími stávají nevinné oběti. Tento rozdíl zakládá trestní odpovědnost, neboť ve druhém případě je násilně omezena 16 [pageend18]svoboda určitých osob a jsou ohroženy jejich životy. Společné je však to, že v logice myšlení aktéra hladovky i vykonavatele teroristického únosu se odpovědným za zmařené životy činí stát, vláda či jiná instituce, které nesplnily stanovené podmínky. Činy obojího druhu směřují k destrukci pravidel, která vymezují život společnosti tak, aby se na jeho provozu mohl podílet co největší počet občanů, a v tomto smyslu jsou bezprávím. Vymáhání určitých požadavků hladovkou na institucích svobodné společnosti svědčí také o občanské nedo- spělosti těch, kteří volí takovouto formu protestu. Jejich postoj totiž vychází z mylného přesvědčení, že stát či vláda mají povinnost starat se o své občany až potud, že nepřipustí následky jejich svobodného rozhodnutí. Zkrátka že je nenechají zemřít. Účastníci hladovky proti jazykovému zákonu se odvolávají na to, že reprezentují zájmy většiny nebo velké části národa (konkrétně argumentují několika tisíci podpisy). Jednak se tím utvrzují ve svém postoji a nacházejí pro něj zdroj legitimity, jednak tento jejich argument funguje jako morální apel na ty, kteří jim dosud nevyjádřili svou podporu - a pokud tak odmítají učinit, mohou o nich prohlásit, že nejsou správnými Slováky. Je samozřejmě důležité, jak se zachová instituce, vůči níž je vykonáván nátlak. V daném případě je však možné jediné stanovisko: rozhodně neustoupit. Každý jiný postoj by byl sebezničující. Je poněkud problematické, jestliže s účastníky hladovky vyjednává osobně nej vyšší představitel státu. Václav Havel tak učinil již dříve, poprvé v lednu, když přijal na Hradě muže hladovějícího na protest proti omluvě za odsun su- detských Němců. Veřejnosti bylo toto setkání prezentováno jako triumf možného vzájemného porozumění, jež vyústilo v ukončení hladovky. Bez ohledu na okamžitý efekt však takovýto postup vytváří nebezpečný precedens. Blízká budoucnost nás staví před reálnou hrozbu propuknutí vážných společenských konfliktů, které mohou vyvolávat pokušení řešit je nikoli na základě obecně stanovených pravidel, ale dožadováním se intervencí nejvyšších politických činitelů. Takovýto zásah deus ex machina rozkládá sdílené mechanismy odpovědného sociálního jednání a podrývá vůli k jejich ustavení. 9.11.1990 Milan Drápala Kam kráčíš, muzeum? V proslulé kritice plánování a socialismu Cesta do otroctví píše F. A. Hayek o skupinách specialistů majících sympatie k plánování, protože od „centra“ očekávají zajištění výhodnějších podmínek pro realizaci svých cílů. Podle Hayeka se jedná o jednostranně zaměřené idealisty, kteří svůj život zasvětili jedinému úkolu, a jejich naděje, které do plánování vkládají, nejsou výsledkem širokého pohledu na společnost, nýbrž pohledu spíše omezeného, daného tím, že svým cílům přikládají příliš velký význam. Autor poznamenává, že svými zájmy a sklony jsme všichni do určité míry specialisty. Já bych chtěl dodat, že ve společnosti přechodu od centrálního řízení k tržnímu mechanismu, jsme jimi někteří „více“. Pro mnohé instituce, skládající barvami zářící paví chvost naší kultury, nastala hodina pravdy. Kultura stojí před veřejností oškubána, a každá její část musí sama za sebe vydat své dobrozdání způsobilosti. Ó, jak by se teď hodil osvícený panovník, který by ji ochránil před rozhořčenou lůzou! Popelkou mezi ostatními sestrami je muzejnictví. Naše kulturní časopisy o něm vůbec nepíší, slovo „muzejní“ má mírně pejorativní zabarvení, nejhorší ze všeho však je, že množství peněz, které do muzejnictví proudilo, již nebude 17 [pageend19]možno asi z obecních pokladen nárokovat. Obecní zřízení nepřeje projektům specialistů, kteří nedokáží přesvědčit veřejnost. To, co dovedlo muzejnictví do situace, že není před veřejností schopno legitimovat oprávněnost svého nároku na neztenčenou subvenci ze strany společnosti, není nedostatek dobré vůle či odborné zdatnosti muzejních pracovníků, ale jejich neschopnost srozumitelně formulovat, co je smyslem jejich práce. Muzeum, jak jej známe v dnešní podobě, sahá svými kořeny do 18. století, kdy v Praze vznikla Soukromá učená společnost. Jejími členy byli v duchu zemského patriotismu smýšlející šlechtici, obeznámení s duchem francouzského osvícenství, a učenci zabývající se jak přírodovědou, tak historií a filologií. Řada z nich vlastnila sbírky, které spolu se svými knihovnami věnovali někteří později rodícímu se Národnímu muzeu. Pro ilustraci duchovního klimatu Společnosti není bez zajímavosti, že řada z jejích členů byla nikoli bezdůvodně podezřívaná z příslušnosti k některé z pěti pražských zednářských loží, a traduje se, že Ignác Born, v době pražského pobytu vůdčí osobnost Společnosti, se po svém odchodu do Vídně stal předlohou pro postavu Sarastra v Mozartově Kouzelné flétně. Podobná situace se vytvořila i na Moravě. Osvícenství se vyznačovalo vírou v sílu lidského rozumu, která si zideali- zovala skutečné možnosti vlivu racionálního myšlení na běh lidských věcí, a podobnou vírou se vyznačovaly i další filozofické proudy působící v Čechách minulého století. Od padesátých let 19. století byl vlivem samotného rakouského ministerstva školství na univerzitách prosazován herbartismus, který vycházel z Kanta a představoval oporu pro pragmatickou orientaci školství svojí úctou k faktům a aplikací na řadu vědních oborů. Rakouská vláda se jeho povolením jako jediného oficiálního filozofického směru na školách snažila čelit vlivu novohegelovství, které považovala za filozofii revoluce v letech 1848-1849. Působení herbartismu připravilo půdu pro nástup pozitivismu, jehož vliv se udržel významnou měrou i za první republiky. Přičteme-li další naoktroj ováný filozofický systém postulující ambice lidského poznání, marxismus poválečných let, dostáváme obraz „mentální situace“, v níž se vyvíjelo české muzejnictví, čerpající svoji sebejistotu z institucionální zajištěnosti a „pozitivní“ drobné práce, spočívající v shromažďování a rozšiřování množství „faktů“ o světě. Myšlení 19. století, toho století, ve kterém muzeum požívalo největší vážnosti, pohlíželo na svět jako na sumu objektivních daností, které jsou předmětem zkoumání speciálních věd. Ty postihují svůj předmět pouze tak, jak to připouští jejich metoda, a to, co se dané metodě vymyká, nepovažují za své téma, od toho abstrahují. Z toho pak plyne, že tyto reálné vědy neznají dosah, které mají jejich výpovědi v rámci celku. Je pravda, že v muzeu tyto vědy pracují interdisciplinárně, takže je možné namítnout, že tato spolupráce umožňuje vidět celek. Je však otázkou, zda souvislost celku se dá složit jako skládanka. Podstatou každého muzea jsou sbírky. Z nich vychází jeho činnost vědecká, dokumentační a prezentační. Tradici sběratelství lze sledovat hluboko do minulosti: Karel IV. byl, řečeno dnešní terminologií, vášnivým sběratelem ostatků. Relikviář je předobrazem muzejní vitríny, před kterou dodnes návštěvníci muzeí zažívají podvědomě slabý závan numinózna. * Zlatou a nepřekonanou kapitolou v dějinách sběratelství byla u nás vláda Rudolfa II. Pozdějším, osvícensky a pozitivisticky orientovaným historikům, se jeho sběratelská vášeň jevila jako projev eklektického ducha, který do svých sbírek vedle uměleckých předmětů mimořádné hodnoty zařadil i bez18 [pageend20]cenné kuriozity. Moderní badatelé však poukazují na to, že sběratelství Rudolfa II. je inspirováno stejnými myšlenkami jako sběratelství Mediceů. Zdrojem těchto myšlenek je Florentská akademie, kterou Mediceové založili a mece- novali. Jedním z předpokladů pro rozvoj vědy bylo odpoutání od středověkého teo- centrismu, které se v renesanci uskutečnilo právě za přispění myslitelů působících ve Florencii. Aniž by opustila půdu evangelické zvěsti, povýšila renesance lidské individuum na bytost oprávněnou vést „přímý dialog“ s Uni- verzem. Učinila tak prostřednictvím myšlenky o jednotě Všehomíra, manifestující se analogií mikrokosmu - člověka a makrokosmu - vesmíru. V lidském nitru se zrcadlí řád kosmu, a proto je v zásadě možné, aby člověk pochopil i ta nej hlubší tajemství. Tato myšlenka, která je opuštěním metafyzického ob- jektivismu středověké filozofie, představuje embryonální fázi vzniku novověkého subjektivismu všech odstínů, Descartovým racionalismem počínaje, přes britský Sensualismus a Kanta pokračujíc až k Husserlovu transcenden- tálnímu egu. Produktivnosti této myšlenky vděčíme za všechna dobrodiní i tragédie našeho věku. Chce-li tedy muzeum přispívat k našemu poznávání světa, stojí za úvahu, zda by se nemělo ohlížet ke vzdálenějším vrstvám svého původu, než jsou osvícenství a pozitivis- mus, ke kterým se intuitivně přimyká. Je totiž paradoxem, že metafyzický Objektivismus se podle známého úsloví, vyhozen oknem, vrátil dveřmi, a to ve formě tzv. zdravého rozumu, který je jen pokleslou formou interpretace původních filozofických výbojů a pro lidskou přirozenost, tíhnoucí k zjednodušení, nalezl svoji pevnou půdu právě pod hlavičkou osvícenství, pozitivismu a marxismu. Rudolfínská kunstkomora svojí skladbou byla pokusem o symbolické vyjádření přiměřené magicko-mystic- kému cítění renesančních lidí, ocitajících se na prahu velkého neznáma. Toto „symbolon“, vytvořené kolekcí předmětů jak artificielního, tak i přírodního původu, mělo určitou vnitřní strukturu, charakterizovanou výběrovostí, která neusilovala o věcný přepis reality, typický až pro pozdější fáze fungování vědy. Ani dnešní muzeum nepracuje na úrovni zachycování totality skutečnosti, nýbrž vytváří jakousi meta-skutečnost. Tento fakt však není dostatečně reflektován, a proto chybí vnitřní kritérium pro selektivní sbírkotvornou činnost. Soubory vzniklé v minulých desetiletích za účelem tzv. „dokumentace současnosti“ postrádají zpravidla jakoukoli vnitřní jednotící ideu, což se projevuje tím, že z takového souboru můžete libovolné množství předmětů odebrat či k němu cokoli přidat, aniž by se jeho podstata měnila. Je to nahodilý shluk, nikoli „organismus“. Nepředpokládám samozřejmě, že bychom se měli vrátit k „magicko-mystic- kému“ světonázoru renesančního člověka, ale chtěl bych upozornit na to, že na sklonku století dvacátého nemůžeme „myslit“ v intencích století minulého, i kdyby nás k tomu tradice zavazovala sebevíc. Koncept světa doznal za sto let podstatných změn, svět již nelze chápat jako jakousi kouli pokrytou nejrůznějšími entitami, jejichž specializovaným zkoumáním a skladbou poznatků o nich, nalezneme to podstatné. Svět je spíše horizontem, na kterém se odehrává naše vlastní porozumění nám samým, naší situaci. K tomuto porozumění mohou přispět i muzea, aniž by dále rozvíjela extenzívní sběratelství, neboť svět není něco, co by bylo možné uzavřít do depozitářů. Luboš Antonín 19 [pageend21]Rudolf Starý POTÍŽE S HLUBINNOU PSYCHOLOGIÍ Esejistická studie o analytické psychologii C. G. Junga Vydal: PROSTOR 1990 U Prašné brány 3, Praha 1, 11000 [pageend22]STATI A ÚVAHY NA SOUČASNÉ TÉMA IV. (pokračováni rozhovoru s doc. Karlem Krejzou, CSc. z Ústavu pro astrosofii a společenský výzkum v Praze) R. S.: Přiznám se, že problém paternaiismu, jak jsme o něm hovořili minule, mě nepřestával zaměstnávat. Zaujala mě zviášt jedna vaše myšlenka - bylo to v souvislosti s výkladem Prodané nevěsty že archetypická postava Šibala-Jeníka si vlastně vynucuje postavu svého protivníka, v tomto případě Kecala - u Švejka je to nadporučík Dub, generálmajor von Schwarzburg a další - protože obě jednající osoby, Jeník i Kecal, patři do téhož vzorce chováni, do téhož lidského dramatu. K. K.: Kterýsi moudrý muž řekl, že lidská duše se podobá „malé rodině". Je v ní otec, matka, syn atd. Vše, co se děje uvnitř této rodiny, se v té či oné míře odehrává i navenek. Proto také potkáváme kolem sebe nakonec vždy sebe sama, svého otce, svou matku. „Svou" ve smyslu nám přináležející, korespondující s naším založením, s naší vnitřní psychickou konstelací a s jejími individua- čními potřebami. Jung to vyjádřil větou, že „se nám nestává nic, co bychom nebyli my sami". K Šibalovi patří ten, koho Šibal přelstí, a proto se tito dva, patřící takříkajíc do jedné rodiny nebo do jednoho lidského dramatu, nakonec jakoby čirou náhodou potkají na ulici. R. STo mi připomíná Goethovu „spřízněnost volbou" i jeho ironický pojem „zásluh". Každý z nás je prý takový, jak si zaslouží. Goethe vztahuje toto pravidlo dokonce i na „imago Del". Odtud není daleko k názoru, že každý národ má vládu, jakou si zaslouží. K. K.: To je asi pravda, a nejen v onom ironickém goethovském smyslu, i když to samozřejmě platí jen relativně, jako ostatně všechny takové sociální pravdy. Jestliže se ale omezíme jen na naši „malou rodinu", pak i náš Otec v sociálním smyslu kolektivního představitele a paternálního, tj. sociálně-právního uspořádání společnosti je jen vnější manifestací poměrů panujících uvnitř této rodiny. 21 [pageend23]R. S.: Když jsme mluvili o Otci v tomto širším, sociálněpsychologickém významu, dospěli jsme k závěru, že paternalismus má v našem prostředí dvojí, pro - tikladnou podobu: na jedné straně ho reprezentuje starý, senilní císař, kterému dal lid posměšnou přezdívku Procházka, na druhé zidealizovaná postava ušlechtilého starce-filosofa na bitém koni. K. K.: K tomu je třeba ovšem dodat, že v poslední době se v důsledku nepřirozených poměrů v této zemi značně prohloubil satirický ráz těchto projekcí. Budeme-li Máchovu otcovraždu pokládat za první dějství dramatu, pak lze hovořit o vývoji směrem od tragédie ke grotesce. Někdy mám chuť říct všem těm vysmívajícím se Šibalům po gogolovsku: - Komu se smějete? Sami sobě se smějete! - R. S.: Jak je to vlastně s onou „malou rodinou", jestliže ji vztáhneme na celou společnost? K. K.: Podle shodného názoru psychologů se dnešní „velká rodina" vyznačuje tím, že je „bez otce" - „vaterlos". Celá moderní společnost byla označena jako „vaterlose Gesellschaft" čili „společnost bez otce". Svědčí to zároveň o stavu, v jakém se nachází „malá rodina" individuální psýchy dnešního moderního, osiřelého člověka. Paternální struktura společnosti a její představitelé jsou jen vnější manifestací vnitřní konstelace kolektivního nevědomí, a vyjadřují tak stupeň jeho civilizační zralosti. Jestliže v malé i velké rodině chybí Otec, musí to mít velmi vážné důsledky pro společenský život. Psychologové o těchto neblahých důsledcích velmi dobře vědí. Například psycholog L. Běťák se o této krizové situaci nedávno vyjádřil ve Svobodném slově takto: „Upadá tradiční otcovská funkce v rodině. Otec byl odjakživa dominující a zprostředkoval styk dítěte a rodiny se světem. Byl nositelem řady charakterových vlastností, v nichž mohlo dítě vidět svůj vzor. Dnes ta role pominula. Není to jen tím, že v řadě domácností rozhoduje matka, ale i tím, že otec v rodině prostě není -a je jedno, jestli od rodiny odešel nebo celé dny tráví na stavbě rodinného domku nebo se dívá na televizi či sedí v hospodě. Ztráta mužského principu se projevuje i v institucích, u nás například i ve feminizaci školství. Dítě dnes nevidí ideály nebojácnosti, mužnosti, zásadovosti a pevného otcova charakteru..." R. S.: 1/ Jungově pojeti je však archetyp Otce v lidské psýše vždy nějak přítomen. Správnější by asi tedy bylo hovořit o odmítaném nebo retardovaném Otci. K. K.: Nejenom to, ale současně i o zidealizovaném obrazu Otce, který k této situaci odmítaného nebo nepřijímaného Otce nerozlučně patří. Dokonce by bylo možné říct, že čím víc se Otec odmítá v jedné, třeba právě negativní podobě, o to víc se pak jeví žádoucí Otec, který má utopické, někdy až spasitelské rysy. Je to projev jisté nevyváženosti a nespojitosti pozitivních a negativních stránek 22 [pageend24]archetypu Otce. Ať už jakkoli radikálně odmítáme vnější nositele archetypu Otce - rodiče, školu, politické představitele a celý paternální sociální systém -, a odmítáme se s nimi ztotožnit, nejsme nikdy zcela „vaterlos" - vždy je v naší duši přítomný a činný archetyp Otce, vždy tedy máme Otce, nebo lépe řečeno, vždy nás MÁ Otec jako psychická mocnost, určující náš život, naše postavení ve světě a náš životní příběh. Platí to samozřejmě i pro případ, že náš duchovní Otec sídlí v Římě a náš politický Otec v britském parlamentě. Dokonce i tehdy, kdy náš vlastní otec je již dávno mrtev. Vztah k archetypu Otce máme i v případě, kdy se domníváme, že s žádným Otcem ani s žádným paternalismem nemáme nic společného. Je to podobně jako s naším světovým názorem. Nikdy v úplnosti nevíme, jaký světonázor vyznáváme, z jakých zásad či hodnot žijeme. Stejně tak nikdy plně nevíme, jaké vztahy jsme si ustavili k otcovské, paternální struktuře světa a do jaké míry nás to ovlivňuje v našem každodenním životě. Jsme tedy vždy členy nějaké „malé rodiny" a žijeme vždy nějaký „rodinný román", aniž si to plně uvědomujeme. R. S.: Personifikující přistup archetypové psychologie působí mnoha lidem pravděpodobně potíže, protože jsme byli vychováni v představě vesmíru jako neživé věci, která je zaplněna pouhými faktory a kauzálními souvislostmi. Tady máme najednou svět na způsob „theatrum mundi". K. K.: Síly, které utvářejí život naší duše, mají podle Junga charakter autonomních osobností, nebojsou přinejmenším jako takové odedávna pociťovány. Proto je tak snadné a lidsky přirozené tyto síly personifikovat. Vychází se tím vstříc potřebám lidské duše s její obraznou a antropomorfizující „řečí duše" - to je totiž skutečná „psycho-logie". I dnes se ještě běžně mluví o osudu nebo o štěstí, když už ne rovnou o démonech nebo zlém duchu. Personifikace těchto sil počíná v dětském věku u vlastního otce, což podle Junga svedlo Freuda k mylnému názoru,.že všechny takové „božské" postavy mají původně svůj kořen v obrazu Otce. R. S.: Nemůžete ovšem popřít zásadní vliv otce a matky na duševní vývoj dítěte. K. K.: Nehodlám tento vliv popírat, ale domnívám se, že freudistický postulát o fatálním vlivu rodičů na budoucí psychický život dítěte je pochybený. Zaměňuje se tu příčina určitých psychických jevů s časově první možností jejich projevu. Myslím, že Jungova námitka je v tomto bodě oprávněná. Mají-li rodiče tak významnou úlohu v životě dítěte, pak to není pro jejich dobré či špatné vlastnosti, ale proto, že jsou prvními lidmi, u kterých se dítě může poprvé ve svém životě střetnout s těmi temnými a mocnými zákonitostmi, které ovládají život nejen každé rodiny, ale i celého lidstva. Jde tedy o otázku, zda moc rodičovského imaga, které je s to určovat individuální i kolektivní osudy, vyvěrá z osobních vlastností a schopností otce jako smrtelné lidské bytosti. Jung na 23 [pageend25]tuto otázku odpovídá: Každé dítě přichází na svět již s „vrozenou a preexistující instinktivní osnovou", která existenci rodičů a jejich vliv anticipuje. Za naším vlastním otcem stojí podle Jungova názoru archetyp Otce, a v tomto preexistu- jícím typu spočívá tajemství otcovy moci. Je to táž moc, dodává Jung, která nutí ptáky, aby v určitou přesně stanovenou chvíli odletěli do teplých krajin, nevyvě- rá tedy z otce samého. R. S.: Vraťme se však k onomu neblahému stavu „společnostibez otce". To je přinejmenším celoevropský jev. K. K.: V uzavřených, totalitních společnostech se nicméně vyznačuje některými specifickými rysy. Odstranění rodinné mzdy mělo za následek, že muž-otec byl zbaven tradiční funkce živitele rodiny. S tím souvisí všeobecná zaměstnanost žen, která u nás patří k největším na světě. A co je ještě vážnější, muži pozbyli tradičních občanských práv, které jim předtím zajišťovaly nezávislé postavení, takže se nakonec ocitli v postavení občansky bezvýznamných vykonavatelů směrnic a programů, na jejichž tvorbě se nijak nepodíleli, a proto ani necítí odpovědnost za jejich uskutečňování. V rámci narušené rodiny byl muž degradován na úroveň pouhého ploditele, údržbáře a vykonavatele nejrůznějších komunálních služeb - malíře pokojů, řidiče, nákupčího atd. To se muselo nutně projevit na ztrátě otcovské autority, kterou dnešní muž není schopen představovat ani fakticky, ani symbolicky. Uvažme jen, kolik mladých lidí se na přelomu sedmdesátých a osmdesátých let muselo stát svědky zcela bezectných a opor- tunním přemetů svých otců, kteří v zájmu šťastné budoucnosti svých dětí u nich pozbyli poslední zbytky úcty a respektu. R. S.: Je zvláštní, že na rozdíl od předcházející ztracené či vyražené generace se dnešní probudiíejši třicátníci sami označuji za generaci zpožděnou nebo „nedonošenou", jako by stále ještě vězeli v mýtickém lůně praotce Abrahama. Mimochodem, skulpturu tohoto výjevu jsem kdysi zahlédl na jednom sloupu románské baziliky v Basileji a od té doby mi utkvěla v paměti. Je ovšem otázka, do jaké míry se to týká nás všech bez rozdílu věku. K. K.: Je pravda, že zatímco velká část předcházejících generací byla z veřejného života vytlačena a vyřazena nejrůznějšími represivními opatřeními, dnes se zdá, že značná část střední a nejmladší generace do něj odmítá vůbec vstoupit, a když, tak se rozhodně odmítá s ním vnitřně jakkoli ztotožnit. Vše, co má ráz oficiality, institucionálnosti, obřadnosti, a nakonec bohužel i elementárního civilizačního řádu, odmítá jako něco, co je v naprostém rozporu s přirozeností, spontánností a rozumností života. Je to zřejmě jeden z možných důsledků toho, že Otec ve smyslu sociální funkce řádu, spravedlnosti a opory se v očích těchto generací proměnil ve zlého Krona, požírajícího své vlastní děti. Vymanit se z jeho ničivého vlivu se pro dnešního mladého člověka stalo otázkou života a smrti. 24 [pageend26]R. S.: Je třeba říci, že na rozdíl od filosofie a ostatních humanitních věd se psychoanalýza začala zabývat těmito otázkami poměrně záhy, ale její poznatky se patrně pokládaly za úzce odbornou záležitost, takže se jim nevěnovala patřičná pozornost. K. K.: V hlubinné psychologii, která podle mého názoru supluje v tomto století filosofii v původním smyslu „péče o duši", zaujímal od samého počátku vztah otce a syna přímo klíčové postavení. Freudova psychoanalýza má vůbec výrazně paternální charakter, přičemž vztah otce a syna v tzv. oidipovském komplexu tu představuje osu, kolem níž se odehrávají hlavní příběhy Freudova „rodinného románu". Jung dospěl ve své kritice Freuda k závěru, že celou psychoanalýzou se jako červená nit táhne otcovský komplex a že svým pojmem „Superego" učinil Freud „nesmělý pokus, jak vpašovat do psychologie svůj archaický obraz Jahveho". Na rozdíl od Freuda se Jungova psychologie, alespoň ve svých počátcích, pohybovala hlavně v horizontu archetypu Velké Matky. Ale jsou tu některé zásadní práce již z období spolupráce s Freudem, zejména stať Význam otce pro osud jedince, jejíž první verze pochází z roku 1909 a třetí, přepracované vydání z roku 1949. Současně s tím, jak Jung rozvíjel postupně svůj vlastní i nd i vid uač - ní proces, dostává se i u něho stále víc ke slovu i paternální problematika. A vzhledem k tomu, že Jungův individuační proces sledoval v podstatě hlavní milníky na psychologické „výpravě za svátým Grálem", bylo přirozené, že závěrečná kapitola Jungova individuačního příběhu, vlastně „bildungsrománu", abychom zůstali u vžitého goethovského termínu, dostala název Senex, resp. Moudrý Stařec. Tímto archetypem se Jung zabýval na mnoha místech svého psychologického díla a výsledky, k nimž dospěl, se pak staly východiskem pro další rozvoj tzv. archetypové psychologie, jak se s ní dnes můžeme setkat například v díle J. Hillmana, jehož články k problematice Senex-Puer mají zásadní význam. Chtěl bych na tomto místě zdůraznit, že převážná část této zdánlivě odborné psychologické problematiky přesahuje rámec úzce disciplinárního přístupu a představuje obecně kulturní a myšlenkové podněty, které - jak kdosi velmi správně řekl - by bylo nerozumné si neosvojit, tím spíše, že - opakuji - soudobá filosofie nám na tyto otázky zůstává dlužna odpověď. Ani od interdisciplinárního přístupu si nelze příliš mnoho slibovat. Domnívám se proto, že je třeba už jen z přirozené intelektuální potřeby přemýšlet o těchto a podobných životně důležitých věcech a zapomenout přitom na dogmaticky stanovené hranice mezi jednotlivými obory. R. S.: U Freuda má paternální problematika hlavně podobu oidipovského komplexu. Jak ji formuloval Jung a archetypová psychologie? K. K.: Jungovská psychologie ji formulovala svým obvyklým personifikujícím a metaforickým způsobem, totiž jako vztah Starce (Senexe) a Věčného Mladíka (Puer Aeternus). Vztah mezi těmito dvěma postavami po25 [pageend27]kládá za archetypický základ všech vztahů stáří a mládí, tradičního a revolučního, otců a synů, stálosti a pohybu atd. Každá doba vnáší do tohoto vztahu své specifické rysy a každá generace se s ním musí vypořádat na svůj způsob. Přitom jde v podstatě o dějinnou a kulturní metamorfózu tohoto vztahu, kdy jeho archetypické jádro se projevuje v nejrůznějších konkrétních manifestacích a variacích, vždy v závislosti na individuální povaze člověka a na společenských podmínkách. R. S.: Mohl byste blíže popsat tyto archetypy a jejich vzájemné vztahy? K. K.: Jednotlivé atributy těchto archetypů zvláště vyniknou, když proti sobě schematicky postavíme vždy negativního Senexe a pozitivního Puera a naopak. Archetyp je podle Jungovy charakteristiky morálně i hodnotově ambivalentní, takže i jeho konkrétní projevy jsou vždy dvojznačné a protikladné - pozitivní nebo negativní. Jejich formální fenomenologie závisí na tom, z jakého hlediska se na ně díváme. Tak z hlediska „negativní Senex-pozitivní Puer" dostaneme tyto dvojice: chlad (jako typická vlastnost Starcej-vřelost (jako typická vlastnost Mladíka), samota-družnost, pomalost-hbitost, sterilita-plodnost, tupost-byst- rost, despotismus-svobodomyslnost, lakota-štědrost, stereotyp-vynalézavost, omezenost-volnost, lstivost-bezelstnost atd. A naopak, z hlediska „pozitivní Senex-negativní Puer" vystupují do popředí tyto dvojice: řád (jako typická pozitivní vlastnost Starce)-svévole (jako typická negativní vlastnost Mladíka), kontinuita-přetržitost, vymezené hranice-nedbá- ní stanovených hranic, časové rozvržení-unikání časovým závazkům, dokona- vost-věčná nehotovost, zralost (plodů, vědění)-nezralost, paměť-prchavost vědomí, moudrost-nezkušenost, jistota-nespolehlivost, usedlost-těkavost, trpělivost-netrpělivost atd. Všechny tyto vlastnosti, sklony a rysy povahy a chováni představují v Jungo- vě pojetí různé aspekty vrozených a preexistujících vzorů instinktivních projevů lidské psýchy, a tvoří tak její trvalý základ. Individuální psychický život nabývá svých konkrétních podob v závislosti na nejrůznějších kombinacích, akcentech a vývojových metamorfózách těchto základních strukturálních prvků. A protože archetyp je podle Jungovy zásadní charakteristiky „psychoidní", což znamená, že přesahuje meze individuální lidské psýchy, máme tu před sebou skutečné „kořeny" světa. Jsou dány každému člověku v jedinečné kombinaci a ve své danosti tvoří osudovou stránku lidského života. Zároveň představují výchozí „prima materia" psychického vývoje, kterou lze v jistých mezích svobodně přetvářet. Úlohu člověka lze v tomto procesu vymezit jako zprostředkování, a jeho cílem je kultivace původních, vrozených vlastností a sklonů. R. S.: Jak se děje toto zprostředkováni? K. K.: V podstatě dvojím způsobem. Jednak se uvedené vlastnosti a sklony kultivují v rámci dominance jednoho archetypů. Tak si můžeme na jednom pólu 26 [pageend28]širokého spektra archetypu Senexe představit mýtického Úrana, který násilím zadržuje své nezrozené děti v lůně matky Gáie, na druhém pólu třeba moudrého a ušlechtilého vládce Sarastra z Mozartovy Kouzelné flétny. Nebo se vytvářejí nové kombinace vztahů tohoto archetypu s ostatními archetypy, například Se- nex-Anima, Velká Matka-Puer apod. V rámci takto polarizované a relativizované struktury lidské psýchy, která je v strukturálním ohledu polycentrická, nachází proto například přirozený sklon reformovat nebo revolučně přetvářet svět (Puer) své konečné (senexovské) hranice. Toto vzájemné mocenské „blokování" je důvodem, proč nelze jednou provždy odstranit například takový vysloveně negativní společenský jev, jako je lakota (Senex), ve jménu štědrosti (Puer), protože lakota (Freudův „anální komplex") je odvrácenou stranou senexovské spořivosti, bez níž by štědrost neměla co poskytovat. Polycentričnost psýchy se sebou nese vzájemnou podmíněnost archetypů a jejich spoluúčast na konečném výsledku. V uspořádání těchto strukturálních prvků psýchy má svůj původ pluralismus politického systému stejně jako všechny formy despocie, které vyrůstají ze samoděržavného postavení některého z archetypů. R. S.: Myslím, že pro dnešního moderního člověka je dost obtížné smířit se s představou, že v lidském životě nebo v dějinách působí faktory, které mají ráz trvalých prvků nebo vzorců chováni, a že teprve z takových invariant vznikají všechny konkrétní proměnlivé fenomény psychického života. K. K.: To je možné, ale přesto se mi nezdá, že by na tom bylo něco divného či nepřijatelného. Ve všech oblastech života platí vždy určité zákonitosti, vždy je tu možné určit základní konstituční prvky, ze kterých zprostředkovaně v procesu metamorfózy vzniká konečný výsledek. Pro náš způsob myšlení se mi zdá určující prastaré rozlišování reality na setrvávající „noumenon" a proměnlivý „faino- menon", jak se s ním poprvé setkáváme v Platónově Timaiovi. Archetypy Senexe a Puera se podílejí na formování základních dějových situací, což je zvlášť nápadné tam, kde dějovost - tím myslím procesy, vznikající na základě určitých vzorů chování pod určujícím vlivem toho či onoho archetypu - přerůstá v jedinečnou existenciální událost čili v dějinnost. Zjednodušeně je možné říci, že vztah Senexe a Puera tvoří psychologický základ dějin: na tomto základě vzniká a rozvíjí se vztah mezi starým a novým, mezi minulostí a budoucností, kontinuitou a přetržitostí dějinného vývoje, konzervatismem a revolučními tendencemi v politice apod. James Hillman o tom říká výstižně: „Vstoupit do vztahu s těmito dvěma postavami znamená být vtažen do dějinného procesu. Identifikovat se s některou z nich znamená přijmout jeden ze dvou hlavních archetypických přístupů k dějinám: Puera, který transcenduje dějiny a uniká času, a jako takový je ahistorický - v protestu a revoltě; nebo Senexe, který je obrazem dějin samých a trvalé pravdy, odkrývající se v dějinách." R. S.: Jak se tyto dva personifikované faktory konkrétně projevují v dějinném procesu? 27 [pageend29]K. K.: V metaforickém jazyce archetypové psychologie je možné říci, že Se- nex je strážce tradice, zastánce konzervativních stanovisek a typický představitel „ancien regime", kdežto Puer je rozený revolucionář a inovátor s vrozenou touhou po absolutnu. Dějinný proces má charakter zprostředkování mezi těmito dvěma protichůdnými životními stanovisky, přičemž konkrétní průběh dějin národa nebo individuační proces jedince závisí na tom, jak se těmto dvěma „dramatis personae" podaří prosadit se v daných podmínkách. Senex má trvalý sklon pokládat každý dosažený a ustálený stav za hotový a konečný. V jeho horizontu vnímání se vše dokonavé kryje s dokonalým. Všemu dokonavému dává pokud možno definitivní, pevný a neměnný tvar, který se pak stává dogmatem nebo trvale platným pravidlem či zákonem. Senex je zákonodárce, bez jehož konzervativních zásahů by společnost postrádala pevné formy společenského styku a pevné normy lidské činnosti. Je strážce tradice, tedy toho, co se v průběhu dosavadních dějin osvědčilo, a co je třeba uchovat i do budoucna. Ale současně se může stát i zastáncem všech „starých režimů" a nepřítelem jakýchkoli změn v uspořádání společenského života. Proto je negativní Senex i patron všech totalitních režimů. Negativně senexovský ráz těchto uzavřených společností je zvlášť nápadný. Tvoří jej takové rysy jako strnulost, dogmatismus, represivnost apod. Naproti tomu Puer je ztělesněním myšlenkového a sociálního pohybu a změny. Jeho životním stylem je „Sturm und Drang", jeho heslem volnost, iniciativa a novost. Všechny zkostnatělé konvence a dogmata ho nevýslovně tísní a brání mu v mladickém rozletu. Senex je systém. Puer odmítá systém ve jménu svobodnějšího a plnějšího života. Senex je náboženské dogma. Puer je odmítá ve jménu bezprostředního náboženského prožitku. Senex je představitel „starého režimu". Puer je revolucionář, reformátor a anarchista, „šturmující nebe". Z toho všeho je patrné, že kdyby se psychický a společenský život odehrával výhradně ve znamení Senexe, hrozily by mu strnulost, stagnace a nuda. Kdyby jej však naopak ovládl pouze Puer, byla by výsledkem anarchie, nestálost a nespolehlivost. R. S.: Jde tedy o jakési optimální spojeni těchto dvou životních stanovisek tak, aby ani jedno z nich neohrožovalo přirozený řád života. Ve skutečnosti je to ovšem ještě složitější. V mládi člověka dominuje přirozeně Puer, kdežto ve stáři Senex. V obdobích politické stability nebo násilné konsolidace dominuje Senex, kdežto v období revolučních zvratů Puer. K. K.: To je pravda. Vyváženost těchto archetypů je velmi vzácný jev, jak v individuálním životě, tak v politice. V období takzvané krize středního věku má Puer předat definitivně žezlo vlády Senexovi, a to je jeden z nejobtížnějších přechodů, jaké člověk během svého života absolvuje. V politické oblasti je nezbytná trvalá spolupráce stáří i mládí, musí existovat možnost vzpoury „mladoče- chů" proti „staročechům", jinak společnost zdegeneruje. Puer, kterému se nedostane možnosti, aby se projevoval podle svých bytostných sklonů, se změní 28 [pageend30]v revolucionáře nebo teroristu. V obdobích revolučních společenských přeměn Puer vždy „napředuje", chci říci, že je vždy v prvních řadách ideologických střetnutí. V roce 1948 to byli hlavně studenti, kdo do poslední chvíle hájili myšlenku demokracie. A stejně tak to byli studenti, kdo se v té době stali „strašnými univerzit pány" a nemilosrdně likvidovali starý, zasloužilý učitelský sbor. Tady se ukázalo, že Puer může ve svých novátorských a revolučních sklonech dospět v neúctě k tradici a ke kontinuitě kulturních dějin - v podstatě tedy v nenávisti vůči Senexovi - až k nihilistickému popření minulosti. Senex se zas naopak může uchýlit - ve snaze udržet svůj neudržitelný starý režim - ke krajním represivním prostředkům. To je chvíle, kdy se z něj stává Kronos, uvězňující ve svých útrobách své vlastní děti. R. S.: Jungovská psychologie používá pro vykresleni archetypu ponejvíc obrazů z mytologie, pohádek a uměni vůbec. Které z těchto praobrazů vyjadřuji nejadekvátněji archetyp Senexe? K. K.: Archetyp nesmíme chápat jako substanci ve smyslu jednou provždy hypostazovaného obsahu. Archetyp se konstituuje vždy znovu, a to jako jeden z pólů protikladného vztahu mezi „noumenon" a „fainomenon", mezi „poten- tia" a „actus", v závislosti na vnějších dějových situacích. To znamená, že jeho konkrétní podoba podléhá neustále změně. Tento měnící se obraz jako by neustále osciloval kolem hypotetického jádra psychické struktury, které lze podle Junga vždy znovu obrazně zachytit, ale není možné je definitivně postihnout. Archetyp lze opsat, nelze jej však popsat, říká Jung. V Lexikonu řecké a římské mytologie W. H. Roschera napočítáme tři desítky mýtických postav, kterým se v rámci těchto mytologií dostalo označení „senex". Jsou to kromě Úrana, Krona a Saturna otcové některých hrdinů a Puerů, například Daidalos, otec íkarův, Laertés, otec Odysseův, Láios, otec Oidipův, a dále Nestor, rádce Řeků před Trójou, moudrý Kentaur Cheirón, vychovatel Asklépiův, lásonův a Achilleův. Kromě toho jsou tu uvedeni i polobůh Sílénos, průvodce a vychovatel Dioný- sův, lesní bůh Silvánus a mnozí další. To vše jsou postavy, které jsou nebo by měly být všeobecně známy, protože tvoří základ „obrazové galerie" evropské kultury. Všechny tyto mýtické postavy by zůstaly psychologicky irelevantním dědictvím kulturní minulosti, nebýt toho, že jungovská psychologie znovuobjevila jejich mimořádnou hodnotu pro obrazné vyjádření archetypických kořenů lidské psýchy. Tak Kronos není jen jedna z mnoha nepřehledných postav řecké mytologie, ale nejvýš aktuální obraz archetypu Senexe, jehož typické a trvalé vlastnosti vyjadřuje. Jinými slovy, v obraze Krona se zrcadlí určitá psychická mocnost trvale přítomná v lidské duši. Je vcelku vedlejší, jak ji nazveme, zda ji dáme jméno boha nebo jí označíme jako komplex nebo psychický faktor. Důležité pouze je, že v lidské psýše rozpoznáme a přijmeme psychický faktor nadaný autonomií a spontaneitou, jehož základní rysy lze takto obrazně vyjádřit. Kronos je vládce, který z obavy, že ho vlastní děti připraví o vládu nad světem, 29 [pageend31]je všechny spolyká. Z hlediska formální fenomenologie tohoto archetypu to znamená asi toto: V lidské psýše působí samostatný faktor otcovsko-stařecké- ho typu, který z obavy o ztrátu svého mocenského postavení „spolyká” vše, co se narodí, to znamená všechny nové myšlenky, nápady, podněty, představy, jedním slovem vše, co by mohlo jakkoli ohrozit dosavadní „status quo". Toto „spolknutí" může mít podobu kategorického požadavku přizpůsobit se danému uspořádání společenských poměrů, podobu zákazu, uvěznění atd. Psychicky se může projevit jako dogmatismus, sterilita, strnulost, melancholie apod. R. S.: Mohl byste uvést nějaký přiklad, jak se současná archetypová psychologie vyrovnává s touto problematikou pomoci paralelního zrcadleni mýtu a příslušného psychického komplexu? K. K.: Nedávno se otázkou otcovského komplexu na pozadí antické mytologie zabýval Murray Stein v článku nazvaném Otec polykající své děti. Upozorňuje především na to, že motiv otce polykajícího své vlastní děti je typickým rysem všech tří hlavních mýtických postav vládců řeckého nebe: Úrana, Krona i Dia. V případě Úrana, nejstaršího, čili psychologicky nejarchaičtějšího boha řecké mytologie Kronovců, se nám dostává ještě drastičtějšího obrazu likvidace vlastního potomstva, než tomu bylo u Krona. Děti, které Úranos zplodil s matkou Zemí Gáiou, drží násilím v jejím lůně a brání jim tak, aby vůbec vstoupily do světa. Odsuzuje je k tomu, aby zůstaly zaživa pohřbeny v útrobách maternality. Jestliže Úranos jako bůh nebes je symbolickým představitelem duchovního světa, pak to znamená, že činí tuto dimenzi nepřístupnou svým vlastním dětem. Jejich trvalým údělem je nevědomost, neartikulovanost a nemožnost vstoupit do světa politiky a kultury a vést v něm samostatnou a odpovědnou existenci. „Mater" je „materia", říká M. Stein, a ten, kdo je násilím nucen žítvmaternálním prostředí, je odsouzen k tomu, aby se zaobíral pouze každodenními materiálními starostmi a aby veškerou svou vynalézavost, iniciativu a tvořivost vynakládal jen v této životní sféře. Jak vidíte, pomocí mytologického zrcadla se tu ocitáme v důvěrně známé realitě završené, totalitní společnosti. Statu quo této naší společnosti se dostalo typicky úranovského označení „reálná", což značí jedině možná, definitivní, neměnná. V takové uzavřené společnosti se všechen skutečný život, ať už soukromý nebo i společenský, odehrává v skrytosti, nic podstatného se tu nedostává na denní světlo a vše, co se tu děje, má ráz jakési temné, osudové neodvola- telnosti. Samostatné individuální vědomí, pokud vůbec existuje, se nemůže veřejně projevit, takže ve společnosti vládne kolektivistické mínění, které má charakter „participation mystique", což je stav, kdy se mlčky vyznávají určité kolektivní a naoktrojované hodnoty, aniž by se kdy staly předmětem vědomého zamyšlení nebo kritického přezkoumání ve světle životní zkušenosti. R. S.: 1/ řecké mytologii se nicméně odráží jistý civilizační vývoj směrem od despocie k liberálnějšímu typu vlády, od Úrana přes Krona až k Diovi. 30 [pageend32]K. K.: Ve srovnání s Úranem je Kronos vládcem přece jen o něco snesitelnějším, alespoň v tom, že dovolí svým dětem, aby opustily lůno Matky Gáie, tj. svět pouhé maternality a materiálních starostí. Vzápětí je však všechny spolyká. Pozře je do svého paternálního světa, do světa přísně stanovených struktur, konvencí, přesně určených pravidel a zákonů, zvyklostí a osvědčených forem života - samozřejmě takových, které odpovídají kronovskému stupni civilizačního vývoje. A protože Kronos (Chronos) znamená také „čas", přináší jeho vláda i rozlišení původní úranovské bezčasovosti na minulost, přítomnost a budoucnost. Kronos se zobrazuje obvykle jako Stařec-Senex s kosou. Ozubený srp byl nástroj, který mu vtiskla do ruky Gáia a kterým drasticky ukončil vládu svého otce Úrana. Je tedy zároveň symbolem smrti. V tomto provedení ho najdete například na bočním oltáři klášterního kostela v Teplé. Jestliže strategií Úrana, říká M. Stein, bylo udržet své děti pomocí represe v „materii", je strategie Krona založena na tom, že je začleňuje do svých pevných sociálních a právních struktur, norem a konvencí. Dřívější přemíra emociality a pudovosti jako dědictví Matky Země je vystřídána paternální uměřeností a střízlivostí, která ovšem hraničí se ztrátou zdravého instinktivního základu. Freudovy pojmy vytěsnění a sublimace jsou produktem kulturního paternalis- mu tohoto typu. R. S.: Motiv polykáni vlastních děti se však objevuje i u samého Dia. K. K.: Diův způsob vlády můžeme ve srovnání s jeho předchůdci na olymp- ském trůnu označit za osvícenou despocii s jistou mírou mocenského pluralismu. Zeus svěřil některé významné úseky své vlády do pravomoci svého početného potomstva. Afrodíté, Héfaistos, Arés a další mají vymezeno určité pole pů- ' sobnosti, do něhož Zeus zasahuje jen výjimečně. Ale i Zeus podlehne v jednom, zdá se, že rozhodujícím případě, pokušení svých kronovských předků. Jeho první manželkou byla Métis-Moudrá, dcera Titánů Okeana a Thytidy. Protože byl však varován Úranem a Gáiou, že z případného spojení s Métidou by mohl vzejít syn, který by se vůči němu zachoval stejně, jak se kdysi on sám zachoval vůči Kronovi, použije Zeus lsti a spolkne těhotnou Métidu (odtud zřejmě rčení o „spolknutí vší moudrosti"), a její dítě sám pak porodí. Jde vlastně o jakési konečné vítězství paternalismu. I porod sám se uskuteční zvláštním, paternálním způsobem, totiž z Diovy hlavy, kterou mu sekyrou rozetne přivolaný Héfaistos. Spolknutá Métida tak už nemohla porodit žádného dalšího syna, který by ohrozil Diovo mocenské postavení. Panenská Athéna, tato „fille du papa" - tatínkova holčička je v Jungově terminologii Anima paternálního typu, ztělesňující v dívčí, panenské podobě některé zvlášť výrazné vlastnosti otcovského ducha: rozvážné vedení boje, schopnost účinné rady, přemýšlivost a péči o blaho obce. M. Stein dokládá svůj rozbor psychologické problematiky otce požírajícího své vlastní děti příkladem z klasické literatury. Je jím Tolstého povídka Smrt Ivana lljiče. Myslím, že rozhodně stojí za to, abychom tu ze Steinova rozboru citovali, protože tato povídka je dokonalou literární obdobou - tedy nikoli pouze 31 [pageend33]ilustrujícím příkladem - rozebírané archetypické situace vztahu mezi otcem a synem. Tolstoj nám představuje svého hrdinu jako typického „fils du papa", o jeho matce tu nepadne ani zmínka. Jeho otec byl úředníkem, který-jak čteme v povídce - „v Petěrburgu v různých ministerstvech a departmentech udělal kariéru, jaká přivádí lidi do postavení, z něhož pro své dlouhé předchozí služby a svou hodnost nemohou být vyhozeni, třebaže je jasně zřejmo, že k tomu, aby zastávali nějaké skutečné postavení, se nehodí; a proto dostávají vymyšlená, fiktivní místa a nefiktivní plat mezi šesti až deseti tisíci, s nimiž se dožívají vysokého stáří". Jakmile Ivan lljič dokončí studia práv, dostane od otce peníze, aby se mohl vybavit vším potřebným, a nastoupí do úřadu, který mu jeho otec opatří. M. Stein k tomu poznamenává: Otec Ivana lljiče je „zjevným představitelem Se- nexe v jeho formě starého krále, který by měl zemřít, ale místo toho vládne dál... Tím, jak nenápadně stojí v pozadí, otec rozevírá svůj chřtán, aby Ivan mohl vstoupit do struktury establišmentu." V provinčním městě si Ivan lljič zařídí lehký a přirozený život, úřaduje a dělá kariéru - stává se vyšetřujícím soudcem. „Jako vyšetřující soudce byl Ivan lljič právě tak comme il faut, právě tak slušný a schopný oddělovat úřední povinnosti od soukromého života a vzbuzovat všeobecnou úctu..." Charakteristickým rysem Ivana lljiče je, že už jako student práv byl právě takový, jakým zůstal po zbytek života - nadaný, veselý atd. Tato stálost jeho základních povahových vlastností provází mimořádná schopnost přizpůsobit se všemu, co v jeho očích představuje uznávanou společenskou hodnotu nebo normu, ať už se to týká morálky, životních návyků nebo zařizování bytu. Ještě v době svých studií se Ivan lljič dopustí jistých „hanebností", ale když později zjistí, že se jich dopouštějí i jiní vysoce postavení lidé, uklidní se a zapomene na ně. Jeho každodenní způsob života se vyznačuje nejen zachováváním všech společenských konvencí, ale především pravidelností, přesností a pořádkumilovností: „Vstával v devět, pil kávu, četl noviny, potom oblékl úřední uniformu a jel k soudu. Tam už měl uhlazený chomout, v němž pracoval, a do toho jen vklouzl." Uprostřed svých čtyřicátin Ival lljič náhle onemocní. Lékaři nejsou s to se shodnout na diagnóze jeho nemoci, takže její skutečný původ zůstane záhadou. V předtuše blížícího se konce se Ivana lljiče zmocňují pocity zoufalství. Účtuje se svým životem a marně hledá vysvětlení, proč ho tak náhle postihla nepřízeň osudu: „Vysvětlit by se to dalo, kdyby se řeklo, že jsem nežil tak, jak se žít má. Ale to není možné připustit, říkal si a připomínal si naprostou zákonnost, správnost a slušnost svého života." Jeho předčasná smrt mu na pozadí takového bezúhonného a řádného života připadá nespravedlivá a nevysvětlitelná. „Utrpení a smrt... Ale proč?" Tragédie tohoto „otcovského komplexu" Ivana lljiče spočívá v tom, že čím se Ego ochotněji a bezvýhradněji ztotožní s archetypem Senexe - a je díky tomu úspěšně uvedeno do společenského života a dostává se mu od něj všemožné podpory - tím víc je mu poplatné svým životem. Kronos požírající své děti je ne32 [pageend34]milosrdný: čím víc jim společensky poskytuje svou „inkorporací", tím víc je zbavuje samostatného individuálního života. Cenou, kterou se platí za příjemný, pohodlný život s kariérou a vysokým společenským postavením, není nic menšího než vlastní individuace, bez ohledu na to, zda jde o „smrt zaživa" nebo o smrt skutečnou. Teprve na samém prahu smrti si Ivan lljič začne připouštět, že svůj pravý život, ať už byl jakýkoli, promeškal: „Napadlo ho, že ty jeho sotva patrné pokusy o boj s tím, co nejvýše postavení lidé považovali za dobré, pokusy sotva zřetelné, které on okamžitě zapuzoval, že tyto pokusy mohly být to pravé, a všechno ostatní falešné." Teprve v okamžiku, kdy ve strašlivé agónii si přizná, že tomu tak skutečně je, pocítí úlevu a dosáhne jistého smíření se svým neodvratným koncem. Jeho životním úkolem zřejmě bylo odmítnout, co se mu tak snadno a bez vší námahy nabízelo, a co ve skutečnosti mělo podobu kronovského chřtánu, a zvolit si obtížnější, ale životně opravdovější cestu. R. S.: Příběh Ivana lijíce by v Jungově psychologii klasického období spadal nejspíš pod tematický okruh „asimilace vědomého Já archetypem Otce". K. K.: Na počátku tohoto procesu je bezvýhradné ztotožnění vědomého postoje s určitým archetypem. Individuace je tím zablokována a člověk se stává pouze jakousi „kolektivní figurou", jistým druhem „masky" - Personou, jak zní Jungův termín pro označení extrovertního způsobu sociální existence. Jestliže dojde k asimilaci vědomého Já kolektivním nevědomím, rovná se to podle Junga „psychické katastrofě". Znamená to, že člověk je ve chvíli krize a celkové psychické slabosti zaplaven, nebo dokonce přímo pohlcen nadosobními psychickými mocnostmi, s nimiž se nekriticky ztotožňuje nebo se jimi stává posedlý. Co se z počátku mohlo jevit jako jednoznačná výhoda, se tak může změnit ve velké nebezpečí ztráty duševní rovnováhy. R. S.: Jestliže se archetypu Otce zcela poddám, může ze mě udělat úspěšnou Personu v profesionálním nebo společenském životě, ale vystavuji se tím nebezpečí, že se ze mě v jeho útrobách - sociálních strukturách - stane pouhá loutka nebo mumie. Jestliže se mu však pueristicky vzepru a odmítnu respektovat a přijímat jeho nároky, může se stát, že mě pozře stejně tak, ať už vnitřně tím, že se ze mě stane dogmatik nebo revoluční doktrinář, což je ještě horší, nebo vnějšně tím, že mě pro můj nekonformismus „pozře" do vězeni nebo alespoň do kotelny. Nemohu se ubránit dojmu, že tu vězím až po uši v antickém světě neúprosného a neodvratného osudu. K. K.: V jedné své studii upozorňuje J. Hillman na Senexovu lstivost. Své odpůrce si přitáhne tím, že je provokuje, aby proti jeho světským sociálním formám bojovali, například jako disidenti, a pak je o to snadněji pozře do svých saturn- ských vězeňských útrob. 33 [pageend35]Každý individuální životní příběh je úžasným dramatem, a to i tehdy, kdy se zdá, že se nic tak dramatického, alespoň navenek, neděje. A v psychickém životě, tak jako ostatně ve všem, je rozhodující míra. Když si otevřete Zlomky antických myslitelů, najdete tam hned na začátku základní zlaté pravidlo „Abendlan- du" - Kleobúlovo „Míra je nejlepší". Jestliže je někdo obdařen -sudičkami z pohádky, geneticky nebo jakkoli chcete - silně dominantním archetypem Otce- -Senexe, nebo jinak řečeno, trpí-li někdo otcovským komplexem, pak obě uvedené krajní možnosti jsou pro něho, obrazně řečeno, Skyllou a Charybdou, mezi jejichž útesy se bude muset pokoušet proplout na své životní plavbě. Jeho cílem přitom bude, aby si uchoval vědomý a smysluplný vztah k archetypu Otce a ke všemu, co tento archetyp představuje v duchovním i sociálním životě, a zároveň aby se vyvaroval upadnout do jeho chřtánu, čili aby si uchoval svou individuální svébytnost. Může toho dosáhnout bud dobrovolným obětováním toho, čeho se mu dostalo v nadbytku, nebo vzdorným, a přece bohabojným „zápasem s andělem", který probíhá pod heslem: „Nepustím tě, dokud mi nepožehnáš!" Samozřejmě je to úkol nad naše síly. Ale je dobré znát alespoň pravidla hry. R. S.: Rád bych se vrátil ještě k obrazům archetypu Senexe. Když vezmu v úvahu pomyslnou galerii, která by obsahovala všechny obrazy tohoto typu z mytologie, pohádek a uměni a literatury, bylo by to nepřehledné množství. Které z těchto obrazů jsou nejkrajnějši, mysHm nejarchaičtějši? K. K.: Kdybychom sledovali, například po linii výtvarného umění a pohádek, proměny archetypických obrazů Senexe, a to negativním směrem, ke stále archaičtějším znázorněním, dostali bychom se řekněme od Rembrandtových portrétů krásných a ušlechtilých starců a přes Kokoschkova Otce Hirsche, Ruben- sova a Goyova Krona požírajícího své děti až někam k pohádkovému obrazu Kostěje Nesmrtelného z ruských lidových pohádek. Na známých Bilibinových ilustracích je Kostěj Nesmrtelný nahý, vychrtlý stařec s vlajícím bílým vousem, prohánějící se po světě na hubené kobyle, mávaje nad hlavou zahnutou kro- novskou šavlí. Vůbec nejkrásnějším obrazem tohoto archetypu - na negativní straně spektra naší psychické zkušenosti - je obraz smrti: stařec (der Gevater Tod) nebo stařena (Smrt kmotřička) s kosou. Tyto postavyjsou již svým vzezřením předzvěstí smrti, zračící se v jejich sešlosti, ošklivosti a krutosti. Zlý stařec nebo stařena, například z Povídek z Vídeňského lesa Ödena von Horvátha, jako by byli ztělesněním smrti samé, čiší z nich nenávist ke všemu živému. V pohádce Marja Morevna dohoní Kostěj Nesmrtelný na svém rychlém koni careviče Ivana, který se marné pokouší vysvobodit z jeho moci svou ženu, Marju Morevnu, krásnou královnu, a rozseká ho šavlí na tisíc kusů. Ivan carevič se zachrání jen díky kouzelné moci svých tří švagrů, kteří mají ptačí podobu, což naznačuje jejich spirituální původ z oblasti nevědomí. A teprve když se mu podaří vysloužit si od Baby Jagy stejně rychlého koně, jako má Kostěj, dokáže nad ním zvítězit. Baba Jaga je rovnocenným protějškem Kostlivcovým v říši Velké Matky. 34 [pageend36]R. S.: Většina pohádek, a to i těch nejkrutějšich, jako jsou pohádky bratři Grimmů, konči „happy endem". Hrdinové moderní literatury se už na pomoc spřátelených zvířat či jiných pohádkových bytosti nemohou spoléhat, a proto jejich střetnuti se ztělesněným pohádkovým zlem konči tragicky. K. K.: To je pravda a předznamenává to osud tzv. moderního člověka v dnešním světě, zbaveném pohádkových a mýtických bytostí. Jestliže byly vypuzeny z vědomí dnešního člověka, neznamená to ještě, že přestaly existovat. Mladý obchodník Jiří Bendemann z Kafkovy povídky Ortel není žádným pohádkovým hrdinou, a proto musí sám samojediný čelit svému otci, který se z vetchého, zdánlivé už zcela neškodného starce náhle změní - také jedna z Kafkových „proměn"-ve zlého Senexe z rodu Kostěje Nesmrtelného. Podobně jako v pohádce Marja Morevna je i tady důvodem propuknuvšího nepřátelství mezi otcem a synem synův vztah k milované dívce. Jiří Bendemann se zasnoubí se slečnou Frídou Brandenfeldovou (Kafka dává své povídce věnování: „Pro F."), což v jeho dosud se klidně chovajícím otci probudí ty nejhorší senexovské vlastnosti: žárlivost na mládí a na život vůbec, touhu nedovolit, zabránit, zahubit. Jiří má přítele, který jako by ztělesňoval jeho vlastní slabosti. Když se přijde s otcem poradit, zda má své zasnoubení oznámit i svému příteli, který žije v Petrohradě, skryté nepřátelství mezi ním a otcem náhle propukne vší silou. Otec náhle vyvstane před Jiřím ve své nadosobní, obrovité podobě - jako „děsivý přízrak". Vztyčí se na posteli, kam ho Jiří, ve snaze ukonejšit jeho propukající nevraživost, odnese, a přidržuje se „zlehka jednou rukou stropu", začne vynášet ortel nad svým synem. Cituji: „Chtěls mě přikrýt a zahrabat, to vím, ty kvítko, ale já ještě nejsem zahrabaný. A jsou-li tohle mé poslední síly, stačí na tebe, až příliš na tebe stačí... Když sis ted myslel, žes ho (otce) zkrotil, natolik zkrotil, že si na něj můžeš zadkem sednout a on se nepohne, tu se můj pan syn rozhodne, že se ožení... Protože si vyhrnula sukně... Jen se zavěs do své snoubenky a pojd proti mně! Smetu ti ji od boku, ani nebudeš vědět, jak!... Sám bych musel možná odstoupit, ale takto mi matka předala svou sílu, s tvým přítelem jsem se nádherně spolčil..." A šílená scéna, v níž se vztah mezi otcem a synem obnažuje až na dřeň kosti a nabývá vpravdě gorgonské podoby, vrcholí tím, že Zlý Stařec vynese nad svým synem rozsudek smrti: „A proto věz! Odsuzuji tě ted k smrti utopením!" A Jiří, jakoby stižený kletbou, se vyřítí z domu a běží vstříc svému osudu: „Vyletěl ze vrat", čteme v závěru povídky, „přes jízdní dráhu ho to hnalo k vodě... Už se chytil zábradlí... Přehoupl se... a spustil se dolů." Tato Kafkova povídka sama působí jako zjevení: krajně oproštěný, jakoby syrový výraz, fascinující účinek. Myslím, že slečně Felicii muselo být po přečtení této povídky jasné, co brání jejímu snoubenci, aby s ní uzavřel sňatek. R. S.: Dosud jsme ale hovořili jen o modelové situaci, v niž dominantní Otec- -Senex má drtivou převahu nad Synem-Puerem. Původně jsme však začali na zcela opačné straně spektra - u otcovraždy. 35 [pageend37]K. K.: Když budeme pátrat po zvlášť výrazném příkladu vzpoury syna proti otci v moderní literatuře, stěží najdeme výmluvnější a dramatičtější dílo, než je Případ Mauricius Jakoba Wassermanna. Mimochodem, tento román je mi záhadou. Myslím čtenářskou záhadou. Případ Mauricius je totiž jedna ze tří knih, které najdete vždy ležet na pultě antikvariátu, kdykoli tam zajdete. R. S.: Které jsou ty zbývající dvě? K. K.: Lotta ve Výmaru a Neblahý Juda. Všechno vrcholná díla světové literatury. Když si po všech těch Styronech a Econech a já nevím, jak se všichni ti autoři dnešních bestsellerů jmenují, přečtete třeba právě Lottu ve Výmaru Thomase Manna, ucítíte přímo závan perutí ducha. A Případ Mauricius patří nesporně k nejlépe a nejdramatičtěji napsaným románům 20. století; pokud nevěříte mému úsudku, odvolávám se na nikoho menšího než na Henryho Millera. A takový román leží trvale v antikvariátě! Jako granát, který každý raději odhodí, aby neutrpěl újmu na zdraví. Ale vraťme se k románu samému. Případ Mauricius je strhující dílo o lidských vášních, z nichž zvláště cit pro spravedlnost mladého hrdiny románu, Etzela An- dergasta, dodává knize ryze pueristický patos. Mladické srdce má vždy mimořádně vyvinutý smysl pro pravdu a živou spravedlnost, kdežto typický Senex vyznává spravedlnost, která se děje z moci zákona a které se dostane stvrzení pomocí příslušných právních forem a procedur. Senex je tvůrcem zákonů, soudcem a správcem věznic. Co Puera irituje na těchto sociálních realitách, je jejich domýšlivá fasáda neomylnosti a nepochybnosti, ta arogantní jistota, že věci byly shledány lidským rozumem takto, a že proto nemohou být jinak. Puer však ví, že neexistují žádné absolutně jisté a dokonalé „nálezky lidské“, protože člověk sám je nedokonalý a může se mýlit. Právní Senex však musí předstoupit před veřejnost s definitivně platnými závěry, a proto musí vystupovat de facto jako neomylný. Jinak by ohrozil sebe i celý systém, který zastupuje. Etzel Andergast se ujme z vlastní iniciativy případu Leonharda Mauricia potom, co zjistí, že jeho otec, soudní rada pan von Andergast, se při soudním projednávání tohoto případu dopustil justičního omylu. Etzel Andergastchová krajní averzi vůči světu Senexe již pro své opačné, pueristické založení. Osobní vlastnosti a chování jeho otce však tuto vrozenou dispozici ještě prohloubí a doženou nakonec Etzela až k otevřené vzpouře. V málokterém literárním díle najdeme tak ostře vyhrocené protivy senexov- ských a pueristických životních stanovisek. Prolistujte román se mnou. Etzelovi Andergastovi připadá svět jeho otce „neznámý, chmurný a nebezpečný“. Čteme tu: „Pohlížel na otce jako na věž, v níž není žádného přístupu, ani dveří, ani okna, a která jenom mohutně strmí a odshora dolů je plná tajemství. Jeho hluboký obdiv byl spojen se stejně hlubokou bázní.“ Základní povahové vlastnosti pana von Andergasta, které se tu vyjmenovávají, jsou ledová pýcha, duchovní urážlivost a strnulé myšlení. Etzel nazývá svého otce mýtickým jménem Trisme- gistos: „Jako dítě si představoval, že otec sedí ve středu všehomíra a mramoro36 [pageend38]vým pisátkem zapisuje na mramorovou tabuli všechny hříchy a přestupky všech lidí." Propast mezi otcem a synem se tu zdá nepřeklenutelná, jsou jako dva světy, které spolu nedokáží navázat kontakt. Jejich vzájemný vztah je čistě formální, prázdný, bez opravdové lidské účasti. Etzel píše svému otci: „Nemáme však k sobě cestu, je marné, abychom ji hledali. Nemohu říci, že mezi námi něco stojí, protože stojí mezi námi všechno. Jsem bezradný vůči tomu, že pohrdáš mým mládím..." Když Etzel Andergast odejde z otcovského domu, z něhož - a to je velmi příznačné - byla nucena již dávno předtím odejít Etzelova matka, aby se na vlastní pěst vydal pátrat po svědcích Mauriciovy neviny, pan von Andergast si i tento vrcholně svébytný čin vysvětlí po svém jen jako chvilkové selhání v důsledku „mravního kazu v povaze po matce". Není ochoten vůbec připustit, že by někdo tak nedostatečný jako jeho syn se mohl vážně postavit proti světu, který svou pevnou dogmatickou stavbou budí dojem věčnosti a neomylnosti. Ale Etzelova síla je silou Puera, poháněného vášnivým smyslem pro velké ideje lidskosti, velkorysosti a milosrdenství. Tyto ideje jsou stejně věčné a mocné, jako je mocný svět práva a výkonu spravedlnosti pana von Andergasta. Střetnutí otce se synem se tu stává střetnutím gigantů, při kterém se člověk stává jen nositelem velkých nadosobních rolí a proměňuje se v „bitevní pole", na němž archetypové postavy vybojovávají svůj nikdy nekončící zápas. Pokud je v tomto zápase poražený, je to vždy smrtelný člověk, který se v důsledku identifikace s archetypovou postavou dostane do drtivého sevření nadlidských sil. Ve sporu Etzela Andergasta s jeho otcem se pueristický zápal pro pravdu a spravedlnost ukáže nakonec silnější než zdánlivě všemocný a neotřesitelný svět formálního práva, představovaný panem von Andergastem. V závěrečné scéně románu vyloží pan von Andergast synovi nadmíru jasně své senexovské stanovisko. Říká mu: „Zanech představy, že spravedlnost a justice jsou či mají být jedno a totéž. Nemohou být jedno a totéž. Je to mimo lidskou pozemskou možnost. Mají se k sobě jako symboly víry k náboženskému úkonu. Se symbolem nemůžeš žít. Avšak v přísném a svědomitém úkonu si být vědom věčného symbolu nad sebou, to ... jak bych ti to řekl, to zprošťuje viny." Pro Etzela, který věří v živou, neformální spravedlnost a který žádá, aby Mauri- cius byl zproštěn viny, a nikoli pouze podmínečně omilostněn, je toto „forma- I istické" stanovisko nepřijatelné. Jeho odpovědí na otcův výklad - Senex promlouvá vždy „ex cathedra" - je rázné „Ne!": „Co to má co společného s náboženstvím, že necháme hynout nevinného člověka, protože je to úkon a protože symbol nad tím jenom tak visí jako přilba nad šklebícím se obličejem policajta ..." „Nechci být tvůj syn!" - to je konečný ortel vmetený do tváře pana von Andergasta. Spor mezi otcem a synem tu končí dramatickým stvrzením jejich vzájemně nesmiřitelného stanoviska, obě postavy jako by se o sebe roztříštily. Etzel v záchvatu spravedlivého rozhořčení vrazí hlavou do okenního skla, a teprve pak, celý zkrvavený, se zklidní. Hlava pana von Andergasta tento náraz nepřekoná: pomátne se. 37 [pageend39]R. S.: Když naslouchám vašim výkladům Smrti Ivana lljiče a Případu Mauritius, vnucuje se mi otázka: Je za všech okolnosti nezbytné, aby mladík usilující o svébytnost se vzbouřil proti svému otci? K. K.: To si nemyslím. Stěží asi by bylo možné stanovit tu nějaké pravidlo s platností kategorického imperativu. Není pravda, že všichni jsme stiženi oid i - povským komplexem - ostatně případ Ivana lljiče, který není tak vzácný, jak by se zdálo z doslovného výkladu této povídky, ukazuje i druhou, zcela opačnou variantu vztahu mezi otcem a synem. Odpoutat se od Otce, nebo jinak řečeno překonat svůj pozitivní otcovský komplex není o nic snazší než překonat oidi- povský komplex. V každém případě se však každý musí na svůj vlastní způsob vyrovnat s archetypem Otce-Senexe. V antickém Řecku tvořila tato konfrontace Puera a Senexe obsah jednoho nesmírně důležitého mystéria, které se pořádalo na ostrově Samothráké. Dnes jsou tam už jen zbytky chrámu zvaného Kabeirion. Kabeirové, to byla dvojice božstev představující otce a syna. Těchto mystérií se nejčastěji zúčastňovali plavci -starci a mladíci. Představuji si to tak, že starci v těchto mystériích si zno- vuoživovali a znovupřijímali některé mladické vlastnosti, aby pak své lodi mohli řídit pružněji a obratněji. A mladíci si v nich naopak upevňovali některé pater- nální vlastnosti, aby jejich plavba po moři byla jistější a uvážlivější. V jungov- ském žargonu bychom tyto obřady označili nejspíš jako vzájemnou integraci Senexe a Puera. Je to přesně to, čeho je pro zdravý psychický vývoj obou lidských typů, resp. věkových kategorií nejvíc zapotřebí. R. S.: Jaký byl rituální průběh těchto mystérii? K. K.: Mystéria byla přísně tajná a jejich prozrazení se trestalo smrtí. Takže o nich nevíme nic. Určitou představu si můžeme udělat z toho mála, co nám prozradil Apuleius ve Zlatém oslu. To se ovšem týkalo zasvěcení bohyni Isidé. R. S.: Takže s naši civilizaci to není tak slavné, jestliže v ni chybí tak důležité instituce, jako byl Kabeirion. K. K.: Zato máme svůj vlastní mýtus s jeho „mystérium fidei", kterému ovšem moc nehovíme, i když mu jinak můžeme holdovat. A pak jsou tu ještě takové věci jako jungovská alchymistická psychologie nebo moderní astropsychologie: staré vědění v novém pojmovém rouše, které nám umožňuje, abychom si leccos uvědomili a zorientovali se. A literatura a umění, kde se - pokud se umíme doopravdy dívat - můžeme zahlédnout a terapeuticky prožívat. No a když je nejhůř, je tu pořád ještě život sám, který nám svými fackami a kopanci, hned z jedné, hned z druhé strany, ukazuje vytrvale cestu. Zaznamenal R. Starý, 1989 38 [pageend40]BORIS GODUNOV A MICHAIL GORBAČOV (Vybraná témata) Jaroslav Vincenc Pavlik' Pohnutkou k napsání stati byl dánský televizní pořad Samuela Rachlina „Období chaosu", uvedený na druhém kanálu (TV 2) 28. března 1990. Jako rámec svého pořadu si autor zvolil nejnovější inscenaci Puškinovy tragédie „Boris Godunov" na scéně moskevského divadla Taganka. Paralela mezi dobou vlády Borise Godunova (1598-13. 4. 1605) a jeho nástupců (Lžidimitrije I. /1605-17. 5.1606/, Vasilije Šujs- kého /1606-1610/ a Lžidimitrije II.) až po nástup na trůn rodu Roma- novcú (1613) na straně jedné a současnou situaci v Sovětském svazu byla hlavním impulsem k uvedeni této inscenace v Moskvě. Jak známo, zobrazil Puškin v dramatu „lidové nepokoje", „bouřlivé doby, chaos". Hlavni myšlenkou Puškinovy tragédie je nenávist kcaru-tyra- novi a konflikt mezi lidem a protilidovou vládou Borise Godunova. Z hlediska současné situace Sovětského svazu se nabizi paralelní konflikt mezi sovětským lidem a pětiletým obdobím „přestavby" Mi- chaila Gorbačova. V článku se chceme pokusit na základě historických skutečnosti zjistit, do jaké miry je tato paralela oprávněná. Nejedná se ovšem o vyčerpávající analýzu. Vzhledem k omezeni danému rozsahem stati jsme se rozhodli předložit čtenáři jen ta témata, u nichž lze předpokládat, že budou aktuální a zajímavá. 1. Ivan Hrozný a Boris Godunov (1.1 .).-Michail Gorbačov a jeho předchůdci ve funkci prvého tajemníka ústředního výboru KSSS (1.2.) 1.1. Boris Godunov vyrůstal při dvoře Ivana Hrozného, což jistě do jisté míry mělo vliv na jeho charakter. Cílem politiky Ivana Hrozného (1533-17.3.1584) bylo upevnění samovlády. Ruská šlechta naproti tomu usilovala o pravý opak, totiž o omezení panovníkovy moci. Tento rozpor byl příčinou ostrého konfliktu, který měl za následek nemilosrdné pronásledování a téměř likvidaci vysoké šlechty, neboť Ivan Hrozný byl vládce ukrutný a krvelačný. Během jeho vlády došlo vlastně k rozvratu ruského zemědělství: prostřednictvím tzv. „opričniny" byly vyvlastňovány statky té části vysoké šlechty, jež se nemínila podrobit panovníkově vůli, a neposlušní šlechtici byli přesídlováni i se svými rodinami z centrálních krajů do okrajových ruských oblastí. Sedláci, kteří byli na této šlechtě závislí, ztratili tak zdroj obživy, chudli, hladověli, a nakonec byli nuceni * Autor je assoc, profesorem Slovanského ústavu na Univerzitě v Odense (Dánsko) 39 [pageend41]uprchnout do úrodných oblastí jižní Rusi. Jak známo, vzniklo tímto způsobem ruské kozáctvo, především tzv. Záporožci podél dolního toku Dněpru. 1.2. Dobu vlády Ivana Hrozného lze nejspíše srovnat s obdodím, kdy v čele Sovětského svazu skoro třicet let stál Josef Stalin. Zatímco Ivan Hrozný téměř zlikvidoval ruskou vysokou šlechtu, popravil Stalin bud* přímo, anebo v koncentračních táborech na dvacet miliónů sovětských občanů. Tak jako vedl Hrozný boj proti vysoké šlechtě, vyhlazoval Stalin za ideologické podpory marxleninské teorie tzv. kapitalisty a velkostatkáře („kulaky"). Stejně jako Ivan Hrozný (a s ním všichni tři jeho synové) byl i Stalin krutý a nemilosrdný. Sovětskou komunistickou stranu přeměnil v monopolní mocenský aparát, s jehož pomocí smetl jakoukoli překážku na své cestě k absolutní moci. Neomezená osobní moc byla společným cílem jak Ivana Hrozného, tak i Stalina. Chceme-li přistoupit k hodnocení politiky Michaila Gorbačova, nesmíme nikdy zapomínat na důležitou okolnost: stejně jako byl charakter Borise Godunova ovlivněn prostředím dvora Ivana Hrozného, formoval se i Gorbačovův charakter pod vlivem monopolního postavení stranického aparátu v sovětské společnosti a jeho nedemokratické vlády za Stalinových nástupců, zejména za Brežněva. (I za Gorbačova stále ještě existuje v Sovětském svazu trest smrti za majetkové delikty, což je třeba hodnotit jako pokračování barbarských metod z dob Stalinových. Jak známo, byl trest smrti nejen za Stalina, ale během celých tisíciletých ruských dějin zcela běžným prostředkem útlaku, což lze pokládat za projev nevalné ruské úcty k lidskému životu.) 2. Hospodářský rozvrat na konci vlády Ivana Hrozného. Konsolidace země za Borise Godunova (2.1.). - Hospodářská katastrofa za Gorba- čovových předchůdců: Brežněva, Andropova a Černěnka (2. 2) 2.1. V důsledku „opričniny" byl konec vlády Ivana Hrozného provázen krajně komplikovanou a bezútěšnou situací moskevského státu, mj. hospodářským bankrotem. Zejména zemědělství bylo v dezolátním stavu. Na jistou dobu se podařilo Borisů Godunovovi katastrofální hospodářskou situaci konsolidovat a obnovit politickou váhu moskevského státu. „Zlatá doba" tohoto státu, jak bylo toto období tehdy označováno, trvala téměř po celou dobu vlády druhého, duševně retardovaného syna Ivana Hrozného - Fedora (1584-1598; ve skutečnosti to však byl Boris Godunov, jenž byl již tehdy jediným neomezeným panovníkem v moskevském státě) - a dva až tři roky Godunovovy vlády jako ruského cara (1598-1605). Tehdy si Boris Godunov získal značnou popularitu u lidu („všem byl sympatický"). Během tohoto období počal pozvolna mizet obecný strach, brutalita, intriky a nejistota, jež byly typickými průvodními jevy vlády Ivana Hrozného. 2. 2. Toto období lze přirovnat k dezolátnímu stavu sovětského hospodářství v závěrečné fázi šedesátisedmiletého mocenského monopolu sovětské komu40 [pageend42]nistické strany (za Lenina, Stalina, /Malenkova/, Chruščova, Brežněva, Andropova a Černěnka). Situace se stala nadále neudržitelnou. Bylo to dědictví zoufale strnulých leninsko-stalinských zásad, jež byly základem řízení sovětského hospodářství. Částečně, či zcela nerentabilní závody, nízká produktivita zemědělství (jako důsledek násilné kolektivizace a alkoholismu, jenž se počátkem šedesátých let rozbujel do nevídaných rozměrů), problémy se schopností konkurovat na světových trzích, beznadějně zastaralé výrobní prostředky, chronický nedostatek spotřebního zboží, zkostnatělá praxe byrokracie, lenost a korupce. Stejně jako Boris Godunov po době vlády Ivana Hrozného pokusil se i Michail Gorbačov jako nově zvolený první tajemník KSSS (počátkem roku 1985) o konsolidaci dezolátního sovětského hospodářství a devastovaného kulturního života pomocí své „přestavby" („perestrojka") a „otevřenosti" („glasnosť"). Stejně jako počáteční období Godunovovy vlády setkala se rovněž počáteční fáze Gorbačovova funkčního období ve funkci prvního tajemníka ústředního výboru KSSS s podporou a sympatiemi obyvatelstva. Nové svobody, uvolnění cenzury, zmírnění tlaku ze strany státních orgánů vzbudily mezi obyvatelstvem vlnu naděje na lepší časy. Rovněž mezinárodní vážnost Sovětského svazu značně vzrostla. S nadějemi a vůlí dát všechny síly do služeb nové politiky přivítali sovětští občané požadavek nového prvního tajemníka strany Gorbačova, aby byl vypracován komplexní systém řízení ekonomiky, jejího plánování a stimulace výroby. 3. Boris Godunov jakožto správce země za Fedorovy vlády a jako car (3.1.1 -3.3.1.). - Michail Gorbačov jakožto první tajemník ústředního výboru Komunistické strany Sovětského svazu (3. 1. 2-3.3. 2.) 3.1.1. Boris Godunov sám sebe pokládal za ochránce morálky. Proto stíhal zpočátku nejen lupičství a korupci, nýbrž i alkoholismus, jímž byly v Rusku postiženy všechny vrstvy obyvatelstva včetně panovnického dvora. Jako správce země přikázal Boris Godunov nejprve zavírat krčmy. Když však byly po roku 1600 zavedeny šenkovny státní, a alkoholismus se tím stal zdrojem příjmů, byl Godunov podezříván z toho, že uzavíráním krčem odbourává nežádoucí konkurenci státním šenkovnám. 3. 1. 2. Kromě obrovsxých hospodářských, politických, sociálních a národnostních problémů zdědil první tajemník Gorbačov na samém počátku svého funkčního období velmi ožehavý problém, totiž alkoholismus. V Rusku se pilo vždy, avšak obludných rozměrů dosáhl alkoholismus v SSSR teprve na počátku šedesátých let tohoto století. Zatímco v roce 1905 připadalo na jednoho občana 8,85 litrů vodky, bylo to v roce 1983 již 30 litrů. V roce 1980 bylo v SSSR 40 miliónů registrovaných alkoholiků, což činí 65 % veškerého dospělého obyvatelstva. V případě, že by vývoj měl pokračovat beze změny, bylo by v roce 2000 v Sovětském svazu 80 miliónů alkoholiků, což činí 65 % veškerého dospělého obyvatelstva. Důsledky jsou již dnes zcela zřejmé - totiž hrozivý vzestup dege41 [pageend43]nerace sovětského obyvatelstva, především ruské národnosti. Od roku 1900 do roku 1980 stoupla úmrtnost obyvatelstva o celých 47 %, přičemž alkoholismus je jednou z hlavních příčin tohoto vývoje. (Délka života sovětských alkoholiků je průměrně o 17 let kratší nežli ostatních obyvatel.) 85 % všech zločinů, k nimž došlo v SSSR, bylo spácháno pod vlivem alkoholu. V roce 1913 nepilo v Rusku lihoviny 43 % všech mužů, 90 % všech žen a 95 % mladistvých do 18 let. V roce 1979 klesla tato čísla na 0,6 % u mužů, 2,4 % u žen a asi na 5 % u mladistvých do 18 let. Alkoholismus se tedy zvláště od počátku šedesátých let stal v Sovětském svazu vážnou hrozbou téměř všech odvětví společenského života: výroby, zemědělství, obrany země atd. Nebylo proto divu, že se Gorbačov pokusil zastavit tento nebezpečný vývoj - stejně jako Boris Godunov před čtyřmi sty lety. Bylo zakázáno čepování alkoholických nápojů ve veřejných výčepech. Avšak obecná nespokojenost obyvatelstva donutila Gorbačovovo vedení k částečnému odvolání tohoto zákazu. „Minerální tajemník" (jak se tehdy v SSSR říkalo „generálnímu" tajemníkovi Gorbačovovi) musel tedy tentokrát kapitulovat-ostatně stejně jako jeho předchůdce Boris Godunov. - V rámci boje proti alkoholismu se sovětské úřady na Krymu roku 1987 pokusily ničit vinohrady. Obyvatelstvo se však proti tomuto nerozumnému způsobu boje s alkoholismem postavilo. - Rovněž v Arménii vznikl hromadný odpor, potom co se místní orgány pokusily zavřít vinopalny. (Jak je známo, je vývoz arménského koňaku jedním z nejdůležitějších zdrojů arménských valutových příjmů, jež jsou životně důležité pro modernizaci arménského hospodářství.) I v tomto případě lze hovořit o vítězství rozumu nad byrokratickou neuvážeností. Snaha o omezení výroby alkoholických nápojů není totiž účinná bez radikálního snížení poptávky. A toho lze dosáhnout jen dlouhodobou výchovnou kampaní na všech úrovních společenského života. Zejména je třeba změnit postoj sovětského občana k opilství a jeho důsledkům. 3.2.1. Během jednání s cařihradským patriarchou o zřízení samostatného patriarchátu v Moskvě lze kromě lstivosti Borise Godunova a jeho tehdejšího důvěrníka Ščelkalova hovořit rovněž o vyděračských metodách. Ščelkalov totiž přinutil zmíněného cařihradského patriarchu k souhlasu a k podpisu tím, že mu v opačném případě pohrozil utopením v řece. Důsledkem tohoto vyděračstvi bylo, že se prvým moskevským patriarchou stal lov, bývalý „opričnik" a věrný stoupenec Borise Godunova, který později hrál rozhodující roli při Godunovově volbě za cara. 3.2.2. Metody vydírání používalo často též vedení komunistické strany v době před Gorbačovovým nástupem do funkce prvního tajemníka ústředního výboru. Klasickým příkladem bylo vydírání, jemuž bylo vystaveno vedení Komunistické strany Československa v srpnu 1968 za Brežněva. Jak známo, bylo československé vedení uneseno z Prahy do Moskvy a přinuceno (až na jednu čestnou výjimku) k podpisu dokumentu, jehož obsah prakticky znamenal ortel smrti nad reformami tzv. Pražského jara. - Tím větší je proto obecné zklamání, jestliže 42 [pageend44]je v současné době za Gorbačovova vedení znovu používáno stejných způsobů vydírání vůči Litvě, jež připomínají stalinsko-brežněvovské období. Jak známo, usiluje nově zvolený prezident Gorbačov za pomoci hospodářských sankcí přinutit litevský lid, jehož nezadatelným právem je suverénně rozhodovat o svém vlastním osudu, k odvolání, anebo alespoň k odložení (jež by ovšem mohlo mít stejné důsledky jako prvý požadavek) prohlášení nezávislosti Litvy z 11. března 1990. (Dle našeho mínění je vhodné na tomto místě připomenout jeden ze základních článků návrhu nové sovětské ústavy, vypracované ruským demokratem Andrejem Dmitrievičem Sacharovem: „Sovětský svaz je dobrovolným svazkem evropských a asijských suverénních republik /států/.") Gorbačovův postup v této záležitosti je zásahem proti touze litevského lidu po svobodě a nezávislosti, snaha o její násilné potlačení (a hospodářská blokáda je násilným potlačením) by ve svých důsledcích měla za následek jen rozhořčení a nenávist a díky svému vlivu na ostatní sovětské republiky by mohla vést k rozpadu Sovětského svazu (obdobně jako nerozumná politika útlaku vedla k rozpadu Habsburské monarchie po 1. světové válce v roce 1918). Současně je nutno hodnotit Gorbačovův postup v tomto konkrétním případě jako praktický konec „přestavby" a „otevřenosti" a jako návrat k praktikám studené války. Za hospodářské a politické situace, v níž se v současné době Sovětský svaz nachází, se tento postup rovná sebevraždě. 3. 3.1. Svými sympatiemi k cizincům se Boris Godunov podobal Ivanu Hroznému. Tyto Godunovovy sympatie souvisely s jejich tehdejším relativně vyšším vzděláním a s vyšším hospodářským standartem tehdejších západních zemí. (Projevy sympatie tohoto druhu jsou zachyceny rovněž v Puškinově dramatu.) K službám při carském dvoře povolával Godunov zahraniční lékaře, kovotepce, tkalce a mistry dalších řemesel a na Západ posílal rovněž pro stavitele (tehdy, jak známo, byla postavena známá zvonice Ivana Velikého v moskevském Kremlu). Tento Godunovův obdiv k Západu byl ovšem další příčinou nespokojenosti ruského obyvatelstva. Godunovův poměr k cizincům nebyl však zdaleka nezištný, neboť jím sledoval jisté propagační záměry. Jeho přáním totiž bylo, aby jeho vládu v cizině chválili. Proto se na druhé straně snažil před cizinci negativní stránky ruského života utajovat. (Zakázal např. dovoz cizího obilí do Ruska za hladomorů v létech 1587-1588 a 1601 -1603. Tvrdí se, že se tak stalo z obavy, že by eventuální zprávy o hladomoru mohly v zahraničí ubrat Godunovově vládě na popularitě.) Lze-li spoléhat na zprávy tohoto druhu, s nimiž se setkáváme v historické literatuře, vznikla myšlenka smutně proslulých „Potěmkinových vesnic" z doby carevny Kateřiny II. (1762-1796) vlastně již o dvě stě let dříve, tj. za vlády Borise Godunova. 3. 3. 2. Během monopolního postavení sovětské komunistické strany, dřivě nežli se začala (alespoň částečně) prosazovat Gorbačovova „otevřenost", bylo pro sovětské vedení typické skrývání záporných jevů sovětské společnosti jak před vlastním lidem, tak i před cizinou. Naopak byla zřejmá snaha vyzdvihovat 43 [pageend45]přednosti tzv. socialistického zřízení před tzv. kapitalistickými státy. Tak se např. vynakládaly značné finanční prostředky na výcvik sovětské sportovní elity, jež měla v zahraničí sloužit především sovětským propagačním účelům. - Pro Gor- bačovovo vedení je velice typický hluboký kontrast mezi poměrným liberalismem v zahraniční politice a způsobem, jakým se doma snaží „utahovat šrouby". Tento postup ovšem musel a musí budit u sovětských občanů nespokojenost. Gorbačov je obviňován, že je vůči Západu příliš povolný z vypočítavosti, poněvadž si od něj slibuje hospodářskou pomoc. Je obecně známo, že Gorbačov je mnohem populárnější na Západě nežli ve své vlastní zemi. V USA se dokonce stal „mužem roku 1989". Na Západě totiž pokládají Gorbačova vlastně za ztělesnění demokratizačního procesu a za záruku jeho pokračování. Je-li Gorbačov vystaven jakémukoliv nebezpečí, domnívá se Západ, že v nebezpečí je sama demokracie, pokrok a vše, co je v Sovětském svazu pozitivní. Západ totiž mj. věří, že se Gorbačov dříve či později vypořádá se sovětským komunismem, a proto si také přeje, aby u moci zůstal co možná nejdéle. 4.1. Zápas Borise Godunova (4.1.1.) a Michaila Gorbačova (4.1.2.) s konkurenty a odpůrci 4.1.1. Přesto, že Boris Godunov byl krvežíznivý, jak tomu bylo v případě Ivana Hrozného, byl rod Nagých bezprostředně po smrti Ivana Hrozného v roce 1584 obviněn ze zrady a deportován do Ugliče. (Marie Nagá byla totiž matkou Dimitrije, třetího - a posledního - syna Ivana Hrozného.) Jiný možný kandidát na carský trůn, Marija, dcera Ivanova bratrance, byla dána i se svou dcerou do kláštera. Prvé období Godunovova působení jakožto zemského správce po boku slabomyslného cara Fedora (1584-1588) se vyznačovalo jistými rysy, jež byly dříve příznačné pro „opričninu" Ivana Hrozného, zejména máme-li na mysli Godu- novovo pronásledování vysoké šlechty. V rozporu se slibem, jejž Godunov dal při své korunovaci, že totiž po dobu pěti let nebude prolévat krev (tj. že v té době nebude nikdo odsouzen k trestu smrti), vydal Godunov tajné příkazy k likvidaci některých vězněných osob či těch lidí, kteří byli ve vyhnanství. Takto zahynul Ivan Petrovič Šujskij, člen Re- gentské rady, ustavené Ivanem Hrozným jako vládní orgán v době panování slabomyslného Fedora. Šujskij byl mezi lidem populární jako hrdina obrany Ps- kova za livonské války (1558-1 583). Kromě toho byl jedním z nejvýznačnějších představitelů vysoké šlechty. V Rusku jeho smrt zřejmě definitivně pohřbila Go- dunovovu dobrou pověst. (Godunovovy neveřejné represálie líčí zevrubně A. S. Puškin ve svém dramatu /ve scéně 9/: zmiňuje se tam o nich Vasilij Šujskij a také sám Boris Godunov je přiznává.) Od té doby lid jakékoli neštěstí připisoval Godunovově zlé vůli. Jednou provždy se Godunov v očích lidu stal člověkem, jemuž nelze důvěřovat. Od té doby byl vždy podezříván z přetvářky, obo- jakosti a věřilo se, že je schopen všeho. Proto byla Godunovovi připisována vina na smrti Petra Golovina a Andreje Šujského. (Faktem ovšem bylo, že např. pro44 [pageend46]následování rodu Romanovců, onoho rodu, který od roku 1613 seděl na carském trůně přes tři sta let až do roku 1917, přežili nakonec jen dva jeho členové.) Mezi lidem byl Boris obviňován z vraždy cara Fedora, jeho nezletilé dcery Fedosije i z požáru Moskvy. Za této situace neudivuje, že byl obviňován rovněž z vraždy careviče Dimitrije (který zemřel 15. 5. 1591), posledního syna Ivana Hrozného. (V Puškinově tragédii je Boris přímo označován jako vrah ústy mnicha Pimena a „Jurodivého" /„Božího člověka"/; jak známo, v dramatu vyjadřuje „Jurodivý" mínění lidu a jeho morální zásady.) Ve skutečnosti nelze však oprávněnost obvinění z této vraždy historicky prokázat. - Samozřejmě využila vysoká šlechta těchto pověstí a bylo jejím dílem, že se kolem roku 1600 na ruském obzoru objevil přízrak Samozvance - Lžidimitrije I. Tento Lžidimitrij byl vydáván za syna Ivana Hrozného, jenž byl údajně zázračně zachráněn před vrahy, poslanými Godunovem. Tehdy zachvátil Borise Godunova panický strach z představy, že by mohl pozbýt koruny a trůnu. 4. 1.2. Své konkurenty či protivníky Gorbačov většinou odsunul do bezvýznamných funkcí. Takto byl např. populární a energický Boris Jelcin zbaven funkce v politbyru i funkce tajemníka městského výboru strany v Moskvě (kde byl nahrazen nevýrazným a nepopulárním Zajkovem). Zajisté lze právem tvrdit, že jen skutečný mistr je v zápase se svými konkurenty schopen vyšplhat se na nejvyšší stupeň mocenského žebříčku. Gorbačov však přitom neměl dopustit, aby stoupenci jeho politiky byli víceméně přinuceni přejít do tábora jeho protivníků, protože dle jejich názoru reformy prováděl pomalu a nerozhodně. Pro Gorbačova by bylo bývalo poměrně lehké vypořádat se s opozicí díky nedostatku demokratických institucí v Sovětském svazu a díky nejednotnosti opozice. (V současnosti existuje totiž markantní rozpor mezi čilým pohybem sovětské společnosti a nedostatečně rozvinutou strukturou nezávislých organizací.) Byla zde však velká osobnost, oběť represáIií sovětské komunistické strany a jeden z největších filosofů a vědců v době po 2. světové válce-Andrej Dimitrijevič Sacharov. Gorbačov hned na počátku své funkce jakožto první tajemník ústředního výboru strany Sacharova z jeho vyhnanství ve městě Gorkij osvobodil, poněvadž podporu této velké populární osobnosti potřeboval. Avšak Sacharovovy radikální demokratické myšlenky (především návrh nové ústavy Sovětského svazu) a jeho iniciativa, když se snažil urychlit provádění „přestavby" a „otevřenosti" právě ve směru demokratizace se poznenáhlu staly pro Gorbačova nepříjemnými. To byl zřejmě důvod, proč si dovolil jednat s tímto velkým mužem hrubě. Při jednom ze Sacharovových posledních parlamentních projevů mu např. odňal slovo tímto způsobem: „Konec. Budte tak laskav a vezměte si svůj rukopis. Posadte se na své místo v sále. Prosím, zapojte jiný mikrofon." - Když Sacharov zdůvodňoval, proč je již nejvýš načase skoncovat s monopolním postavením komunistické strany v sovětské společnosti, znovu se ozval Gorbačovův velitelský hlas: „Konec!", jímž přerušil Sacharovovu v v rec. Bohužel tento „nepohodlný" bojovník za demokracii, toleranci, pokrok a lep - 45 [pageend47]ší budoucnost sovětského lidu zemřel 14. prosince 1989 - jak se tvrdí, na následky srdečního záchvatu. Nehrálo však Gorbačovovo hrubé zacházení s Andrejem Dmitrijevičem rovněž jistou roli při Sacharově náhlém skonu? Nezatíží tato smrt v očích sovětského lidu Gorbačovovu budoucnost, podobně jako Dimi- trijova smrt zatížila období vlády Borise Godunova? - Faktem je, že Gorbačov si pospíšil hodnotit Sacharova bezprostředně po jeho smrti jako „čestného člověka, jenž se stal obětí nespravedlnosti”. (Gorbačov však neupřesnil, jakou „nespravedlnost" má na mysli.) 4.2. Godunovova volba za cara v únoru 1598 (4.2.1.) a volba Michaila Gorbačova za prezidenta v březnu 1990 (4. 2. 2.) 4.2.1. Proti volbě Borise Godunova za cara byla veškerá ruská vysoká šlechta - knížata a vysoce postavení bojaři; ti navrhovali svého vlastního kandidáta. (Odmítavé stanovisko bojarské dumy bylo ovšem nakonec nahrazeno příkazem Borisovy sestry, carevny Iriny.) Skládání přísahy knížat a bojarů bylo manipulováno: na základě návrhu Borise Godunova se slib konal nikoli v bojarské dumě, kde převládali Borisovi protivníci, nýbrž v kostele, kde „panoval" Godunovúv věrný stoupenec, patriarcha lov. Borisova volba za cara neměla tudíž legální průběh v tom smyslu, že by Godunov byl zvolen z vůle zástupců všech vrstev ruské společnosti, jež měly tehdy právo volit nového cara. Patriarcha lov ovlivnil výsledek volby rozhodujícím způsobem díky svému návrhu volby Borise za cara jménem některých duchovních, kteří měli volební právo, a díky svému vlivu na kněžstvo a na obecný lid. Moskevský lid přenechal totiž výběr kandidáta na carský trůn právě patriarchovi s tím, že koho bude on volit, ten bude uznán za cara rovněž lidem. Volba byla tedy ve skutečnosti provedena proti téměř jednomyslnému odporu bojarské dumy. Nadto byly falšovány volební listiny: tak např. car Fedor zemřel v lednu 1598, aniž zanechal závěť. Avšak na volební listině stojí, že Fedor jmenoval Borise Godunova svým nástupcem. - Po volbě následovaly Godunovovy represálie: všichni, kdož aktivně projevili svůj odpor proti Godu- novově volbě za cara, bud upadli v nemilost, anebo byli ve svých funkcích degradováni. Právě tento nedostatek legality Borisovy volby byl hlavní příčinou lability, těžkých konfliktů a nakonec tragického konce jeho vlády. 4. 2. 2. Nelze samozřejmě vést přímou paralelu mezi carskou volbou Borise Godunova a parlamentní volbou Michaila Gorbačova za prvého sovětského prezidenta. Přesto pokládáme za vhodné uvést několik kritických poznámek. Díky okolnosti, že teprve Gorbačovovou zásluhou mohla být „přestavba" a „otevřenost" v Sovětském svazu uvedena v život, byla jeho společenská pozice v prvých letech jeho funkčního období jakožto prvého tajemníka ústředního výboru Komunistické strany Sovětského svazu v očích ciziny velice pevná. Takto mohl Gorbačov - stejně jako dříve Boris Godunov - usilovat o téměř neomezenou moc ve státě, aniž by vzniklo podezření, že se snaží získat moc pro svou 46 [pageend48]vlastní osobu. Gorbačov mohl klidně tvrdit: „Přestavba - to jsem já!" (zde však okamžitě vzniknou nepříjemné asociace se známým výrokem francouzského krále Ludvíka XIV.: „L'état - c'est moil! („Stát - to jsem já!"). V Gorbačovově případě však nebylo v pořádku to, že usiloval o kumulaci dvou nejvyšších sovětských stranických a státních funkcí: funkce prvého tajemníka ústředního výboru strany a funkce prezidenta, jež měly být takto soustředěny v jedněch rukou. (Jak se zdá, nejnovější vývoj poměru Sovětského svazu k Litvě potvrzuje oprávněnost obav z kumulace obou funkcí.) Po počátečním období „přestavby" došlo v důsledku vzrůstajících hospodářských potíží a klesající důvěry k ideologickým základům strany k nebývalému neklidu v sovětské společnosti. A za této situace vystoupily společenské síly, jež si přály „vládu pevné ruky" (stalinisté, neostalinisté, konzervativci, avšak rovněž někteří představitelé inteligence) s názorem, že je v Sovětském svazu načase zřídit úřad prezidenta vybavený rozsáhlými pravomocemi. A právě tehdy, za okolností pro Gorbačova tak příznivých, kdy měl možnost získat moc již takříkajíc na dosah ruky, vystoupil Andrej Sacharov s názorem, že koncentraci moci v jedněch rukách lze pokládat za hluboce nedemokratickou. A jestliže si Gorbačov přeje být zvolen prezidentem, pak se tak musí stát svobodnou celostátní volbou, svobodným referendem, na základě vůle všech sovětských občanů. (Tento názor byl m.j. podporován i Borisem Jelcinem.) Samozřejmě byl úřad prezidenta v očích lidu ztotožňován s důsledným prováděním „přestavby", „přestavba" sama byla pak nemyslitelná bez provedení zásadních demokratických reforem. Konzervativní síly v sovětském parlamentě byly sice navenek v zásadě srozuměny s požadavkem lidového hlasování, současně však prohlašovaly, že na jeho provedení nezbývá již bohužel čas. Bylo tudíž usneseno, že prezidenta bude volit parlament (Nejvyšší sovět). Nic nepomohlo, že statisíce sovětských občanů demonstrovaly bezprostředně před zahájením volebního shromáždění, přičemž v průvodech byla nesena hesla jako např. „Prezidentem se stane ten, koho zvolí lid!". Tak byl Gorbačov 14. března 1990 zvolen za prezidenta Sovětského svazu, majícího v rukách rozsáhlé pravomoci, mj. též právo řídit zemi prostřednictvím dekretů. Při prezidentské volbě Gorbačovově - na rozdíl od volby Borise Godunova za cara - neexistoval protikandidát. Něco přes dvě třetiny hlasů bylo pro Gorbačova, asi 37 % proti jeho volbě. Tak se Gorbačov stal od časů Stalinových nejmocnějším mužem Sovětského svazu, vybaven ještě většími pravomocemi, nežli jaké mají prezidenti Bush a Mitterand. Avšak již v době, kdy se konala volba, byla Gorbačovova popularita mezi sovětským lidem značně nízká. Podle průzkumu veřejného mínění existuje totiž rozpor mezi kladným výsledkem parlamentní volby a předpokládaným záporným výsledkem referenda, k němuž nedošlo. Lid na ulicích vyjádřil svou nespokojenost se způsobem volby slovy: „Nás se nikdo neptal!" Nespokojenost lidu se ostatně nejmarkantněji projevila při prvomájové demonstraci na Rudém náměstí v Moskvě, při níž byl Gorbačov na transparentech nesených v průvodu opozice označen jako diktátor a představitelé strany a vlády včetně Gorbačova vypískáni, takže byli nuceni předčasně opustit tribunu. 47 [pageend49]5. Období hladu za vlády Borise Godunova jakožto správce země a jako cara (5. 1.). - Zhoršování hospodářské situace za Gorbačova; katastrofy, politický chaos (5. 2.) 5.1. Jak jsme již dříve uvedli, byl moskevský stát během Borisova správcovství a v době jeho carské vlády postižen dvěma obdobími hladu. Jejich důsledkem byl jednak útěk hladovějících sedláků do úrodných jižních oblastí, jednak nebývalé rozbujení zločinnosti. Godunov se sice na jedné straně projevil jako pečlivý vládce, když dal otevřít pro lid své vlastní sýpky a zahájil - podobně jako ve 14. století v Čechách římský císař a český král Karel - veřejné stavby, aby dal lidu chléb. Na druhé straně, jak jsme již rovněž uvedli, se ukázal jako vládychtivý a ješitný samovládce, když ze strachu před poklesem popularity vlastní vlády v cizině zakázal dovoz obilí ze zahraničí. Hlad vykonal ovšem své: mezi lidem se totiž zakořenilo přesvědčení, že Godunovova vláda není bohem požehnaná a že ani vláda jeho potomků nebude po této stránce šťastnější. V Godunovově péči o hladovějící lid byla spatřována obojaká hra. Mj. z těchto důvodů se pomalu začala vytvářet příznivá půda pro přijetí Samozvance-Lžidimitrije I. 5. 2. Dnes je již zcela zřejmé, že sedmdesát tři let monopolního mocenského postavení Komunistické strany Sovětského svazu přivedlo zemi na pokraj zkázy. Díky nedůslednému provádění „přestavby" zůstal direktivní způsob i nadále převládající formou řízení hospodářství. A současná krize tohoto systému vyvolala tendence k přenesení řízení ekonomiky z centra do jednotlivých oblastí, tedy jeho regionalizaci. Důsledkem bylo další zostření krize a ekonomický, politický a sociální chaos, do něhož v současné době Sovětský svaz stále hlouběji a hlouběji zabředává. Zhoršilo se zásobování spotřebním zbožím a v souladu s tím vzrostl počet a délka front. (Není proto divu, že tato situace dala podnět ke vzrůstu počtu vtipů, zvláště typu „Radio-Jerevan", např.: Otázka: „Jaký je rozdíl mezi hromem, bleskem a máslem?"-Odpověd: „Hrom lzeslyšet, blesk lze vidět, není však nikoho, kdo by viděl máslo, anebo o něm alespoň slyšel.") Produkce potravin zůstala v rocel 989 na úrovni roku 1988, zato však silně stouply ceny (zejména kolchozních výrobků). Současně není již mnoho těch, kdo ještě věří, že ústřední vláda bude regulovat mzdy, platy a penze v souladu se vzestupem cen. Během léta 1989 se krizové jevy rozšířily rovněž na oblast průmyslové výroby. Současná sovětská silniční síť je v naprosto neuspokojivém stavu, údržba budov je nedostatečná, kvalita stavebních prací je i nadále nízká, vodovodní, plynové a kanalizační potrubí vypovídá službu. Nedostatek bytů je přímo katastrofální, neboť v současné době čeká v Sovětském svazu 14 miliónů rodin na byt. Rovněž se sovětským zahraničním obchodem to jde s kopce. Tak např. v období 1988-1989 vzrostl vývoz o 0,1 %, dovoz naproti tomu o 15,5 %. Již v roce 1988 činil schodek ve státním rozpočtu 49 miliard rublů (tj. asi 2 biliony 835 miliard dnešních československých korun). Také inflace má vzestupnou tendenci, přičemž finanční experti jsou toho názoru, že na protiinflační opatření je již skoro pozdě. 48 [pageend50]Tato celková neutěšená situace je příčinou vzrůstajícího sociálního napětí. Zdá se, že se Gorbačovovo vedení snaží ideologickými a kulturními úlevami kompenzovat nedostatek zboží v obchodech. Nelze vyloučit, že drastická, nelidská opatření vůči Litvě, k nimž Gorbačov jako prezident sáhl, lze rovněž - alespoň zčásti - chápat jako svého druhu pokus odvést pozornost obyvatelstva od současné neutěšené hospodářské situace. (Kromě toho se ovšem Gorbačov svým postupem vůči Litvě zřejmě snaží rovněž dokázat všem, kteří před prezidentskou volbou volali po „vládě pevné ruky", že nechybili, když volili právě jeho.) Avšak výsledky dosažené těmito způsoby jsou více nežli pochybné. Ostrý protiklad k úspornosti, jež je nezbytná vzhledem ke stavu sovětského hospodářství, tvoří sovětský zbrojní průmysl, který od dob Brežněvových nesnížil svou výrobu. Státy Varšavského paktu zvýšily v období 1988-1989 (tedy v období, kdy Gorbačov byl již několik let ve funkci prvního tajemníka ústředního výboru strany) své dodávky zbraní do komunistických či spřátelených zemí o 17 %. Gorbačovova nejednoznačná, nedůsledná (a z ekonomického hlediska nelogická) politika se všemi svými zápornými důsledky pochopitelně vyvolává vzrůstající nedůvěru a nespokojenost obyvatelstva, jež se naposled nejvýrazněji projevila na již zmíněné letošní prvomájové manifestaci na Rudém náměstí v Moskvě. 6. Poměr lidu k Ivanu Hroznému a Borisů Godunovovi (6.1- Poměr sovětských občanů k Michailu Gorbačovovi 6.1. Přesto, že byl Ivan Hrozný krvelačný vládce a skutečný tyran, byl poměr ruského lidu k němu - především závislých sedláků a nejnižších vrstev obyvatelstva - lepší nežli později k Borisů Godunovovi, ačkoli Godunov nebyl ani krvežíznivý ani skutečný tyran. Zdá se, že tento fakt lze vysvětlit dvěma hlavními příčinami. Především zde hrál důležitou roli typický ruský konzervatismus lidových názorů. V očích lidu byl pravým carem Ivan Hrozný, protože zdědil trůn po svých předcích. Naproti tomu nebyl Boris Godunov jakožto volenýcar v lidovém pojetí opravdovým carem, neboť pro lid znamenal volený car totéž narušení přírodních zákonů, jakým by např. byl volený otec či volená matka. Za druhé měl k oběma carům zásadně odlišný vztah selský lid . I když se za vlády Ivana Hrozného sedláci jistě neměli příliš dobře, přece jen stále ještě neupadli do nevolnictví. A právě to se stalo za vlády Borise Godunova, i když tuto zásadní změnu v poměru mezi šlechtou a selským lidem nelze doložit konkrétním dekretem. Pravděpodobně byly tyto dvě okolnosti hlavními příčinami toho, proč si lid dovoloval vůči Godunovovi mnohem více nežli vůči Ivanu Hroznému. Kromě toho jsme již naznačili, že lid nepokládal Godunovovu vládu za požehnanou bohem. (Tento názor vkládá Puškin ve svém dramatu do úst samotného Godunova /scéna 10/: „Rozhněval jsem si možná nebesa...") Vláda pobožného, primitivního, duševně retardovaného Fedora byla naproti tomu lidem pokládána za bohem požehnanou (i když ve skutečnosti v té době řídil zemi jako správce 49 [pageend51]tentýž Godunov, jehož vládu lid pokládal za zbavenou boží milosti). (Mj. díky tomuto konzervativnímu a pověrčivému stanovisku zaujímá Puškin ve své hře k lidu značně kritické stanovisko. Sami jsme již ostatně konstatovali naprosto pasivní poměr lidu k tak důležité události, jakou byla carská volba.) 6. 2. Již jsme se zmínili o tom, že sovětští občané spatřovali v Gorbačovově „přestavbě" a „otevřenosti" východisko z všestranné krize své země. Protože se v daném případě jednalo o revoluci prováděnou shora (Gorbačov sám obvykle srovnává „přestavbu" s revolucí), existovala od samého začátku vedle naděje přirozeně i obava, jakou cenu bude „přestavba" a „otevřenost" mít, potom co Gorbačov a jeho stoupenci zkonsolidují svou moc a svou politiku, a jak bude Gorbačov zacházet s „otevřeností", pakliže se tato obrátí proti němu. Jak známo, poskytuje „otevřenost" jistý diskusní prostor připuštěný shora, který je bud* v daných hranicích zajišťován, nebo naopak omezován, a to - jak se tvrdí - v zájmu samé přestavby. Nicméně s jednou ze základních občanských svobod v západním slova smyslu, tj. s ústavně zaručenou svobodou projevu má toto magické slovo jen málo společného. Dodnes neexistuje v Sovětském svazu např. zcela volný přístup k informacím, poněvadž tyto a média jako celek stále ještě zůstávají pod kontrolou státního aparátu. Celá řada charakteristických rysů Gorbačovovy politiky nutí sovětské občany k opatrnému a podezřívavému postoji. Jsou to např. zcela neočekávané změny Gorbačovových stanovisek (v otázce znovusjednocení obou německých států anebo poměru moskevského vedení k Litvě), je to v rostoucí míře rozdíl mezi sliby všech možných hospodářských a politických zlepšení a jejich reálným naplněním - tedy rozdíl mezi Gorbačovovými slovy a skutky. Dále je to Gorbačo- vova nerozhodná politika kompromisů, jež je příznačná pro provádění „přestavby" (Gorbačov např. schválil návrh státního aparátu zachovat beznadějně zastaralé plánované hospodářství a jen v minimálním rozsahu je začít kombinovat s tržní ekonomikou až na konci příští pětiletky). Andrej Sacharov byl v důsledku Gorbačovovy nerozhodné pozice nucen distancovat se od části jeho politiky. Vyčítal Gorbačovovi, že protahuje proces „přestavby" na mnoho let, že se pokouší vyhnout důsledným opatřením ve všech oblastech sovětského života bez výjimky, nad nimiž si kromě toho ponechává absolutní kontrolu, že se prováděné změny politického systému týkají výhradně jeho formy, nikoli však podstaty a že je prováděn nátlak na nově vzniklé demokratické instituce. Sacharovův závěr byl, že Gorbačov vede zemi ke katastrofě. Sovětská společnost se v současné době nachází v hluboké krizi co se týče důvěry lidu k vedení. Jistě není pro tento vývoj zcela bez významu pokračující rozklad světového komunismu. Aktuální situaci sovětské komunistické strany lze v této souvislosti hodnotit jako stav bezprostředně před agónií. Důsledkem Gorbačovovy nejasné politické linie, jeho „politiky dvojí tváře" je pocit zklamání mezi lidem, což ve svých důsledcích téměř znemožňuje pokračování a další rozvoj přestavby, která (podle názoru Borise Jelcina) v současné 50 [pageend52]době skutečně také stagnuje. Jediným východiskem je tedy zásadní rad i kal iza - ce „přestavby". Jestliže k tomu nedojde, lze (jak tvrdí týž Boris Jelcin) očekávat revoluci. Gorbačovova popularita v Sovětském svazu klesá rovněž díky nepopulárním opatřením, jež byla provedena s jeho vědomím a souhlasem. Na základě Liga - čovových informací je Gorbačov mj. spoluodpovědný za masakr v gruzínském hlavním městě Tbilisi. Když Gorbačov začínal svou „přestavbu", zřejmě podcenil vliv subjektivního faktoru, tj. sovětského člověka, na další průběh reforem. Sovětská společnost- podobně jako tomu bylo s ruskou společností za vlády Borise Godunova - je dnes stále ještě silně zatížena odkazem minulosti, podporovaným mj. též stagnujícími dogmaty marxleninské ideologie. Je to především tendence lidu ke konzervatismu a k přesvědčení, že existující společenské poměry jsou nedotknutelné a neměnné. Gorbačov a jeho stoupenci zřejmě podcenili setrvačnost dosavadního navyklého stereotypního způsobu života, vliv tradičního poměru lidu k výrobě a ke společnosti jako celku, v neposlední řadě pak vliv mentality obvyklé v době Leninově, Stalinově a Brežněvově. Nebyly zřejmě brány v plné míře v úvahu vedlejší účinky „otevřenosti" na konzervativní způsob myšlení sovětského občana. Gorbačovova „otevřenost" se zde totiž ukázala jako dvojsečná zbraň. Na jedné straně, jako pozitivní faktor se ovšem stala jedním z nejdůležitějších předpokladů a nástrojů provádění „přestavby", zatímco na druhé straně, jako faktor negativní najednou ukázala jak vlastnímu sovětskému lidu, tak i cizině, že Sovětský svaz, který, jak se tvrdí, je socialistickou zemí, má nejen tytéž, nýbrž ještě daleko větší problémy a nedostatky nežli západní, tzv. kapitalistické země. Díky „otevřenosti" se před zraky sovětského občana objevil zkreslený obraz sedmdesátiletého vývoje Sovětského svazu: zatímco za Gorbačovových předchůdců probíhal vývoj zdánlivě bez větších problémů a katastrof, poněvadž všechny negativní jevy byly totiž tehdy stranou i vládou pečlivě tajeny, začaly se za Gorbačova díky „otevřenosti" kupit před zraky udiveného sovětského občana nevídané a neslýchané problémy (např. narkomanie), stávky, katastrofy (např. havárie atomové elektrárny v Černobylu v roce 1986), problémy národností a jejich snahy o osamostatnění atd. Změny vyvolané „přestavbou", zeslabení tlaku shora, demokratické tendence apod. jsou díky tradičnímu konzervatismu lidem hodnoceny často jako rozvrat, úpadek, anarchie a zánik mnohonárodnostního sovětského impéria. Mezi postoji jednotlivých sovětských společenských vrstev k „přestavbě" existují ovšem značné rozdíly. Zatímco jedna část společnosti je stále pevněji přesvědčena o nezbytnosti změn, utápí se jiné vrstvy v apatii a nedůvěře. I když samozřejmě nelze neuznávat závažnost vlivu všech objektivních i subjektivních faktorů, lze se domnívat, že silným poklesem vlastní popularity mezi sovětským lidem je vinen především Gorbačov sám. Jednou z nejzávažnějších chyb, jichž se dopustil od doby, kdy započal s „přestavbou", je fakt, že nepředložil žádnou dlouhodobou koncepci, jež by obsahovala přesně vymezená stadia „přestavby" a její konečný cíl. Při svém zdlouhavém a nerozhodném provádění 51 [pageend53]„přestavby" vycházel zřejmě z přesvědčení, že lid, který trpěl sedmdesát let, klidně může trpět ještě patnáct let, aniž by protestoval a bouřil se. Nebral rovněž v úvahu, že důvěra, již lid zpočátku projevil vůči jeho vedení, má také své meze. Jak se zdá, po pěti letech „přestavby" důvěra lidu již těchto hranic dosáhla. Lid již není déle ochoten snášet svou nízkou životní úroveň, ztrácí trpělivost, není ochoten pracovat ještě intenzivněji, aby tím pomáhal „přestavbě". Podle nejnovějších západních průzkumů sovětského veřejného mínění je s Gorbačovovým vedením nespokojeno 68 % občanů (mezi ruským obyvatelstvem je nespokojenost dokonce ještě větší - celých 80 %). Většina sovětských občanů má dojem, že se blíží nejisté, nebezpečné časy. Je to tedy situace, která je obdobná s „dobou zmatků a chaosu" během závěrečného období vlády cara Borise Godunova na samém počátku 17. století. 1/ Odense, 1990 Nedá se popříti, i tato nihilistická doba nás častuje všelijakými průpovídkami: „Buď statečný, buď čestný, nečiň zlého, ciť sociálně, nevyhýbej se odpovědnosti atd.“ U všech všudy, pročpak mám býti statečný a poctivý, proč nemám činit zlého a nemám se vyhýbat odpovědnosti? Vždyť jsem jen vírem nějakých potrhlých elektronů, slepených v chuchvalec trusu, který se stejně po krátké době rozplyne nikoliv beze smradu. Ve světovém dění nezůstane po mně ani stopy. Je tedy docela jedno, činím-li dobré či zlé, jsou to ostatně jen anthropomorfní pojmy. Má-li míti odpovědnost smysl, musí z mého jednání vyplývati věčné následky. Co však z mého jednání vyplývá, jest ničemné Nic. Svým pocitem odpovědnosti podrobuji se jen bez kritiky vykořis- ťovatelským účelům zespolečenštění, nezáleží, zda kapitalisticky, či socialisticky zabarveného. Mravnost jest podle mého názoru jen umění prosaditi svou osobu a nedostati se do kriminálu. Co pravíte, komu že mám přinášet oběti? Příštím generacím? Svým dětem? Čím zdůvodníte, smím-li se ptáti, tuto humanitářskou prolhanost? Teďa tady žiji já. Šance se už nevrátí. Nikomu jich neodstoupím. To s tou budoucností a s těmi dětmi je prázdná metafysika, kterou sva- toušsky čepuje veškerý klérus, od katolického až k marxistickému. Nenechám se proto ublbiti. Poněvadž všechno je nic, je boj pro ukojení mých pudů jedinou skutečností. (Franz Werfel) 52 [pageend54]POLITICKÉ NÁBOŽENSTVÍ Jacques Ellul Málokteré období v českých dějinách mělo tak vypjatě náboženský charakter jako padesátá léta. Navenek se sice hovořilo o vědeckém světovém názoru a o jeho uskutečňování v praxi, ale toto vnější roucho nemohlo zastřít sekularizované náboženské formy, jež budování komunismu provázelo na každém kroku, počínaje caesaropapismem, kultem vůdců-spasitelů, oslavnými rituály a konče pronásledováním kacířů. Sekularizované, resp. světské náboženství (R. Aron) je klíčový pojem, bez nějž nelze pochopit četné patologické rysy, jimiž se toto období vyznačovalo. Jacques Ellul věnoval jednu z kapitol své knihy Noví běsi (Les nou- veaux possédés) rozboru politické formy tohoto světského náboženství 20. století. Když Raymond Aron vymyslel pojem „světské náboženství", měl na mysli především náboženství politické, které zůstává ústřední, rozhodující a typickou formou náboženského života soudobého člověka. To, co nyní hodláme zkoumat, a co vzniká výlučně na soudobém Západě, je budováno na základech křesťanství; může být tudíž označeno pojmy z něho přejatými. A že byl náboženský odkaz křesťanství převzat velkými politickými proudy a politikou, je také jedním rysem pokřesťanské éry. V podstatě se zde setkáváme nejen se skrytými náboženskými tendencemi, projevujícími se v různých formách - od nejzřejmějších až po nejprchavější. V politické oblasti existují i organizovaná náboženství otevřeně utvářená jako náboženství - s dogmatikou, mýty a rituály, náboženství zorganizovaná do církví, se společenstvím věřících a svátostmi, s naprostou iracionalitou, dialektikou strachu a útěchy, mystickým projevem a modlitbou, globální interpretací člověka, světa a dějin, pranýřováním kacířů... Jde o politická náboženství. Politika, jež byla zpočátku podřízena náboženskému dění, a jež se později odtrhla od náboženských institucí, se v posledním půlstoletí do náboženského života triumfálně vrací. To ona je nejvyšším náboženstvím naší doby. Za tento vývoj vděčí na jedné straně rozmachu státu a jeho potřebě psychologického a duchovního vlivu, na druhé straně pak vzniku ideologií nového typu. Ideologii můžeme definovat jako „více nebo méně systematickou interpretaci společnosti a dějin, která je aktivisty posuzována jako nej vyšší pravda". Ideologie se rozmnožily spolu s rozvojem národů, soudobých států a demokratických systémů. Avšak s „marxismem-leninismem-stalinismem" a s hitlerismem se posléze objevil zvláštní druh ideologií: staly se otevřeným a přímým konkurentem křesťanství. Hlásaly svou nadřazenost nad transcendentními nábožen53 [pageend55]stvími a chtěly je nahradit. Odehrávalo se to v obdodí krize a ztráty vlivu křesťanství. Tyto ideologie tehdy skutečně převzaly funkci náboženství, především křesťanského, a staly se jakousi náhražkou náboženství. Marxismus-leninismus-stalinismus měl překvapující dějiny. Marxovy filosofické a ekonomické teorie tvořily v 19. století ucelený systém, který vysvětloval a interpretoval svět, obsahoval globální vizi významu dějin a jejich pohybu, a který takto dával smysl životu jedince. Toto myšlení, i když nevědomky poznamenané židovsko-křesťanským duchem, bylo těmi, kteří se považovali za marxisty, přijímáno pouze v jeho vědeckých aspektech, jako obecná analýza tehdejší skutečnosti rozšířená hypotézami o budoucnosti a akcích uskutečnitelných v rámci pravděpodobného a racionálního. Mezitím, jak to správně vyjádřil Garder (Une théocratie matériaIiste, Le Monde, duben 1970), Engels jaksi zbožštil tento systém svým vpravdě metafyzickým postulátem, podle něhož „hmota není stvořena, ale vyvíjí se". To ho vedlo k deifikaci ne-li hmoty, tedy alespoň životní síly, neboli mechanismu dialektického vývoje hmoty. Tato myšlenka byla koneckonců v souladu s Marxovými názory, i když on sám nikdy tak daleko nezašel. Dějinná dialektika může být rovněž - v krajním případě - chápána jako „deus ex machina". Ostatně je třeba zdůraznit, že celá Marxova tvorba je obklopena atmosférou náboženského klimatu, což je nepochybně způsobeno silným židovsko-křesťanským vlivem, jemuž byl v mládí vystaven, což on sám přiznal. Nikdy se mu nepodařilo oprostit se zcela od prorockého ducha Izraele. Je to opravdu méně snadné, než zvrátit celý systém myšlení, jako byl Hegelův. Avšak náboženský charakter tohoto myšlenkového směru se plnou silou projevil v okamžiku jeho spojení s Ruskem. Neříkám s ruskou duší. V dnešní době se pojem „duše" zavrhuje. Udál se stejný jev jako při přeměně křesťanství z ne- náboženství v náboženství, když ho přijaly za své císařské kruhy v Římě. Carská moc měla náboženský charakter-vyžadovala od lidí náboženské postoje i chování, a ty se likvidují obtížněji než režim. A jako se nezměnily rituály a oslavné řeči opěvující pohanské vládce, když se použily k poctě křesťanských vládců, tak se také nezměnila ani nábožná víra obklopující nejdříve cara, a pak marxistického vládce. Vzniklo lidové náboženství moci, jehož potřeba byla o to naléhavější, že tato moc zabila cara - neodčinitel- ná to svatokrádež, která přenáší svatost na vraha. A toto přenesení bude popudem k vytvoření materialistického náboženství, které dává víru systému zcela připravenému stát se náboženstvím. Jak Leninovo dílo - vytvoření strany podle vzoru jezuitského a křižáckého řádu (on sám to výslovně řekl), důraz na roli proletariátu a zbožštění Marxova textu -, tak i Stalinovy činy - vytvoření liturgie, dogmatiky, inkvizice, kacířů - rychle upevnily toto náboženství. K jeho organizaci použily přesně téhož postupu, jakým se řídilo samo křesťanství, až toto nové náboženství vyústilo v „materialistickou obdobu římského katolicismu, s nímž má nápadně shodnou morfologii". Tuto přeměnu marxismu v náboženství systematicky studoval Monnerot 54 [pageend56]v obdivuhodné Sociologii komunismu (Sociologie du communisme) a pak R. Aron. Avšak vypovídá o ní mnohé svědectví, počínaje Berďajevem a konče Solženicynem. Nicméně svědectví nejpůsobivější nám dává A. Robin v díle Lživé slovo (Fausse parole). Jeho povolání ho vedlo ke každodennímu poslechu všeho, co bylo vysíláno v ruském jazyce v letech 1945-1955; Robin, ač protináboženského založení, byl povolán k tomu, aby poukázal na mechanismy vztahu ke Stalinovi, jež měly náboženský charakter. Zde však je nutno zdůraznit, že v jeho dílech, a také v jiných, se nejedná o mlhavý pojem náboženství, o povrchní připojení přívlastku „náboženský". Nic takového: jde o naprosto přesné a přísné analýzy, dokazující, že vše, co bylo po tři tisíce let historie nazýváno náboženstvím, se vtělilo v politický jev. Mladí fašisté stejně jako mladí komunisté představovali z fenomenologického hlediska nepochybně náboženský prototyp; psychicky se nelišili od mladých katolíků, např. od ultramontanistických inte- gristů z roku 1900. Náboženskost se v komunistickém světě postupně prohlubovala při soutěžení s hitlerismem. Není snad třeba znovu dokazovat, že toto hnutí mělo především mystický a náboženský charakter, a to dříve než se stalo představitelem jedné fáze třídního boje, nebo odpovědí na hospodářskou krizi, dříve než se stalo ztělesněním ryze německého ducha; nacismus je nesmírné náboženské vze- pětí, jak v inspiraci, tak i ve formách. Lidé této doby, pokud nebyli Němci, se ostatně nemýlili, a nejběžnější názor let 1930-1936 byl: „Tváří v tvář nacistickému mysticismu můžeme vkládat naději jen do naší mystiky, již budeme moci nabídnout mládeži." Zatímco některé režimy nabývaly náboženských rysů, všude se rozvíjel proces sakralizace státu. Právě setkání těchto dvou jevů vedlo k nynější situaci. Politika se nestala náboženstvím jen proto, že politické náboženství nacismu a marxismu postupně ovládlo všechny politické formy; ty byly schopny se vyvíjet jen potud, pokud předmět politiky - státní moc - získal sám posvátný charakter. Takový je souhrn akcí a reakcí, které vedou k světskému náboženství. Abychom prozkoumali politické náboženství a jeho strukturu - v každém bodě srovnatelnou s křesťanskými strukturami - je třeba ho pozorovat v mezních formách, takových, jako jsou stalinismus, hitlerismus nebo maoismus. Podotýkáme, že se zde nejedná o deviace, nýbrž o modelové formy. Není pravda, že Hitler byl nevzdělaný a směšný paranoik postižený deliriem velikášství. A že Stalin byl neurotický blb postižený pronásledovatelskou a tyranskou mánií. Oba byli ztělesněním přesně toho, co v daném okamžiku politického života bylo uskutečnitelné. Nejsou to náhodné nehody, o nichž si můžeme myslet, že skončily, a vše bude opět v pořádku. Náš život se ubírá směrem přesně jimi určeným. A Stalin je pravým pokračovatelem Lenina, stejně jako Mao. Prvním náboženským projevem, který v těchto režimech bije do očí, je kult osobnosti. Charakteristické je používání samotného slova „kult", v tomto kontextu nikoliv křesťany, nýbrž marxisty. Kult osobnosti byl velmi silný již za Lenina; ne že by on sám o to usiloval, avšak vytvořil základy kultu tím, že hlásal právoplatnost osobni diktatury. Kult osobnosti vede k deifikaci diktátora. Ten je 55 [pageend57]nejvyšší osobou, ekvivalentem osobního Boha v křesťanství. Diktátor, stejně jako Bůh, je něco podstatně víc než charismatický vůdce. Nikdo se nesmál, když H itler tvrdil, že je vyslancem všemohoucího boha a že jeho království bude trvat tisíc let. Mladí hitlerovci, kteří umírali s jeho jménem na rtech, v něm viděli vykupitele a transcendentní božstvo, pro něž je třeba zemřít a jež pomáhá umírat dobře. Nikdo se také nesmál, když slyšel, že „Josif Visarionovič Stalin je nejdobrotivějším, nejmilovanějším a nejmoudřejším člověkem na světě", nebo také: „Ó ty jediný, jenž dbáš o chudé a ochraňuješ pronásledované" (doslovné citáty). Nikdo se nesmál, ani protivníci. A dnes se už zapomnělo. A byla to přece prohlášení lásky a víry, neotřesitelná, protože náboženská. A rovněž se nikdo nesměje, když se zpívá, že „Mao je rudé slunce, které ozařuje celou zemi" atd. „Já ho obvazuji, ale Mao ho léčí," řekl proslulý čínský chirurg v květnu 1970. Tito bohové jsou skutečně bohy se všemi klasickými atributy božskosti. Odtud také Leninova mumifikace a vzdávání holdu v mausoleu. Napoleonovi by se rovněž dostalo stejné adorace a uctívání, nebýt toho, že křesťanství - tehdy pořád ještě dominující - zakazovalo takovou deifikaci. Ale bůh nevládne sám. A stejně jako křesťanství - v rozporu se svým prvotním učením - zalidňovalo nebe postavami blízkými Bohu, svátými, kteří byli také předmětem uctívání a sloužili jako příklad života milého Bohu, rovněž i politické náboženství vytváří panteon hrdinů. Je to asi spojeno s patriotismem. A také je tu třeba morálních vzorů. Bylo by třeba najít někoho, jenž by byl hoden uctívání. Filmové nebo sportovní hvězdy vzbuzují nemalé nadšení, ale jejich život je příliš prázdný a bezvýznamný, a především jim chybí spojení s jakýmkoli bohem. Naproti tomu soudobý hrdina - hrdina práce, revoluce, hrdina plně oddaný bohu - je dokonalým modelem, neboť je posvěcen bohem. Je vzorem života stanoveného bohem, úplně mu oddaného. Podobnost hrdinů všech světských náboženství je vskutku neobvyklá. Gaullismus jako takový není ve Francii náboženským jevem; nemá hloubku, chybí mu globální charakter, nemá žádné náboženské rysy, jež umožňují přetrvat. Naproti tomu vztah lidí k de Gaullovi má jisté rysy náboženského vztahu. Často se o něm říkalo, že je Otcem. Náboženský prvek je dnes ještě opravdovější než za jeho života. Ale i tehdy byl účinek jednoho z jeho projevů tak překvapivý, že se dá vysvětlit jedině náboženskou oddaností. Skutečnost, že se mu jedním projevem podařilo ukončit nepokoje v roce 1968, je zcela přesvědčivá, vezme- me-li v úvahu, že samotný projev neměl nijak zvláštní hodnotu. Kdyby tytéž věci řekl někdo jiný, nedosáhl by ničeho. Opozice byla tak překvapena, že se snažila svůj neúspěch vysvětlit mnoha materiálními okolnostmi, což však bylo nepřesné. Ve skutečnosti ústy Otce promluvil bůh, a to byl jediný popud k obnovení pořádku, a tento popud vyšel z hluboké oddanosti. Nyní se to potvrzuje. Nepřekvapují mě ani tak návštěvy hrobu, knihy o de Gaullovi a četné jeho portréty jako vota (berly, náhrdelníky) jemu věnovaná na hřbitově, a pak kupování pytlíků se zeminou z jeho hrobu. A ještě více - neboť se zde jedná o spontánní a nekomerční gesta - líbání náhrobku a sbírání kamenů ležících poblíž, což se děje často. Doslova se zde setkáváme s adorací 56 [pageend58]svátých relikvií, s uctíváním svátých hrobů. V tomto případě se nejedná o Hrdinu, „Velkého člověka", o „památku", ani o projevy vděčnosti, nýbrž o náboženský akt vůči člověku, který ztělesnil náboženství národa; a není to výsledek propagandy, nýbrž výraz náboženských potřeb soudobého člověka, které se upínají na všechny možné předměty. Před tváří boha a jeho svátých je víra jediným možným postojem. Tato víra se zmocňuje celé osobnosti, spolu se všemi schopnostmi jejího intelektu. Přesně určuje meze, v jejichž rámci se může rozvíjet myšlení, a automaticky odmítá všechno, co se do nich nevejde. Vymezuje čáru mezi tím, co člověk slyšet může, a co ne. V takto vymezených hranicích má jednotlivec velkou svobodu, a protože nemůže opustit prostor chráněný přikázáními víry, považuje se za úplně svobodného. Víra radikálně vylučuje veškeré kritické myšlení. Domněnky jsou vnucovány jako fakta tak samozřejmá, že neexistuje žádná možnost jejich vyvrácení ani fakty, ani logickým uvažováním. „Skutečná motivace" je mimo dosah argumentů. Případ komunistů byl obzvláště výrazný. Moskevské procesy, německo-so- větský pakt, koncentrační tábory, čistky, zrady, represe po berlínské a dokonce maďarské revoltě - vše se buď popíralo a obvinění se házela na protivníka, anebo se vysvětlovalo, integrovalo do světa víry. Úsudek byl úplně-ve jménu víry - zatemněn, neboť víru bylo nutno udržovat nenarušenou, jestliže se nemělo všechno zhroutit. Protože se zde samozřejmě jednalo o dilema: všechno, anebo nic. Právě to je charakteristické pro náboženství. Komunismus řízený bohem, dobrotivým otcem, otcem národů, musí vyřešit všechny problémy člověka a dovést nás do vyššího stadia rozvoje lidstva. Tudíž v něm nemůže být nic předmětem kritiky. Kdyby jeho hodnota byla relativní, všechno by se zhroutilo. Kdyby ho bylo možno obměnit, kdyby se na něm našly stíny, nebylo by možno se mu oddat. Neústupnost víry se přesunula z křesťanství, jež se stalo mírným, tolerantním a pluralistickým, do politického náboženství. Neexistuje nic nebezpečnějšího než tihle vyznavači politické víry; oni totiž jediní „mají pravdu", jako všichni věřící, avšak s tím rozdílem, že pravdu spojují s mocí. Právě v tomto bodě se mi politická víra jeví podstatně nebezpečnější než jakákoli jiná víra. Budhismus v žádném případě nepředpokládá spojení s politickou mocí - právě naopak. Rovněž křesťanství, je-li věrno své inspiraci a svému objektu - Bohu Lásky - je neslučitelné s vykonáváním politické moci. Spojení obou těchto prvků bývalo důsledkem náhody. Naproti tomu politická víra se může ztělesnit pouze v politické moci soudobého státu. Proto je tím nejstrašnějším náboženstvím, jaké kdy lidstvo poznalo. Je to náboženství abstraktní moci, zosobněné v Policii, Armádě, Administrativě, to jest v jediných konkrétních silách. Jedinou obranou proti tomu byl liberalismus a laicismus státu. Ale tyto křehké a rozumem vystavené hráze byly prorvány. Avšak nezávisle na víře v boha, od něhož pochází všechno, je třeba navíc určit předmět víry. Je vskutku pozoruhodné, že světská náboženství jsou nábo57 [pageend59]ženstvími Knihy, jak je tomu u tří náboženství, jejichž stopu sleduji: Kapitál, Mein Kampf a Malá rudá knížka. Jsou posvátné, protože vyšly od boha a nesou jeho poselství. Jsou mimo kritiku, mimo diskusi. Je možné jen vnořit se do jejich světa a snažit se je lépe pochopit. Každá věta těchto posvátných knih je studována, analyzována, obracena všemi směry. Nemohou obsahovat chyby. Největší banality a samozřejmosti jsou přijímány nábožně; to nemůže být žádná hloupost, vždyť je to dílo boha. Tudíž je třeba objevit hlubší smysl. Autorita autora postačuje, aby byla zaručena věrohodnost jeho myšlenek. Samozřejmě, že tento argument je důležitý pouze pro věřící, ale pro ně je to hodnota absolutní. Pro ostatní, kteří nenalezli cestu k písmu svátému, nemá tento argument hodnotu, ale je to bezvýznamné, protože oni jsou úplně mimo pravdu. Písmo svaté předpovídá mesiáše, tj. toho, jenž naplní vůli nebo úmysly boha, a tím zároveň vytvoří a naplní dějiny a otevře cestu smysluplnému vývoji. Mesiáš je tím, který se propadá do propasti, který se noří do nejhlubších temnot zoufalství, utrpení a smrti, aby se z nich posléze vítězně vynořil pln lesku a slávy. Vede peklem veškeré lidstvo. Bez úplného ponížení a zhanobení toho, jenž plní boží vůli, není mesiáše. A pravě to tvoří obraz proletariátu u Marxe a rasy u Hitlera. Samozřejmě, stejně jako v případě Krista, „doba", ve které proletariát nebo rasa bere do svých rukou dějiny, a začíná stoupat, je mezníkem dějinného obratu. Celá minulost je absolutním Zlem (s výjimkou velmi dávné minulosti prvotních komun u Engelse, anebo legendárního, wagnerovského prastředověku). Dějiny teď mohou - díky mesiáši - vejít do stadia budoucnosti, pro niž je charakteristické absolutní Dobro. Přechod do milénia nebo do vyšší fáze komunismu je přesně totéž, co naplnění Mesiášova díla, s posledním soudem jako předstupněm. Mesiáš je nositelem naděje na spasení a naplnění dějin. Člověk oddaný marxismu, nacismu nebo maoismu je zároveň spasenou osobou a novým člověkem. Věřící žije v naprostém klidu. Nezná pochybnosti, rozervanost, váhání. Má jistotu, že je na správné straně, jsou mu prominuty všechny minulosti, neboť tento systém směřuje právě k vymazání všech společenských chyb. Věřící je rovněž chráněn před chybami budoucnosti, neboť cokoli od té chvíle udělá v zájmu Věci, je v souladu s Dobrem. Tato situace je charakteristická právě pro věřící. Již dávno se zdůrazňovalo, že univerzální náboženství přinášejí katarzi. Když pak náboženství zanikají, tato náboženská funkce musí být něčím nahrazena, neboť člověk nemůže žít bez očištění. Psychoanalýza se ukázala být nedostačující v této úloze. Byla nahrazena a předstižena světskými náboženstvími, která přinesla katarzi prostřednictvím zkoušky a oběti. Očištěná osoba se ve skutečnosti stává novým člověkem. Vezmeme-li v úvahu, že tento nový člověk je pouze člověkem plným očekávání, je podobnost s náboženstvím tím překvapivější. Je sice už novým člověkem, ale zatím ne úplně, neboť ke splnění všeho dojde až na konci revoluce; až budeme v ideální komunistické společnosti (vyšší stadium) nebo až nastane milénium (dokonalá analogie křesťanského napětí mezi eschatologií pochope58 [pageend60]nou a eschatologií dovedenou do všech důsledků). Čeká se tudíž na moment, kdy obnova zasáhne nejenom věrné, ale celý svět, na moment, kdy dojde ke splnění slavné Marxovy předpovědi o člověku smířeném s přírodou, s bližním i se sebou samým; anebo Hitlerovy předpovědi o člověku, který povznese na dosud nedosažené výšiny všechny lidské schopnosti, a vznikne nadčlověk, který bude vládnout nade vším. V obou případech to má být společnost bez státu a byrokracie. Po uplynutí dějinného času. Setkáváme se zde s tradičními apokalyptickými tématy; se soudem, s cestou vedoucí ohněm, s nově utvářeným člověkem, s návratem k jednotě po zrušení rozdílů a zárověň s návratem k prvotní dokonalosti, obohacené tím, že vstřebala dokonalost, jež je výsledkem historického vývoje. Jimými slovy-s přesnou kopií židovsko-křesťanských obrazů a současně s osvojením nejstarších náboženských archetypů. Tato víra je vyjádřena a formulována teologií. Jak totiž jinak nazvat intelektuální úsilí v systemizování a neustálém komentování svátých textů, určených k odražení námitek, k úplnému osvícení věrných a k vytyčení souboru nena- rušitelných pravd neboli dogmat? V jazyce různých soudobých marxismů se to nazývá teorií. Teorie je pro marxistické náboženství tím, čím jsou dogmata pro křesťanství. Jak teorie, tak i dogmatika jsou chápány jako směrnice jednání. Jak působit na svět a na člověka, aby se změnili? Na tuto otázku odpovídá jak teorie, tak i dogmatika. Jejich vyhrocením je buď Revoluce, nebo Obrácení na víru, což je vlastně jedno a totéž. Dogma jednou stanovené je prezentováno jako výrok vnucující určitou linii jednání. Věřící poučený dogmatem je po- vinnen ho realizovat a uplatňovat v praxi. K tomu právě směřuje vydávání prostých hesel a rozkazů. Avšak zde se pak rodí neústupnost a nekompromisnost, a objevují se kacíři. Od chvíle, kdy se stanoví dogma, platí pouze jedna pravda a pouze jeden způsob jejího výkladu. Je to pravda, která nejenže dovoluje odlišit Pravdu od nepravdy, ale navíc se toto odlišení ztotožňuje s rozlišením na dobro a zlo. Jinými slovy: pravda se nemůže realizovat pouze eliminací Nepravdy a Zla. Marxisté se dopustili úžasného omylu, když tvrdili, že náboženství minulosti byla nástrojem konzervatismu, zatímco žádné náboženství se nikdy nezabývalo pouhým odkládáním rozhřešení do Ráje; naopak, náboženství vždycky směřovala k přeměně světa a člověka již teď. Nepředstavitelná slepota a pýcha nutí marxisty tvrdit, že oni jsou prvními, kteří chtějí změnit svět. Tím, co říkají, jenom následují veškerá náboženství s jejich dichotomií částečné aktualizace a eschatologického naplnění a řešení. A takovéto řešení vyžaduje nejenom odstranění překážek a nepřátel, ale především kacířů. Existence kacířů ve světských náboženstvích není náhodným jevem. Procesy a čistky nebyly Stalinovou chybou. Kacíři nemohli nebýt, protože jsou součástí systému. Není to důsledek deviace od normy (stalinské nebo jiné) ani zvláštní pojetí marxismu. V náboženství založeném na spojení teorie, která se snaží vysvětlit všechno vědecky, a víry, která požaduje absolutní oddanost, je existence kacířů nevyhnutelná. Samozřejmě, svoboda se hlásá všude, ale je to jen „svoboda říkat pravdu", jak 59 [pageend61]konstatuje Hervé. Jinými slovy: je to svoboda hlásat „posvěcené a ustálené pravdy“. Inkvizice také takto kdysi chápala svobodu. Každé náboženství předpokládá existenci duchovenstva: prostředníka v kontaktech s bohem, tlumočníka mesiáše, vykonavatele rozhodnutí, instituce obsluhující věřící lid, organizátora trvanlivosti náboženství. Ve světských náboženstvích je to strana, která tvoří skutečné duchovenstvo, plníc přesně jeho tradiční úkoly. Není to jen povrchní srovnání. Všechny funkce tradičního duchovenstva je možno nalézt ve straně. A naopak - všechny funkce strany mělo už duchovenstvo. Shoda je dokonalá. V čelo duchovenstva je vždy dosazen neomylný vůdce, hlava skutečné materialistické teokracie, pro niž je zároveň živým bohem, papežem i císařem. Často se hovoří o stranické byrokracii. Duchovenstvo v podstatě hraje dvojí roli: duchovní (zprostředkovatelskou, sakrální roli) a administrativní; roli byrokracie však plní státní aparát. Důkazy toho můžeme najít v SSSR, Číně i nacistickém Německu. Zvláště zajímavým a zdůrazněníhodným je fakt, že tato dvojakost spolu s problémy a dilematy z ní plynoucími odpovídá přesně dualismu Církve a státu ve středověku. Církev, stejně jako strana, je vlastníkem pravdy, kterou má uvádět v život stát. Církev inspiruje a vynáší rozsudky, ale nesnižuje se k zavádění politiky do života. K tomu je vždy třeba světského ramena. Výše jsme popsali celou řadu jevů. Avšak teprve jejich spojení nám dovoluje hovořit o světském náboženství jako o skutečném náboženství, aniž jsme zneužili jazyka nebo si jakkoli usnadnili svůj úkol. Kdybychom měli co dělat pouze s ceremoniálem, svátými knihami nebo organizací, nebylo by možné činit obecné závěry. Teprve spojení všech těchto znaků má rozhodující význam. Koneckonců totiž vidíme, že to všechno, co tvoří vnější podobu např. křesťanství, se beze zbytku objevuje v nacismu nebo v komunismu. A naopak: všechno, co tvoří vnější podobu nacismu nebo komunismu, existovalo již v křesťanství. A právě tato dokonalá shoda nám dovoluje tvrdit, že zde máme co činit se skutečným náboženstvím. V těchto podmínkách se homo politicus stal přesným ekvivalentem a substitutem tradičního náboženského člověka. Avšak zde vzniká otázka. Hovořili jsme o stalinismu a hitlerismu, které dnes již patří minulosti. Německo je demokratickým státem a stalinismus se stal zlou vzpomínkou (i když pořád stojíme tváří v tvář totalitnímu státu). Můžeme i teď ještě hovořit o sovětském náboženství? Nebyla to jen určitá fáze, poslední záchvat horečky, po kterém se nyní vracíme do normálního stavu? Dříve než odpovím na tuto otázku, chtěl bych zdůraznit, že vznik těchto náboženství nebyl ani náhodný, ani něčím vrtochem. Jejich vznik odpovídá spojení dvou potřeb: První-toť potřeba, kterou pociťuje politická moc a která dosahovala či dosahuje hranic absolutnosti, totality a efektivnosti jen potud, pokud je předmětem lásky a zbožňování. Druhá - toť potřeba obyčejného člověka, který touží po absolutních příkazech a naprosté oddanosti. Takže světská náboženství měla úspěch, protože odpovídají základním potřebám člověka, který není schopen žít v tvrdém a řídkém ovzduší rozumu a skutečnosti. Člověk snáší svůj život pod podmínkou, že zná jeho smysl, že bude shora osvícen a že se zú60 [pageend62]častní nadlidského díla. Takže nikoliv vrozená zloba nutí diktátory jít cestou vytyčenou náboženstvími, nýbrž potřeba posílit moc a nutnost reagovat na potřeby člověka ztraceného ve společnosti, ve které se zbortily existující hodnoty, avšak znovu nacházejícího cestu díky světskému náboženství. Tudíž je možno říci, že tato náboženství jsou spontánní i uměle vytvářená. Jsou spontánní, neboť člověk je připraven ke zbožňování, ke kultu Nejvyššího vůdce, Otce, Spasitele, Náčelníka. Člověk potřebuje Velikost, Pravdu, Spravedlnost, Dobro, Odpuštění. Všechno to může najít tam a jenom tam. (Tentýž jev jsem signalizoval ve svých úvahách o propagandě. Propaganda je úspěšná jen potud, pokud je člověk připraven ji přijmout a pokud už předtím existuje určitý druh úmluvy mezi propagandistou a jeho auditoriem.) Na druhé straně, světská náboženství jsou vytvářena uměle, neboť technika moci vyžaduje okázalou lásku či adoraci. Stát už nechce být „nejchladnější ze všech chladných netvorů". Chce být hřejivý, blízký, přátelský. To je právě Stalinův otcovský, dobrotivý obličej nebo Maova radostná, otevřená, chápavá tvář. Je možno říci, že čím je moc organizovanější, racionálnější a přísnější, tím více je jí třeba iracionálního a mystického chování lidí vůči ní; potřebuje lidskou lásku a člověčí teplo. Vraťme se ale k naší otázce: Patří již světská náboženství minulosti? Garder v knize Agónie režimu v Sovětském Rusku (L'agonie du régime en Russie so- viétique, 1965) ostře analyzuje jeho úpadek v SSSR. Neexistuje již ani bůh, ani papež, ani císař. Svatá inkvizice byla zlikvidována. Kapitalistickému protivníkovi byly učiněny ústupky, už není chápán jako absolutní nepřítel. Pontifikální funkce byla desakralizována (posmrtné zpochybnění Stalinovy neomylnosti). Jsme svědky vymanění vědy a techniky z obruče náboženství. Roste úloha vědců a inženýrů. Chruščov zpochybnil některé prvky dogmatu. Souhlasím s tvrzením, že v SSSR a v zemích jeho vlivu náboženské jevy z politické sféry ustupují. Ale znamená to konec politických náboženství? Nesmí se zapomínat, že v dějinách každého náboženství docházelo ke geografickým přesunům. Budhismus se neuzavřel v místě svého zrození. Výbuch křesťanství v Přední Asii a v severní Africe nezanechal po sobě stopu, uhnízdilo se však úplně v jiné půdě - v západní Evropě. A zatímco náboženství nyní umírá v Evropě, překvapivým způsobem vypouští výhonky v Indonésii a v Latinské Americe. Jinými slovy - i kdyby bylo pravdou, že v SSSR marxismus-leninismus ustupuje (čemuž absolutně nevěřím, vidím tam pouze zlhostejnění, návyk), v žádném případě to není všeobecný trend. Za prvé přesunul se do Číny. Tam jsme opět objevili náboženský jev a jeho excesy; tam jsme viděli kvazináboženský rozmach moci a její absolutismus. Čína se koneckonců netají svými sympatiemi ke Stalinovi. A mimochodem, jak si zároveň nevšimnout našich levičáků, u nichž se projevují absolutně všechny rysy politické náboženskosti? Jejich dnešní nenávist a hněv vůči SSSR plyne pravě z toho, že sovětský režim již nemá náboženský charakter. Zradil, protože se pohroužil do racionalismu, protože zanechal revolučního radikalismu a teorie, zbyrokratizoval se, a začal se paktovat s kacíři a ne- 61 [pageend63]přáteli socialismu. Nespaluje ho již svátý oheň. A to, co levičáci vytvářejí, není ani tak „hnutí více nalevo", jako spíše jakási mystika, což přispělo k jejich velké přitažlivosti (a což jim naklonilo křesťany, kteří se opět octli v živé náboženské atmosféře). Levičáci, toť neoblomní proroci umírajícího náboženství. Jako všichni proroci jsou rozptýlení a neorganizovaní. Neboť aby mohli vytvořit světské náboženství, chybí jim zásah řídící a sjednocující síly, schopné soustředit rozptýlenou duchovní energii; jejich bytostnému nadšení chybí náboženská struktura. Proto se také levičácké hnutí vyčerpává v chaotických výbušných akcích a mystice bez perspektivy. Trvanlivost světského politického náboženství, ne náhodného, nýbrž takového, které je konstitutivním jevem současnosti, vyžaduje rozšíření zkoumaného prostoru. Mutace, které nyní pozorujeme, neznamenají ústup dosud zkoumaných náboženství (marxismu, nacismu, maoismu), nýbrž proniknutí náboženských prvků do veškeré politické činnosti. Jinými slovy, zatímco klesá náboženské napětí v socialismu a komunismu (s přihlédnutím k rozdílům, které mezi nimi existují), dochází k sakralizaci politického jednání jinde - v zemích bur- žoazní, liberální, kapitalistické demokracie, které pak z tohoto hlediska přestávají být liberální. Rozhořčené diskuse, které tak silně poznamenaly Spojené státy během minulé dekády, byly křečovitým projevem tohoto „znáboženštění": Stát, který toleruje čím dál tím méně opozici, který používá čím dál tím více totalitních metod, opírá svou existenci pouze o politické náboženství. Mládež, která se obětuje nebo proklíná a která každý politický čin posuzuje naprosto extrémními výrazy... Nemáme zde co činit se zrodem fašistických hnutí, nýbrž s přeměnou politické relativity v náboženské absolutno. K stejnému vývoji dochází v nových státech, zvláště v Africe. Jinými slovy - leninismus, stalinismus a nacismus byly předchůdci, kteří nám ukázali cestu. Proniknutí politického náboženství do všech životních sfér je projevem sakralizace státu. Politické chování dnešních občanů navenek utvrzuje posvátnost státu a také zdání, že zúčastněný občan je pln vášnivé rozmáchlosti. Politika se stává místem absolutní pravdy, absolutní vážnosti, radikálního rozdělení lidí, odlišení dobra a zla. Význam klasických náboženských a teologických konfliktů je takřka zanedbatelný (což usnadňuje naše radostné ekumenické dohody), zatímco ke skutečným roztržkám dochází v oblasti politiky. V této oblasti, a jen v této oblasti jsou lidé hluboce přesvědčeni, že je všechno v sázce. Politický čin vyžaduje od člověka vše, dokonce i život, a to nejen na úrovni národa, ale dokonce i na úrovni strany. Politika totiž angažuje více než obyčejný život. Je hodna totální oběti. Existuje lepší důkaz, že proniká i do oblasti „sacrum"? Takže jsme svědky podivného jevu, přechodného to stadia, charakteristického pro všechna náboženství, totální víry, které předpokládá totální nihilismus: aktivní nihilismus elit a pasivní nihilismus mas. Výrazem tohoto nihilismu je „angažovanost", která je obdobou obrácení na víru v tradičním jazyce náboženství. Individuální angažovanost je ekvivalentem a zároveň projevem nihilismu intelektuálů. A protože nic nemá hodnotu, protože panuje nesnesitelná nejisto62 [pageend64]ta, člověk provádí skok do pravdy, uchycuje se něčeho silného, co v nově angažovaném člověku přehluší neodbytné negativní sebehodnocení. Mluvíme-li s těmito „politicky angažovanými" o žhavém aktuálním problému, okamžitě si uvědomujeme jednak nesdělitelnost toho, co bychom chtěli říci navíc, jednak svou osudovou sounáležitost s jakousi iracionální a všemocnou sférou. Po vyřazení králů byla politická závažnost takříkajíc přenesena na instituce. Ale to netrvalo dlouho, a člověk, jenž politiku hluboce prožívá, pociťuje potřebu, aby mu byl nabídnut zprostředkující prvek mezi tímto a jiným světem. Rysy režimů, které nazýváme totalitními, se nyní staly charakteristickými pro téměř všechny politické systémy. Neexistuje už relativita, neexistují už „kulturní" volby do parlamentů a rozumné diskuse. Pokaždé je v sázce celý člověk. Všechno dostává politický rozměr. Politika je jedinou seriózní činností. Osud lidstva závisí na politice, a klasické pravdy filosofů nebo teologů mají význam jen potud, pokud inspirují politické akce. Křesťané jsou z tohoto hlediska typičtí. Přilétají na pomoc politickému náboženství tvrzením, že křesťanství má smysl pouze v politické angažovanosti. Jejich náboženská mentalita jim zde v podstatě vyvádí nepěkný kousek; tím, jak se křesťanství postupně hroutí jako náboženství, podléhají panice, samozřejmě aniž si to uvědomují, a hledají to, do čeho se vtělila soudobá náboženskost. A protože jsou zbožní, politická sféra - dokonalá náhražka - je automaticky přitahuje jako magnet kousky železa. Křesťanství již neznamená mnoho, ale když křesťané vstoupí do politiky, získává nový život. Tímto způsobem křesťanství získává své opodstatnění, neboť vše, co se projevuje politickou angažovaností, nabývá právoplatnosti. Je to nová soteriologie. přeložil J. Misiarz (zkráceno) Naturalistický nihilismus prošel dlouhou cestou a mnoha zastávkami. Každá z těchto stanic znamenala nové odpoutání člověka od jeho metafysické vázanosti. Nůž, kterým člověk přeřezával tajemná vlákna mezi svým srdcem a Božstvím, obdržel od přírodní vědy. Její výkony byly tak nesmírné, výhledy, které otvírala slabým očím smrtelníků od dob Gali- leových, Keplerových a Newtonových, působily tak ohromujícím dojmem, že dobře chápeme, pokládal-li se člověk ve svém pyšném opojení z vědy za pána světa a zapomněl-li nad tak mnohými, zdánlivě rozluštěnými hádankami na nejhlubší tajemství stvoření. (Franz Werfel) 63 [pageend65]Petr Pithart DĚJINY A POLITIKA Historické úvahy a eseje na politická témata Vydal: PROSTOR 1990 U Prašné brány 3, Praha 1, 11000 [pageend66]JE VLÁDA VĚTŠINY DEMOKRACIÍ? Martin Pokorný Jedna z častých odpovědí na otázku, co je to demokracie, zní: demokracie je vláda většiny. Naše běžné porozumění tomuto určení spojuje několik momentů: Demokracie znamená řecký „vláda lidu". Vládu lidu chápeme jako rovné právo všech občanů účastnit se rozhodování o politických záležitostech obce (státu). Protože však pouze výjimečně se všichni shodnou a protože jsou si všechni podle tohoto pojetí rovni, rozhoduje se na základě rovného hlasování všech - posledním kritériem pro přijetí rozhodnutí je prostá většina. Většinové pojetí demokracie stálo i v pozadí některých snah KSČ o legitimaci jejího mocenského postavení a jejích činů. Mnohokrát jsme slyšeli, že v únoru 1948 se většina občanů ČSR rozhodla pro socialismus, taktéž se většina občanů vyslovila v padesátých letech pro přísné potrestání zrádců socialismu, v roce 1977 většina občanů rozhodně odsoudila vystoupení Charty 77 a v minulých dvou letech jsme pozorovali snahu vzbudit dojem, že téměř stoprocentní většina občanů vyjadřuje rozhořčení nad chováním „nezodpovědných živlů" na Václavském náměstí. Odhlédněme od toho, že v mnohých případech šlo ó zma- nipulovanou nebo fiktivní většinu, a položme si otázku, zda může být většina skutečně vždy posledním kritériem demokracie. Vlastním ztělesněním většinové demokracie by byla přímá demokracie, demokracie uskutečňovaná hlasováním všech občanů o všech politických otázkách. Víme ale, že takto se nikde nerealizuje, a je nahrazována parlamentní demokracií. Bude relevantní sledovat důvody, které upřednostňují parlamentní demokracii před demokracií přímou, ale nejprve bych chtěl ukázat, že jsou záležitosti, které nemohou být předmětem rozhodnutí vůbec žádné většiny - ani většiny všech občanů, ani většiny parlamentní. Je-li většina nejvyšší a poslední instancí demokracie, instancí, nad niž nelze nalézt již žádnou vyšší, pak je také nutně většina nejvyšší rozhodčí instancí ve všech politických otázkách (otázkách, které učiní politickými). Pak je také nutno považovat všechna její rozhodnutí za rozhodnutí demokratická. Ovšem že může nastat situace, kdy většina občanů dojde k názoru, že jednání nebo dokonce pouhá existence určité jiné části občanů ohrožuje její prospěch, tj. prospěch většiny, „prospěch celku". Konsekventně pak tato většina přijme zákony, jejichž cílem bude znemožnit dané menšině její údajně nežádoucí jednání nebo působení. Jelikož poslední instancí rozhodující o potřebné míře těchto opatření zůstává stále většina, záleží pouze na ní, jaký rozsah tato opatření budou mít. Mohou mít podobu dílčího omezení občanských práv dané skupiny nebo jejích specifických práv (např. národnostních), míra těchto omezení může však lineárně stoupat a není zde žádný principiální důvod, proč by tato opatření nemohla nabýt až podoby fyzické likvidace dané části občanů. - Jde o stejný druh rozhodnutí, jako kdyby se byli němečtí občané v třicátých 65 [pageend67]a čtyřicátých letech rozhodli přijmout protižidovské zákony - část občanů Německa by ztratila svá občanská práva a pozděj i životy jen proto, že jsou Židy a že se většina německého národa domnívá, že mu Židé škodí.1 Zde vidíme, že takováto demokratická rozhodnutí, demokratická ve smyslu přijatého principu neomezené suverenity většiny, nemůžeme označit za demokratická, a to protože odporují kulturní představě o nutnosti respektovat důstojnost a nezadatelná práva člověka. Vymezení demokracie jako vlády většiny se tak ukazuje jako rozporné, takto vymezená demokracie ve svých důsledcích demokracii popírá. Idea většinové demokracie je však nejen, jak se nyní ukázalo, mělká, ale zahrnuje dva nerealistické předpoklady a obsahuje totalitní představu o smyslu politické činnosti. V myšlence, že politická rozhodnutí v demokratickém státě jsou výsledkem rozhodnutí většiny, se skrývá předpoklad, že politickými otázkami se budou zabývat všichni občané, že každý člověk se ze své lidské podstaty zajímá o politické záležitosti. Kdyby se hlasování zúčastnila jen část občanů, mohlo by se stát, že by volební většina představovala jen menšinu občanů, a menšina by tak určovala politická rozhodnutí. Tomuto paradoxu se však většinové pojetí demokracie vyhýbá uvedeným předpokladem člověka jako bytosti politické, bytosti, sférou jejíž seberealizace je sféra politiky. Tento předpoklad má ještě druhou stránku. Představa, že všichni lidé se bytostně zajímají o politické otázky, a požadavek, aby politická rozhodnutí vznikala jako pouhý součet rovných hlasů všech občanů, odpovídá názoru, že zabývání se politickou problematikou nevyžaduje zvláštní nadání a úsilí, že každý člověk je schopen tyto otázky jednoznačně rozhodovat. Teze o bytostném zájmu každého člověka o politiku a teze o neproblematičnosti politiky popírají fakt náročnosti a složitosti politického konání, odstraňují politiky jako lidi zvláštních schopností, ruší politiku jako svébytnou oblast lidské činnosti. Tyto dva uvedené předpoklady jsou hluboce nerealistické. Ve svém celku chtějí přehlížet, že sféra politiky představuje v moderním státě zcela jinou rovinu odpovědnosti a obtížnosti rozhodování, než je pouhé rozhodování v rámci rodiny nebo malé obce. První předpoklad pak odmítá uznat, že jsou lidé, kteří se o politiku nezajímají, kteří se svobodně orientují na svůj soukromý život nebo na jiné společenské aktivity. Druhý předpoklad se pak snaží nevidět to, co nám ukazují dějiny, totiž to, že nikoli všichni lidé jsou schopni se v politice orientovat -to dokazuje především zkušenost, že velké masy často podléhají demagogům, a že dokonce nikoli všichni politikové jsou nadáni stejnou ostrostí pohledu; že špatní politikové přivedli své státy ke zkáze, a dobří je byli schopni úspěšně vést i v dobách nejtěžších. Jako příklad neschopných politiků můžeme uvést E. Beneše a západní politiky, kteří dovedli Československo k Mnichovské dohodě. E. Beneš prokázal svoji nezpůsobilost zřetelně i svým podílem na poválečném vítězství komunistů v Československu. Jako příklad velkého politika je možno naopak uvést Winstona S. Churchilla. Jako jediný politik pochopil v letech 1917-1918, že se Sovětským Ruskem vzniká nový druh barbarství, jako je66 [pageend68]den z mála jasně viděl nebezpečí plynoucí z aktivity hitlerovského Německa a varoval před důsledky politiky ustupování německému totalitarismu, stejně tak jasně zhodnotil po druhé světové válce nebezpečí, které hrozilo Evropě ze strany komunistického Ruska a svou účastí při vzniku paktu NATO přispěl k zachování míru v této oblasti. V pozadí většinového pojetí demokracie stojí ještě jedna totalitní představa, totalitní představa o smyslu politické činnosti. Jak již bylo naznačeno, tam, kde rozhoduje prostá většina, se tato většina staví proti menšině s poukazem na zájem celku. Většina zde ztotožňuje sebe a celek. Tato většina se utváří jako většina vztahem ke společné idei, mimo většinu pak stojí každý, kdo se odmítá s touto ideou ztotožnit, ať už by byl podle dané ideologie s ní jakkoli - rasově, národnostně, třídně nebo jinak - spojen. Tato většina nechápe stát jako instituci, jejímž cílem je chránit důstojnost a nezadatelná práva občanů - ať už příslušníků menšiny nebo většiny. Ani většina zde není totiž pojata jako pospolitost občanů, nýbrž jako hnutí, které cílí k idei (utopii) a pro nějž je stát jen nástrojem k uskutečňování této idee. Podíváme-li se nyní, které režimy princip většiny uplatňují, zjistíme, že demokratické státy to nejsou. Ačkoli v jejich politickém životě se princip většiny při rozhodování uplatňuje také, není principem nejvyšším a neomezeným; vedle něj zůstávají v platnosti jiné instituce politického života. Naproti tomu režimy, které uplatnily princip většinové demokracie a předaly vládu do rukou „lidu", odpovídajícím způsobem zrušily tradiční politické instituce (nebo je odsunuly na vedlejší kolej). Nejrozhodněji to vykonala jakobínská diktatura, německý na- cionální socialismus a komunistický socialismus. Zde je nicméně třeba vidět, že pokud tyto vlády naslouchaly hlasu lidu, tak zde byl vždy někdo, kdo lidu radil, co si má přát. A jestliže zpočátku skutečně ta nejřvavější část společnosti tato hesla vykřikovala s potěšením, později se již jiná hesla pod hrozbou represe vykřikovat neodvážila. Důsledná vláda většiny je principiálně vládou menšiny, malé skupiny těch, kteří většinu řídí a předpisují jí, co si má přát. Ani zde není princip většiny nejvyšším principem - vůdcové většiny se neřídí míněním většiny (odvolávání se na většinu je pro ně jen ideologickým prostředkem, jehož cílem je vzbudit dojem legimity jejich vlády), jejich vůdčí ideou je určitá sociální utopie, vize budoucího dokonalého celku, která jim umožňujeospravedlnit i jakoukoli represi vůči většině, stane-li se její nesouhlas s vůdci zjevným. Zkrátka: princip většiny není fakticky nejvyšším principem ani ve státech, které svoji domnělou demokracii zakotvují v principu většinové demokracie. Předcházející úvahu je možné shrnout takto: Již jednoduchý příklad uplatnění suverenity většiny ukázal, že neomezené aplikování tohoto principu odporuje naší kuturní představě o demokracii, že popírá obsahové hodnoty demokracie - respektování důstojnosti a určitých samozřejmých práv a svobod občana. Můžeme říci, že princip respektování lidských a občanských práv je vyšším, a snad dokonce i nejvyšším principem demokracie. Žádná demokratická většina - ani prostá většina občanů, ani parlamentní většina, ani většina žádné jiné instituce- 67 [pageend69]nemá právo tato práva a tyto svobody porušovat. Vrátíme-1i se k pokusům KSČ obhajovat své konání odvoláním se na souhlas většiny, je zřejmé, že ten nemůže ospravedlnit jako demokratické ty činy, které popírají lidská a občanská práva a dotýkají se lidské důstojnosti. Stejně tak neměli buržoazní politikové v únoru 1948 právo připustit takovou vládu, která nerespektovala lidská a občanská práva svých občanů, a to ani tehdy, kdyby ji podporovala většina občanů. Demokratický politik je povinnen postavit se i proti přání většiny, pokud by jeho uskutečnění vedlo k trvalému omezení občanských a lidských práv.2 Jistěže je nesmírně obtížné stanovit rozsah nezadatelných lidských a občanských práv. Jak jsme ale viděli, připuštění jejich existence je nezbytným, konstitutivním prvkem demokracie. To prokazuje i praxe dnešních demokratických států, kde se sice o lidských a občanských právech vedou spory, ale jejich platnost popírána není.3 Nadto však za hranicemi těchto nezadatelných práv vznikají rozsáhlé oblasti demokratického rozhodování, které se lidských a občanských práv bezprostředně nedotýkají - jde o rozhodování zahraničně-politická, vojenská, ekonomická, sociální, ekologická, kulturní atd., která jsou volbou mezi „neutrálními" alternativami řešení daných společenských problémů. Takovým problémem je například otázka přerušení stavby vodního díla Nagymaros v Maďarsku, otázka reprivatizace ve Velké Britanii, otázka odzbrojení na Západě, otázka umělého přerušení těhotenství v USA, Československu, Polsku, Itálii atd. Nenalézá tedy zde většinový princip sféru svého uplatnění? Uplatnit zde nepodmíněně princip vlády většiny znamená zavést v této oblasti přímou demokracii, tj. všeobecné hlasování ke každé jednotlivé otázce. Přitom jde o záležitosti vyžadující zvážení mnoha ohledů a souvislostí, jde o rozhodnutí, jejichž alternativy s sebou mohou nést dalekosáhlé důsledky pro budoucí ekonomický, sociální a i mravní vývoj země. Je nerealistické předpokládat, že každý bude schopen a hlavně ochoten věnovat svou pozornost a své úsilí hlubokému a všestrannému zkoumání jednotlivých otázek, a zvláště to nelze očekávat tehdy, když bude jedno všeobecné hlasování střídat druhé, a kdy by tedy odpovědný občan vlastně ani neměl čas na jinou činnost než na tato zkoumání. Průměrní občané nejsou ochotni se jednotlivými problémy skutečně zabývat, proto lehce podléhají dojmům a emocím, a jsou tak lehce manipulovatelní demagogy. Mohlo by se zdát, že při takovémto uvažování se demokracie vytrácí, že nezbývá nic jiného než přistoupit na neomezenou vládu jakési politicky nadané elity. Požadovat toto by však bylo stejně nerealistické jako požadovat neomezenou vládu lidu - i politikové se často mýlí, jsou mezi nimi často podprůměrní,4 kteří nejsou schopni zvládnout ani běžné politické obtíže, a těch, kteří jsou schopni úspěšně vést stát i v dobách nejtěžších, je jen několik, možná jen jeden až dva v daném státě v období jednoho století. A právě proto, že nelze očekávat, že každý, kdo se rozhodl pro roli politika, v ní obstojí, nelze připustit, aby si politikové přivlastnili veškerou politickou moc. Podíváme-li se na reálně existující demokracie - demokracie zastupitelského 68 [pageend70]typu - tak vidíme, že zde občan nerozhoduje hlasováním o každé jednotlivé otázce, nýbrž že pouze v určitých intervalech rozhoduje o tom, koho učiní svým zástupcem na místní (komunální), zemské a federativní, popř. i nadstátní (Evropský parlament) úrovni. Občané se nevyslovují zvlášť k jednotlivým otázkám, ale k celkové politické orientaci, politickému programu jednotlivých osob nebo politických stran. Dokonce ani takto zvolení poslanci parlamentu nerozhodují na základě prosté většiny svých hlasů o všech politických otázkách. Jednak ustavují výkonné orgány státu - reprezentativní vládu - které jsou sice parlamentu odpovědné, nikoli však bezprostředně podřízené, jednak i v parlamentu se ustavují jednotlivé poslanecké výbory a komise, které se zaměřují vždy na určitou oblast politického života a předkládají parlamentu k posouzení kvalifikované návrhy. Takovýmto způsobem vykonávají „vládu" specialisté - politikové. Přednost takovéhoto výkonu moci nespočívá pouze již v zmíněném uplatnění hlubšího pohledu politiků na politické otázky, ale i vtom, že jejich postavení je činí osobně odpovědnými za jejich rozhodnutí, což neplatí o občanu anonymně, davově se účastnícím hlasování. Takováto demokracie nepředstavuje ani uskutečnění principu neomezené vlády lidu, ani principu neomezené vlády politické elity - její vůdčí ideou je naopak požadavek nepřipustit neomezenou vládu žádné osoby nebo instituce a nepřipustit z toho plynoucí trvalé zneužívání moci jednou osobou nebo skupinou osob. Tento systém se označuje pojmem parlamentní demokracie a pojmem oddělení moci. Pojem parlamentní demokracie charakterizuje ohled, který jsem již zmínil - to, že výkon moci neprovádí občané přímo, nýbrž že na určité období jej svěřují politikům, kteří je přesvědčili o svém programu a o svých schopnostech. Pojem oddělení moci vyjadřuje oddělení instituce zákonodárné (parlament), výkonné (vláda a její aparát) a soudní (nezávislé soudy), oddělení, jehož smyslem je zajistit otevřenost politiky a její kontrolu. Přitom je zvláštní úloha vyměřena nezávislým soudům, k nimž se může odvolat kterýkoli občan, domnívá-li se, že státní moc porušuje jeho práva, a které v podobě ústavního soudu přezkoumávají parlamentem přijaté zákony co do jejich souladu s platným právním řádem, především opět s do ústavy vtělenými občanskými svobodami a lidskými právy. Moc „vládnoucích" politiků není však omezena jen poměrem těchto institucí, politikové jsou nuceni respektovat nejen práva a politickou moc jiných politických stran, nýbrž i svobodný tisk, odbory, církve a jiné nezávislé instituce a organizace. Občan v takovémto demokratickém státě není tedy ve své politické činnosti omezen pouze na periodickou účast ve volbách. Má možnost se politickou činností zabývat nepřetržitě, a to svým podílem na práci těchto nevládních organizací - má tak možnost formulovat a šířit alternativní názory, pořádat na jejich podporu demonstrace, tj. tímto způsobem předkládat své názory vládě a vykonávat na ni určitý politický tlak. Zcela závěrem je tedy možno říci: Nikoli všichni občané (v této souvislosti můžeme říci lid) jsou ochotni a schopni se zabývat politickými otázkami v té míře, jak to daná oblast lidského konání vyžaduje. Proto poměrně lehce podléhají 69 [pageend71]demagogii nebo manipulaci, a jejich vůle tak neposkytuje jistotu promyšleného rozhodování v politických otázkách, a nemůže být ani dostatečnou zárukou trvání demokracie. Obtížnost politické činnosti si žádá specializované odborníky - politiky. Ti se politikou aktivně zabývají, studují její problematiku, věnují jí veškerý svůj čas - můžeme u nich očekávat jednak zvláštní nadání (pro které se pro tuto činnost rozhodli) a jednak studiem získanou schopnost orientovat se v politických záležitostech. Jelikož ale nelze předem určit, kdo je či není dobrým politikem, nemůžeme se na politiky slepě spoléhat. Nadto i u politiků je nutné připustit obyčejné lidské slabosti (např. autoritářské sklony, tendenci zneužívat své postavení). Proto ani samotní politikové nemohou poskytnout záruku správných rozhodnutí a zachování demokracie. Zbývá nám tak demokracie zastupitelského typu se svojí ideou omezené moci jako jediný historií ověřený pokus o sjednocení činnosti specializované politické vrstvy a mínění širokého občanstva,5 které činnost svých politiků neustále kontroluje a konfrontuje se svými alternativními stanovisky. Ani tento systém sice nemůže zajistit, aby byla vždy v pravý čas přijata pravá rozhodnutí,6 ale alespoň ponechává politiku otevřenou pro argumenty a přeskupování sil, a především znemožňuje monopolizovat moc v rukou malé skupiny lidí, a zůstává tak ověřenou zárukou trvání demokracie.7 červenec 1989, záři 1990 POZNÁMKY: 1 Používám zde podmiňovacího způsobu proto, že ve skutečnosti Němci nerozhodli o Norimberských zákonech plebiscitem. Jinak je však tento příklad zcela namístě. Hitler neměl v tomto okamžiku zapotřebí plebiscit pořádat, ale kdyby k tomu došlo, byly by tyto zákony zcela jistě schváleny. Pokud jde o další protižidovská opatření, je pravděpodobné, že i zde by se státní propagamdě podařilo získat většinu (srov. Hannah Arendtová: Eichmann v Jeruzalémě. Zpráva o banalitě zla). 2 Podobného mínění je podle mého názoru i liberál K. R. Popper, jenž rozhodně odmítá ztotožnit demokracii s vládou většiny: „A kdyby se měl (demokrat Popperových názorů) dožít dne, kdy hlas většiny zničí demokratické instituce, pak jej tato smutná zkušenost poučí pouze o tom, že neexistuje bezpečná metoda, jak se vyvarovat tyranie. Neoslabí to však jeho rozhodnutí proti tyranii bojovat, ani to neusvědčí jeho teorii z nedůslednosti" (K.R. Popper, Otevřená společnost a její nepřátelé, první díl-Okouzlení Platonem, kap. 7). Dále pak: „Měli bychom vznést nárok, ve jménu tolerance, na právo netolerovat ty netolerantní. Měli bychom žádat, aby jakékoli hnutí hlásající netoleranci bylo postaveno mimo zákon, a měli bychom považovat podněcování k netoleranci a k pronásledování za nezákonné..." (tamtéž, kap. 7, poznámka 4). 3 Toto tvrzení je platné pouze podmíněně. Pojem lidských a občanských práv se snaží uchopit určitou kulturní, historicky vzniklou představu o hodnotě jedince a jeho vztahu ke státu. Tato představa je v zásadním ohledu společná pro všechny demokraty a teoretiky demokracie. Nikoli všichni jsou ale ochotni tuto představu artikulovat v pojmech lidských a občanských práv, protože jde o teoretický koncept, který není schopen beze zbytku zodpovědět veškeré otázky a který je v některých svých podobách přístupný nedemokratickému zneužití. 4 Podprůměrný politik má stále větší politické znalosti než průměrný občan. Přesto může průměrný občan na základě intuice provést správnější rozhodnutí. 70 [pageend72]5 Srov. s názory K. R. Poppera: „V tomto světle není teorie demokracie založena na principu, že by měla vládnout většina; různé rovnostářské metody demokratické kontroly jako všeobecné volby a reprezentativní vládu bychom raději neměli považovat za víc než za vyzkoušené a při rozšířené mezinárodní nedůvěře k tyranii docela účinné institucionální záruky proti tyranii, které se vždy dají vylepšovat a které dokonce poskytují metody pro své vlastní zlepšení" (K. R. Popper, Otevřená společnost a její nepřátelé, první díl - Okouzlení Platonem, kap. 7). 6 Příkladů pro tuto skutečnost by bylo možno najít bezpočet. Zde můžeme uvést příklady z politické činnosti W. S. Churchilla - nepřijetí jeho plánu dardanelské operace v I. světové válce, obtíže jeho prosazení se před II. světovou válkou, nepřijetí jeho plánu otevření fronty na Balkáně ve II. světové válce. 7 K. R. Popper se domnívá, že absolutní zajištění trvání demokracie není možné (srov. poznámku 2). Když se vyhneme zkoumání platnosti tohoto tvrzení, každopádně lze rozlišit stabilnější a méně stabilní demokracie. Pokud se blíže podíváme na dva nám nej bližší případy pádu demokracie - konec Výmarské republiky a konec československé demokracie v únoru 1948, zjistíme, že vnitřní uspořádání těchto států a nepřipravenost demokratických politiků pro to vytvářely vhodné podmínky. V Československu již Košický vládní program porušil některé demokratické principy - plná demokracie byla nahrazena regulovanou demokracií, a tak byla bržděna činnost klasických demokratických institucí (srov. K. Kaplan, Nekrvavá revoluce, nakl. Sixty-Eight Publishers, Corp., 1985). V této souvislosti je třeba povšimnout si i úlohy většinového pojetí demokracie, které zde tradičně převládalo (k přijímání většinového pojetí demokracie v Československu viz E. Rádi, Válka Čechů s Němci, Čin, Praha 1928, s. 91-127). PIŠTE NÁM! • NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11000 71 [pageend73]LIBERÁLNÍ EKONOMIE (Sborník statí předních představitelů liberální ekonomie F. A. Hayeka, M. Friedmana, F. Machlupa a dalších) Připravuje: PROSTOR 1990 U Prašné brány 3, Praha 1, 110 00 [pageend74]PROČ PRIVATIZOVAT? Václav Klusoň První krok na cestě k tržní ekonomice spočívá v projektu rozsáhlé privatizace státního vlastnictví. Tento krok, který vyvolává tolik diskusí a nad kterým se vznáší mnoho otazníků, je nutné učinit nikoliv proto, že je třeba vytvořit vrstvu bohatých, případně velmi bohatých spoluobčanů s okázalou spotřebou, kterou se budou od ostatních výrazně odlišovat, nýbrž proto, že tato vrstva vlastníků - a je účelné , aby byla co nejpočetnější a co nejvíce diverzifikovaná - může zabezpečit dobré hospodaření s omezenými zdroji. Neboť jen ten, kdo svůj majetek riskuje, je dostatečně motivován na jeho efektivním užívání. Jestliže potom svůj majetek užívá prostřednictvím zvlášť k tomu účelu zaměstnávaných osob, aby pro ostatní produkovaly užitečné statky či poskytovaly služby, je vlastník nanejvýš zainteresován i na účinné kontrole těchto lidí. A naopak jeho zaměstnanci (včetně řídících pracovníků) mají na zřeteli výkonnost, protože jinak by před svým zaměstnavatelem neobstáli. Ostatně nejinak se chovají i spotřebitelé a domácnosti, kde zdroje na spotřebu jsou většinou (alespoň pokud byly získány na bázi ekvivalentní směny) vynakládány uvážlivě, hospodárně. Naproti tomu v dosavadním systému státního, resp. společenského vlastnictví nemá stát jako anonymní vlastník dostatečné prostředky ani zájem na tom, aby přiměl ostatní nevlastníky k racionálnímu hospodaření se svěřeným majetkem. Ekonomickou součinnost lidí je možno v zásadě organizovat jen dvěma způsoby; příkazy, anebo dobrovolnou směnou. První způsob dal vzniknout systému direktivního plánování, který dnes východoevropské země pro jeho neefektivnost opouštějí, druhý způsob, který je produktem dlouhého civilizačního vývoje lidstva, je trh, především trh soutěžní. Trh, který je založen na vzájemně výhodné směně statků a služeb (a samozřejmě i práce a kapitálu), vzniká však až tehdy, když tržní subjekty mají ke směňovým statkům přiřazena vlastnická práva, jsou-li vlastníky směňovaných věcí. Trh tedy předpokládá přítomnost autonomních subjektů vybavených nejen pravomocemi a odpovědnostmi, nýbrž i schopností snášet rizika tržních transakcí v majetkové poloze; decentralizované pravomoci a odpovědnosti musejí být majetkově ukotveny. Decentralizace pravomocí sama o sobě nestačí, musí být doprovázena i decentralizací vlastnických práv; to znamená, že vlastnická práva musejí být dělitelná, rozptýlená a samozřejmě i převoditelná, jinak by ke skutečné směně nemohlo dojít. V případě státního vlastnictví však tomu tak není: vlastnická práva zde v pravém slova smyslu dělitelná nejsou a nejsou ani převoditelná. Stát se nemůže stát ne- vlastníkem, vlastněný majetek nemůže zcizit. V tržní ekonomice je stát stejným subjektem vlastnických práv podle soukromého práva, jakými jsou ostatní fyzické a právnické osoby. Dělitelnost a převoditelnost vlastnických práv je i předpokladem pro vznik soutěžní situace na trhu; ta může nastat až tehdy, účastní-li se tržního vyjedná73 [pageend75]vání a tržních transakcí více subjektů (více vlastníků) a hrozí-li každému z nich majetková újma, popřípadě i vyřazení, pokud nebudou schopni požadavky ostatních splnit. Neboť až reálná hrozba majetkové ztráty nebo trvalého vyřazení, jakož i naděje na majetkový zisk a na další rozvoj vytvářejí nezbytnost a motivují k vytrvalému usilování o dosažení co nejlepších výsledků, vyvolávají soutěživost a podnikání. Snášet negativní důsledky soutěže, to znamená nést ztráty, může však jen konkrétní vlastník, to je subjekt vlastnící určitý majetek. Soutěž naopak těžko může vyvolat ten, kdo žije v paternalistickém prostředí a kdo její výsledek - ať kladný nebo záporný - může nebo musí přenést na někoho jiného, zejména na stát, resp. na celou společnost. Vlastník bucf sám, nebo prostřednictvím svých zaměstnanců vyhledává alternativní užití vlastněných zdrojů ve věcné, prostorové i časové dimenzi; alokační mechanismus fungující v podmínkách striktně definovaných vlastnických práv, a tím i ve spektru reálných vlastnických zájmů vyvolává - ať chceme či nechceme - jakousi „soutěž variant", a tím posléze vede i k soutěži na reálných trzích. Jinými slovy řečeno, soutěžní řád je konstituován určitým typem uspořádání vlastnictví. Je možno říci, že předmětem podnikáni m obecném slova smyslu je hledání a realizace nejefektivnějších variant využití vlastnických práv ke konkrétním zdrojům a že citem podnikáni je co nejefektivnější uplatnění vlastnických práv ve prospěch konkrétního vlastníka. Ten, právě proto, že zvažuje a posléze i uplatňuje varianty, jež jsou, nebo mohou být předmětem obdobného zájmu i jiných vlastníků stejných nebo srovnatelných zdrojů, vstupuje s nimi do soutěže. Tato soutěž je potom tím důslednější a ostřejší, čím jednoznačněji - kromě dalších podmínek-jsou vlastnická práva definována a čím výlučněji jsou konkrétním subjektům přiřazena, tj. čím větší kontrolu vlastník nad svým vlastnictvím má. Můžeme tedy naši úvahu alespoň prozatím uzavřít v tom smyslu, že vznik trhu, především potom trhu soutěžního, je mimo jiné vázán na vytvoření systému dělitelných a převoditelných vlastnických práv. Americký ekonom G. Warren Nutter to již téměř před čtvrtstoletím vyjádřil velmi výstižně takto: „Trhy bez dělitelných a převoditelných vlastnických práv jsou pouhá iluze. Nemůže být soutěžního chování, reálného nebo simulovaného, bez rozptýlené moci a odpovědnosti. A nestačí rozptýlit jedno bez druhého..." Privatizace není tedy sama o sobě cílem, nýbrž jen prostředkem k cíli daleko důležitějšímu: k vytváření trhů zboží, práce a kapitálu. Co je privatizace Privatizací rozumíme proces, v rámci kterého se převádějí vlastnická práva státu jakožto jediného výlučného a „nedokonalého" vlastníka (v dosavadním pojetí státního vlastnictví) na větší počet subjektů se striktně definovanými vlastnickými právy. Za vlastníka je běžně považován ten, kdo je současně sub74 [pageend76]jektem práva držby, práva užívání a práva dispozičního. Je zřejmé, že socialistický stát, jakožto výlučný vlastník výrobních prostředků, byl již ze zákona ve výkonu svých vlastnických práv omezen; kupř. dispoziční právo dává vlastníku možnost vlastněnou věc zcizit, což nebylo v podstatě možné. Proto základním úkolem rekonstrukce vlastnických práv, ke které v rámci privatizace dochází, je zrušení dosavadního postavení státu jako vlastníka výrobních prostředků, rozptýlení tohoto vlastnictví na více subjektů, jimž jsou přiřazována vlastnická práva, jak o tom byla řeč. Současně musí právní řád zabezpečovat každému vlastníkovi výlučnost výkonu jeho práv, to je oddělit vlastníka konkrétní věci od ne- vlastníka a tomu znemožnit, aby do výkonu vlastnických práv vlastníka rušivě zasahoval. Znovu opakujeme, že nezbytnou součástí tohoto procesu je zabezpečení co největší dělitelnosti a co nejsnadnější převoditelnosti vlastnických práv jakožto nutných podmínek pro vznik trhu. V souvislosti s tímto přechodem od jednoho výlučného a nedokonalého vlastníka - státu - k většímu počtu vlastníků se naskýtá otázka, zda takovýto převod vlastnických práv má být úplný v tom smyslu, že stát posléze převede svá vlastnická práva ke všemu vlastněnému majetku (nebo k určité třídě tohoto majetku), to znamená, přestane být jeho majitelem, anebo zda si část tohoto majetku, alespoň dočasně, ponechá. Tím se dostáváme k určení vlastního obsahu pojmu privatizace. Pokud bychom připustili, že o privatizaci lze hovořit již tehdy, když jen nějaká minoritní část státního majetku je převáděna do soukromých rukou, potom by se tento pojem stal značně širokým a flexibilním, což by v praxi umožňovalo uplatnit velký počet navzájem značně odlišných variant: od případu, kdy by stát odprodal jakýkoliv menšinový podíl až po případ, kdy by na jiné vlastníky převedl věškerý dosud státní majetek. Je pravděpodobné, že mnohým by postačovalo, aby se stát stal jen minoritním vlastníkem, aby tedy na jiné subjekty převedl alespoň 51 % vlastněného majetku. Takováto koncepce privatizace by však nepochybně měla nejvíce odpůrců, a to jak na pravé, tak na levé straně politického spektra. Politická levice bude patrně usilovat o to, aby si stát ponechal rozhodující slovo v řízení státních podniků, neboť se bude obávat, že totální, popř. majoritní privatizace vyvolá nežádoucí sociální důsledky. Takovéto obavy nejsou ostatně neopodstatněné, protože sanace neefektivních státních podniků se většinou bez podstatných redukcí zaměstnanosti neobejdou. Není bez zajímavosti, že země, v nichž mají značný vliv socialistické nebo sociálně demokratické strany, uplatňují právě takovéto omezené pojetí privatizace. Zákon o privatizaci Portugalské republiky z března 1990 stanoví, že..... kapitál podniků, na které se vztahuje článek 87 ústavy..., může být privatizován pouze do výše 49 %". Obdobně rakouský program privatizace, který probíhá podle privatizačního zákona z roku 1987, v praxi dodržuje obdobný limit. Takováto privatizační politika je samozřejmě podrobována kritice ze strany politické pravice, která obvykle prosazuje úplný a rychlý převod vlastnických práv státu na soukromé osoby (fyzické a právnické) a argumentuje evidentně podstatně horšími hospodářskými výsledky státních podniků v tržních ekonomikách v porovnání s výsledky, jichž dosahují podniky soukromé. Ostatně stát, 75 [pageend77]již z povahy svých funkcí, není obvykle s to lepší hospodaření těchto podniků zajistit. Již před více než dvaceti lety známý americký teoretik řízení P. F. Drucker, který mimo jiné propagoval privatizaci v některých amerických odvětvích veřejných statků, provedl kritickou a velmi výstižnou analýzu funkcí státu v ekonomice a dospěl až k poněkud sarkastickému závěru v tom smyslu, že stát jako takový je zdatný jen ve dvou oblastech: vést války a způsobovat inflace. Výsledky uplatnění státu jako průmyslového manažera, ať jde o vyspělé země nebo o země východní Evropy, jsou však podle tohoto autora skličující. Jiní autoři naopak poukazují na poměrně dobré výsledky některých státních podniků v tržních ekonomikách. Většinou však empirické údaje i podrobné studie dokládají vesměs podstatně horší výsledky státních podniků v těchto podmínkách. Údaje přejímané z tržních ekonomik jsou však s údaji o výkonnosti našich státních podniků nesrovnatelné, protože státní podniky představují v tržních ekonomikách jen relativně malé enklávy v jinak soukromém podnikání a na rozdíl od našich podniků pracují vesměs v náročném prostředí soutěžního trhu. Otázku rozsahu privatizace jen věda jako taková zřejmě nerozřeší. Jde o typický příklad hodnotové orientace občana a jeho individuálních preferencí, jež v politických procesech utváření společenských preferencí uplatňuje, nebo by měl uplatňovat. Jen tak lze dospět i ke konsensu o jednom ze základních principů privatizační strategie, kterou vláda posléze zahrne do konkrétního programu ekonomické reformy. Pestrost vlastnických a podnikatelských forem V naší historii stojíme vůbec poprvé před tak rozsáhlou rekonstrukcí vlastnických práv, jakou je privatizace. Je přirozené, že tento proces, jehož složitost zatím vnímáme jen částečně a jehož problémy budeme ještě po dlouhou dobu jen postupně odhalovat a patrně i nedokonale řešit, protože nám k tomu chybějí potřebné znalosti a zkušenosti, bude přinášet i nové příležitosti, jež je nutné rovněž včas rozpoznávat a využívat. Jednou z takových příležitostí je uplatnění všech známých vlastnických a podnikatelských forem, jež v tržních ekonomikách měly příležitost se osvědčit, a otevření cest experimentování a vývoji nových, resp. hybridních forem, jež se v praxi dosud neobjevily. Je totiž možné, že některé dosud málo známé formy naleznou právě v období přechodu k tržní ekonomice zvláštní uplatnění, že v tomto období mohou sehrát i významnější roli. Každého, i vzdálenějšího pozorovatele současných diskusí o privatizaci zaráží značná simplifikace a uniformita přístupů; prakticky se rozvažuje jen jedna jediná forma transformace státních podniků, a to forma akciové společnosti. Přitom obchodní právo každé země poskytuje daleko více možností: společnost s ručením omezeným, komanditní společnost, komanditní společnost na akcie, veřejnou obchodní společnost a družstva. Je rovněž nepochybné, že - alespoň po určitou dobu - nebudou některé státní podniky pro privatizaci přicházet vů- 76 [pageend78]bee v úvahu; do této skupiny budou patřit podniky z odvětví paliv a energetiky, avšak i podniky produkující tzv. veřejné statky, to znamená veřejně prospěšné podniky. Nutno tedy počítat s tím, že vedle podniků jednotlivce (živností), družstev, osobních a kapitálových společností budou u nás podnikat i podniky státní, u nichž bude rovněž třeba - alespoň do určité míry - řešit otázku vlastnické angažovanosti zaměstnanců, aby tak byly vytvořeny předpoklady pro zvýšení efektivnosti jejich činnosti. Zde se nabízejí v podstatě dvě cesty. První spočívá v přeměně tradičního státního podniku na podnik samosprávný, v němž by samospráva byla založena na majetkové účasti zaměstnanců, jež by byla evidována na osobních účtech. Přitom platí zásada: jeden pracovník - jeden hlas. Hlasovací právo zde tedy není právem vlastnickým, nezávisí na výši nebo počtu podílů, nýbrž je právem osobním. Druhá cesta spočívá v přeměně státního podniku na státní akciovou společnost, v níž by převážnou část akcií vlastnil stát, avšak určitá část by patřila zaměstnancům podniku. Účast zaměstnanců na podnikání ve formě akciové společnosti je dobře propracována ve známém americkém systému ESOP (Employee-Share-Ownership-Plan), pro jehož uplatnění u nás vytváří proces privatizace zvlášť příznivé podmínky. Tradiční státní podnik by tak byl transformován na podnik smíšený, v němž minoritní účast zaměstnanců na základním kapitálu by vytvářela určité předpoklady pro jejich zájmovou angažovanost na úspěchu podnikání. Zvlášť významné místo v procesu privatizace by měla mít družstva; současná družstva musejí však být „odstátněna“, zřízeny členské podíly a vyřešeno vlastnictví k té části jmění družstev, jež vznikla z dřívějšího hospodaření a ze státních dotací. I zde se nabízí jisté hybridní řešení spočívající ve vydání prioritních akcií, jež by mohly být nabídnuty k veřejné subskripci, takže jejich majiteli by se mohli stát i nečlenové družstev. Zatímco členové družstva mají hlasovací právo, které je právem osobním, majitelé prioritních akcií by hlasovací právo neměli, byli by však příjemci relativně stálé dividendy, jež by ovšem byla nižší, nežli kolik by činily podíly členů družstva na zisku. Tyto a další podobné případy mají ilustrovat postulát vysoké variety vlastnických a podnikatelských forem, jež by z procesu privatizace mohla a měla vzejít. Cílem takové variety je, aby se na startovní čáře zreformované ekonomiky objevila pestrá a variabilní směs podnikatelských a vlastnických forem, které budou mezi sebou soupeřit a usilovat o úspěch. Kdo ze soupeřících do cíle doběhne, a kdo nikoliv, nemůže být věcí nějakého předcházejícího rozhodnutí, nýbrž jen jejich adaptačních schopností. Soutěž i zde vyselektuje jen ty nejzdatnější. 77 PIŠTE NÁM! Naše adresa: PROSTOR, U Prašné brány 3, Praha 1,11000 [pageend79]Josef Kroutvor POTÍŽE S DĚJINAMI Literárně historické eseje o české existenci v rámci střední Evropy Vydal: PROSTOR 1990 U Prašné brány 3, Praha 1, 11000 [pageend80]GENERACE ZPOŽDĚNÁ (Dialog na téma „Generace" mezi Alešem Ledererem a Janem Šternem) V minulém čísle jsme otevřeli téma „Generace" dvěma příspěvky. Dialogem mezi Jiřím Sirotkem a Milanem Hanušem a generačním zamyšlením Ivana Špingla. Domníváme se, že jen co nejotevřenější a nejupřímnější vyjádření příslušníků naší generace („pětatřicátníků") může přispět k tomu, aby lépe pochopila sebe samu a nalezla své místo v této převratné době. Jen tak můžeme alespoň trochu zpochybnit přívlastek tak často naší generaci přisuzovaný, totiž „ztracená generace". Naše upřímná výpověď by zároveň mohla posloužit jako impuls k diskusi na toto téma. Bohužel naši vrstevníci zatím stále mlčí. Přesto pokračujeme v sebeohledávání dalším dialogem, který vznikl v létě loňského roku. Autoři se však rozhodli na svých názorech nic neměnit. Příspěvek tedy předkládáme v původním tvaru a s důvěrou, že příliš nezastaral. Současně doufáme, že se tímto volným pokračováním na dané téma konečně podaří prolomit bariéru mlčení. Nic jiného si pro tuto chvíli ani nelze přát. (říjen 1990) A. L: Narodil jsem se v roce 1953. Když se dnes ohlížím po odžitých šestatřiceti letech, první, co vidím, je fůra promarněného času. Moje matka tomu říkala „plácání se od ničeho k ničemu". Jako bych ve vývoji uvízl na mrtvém bodě, někde v pubertě, stalo se ze mne dospělé dítě a já se nemohl posunout dál. Z mnoha důvodů: nebylo kam, nebylo s kým a nebylo proč. Doba a životy ztratily smysl. Člověk najednou cítil, že se úkolu, který byl uložen jeho generaci, a tím i jemu samotnému, jaksi vzdaluje, že tento úkol nenaplňuje, že se - slovy Ortegy y Gasseta - zpronevěřuje dějinnému záměru. Nicméně takhle jsme žili. Ortega y Gasset tento stav pojmenoval přesně: „Místo aby se s odhodláním podjaly stanoveného úkolu, raději si hoví, hluché k naléhavým výzvám svého poslání, v myšlenkách, zálibách a institucích vytvořených generacemi dřívějšími, jež neodpovídají jejich temperamentu. Je jisté, že tato dezerce z místa určeného dějinami není beztrestná. Provinilá generace se vleče životem v neustálé neshodě se sebou samou, vitálně ztroskotalá." A právě tato neshoda se sebou samým vytvářela pocit frustrace. Člověk najednou nahlížel sebe sama jako bytost zbytečnou, jejíž existence je dokonale zmarněná, jelikož jí ve světě totálního odcizení nepatří nic, dokonce ani její vlastní život, jemuž stát vzal rafinovaným ovládnutím všech nitek vitálních projevů to základní: smysl a perspektivu. Není tudíž divu, že v podmínkách všeobecného zmaru prorostla každým z nás ona známá oblomovština. Stačí zalistovat v Gončarovově románu a hned víme, o čem je řeč: „Učíš se, čteš, že prý na79 [pageend81]staly zlé časy, lidé byli nešťastní; pak se začnou zotavovat, pracují, lopotí se, hrozně trpí a namáhají se, stále připravují lepší časy. Pak ty časy přišly a aspoň samy dějiny by si tedy měly odpočinout: ale to ne, znova se objevily mraky, opět se budova zřítila, zas musí lidé pracovat a lopotit se... Lepší časy nepotrvají, uběhnou a život plyne, plyne, stále se boří a boří." Přesto jsem někde vespod cítil, že tomuto rozkladu je třeba nějakým způsobem vzdorovat. Trvale, pevně, cílevědomě. Individuální odhalení vzdoru bylo základní, hledání způsobu pak naším - ve smyslu generace - společným úkolem. Narodil jsem se tedy v době procesů a poprav, ale také v roce, kdy zemřeli Stalin a Gottwald. U značné části národa to byla doba nekritického nadšení pro ideály komunismu. V mé rodině se toto zbarvení šedé kůry mozkové na rudo týkalo pouze otce. Pro výchovu syna to však stačilo. Moje matka byla vždycky v závěsu. Otcovo vystřízlivění z revolučního opojení přišlo až později, takže jsem zprvu vyrůstal v rusofilsky orientované a komunistickými ideály prodchnuté rodině. Tehdy jsem tyto nuance samozřejmě ještě nevnímal, ale zaručeně se tohle všechno do mě hluboko ukládalo. Dětství jsem měl velice skromné, zato ideově nadšené. Veškeré politické události tehdejší doby jsem prožíval euforicky s otcem. Dodnes si například vzpomínám na pohřeb prezidenta Zápotockého, který mně byl doma prezentován jako lidový politik a skromný a poctivý člověk. Že byl především primitiv a hospodský povaleč z Kladna, nepadla ani zmínka. A právě postava Antonína Zápotockého se mi zvláštním způsobem kryla s pohádkovou postavou krále Miroslava z filmu Pyšná princezna. Nabyl jsem dojmu, že zrovna my máme to štěstí žít v jakémsi království na zemi, kde je dovoleno zpívat, jelikož máme moudrého, laskavého a především lidového krále-prezidenta, a že na Západě, za železnou oponou, v Půlnočním království s pyšnou princeznou, se nesmí ani ceknout. Dalším zážitkem byl Jurij Gagarin, který jako první muž oblétl zemi. Pak v roce 1962 přišla Karibská krize a my jsme s klukama na hřišti každý den válčili: za Rusko, nebo za Ameriku. Za koho jsem bojoval já, nemusím snad ani říkat. Byl jsem přesvědčen, že Rusko má tu nejlepší armádu na světě. Konečně výrazně vzrušil život naší domácnosti případ Patrice Lumumby, který stál proti tehdejšímu vůdci Konga Tschombemu. S otcem jsme prožívali každou zprávu, která přicházela z Konga. Rádio šlo u nás od rána do večera. Když se mu podařilo utéci, radovali jsme se jako malí kluci. Všechny tyhle spory jsem chápal jako souboj dobra a zla. V těchto zážitcích jsem měl dokonale ztvárněný obraz pokroku a zpátečnictví. Tady jsem měl jako na dlani symboly pokroku, dobra a světla, a vše na druhé straně symbolizovalo zlo, které jsem měl tolik nenávidět. Od mala jsem byl aktivní dítě. „Aktivní" pro mne automaticky znamenalo „pokrokový", jelikož to vyjadřovalo odvahu něco měnit, přetvářet atd. Tohle přesně korespondovalo s mojí povahou, takže jsem veškeré vlivy, které přicházely, ochotně přijímal. Ve třídě jsem patřil k vůdcovské partě, ovšem tam jsem se svými názory moc nepochodil. Pamatuji si, že jsem se asi v deseti letech před 80 [pageend82]kamarády prohlásil za komunistu. Prostě jsem chtěl mít jasno. Potřeboval jsem všechny pěkně po komunisticku rozdělit, vědět, kde kdo vlastně stojí, kdo zosobňuje to dobro a kdo zlo. Kluci mě potom plácali po hlavě, smáli se mně a po chodbách na mě volali „komunisto". Byl jsem z toho úplně konsternován a vůbec nic jsem nechápal, protože jsem žil v přesvědčení, že být komunistou je ta nejvyšší meta. Po čase jsem o tom začal pochybovat, neboť ty pohlavky od kamarádů na chodbě byly takové zvláštní. Měl jsem z nich smíšené pocity. Nakonec mě dovedly k tomu, že jsem o věcech začal důkladněji přemýšlet. Vrcholným zážitkem však bylo, když jsem takhle v neděli šel do hospody pro pivo. Jako čerstvě ošátkovaný pionýr jsem tam šel pochopitelně v pionýrském šátku. Tím jsem chtěl samozřejmě celému světu demonstrovat svou ideovou vyspělost. A v té hospodě jsem sklidil neuvěřitelný posměch. Vrátil jsem se celý opařený. Hospodský smích vnesl do mého vědomí další pochybnosti. Pionýrský šátek, který se stal terčem posměchu, symbolizoval v politické rovině něco, o čem bylo dobré zapochybovat a přemýšlet. J. Š.: Já jsem také z komunistické rodiny, takže mám podobné zážitky a pocity. Byl jsem stejně jako ty indoktrinován komunistickými ideály, s čímž jsem samozřejmě narážel u svých vrstevníků. Doplnil bych jednu podstatnou věc, která mě formovala, a to byla četba. Četba komunistické dětské literatury, jako byl Timur a jeho parta, Vaška Trubačov apod. A to je věc, která je ve mně uložena dodnes. Já, ač ideově něco mezi liberálem a konzervativcem, mám v sobě navždy něco z toho Timura, co si nenechám vzít. I když je to směšné a neobhajitelné. Mě ta Timurova naivní oddanost ostatním, partě, kolektivu, ta jeho touha neustále konat dobro, mě to prostě dojímá, je mi to tak nějak sentimentálně blízké. Dále mě silně ovlivnila kniha Střeček. Když jsem do toho nedávno nahléhl, tak jsem se úplně vyděsil, jak je to přepjaté a křečovité. Ale tehdy mi to nevadilo. Střeček byl pro mne hrdina. Naštěstí jsem nečetl jenom tyto knihy, které by určitě zdeformovaly můj pohled na svět. Jejich nebezpečí tkví v tom (stejně jako nebezpečí komunistických ideálů), že až nebezpečně krásně popisují svět jednostranně a zkresleně. Základním mottem je to, jak mnoho se člověk oddá službě dobru a kolektivu. Podle toho je hodnocen. Jak je svět neskonale složitější a vrstevnatější, a i náročnější, jsem poznal, až když jsem si přečetl takové knihy, jako je Srdce. Tyto knihy mě vyléčily z timurovské jednostrannosti. Ale ještě k té indoktrinaci. U mě byla přirozená (dá-li se to tak říci), protože se zde snoubila snaha rodičů se snahou školy, a vůbec režimu. Ale vedle mne byli spolužáci z nekomunistických rodin, kde rodiče, vyděšeni k smrti komunistickým běsněním v 50. letech, nechali děti indoktrinovat školou a záměrně jim „nepletli" hlavu jiným názorem (aby dítě nemělo malér, kdyby něco nevhodného ve škole pláclo). A tyto děti byly stejně jako já indoktrinovány komunistickým blá- bolem a jejich nešťastní rodiče museli doma poslouchat, že červená barva pionýrského šátku je krev dělníků prolitá v třídním boji s krvelačným Masarykem atd. Řekl bych, že minimálně padesát procent dětí v naší generaci bylo takto indoktrinováno. A teprve v dospělosti si na to, jak to vlastně je, ty děti samy 81 [pageend83]přišly. Tecf je jiná situace. Do dětí cpou ve škole ty nesmysly, a doma jim řeknou nebo naznačí, aby to nebraly tak vážně. A to dítě si to dá do závorek, tak nějak to upozadí a už se tím nezabývá. Nebo jim rodiče přímo řeknou, že jsou to hovadi- ny (tak to dělám já a většina mých známých), že to bylo ve skutečnosti tak a tak. Dnes už rozhodně nehrozí, aby taková masa mladých byla indoktrinována, jak tomu bylo v našich mladých létech. A. L: Ted si uvědomuji, že jsem docela opomenul oblast kulturního a estetického formování. Vypověděl jsem pouze o ideovém zázemí mé rodiny. Mně totiž dnes připadá, že naše rodina žila velice nekulturně, resp. ten projev kulturnosti byl silně nekulturní. Pro mě dnes není dostatečnou omluvou víra a nadšení, aby celou zrůdnost padesátých let, zločiny a křivdy spáchané na slušných lidech bylo možné omluvit právě těmito dvěma pojmy. Nechci dělat z komunistů zločince, ale troufám si tvrdit, že právě projevy hrubosti, koncentrované v krutostech 50. let, pramení právě z nedostatku kulturnosti a citu. Komunisté prostě nebyli jemnocitní a ušlechtilí. J. Š.: To je právě ta jejich komunistická neformálnost. To, že zcela pomíjeli formality, vychování, vystupování, zdvořilost. Oni vystupovali upřímně, ted si to sakra chlapi vyříkáme mezi sebou bez těch intelektuálských sarapatiček, pěkně z očí do očí, co na srdci to na jazyku, pěkně na rovinu. Bolševická dělnická přímost proti intelektuálské uhýbavosti. Zdvořilost, takt, slušnost, to všechno šlo stranou. Důležitý je přece obsah, a ne forma. A. L: Ono zbarbarštění vyplynulo ze skutečnosti, že se opomenula celá jedna stránka projevování člověka. Projevujeme se totiž nejen tím, CO říkáme, ale také JAK to říkáme. Prvotní komunistické nadšení zdůrazňovalo zejména obsah. Proto mohlo docházet k takovým absurdnostem, jako že zemědělci chodili rovnou z pole a dělníci v montérkách rovnou z fabrik do Národního divadla. Tady jsme u vypjatého zdůrazňování obsahu, kdy forma se naprosto vytrácí. V tomto vidím hlavní moment lidského selhání, jelikož tady se člověk nechal naprosto zbarbarštět. Zcela rezignoval na způsoby ověřené tradicí. Na žádné výstavy jsem brán nebyl, do divadla jsem nechodil, v kině jsem byl párkrát, nerad jsem četl, vlastně jsem nečetl vůbec, na televizi jsem se dívat nesměl, jednak proto, že jsem měl stále nějaké průšvihy, a také proto, že jsem musel v osm hodin do postele. O kině jsem slyšel z vyprávění dědy a babičky, kteří se chodili dívat za první republiky na pohyblivé obrázky, aniž by tomu příliš rozuměli. A film viděli třeba desetkrát, a ono se v nich něco z toho příběhu ukládalo, něco, co začali chápat až v dospělosti, kdy to mohli nějakým způsobem zúročit. Ve mně se nic neukládalo. Sám v kině, bez rodičů, jsem byl poprvé někdy ve dvanácti nebo třinácti letech na Zámku pro Barborku. Dodnes si ten film pamatuji. Atmosféra kumštu byla pro mě něco zcela neznámého, a když, tak jen tušeného a svátečního. Šest dní jsem trávil ve škole a v neděli jsme pravidelně chodili na návštěvu k rodičům otce. To byl celý můj život. Když si toto dnes uvědo82 [pageend84]muji, vidím, že jsem tím jemným předivem kulturního života, který se počíná už oblékáním, přes kulturu bydlení, obklopen nebyl. Ještě dnes, když přijdu do těchto „komunistických" rodin, vidím stále stejný styl zařízení. Jenže dítěti, které se do takového prostředí narodí a v něm stráví převážnou část života, tenhle vkus najednou přejde do krve. A tak se stane, že do sebe pozvolna vstřebá ten bezduchý sektorový nábytek, který je výrazem neosobní, beztvaré a nenápadité komunistické společnosti. Zrovna tak si myslím, že není úplně lhostejné, zda žiji v paneláku. Generace vyrostlá v panelákovém sídlišti zůstane tímto navždy poznamenaná. Z obyvatele paneláku se časem stane „homo sídlištní", což je kvalitativně jiný druh kolektivisticky zdeformovaného člověka. Já mám ještě jeden zážitek, který pro mě znamená hodně. Už sám fakt, že ho dnes vzpomínám, není nepodstatná věc. Můj o devět let starší bratr šel v roce 1963 na vojnu. Tehdy nás otec pozval na rozlučku do kavárny na oběd. V té kavárně měli musicbox, mně bylo deset let a vlastně poprvé v životě jsem uviděl svět, jaký jsem dosud nikdy neviděl, a o kterém jsem ani netušil, že existuje. Najednou jsem se octl v prostředí, kde se o nás staral někdo jiný, cizí. Seděli jsme v plyšových křeslech, číšník prostřel stůl, my jsme si vybírali z jídelního lístku, kde byla spousta dobrých jídel a já jsem měl prvně možnost výběru, jakési volby. Doma se pochopitelně servírovalo pouze jedno jídlo, a tady jsem najednou viděl, že svět může být úžasně pestrobarevný, že si můžeme pustit hudbu, že sedíme v nóbl kavárně. Tohle všechno jsem viděl prvně v deseti letech. A tehdy se mně také otevřel docela jiný svět než pouze sektorového nábytku. Tohle byl pro mne naprosto ojedinělý a fantastický zážitek, který změnil mnoho. Tady jsem najednou poznal ono jemné předivo barevného kulturního světa, které nenápadným způsobem formuje lidskou duši. J. Š.: Komunistická uniformita a šeď vašeho soukromí, kterou tady líčíš, ta se přenášela ven, do ulic, do města. Jenom jak v 50. letech mizely obchody, hospůdky, kavárničky, bistra; prostě všechno to, co město dělá městem, to, v čem pulzuje život města, tak to se zrušilo, to zmizelo. Komunisté namísto kavárniček nadělali sklady OPBH, rolety vináren a krámů se zatáhly, prodavači a vinárníci odešli do výroby, a s těmi roletami jako by se zatáhla i roleta života. Najednou tu byla prázdná města bez života, kde nebylo nic, jenom jakási výroba oceli a cementu. Oni prostě mají dar život zadusit, nebo aspoň zošklivit a vyprázdnit. Lidé už nežili, ale vyráběli. Údělem naší generace zřejmě bude vypořádat se s kolektivistickým světovým názorem. Tj. s ideou socialismu jako společnosti, kde je člověk člověku socius neboli druh (jak o tom mluvil dr. Hejdánek v panelu o šedesátém osmém roce), kde si lidé nejsou lhostejní, ale naopak jsou na sobě vzájemně zainteresovaní a projevují o sebe starost. Ukazuje se, že je to dobrý návod pro jednotlivce, viz například křesťanství, ale těžko lze na tom postavit celou společnost včetně ekonomických a politických struktur. Řekl bych, že šedesátý osmý rok prodloužil jaksi životnost socialistické myšlenky v naší generaci. 50. léta byla považována převážně za deformaci původně 83 [pageend85]správné socialistické myšlenky. A ten pravý a správný socialismus s lidskou tváří se zase nepodařilo uskutečnit díky bratrské pomoci. Takže tu stále zůstával prostor pro iluzi, že to socialistické nebe na zemi přece jen jednou uskutečníme. Jedním z úkolů naší generace je vymanit se z této iluze a hledat i jiné světonázorové orientace. Přinejmenším se s nimi seznamovat, konfrontovat je se socialistickou ideou alespoň teoreticky, a teprve potom se rozhodovat, která je člověku nejbližší. Mám na mysli především liberalismus a konzervatismus. Někdo potom skončí u konzervatismu jako třeba ty, jiný zůstane socialistou, ale už ovlivněný jinými světonázory (což je velmi důležité), a někomu to třeba bude úplně jedno, a dojde k názoru, že politika je svinstvo. Já jsem osobně došel na hranice konzervatismu, který je mi velice sympatický především proto, že je úplně jiný, že je to něco, co tady nebylo.To trvání na tradici, konzervování už vyzkoušených a osvědčených politických, kulturních a společenských struktur a hodnot, to je něco, co nám naprosto chybí, důsledky čehož můžeme dnes a denně okolo sebe pozorovat. Vezměme jen jeden příklad za všechny: výstavba hnusných panelových sídlišť. To je naprostá likvidace jakékoliv tradice, to je dokonalé přetrhání mostů k čemukoliv, co bylo předtím. Není lepší příklad konkrétní likvidace národní kontinuity, a tím i národní identity, než jsou ty paneláky. Až budeme všichni bydlet v panelácích, tak to bude konec národa. To, co tu zbude, bude jakási špatně fungující provozně technická jednotka. A proto považuji za velice důležité propagovat u nás konzervatismus, což nakonec tento časopis dělá v hojné míře. Na druhé straně mě ale trochu děsí taková trochu lhostejnost konzervatismu i liberalismu vůči slabým. Vsadit pouze na charitativní činnost, to podle mě úděl těch slabších a neschopných neřeší. Tady se mi jaksi nechce vzdát se té socialistické myšlenky o státem zajištěné podpoře slabších, tedy toho, že prostě nemohu nechat ty slabší se v tom plácat. Objektivně vzato západní „kapitalistické" země bez velkého humbuku právě ty socialistické vymoženosti zavedly. A navíc, když člověk vidí, jak se tam lidé k sobě chovají, tak musí chtě nechtě uznat, že idea společnosti, kde člověk člověku je druhem (socius), tam už v praxi dávno funguje. Z toho vidíme, že i když socialismus selhal jako universální koncept organizace společnosti, tak přesto například jeho myšlenka státem garantované lidskosti se ukázala správnou, a i ty nejkonzervativnější západní státy ji v různých podobách zavedly (vedeni praktickou potřebou), aniž by někde vykřikovaly, že je to socialistická myšlenka. Liberalismus je mi zase blízký kladením důrazu na individualitu a na osobní odpovědnost za vlastní život, kterou nemohu svalovat na státní instituce, jako je tomu v reálném socialismu. Takže kdyby to šlo, tak bych si od každého světonázoru vzal asi to dobré. A. L: Podstatou příklonu k levicovým ideálům a myšlenkám socialismu zřejmě bylo to, že jsme dospívali v období, kdy se socialismus předvedl v té nejpřijatelnější podobě. Tehdy v roce 1968 se představoval úsměvy, spontaneitou, všichni žili společným úkolem - reformovat nereformovatelné, prostě byla patrná jednotící idea. Osobní problémy šly stranou, před společností stála obnova so84 [pageend86]cialismu, tentokrát s lidskou tváří. Ideál socialismu s lidskou tváří nás ovlivnil, řekl bych, přímo nebezpečně. Koneckonců: co může být krásnějšího, než když se spojí utopická idea s usměvavou tváří laskavého, bezelstného, ale značně naivního člověka. A právě podlehnout iluzi bylo to nejlákavější a zároveň nejpříjemnější. Stačí vzpomenout prvomájový průvod. Lidé chodili stále dokola. Atmosféra „Pražského jara" se rozlila do ulic, do celé společnosti. To by v tom byl čert, aby patnáctiletý kluk takhle výjimečnou atmosféru nevnímal, aby ho - z domova už náležitě ideově „upraveného" - neovlivnila, aby - když byl schopen se v deseti letech prohlašovat za komunistu - ho tahle mimořádná atmosféra nějak neoslovila. Prostě aby se takové významné dění do něj nezasunulo na celý život. Tím, že šedesátý osmý rok nebyl poražen z vnitřních zdrojů, svou nemohoucností rozvinout politické uspořádání, právní systém a celý společenský život do plně demokratických forem, tím, že byl poražen zvenčí, vytvořil před světem obraz správně zvolené cesty, a tak ponechal obrovskou část společnosti v iluzích o socialismu s lidskou tváří a o reformním komunismu vůbec. ' J. Š.: Ono nelze podceňovat to, že celý ten socialistický systém je jako nauka propracován do všech společenských oblastí a že je budován jako vnitřně konsistentní systém. To mu v očích laika dává obrovskou přitažlivost a „vědeckou" věrohodnost. Také na tom pracovaly tisíce vědců a teoretiků po desítky let. My už sice víme, že tyhle konsistentní systémy při styku s životem totálně selhávají, ale v teorii se to těžko prokazuje. Já si pamatuji, jak na vysoké škole po semináři vedeném takovým, řekl bych, chytrým dogmatikem, který vyprovokoval diskusi o nás a o západních zemích, v níž na argumenty typu - za kolik měsíčních platů si koupí auto dělník u nás a u nich - odpovídal v teoretické rovině, kde studenty pokaždé rozmetal, si jeden student povzdychl: „Já vím, že mám pravdu, ale on mě stejně vždycky ukecá." Už jsem o tom mluvil, tady prostě chybí jiné světonázorové proudy: kdyby je ten student znal, tak tomu dogmatikovi nedal šanci. Ale na půdě jen marxismu-leninismu i ta prostá pravda, že se ten západní dělník má desetkrát lip, ztrácí na své pravdivosti. Navíc ono je velmi těžké diskutovat s někým, kdo má úplně opačné názory. To je s někým, kdo má výchozí axiómy jiné nebo opačné. Já jsem jednou diskutoval v práci s kolegyní o svobodě podnikání. Razil jsem názor, že bez ní to nejde. A ona se postavila proti s argumentem, že přece to nejde, aby si každý dělal, co chce. Že to by se pak nadělala spousta chyb, na něž by společnost doplácela. Tudíž je nutné, aby to někdo řídil. A co máš na to říct? Nezbývá ti, než proti jednomu axiómu postavit jiný. Její axióm zní, že jednotlivec je blbec, a proto ho musí řídit kolektiv. Můj axióm zní, že pokud jsou jednotlivci blbí, tak kolektiv složený z blbců je tuplované blbý. A tudíž nezbývá, než přenechat iniciativu tomu jednotlivci (a doufat, že snad přece jenom není tak blbý), a to i v tom, do jaké míry se dohodne s ostatními na pravidlech, která budou všichni respektovat a jimž se dobrovolně podřídí. A že se jednotlivec mýlí nebo že krachuje? No ježíšmarjá, to je dobře. Ať se mýlí. Ať krachuje. Tím se přece učí, že takhle už ne. A ten, kdo zkrachuje, už další šanci 85 [pageend87]zase něco zkazit nedostane. My chceme omyly. My chceme bankroty. Je to pořád lepší, než když to takový socialistický trouba kazí do důchodu, aby na závěr dostal řád práce. A ten systém schovává jeho krach pod pokličku všelijakých těch přídělů a dotací, ukazatelů a plánů. A znovu opakuji: na poli marxismu (leninismu) tyto argumenty neplatí. Ty pocházejí z jiných myšlenkových směrů. A to je naše generační slabina, že ty jiné duchovní proudy neznáme. Dokonce velmi vážná slabina. Protože my se sice shodneme, že to tady jde od deseti k pěti, že za Západem čím dál víc zaostáváme, ale když někdo přijde s tím, že k ozdravění jsou nutné bankroty, nezaměstnanost, nerovnost, tak většina bude křičet, co je to za nesmysl, to přece nemůžeme připustit. A. L: Z vysoké školy si pamatuji jednu základní poučku marxistické teorie, kterou nám tehdy vtloukali do hlavy: idealističtí filosofové se mýlí, neboť vycházejí z předpokladu, že člověk zůstává ve své podstatě nezměnitelný se všemi klady i zápory. Naopak pravdu mají materialističtí a marxističtí filosofové, kteří tvrdí, že člověk je změnitelný a že teprve socialismus zrodí nového komunistického člověka. Tady stojíme u zrodu nebezpečného operování s ideálem, s něčím, co je uloženo někde před námi a o co je třeba stále usilovat. Ve dvaceti letech jsem nechtěl jít do rozporu s touto základní premisou. Už právě proto, že jsem byl vychovaný v určitém myšlenkovém proudu. Atak jsem si říkal: ano, opravdový socialismus je teprve před námi. Je tedy třeba obnovit tu pravou a nezfalšovanou tvář socialismu. Tahle myšlenka se mi z pochopitelných důvodů ztotožňovala se socialismem s lidskou tváří a s představiteli roku 68. Oni ji přivedli na svět, oni ji nemohli uskutečnit. Tím jsem se octl v bludném kruhu: záchrana a východisko je v naplnění ideálu, který je ovšem utopií. Vůbec 21. srpen 1968 vnesl do mé hlavy zmatek. Namísto aby lidem mé generace udělal ve věcech jasno, odsunul řešení základních otázek o kus dál. Tím, že došlo k násilnému přerušení obrody socialismu, zůstal v našem vědomí zasutý obraz realizovatelného socialismu. A všechno, co následovalo, jsme vždycky posuzovali prizmatem neuskutečněného ideálu. A neptali jsme se po podstatě tohoto ideálu, nebo zda je vůbec uskutečnitelný. Jeho hodnoty nám zosobňovali naši otcové absolutní měrou. Tím, že byli poraženi, stali se morálními autoritami a vzory naděje a správné orientace. Proto jsme v polovině 70. let tolik váhali s ústupky. Málokdo je hodlal dělat, a když, tak v přítmí svého soukromí. Nakonec jsme kompromisy udělali asi všichni. Sice drobné, ale možná jich bylo víc, než jsme dnes schopni či ochotni sami sobě přiznat. V úzkostech, které na nás z reality doléhaly, nám dílčí kompromisy zůstaly coby jediné čestné východisko ze spletité situace, do níž jsme byli vhozeni bez vlastního přičinění. A v této přehršli drobných kompromisů jsme se, jak se mnozí domnívají, údajně utopili. Proto byl naší generaci přisouzen, po mém soudu neprávem, přívlastek „ztracená". Já si myslím, že nejsme tak docela „ztracená generace", spíš generace ZPOŽDĚNÁ. To je to slovo, které nás charakterizuje výstižněji a celistvěji. Jsem přesvědčen, že my se teprve projevíme. 86 [pageend88]Je to jen otázka času. Dospívali jsme v době zamrzlých společenských vod. Nic nemělo smysl. Všechno nadějné se hroutilo pod tlakem oficiální stupidity. Cokoli pozitivního bylo ihned rozmetáno ideologickými důvody. V takových podmínkách snad ani nebylo možné skutečně dozrát. Když mně bylo čtyřiadvacet let, potřetí zavřeli mého otce. A otcovský vzor sehrál svou roli i v tomto případě. Nějakým způsobem, dnes mně už naprosto cizím, jsem cítil magickou přitažlivost kriminálu. Uvažoval jsem trestuhodně povrchně. Vytvořil jsem si zcestnou představu, že skrze otevřený odpor a uvěznění vede jediná správná cesta. Přemýšlel jsem jednoduše a přímočaře: černobílé uvažování u mne opět zvítězilo. Dnes se na kredit bojovníka a demonstrativního hrdiny jednoduše vykašlu. Což neznamená rezignovat. Pouze hledat jiné způsoby řešení. Jenže jaké? V tomto směru nás těžce poznamenala mrtvolná 70. léta. Tehdy veškeré životní naděje a perspektivy vypadaly bezútěšně. Celý východní blok, přidušený Brežněvovou doktrínou, vypadal jako obrovský monolit, kterým jen tak něco nehne. Heslo „Se Sovětským svazem na věčné časy" bylo nejcharakterističtějším produktem té doby. Vyjadřovalo naprostou nehybnost. Ono všechno vypadalo „na věčné časy". Nevědělo se kudy na to. Režim v sobě neměl de facto žádné skuliny. Tenkrát jsem nabyl přesvědčení, že režim se individuálním odporem porazit nedá. Když jsem uvažoval o skulinkách v režimu, stále znovu mne napadalo vřadit se do oficiálních struktur a tam prosazovat podle vlastního přesvědčení ta nejlepší řešení. Mám už takovou vadu: vždycky jsem svůj život spojoval s oficiálními strukturami. Vím, že to byla a je má bezmezná naivita. Ale těžko jít proti vlastním pocitům, které mne vždy varovaly dostat se na pozici vyřazeného. Proč tomu tak bylo, nedokáži přesně říct. Snad to byla osobní potřeba jistot a pevných vazeb. Vím jen, že tahle platforma byla pro mne velice podstatná. Čím víc jsem se však vyřazení bránil, tím neodvratněji jsem se mu přibližoval. Vždyť všechna má působení od maturity skončila fiaskem. Nakonec jsem zůstal vyhozený z kola ven. A že jsem měl tendence stát pevnýma nohama uprostřed kruhu, dokazuje skutečnost, že jsem se stal na fakultě předsedou ročníkového kruhu SSM. Byl jsem jím ovšem asi jen dva měsíce. Pak mě pochopitelně vyrazili. A udělali dobře. J. Š.: Rozhodně platí to, že jsme generací zpožděnou. Důvod vidím zejména v tom, že v nadosobním přesahu, ve sféře veřejné nebyla sebemenší možnost dělat něco smysluplného. Možné bylo jen smyslupně žít v životě osobním, tady však přesah do politiky, kultury, do občanské sféry byl prostě vyloučený. Zde se usadila ona naprosto stupidní všemoc totalitního zřízení a jakoukoli snahu o něco smysluplného umrtvovala. Vše nadosobní se mohlo orientovat někam mimo, tam totalita tak účinně zasáhnout nemohla, to však už byl v podstatě skok do sféry disentu. Dlouho se ale o disidentské sféře mluvit nedalo. Tehdy takový skok byl rovnou do kriminálu. Až Charta za cenu velkých obětí vytvořila jakýsi miniprostor pro občanskou iniciativu. Čas od času sice totalitní obr mezi chartisty hrábnul, několik jich zavřel, přesto většinu nechal být, a tak jistá šance přežít tu byla. 87 [pageend89]V každém případě pokus o nadosobní přesah založený na tom, čemu člověk věří, co přirozeně chce, znamenal okamžité disidentství. A pokud člověk neměl odbojnou náturu, tak si na celý přesah nechal zajít chuť a žil, jako by jej nebylo. To neznamená, že nečetl knihy, nechodil na výstavy, do kina, do divadla. Byl to však jen pasivní konzum zbytků kultury, které ještě přežily, ne ale přesah v pravém slova smyslu. Tedy život s druhými v obci, v kulturní sounáležitosti. Stalo se, že jsme žili v soukromí mezi sebou. Ani to však nebyla vysloveně negativní záležitost, i když to s sebou přineslo to, že jsme v politicko-občanském smyslu opoždění. Ale my jsme tehdy hledali způsob, jak přežít tlak totalitní moci. Jak odolat všem těm stupidním totalitním únavákúm, kteří se neustále odevšad rojili a pořád na nás něco chtěli, něco si vynucovali, nudili a unavovali. Ona ta resistence vůči světu oficiální blbosti měla svůj zajímavý sociologický dopad. Vznikaly relativně uzavřené party v rozsahu dvaceti až třiceti lidí. Ti lidé si v průběhu času vzájemně ověřili, že si mohou věřit. Získali jakési společenské osvědčení. Zejména bylo nutné, aby všichni měli stejný vztah k oficiální moci, protože existovalo stále mnoho lidí, kterým oficiální stupidita nevadila, nebo s ní dokonce souhlasili. A takoví lidé byli prostě nepřijatelní. V těhle partách, které mají něco společného s Lévy-Strausseho mikrosolidaritami, se přežívalo, v nich se žilo s druhými. Byly takovým miniprostorem, v němž se dalo žít s částečným nadosobním přesahem. I když to byla pouhá náhražka plnokrevného občanského života, bylo to alespoň něco. Lidé, kteří nezapadli do žádné par- ty-mikrosolidarity, byli vydáni na pospas ohlupující moci, a nezbývalo jim, než podlehnout nebo zcela zalézt do svého soukromí. Člověk je společenský tvor a bez nadosobního přesahu dlouho nevydrží. Ty party byly takovým kompromisem mezi potřebou nadosobního přesahu a minimálním prostorem k němu. Tlak oficiálního světa se uvnitř party snižoval na minimum. Bylo to kromě jiného i tím, že uvnitř party se takřka všechno zlehčovalo nebo převádělo do absurdní polohy. Téměř všechno bylo důvodem k zasmání. Zejména pak stupidita moci, která denně dodávala materiál k zesměšnění. To byla naše obrana. Nic nebrat vážně. Protože kdyby člověk bral vážně realitu 70. let, tak by se prostě zbláznil. Život jsme pojímali jako grotesku, jako sérii gagů, na jejichž konci jsme se váleli smíchy. Když si člověk vzpomene na všechny ty schůze, hlasování, formální diskuse, závazky, brigády, aktivity, na celý ten komplex zcela vyprázdněného, formálního, rituálního jednání, které odporovalo lidské přirozenosti, tak se diví, jak jsme to mohli vydržet. Jak to že jsme se nevzepřeli. A v tom absurdním humoru je odpověď. Díky tomu, že jsme oficiální blbosti nebrali vážně, tak ony k nám nepronikly. My jsme to jaksi dávali do závorek jako takovou podrealitu. A to bylo možné právě v partě, v hospodě, kde jsme se tomu vyřehtali, a ono to jakoby nebylo. Těch rituálů jsme se účastnili, protože jsme chtěli studovat nebo mít dobré zaměstnání, ale váhu jsme jim odebírali tím, že jsme to zesměšňovali. A to včetně sebe sama, protože i naše účast v oficiálních rituálech byla směšná. Leckomu se tento přístup může zdát nemorální. Asi to tak bude, ale takový byl náš život. S tím nyní nic nenaděláme. Dalším už méně příjemným rysem uvedených part bylo to, že byly relativně 88 [pageend90]hodně uzavřené. Řekl bych, skoro až nepřátelské vůči všemu cizímu. Byli jsme v těch partách uzavření, a nic a nikdo jiný nás vlastně nezajímal. Svět mimo partu jako by skoro neexistoval. Takže cíl režimu, isolovat lidi po horizontální linii, se víceméně takto dařil. Lidé se shlukovali do malých společenství, takových minighett, a mimo ně už odmítali fungovat. Mně na 70. letech připadalo nejhorší to, že se vlastně vědělo, že to, co se zavádí, je nesprávné, hloupé a nesmyslné. Že už se to jednou naprosto neosvědčilo, že to vedlo k úpadku. A všichni to věděli, včetně většiny těch, kteří patřili k režimu a zaváděli to tady. Ono se to vyzkoušelo v brutální podobě 50. let, kdy to bylo spojené s vraždami a zavíráním a kdy to proběhlo jako takový krutý sen, a už tu byl Chruščev, 20. sjezd, rehabilitace, a společnost si vydechla „zaplať pánbůh, že to máme za sebou". A nikoho v té chvíli nenapadlo, že si to zopakujeme ještě jednou, sice bez těch vražd a masového zavírání, ale o to déle. Komunistickému totalitarismu nejde jen o vnější politické a občanské svobody. On chce toho člověka celého, včetně jeho vnitřku, jeho duše. To je stejné v 50. i 70. letech. V 70. letech odpadly ty vnější krutosti, ale to hlavní, to znásilňování lidských duší, to zůstalo. Oni dobře věděli, proč nás nutí do těch formálních rituálů. Totiž aby se člověk podílel na něčem tak formálním a nesmyslném, jako byly ty jejich schůze, brigády, průvody atd., tak se musel vzdát svého rozumu, citu i vůle. Neboť rozum mu říkal, že je to blbost, cit mu říkal, že je to odporné, a vůle mu říkala, aby to nedělal. A on to dělal, k čemuž potřeboval vzdát se všech atributů, které ho utváří, tj. rozumu, citu a vůle. My jsme se tomu bránili zmíněným zlehčováním, ale stejnak to nebylo ono. Prostě jsme se na těch absurditách podíleli, protože jsme chtěli žít, a ten kus duše jsme jim upsali. A. L: Když se psal rok 73, bylo nám dvacet. Nejodpornější roky, jaké si pamatuji. Veškerá iniciativa šla do prázdna. Rodil se SSM a na něm se lámal chleba. Vím, jak se to tehdy posuzovalo ve třídě na gymplu. Pamatovali jsme si náladu z roku 68 a 69, pamatovali jsme si pohřeb Palacha, účastnili jsme se stávek, nechtěli se učit ruštinu. Nakonec nás všechny stejně realita převálcovala. Přestalo se stávkovat, Palach se pohřbil, ruština zůstala povinným předmětem. Přišlo SSM a přihlášky na vysokou školu. A tam jsem najednou začal cítit, jak se kolektiv začíná proměňovat a atomizovat. Původní nadšení z prváku a druháku postupně vyprchalo a všichni začínali „soukromničit". Skončilo to tím, že jsme se vzájemně vyhýbali. Byla to zvláštní situace a doba takových uhýbajících pohledů. Nevím, jestli se mi to daří přesně pojmenovat, ale ten pocit mám dodnes v sobě. Je příliš živý a nezapomenutelný. Pamatuji si, jak jsme po chodbách kolem sebe tak nějak divně proklouzávali. Najednou jsme přestali být kamarádští. Celkový styl našeho jednání nasadil zvláštní tón smlčeného kompromisu. Bylo vidět, že jsme někde udělali ústup. Jistě, v patnácti letech s námi nemohl nikdo hnout. Ale těsně před maturitou při cestě tramvají ze školy člověk vycítil, že jedes někým, s kým mu není příjemné se setkat. Prostě došlo k přerodu v třídním kolektivu. Všichni jsme těkali očima, byli nervózní a neupřímní. Důvodem určitě bylo kompromisy zatížené svědomí. Protože tehdy nepřicházelo SSM 89 [pageend91]v úvahu. V tomto směru jsme byli strašně radikální a nekompromisní. Nakonec jsem v SSM skončil taky a našel si důvody, proč tam vstoupit. Formální důvod jsem sám před sebou přebil nějakým vyšším mravním důvodem a ospravedlňujícím smyslem. Musel jsem ve svém soukromí najít opravdový důvod, proč tedy do SSM vstupuji. Tím se mi dostalo možnosti studovat na vysoké škole. Bylo samozřejmě absurdní, že chtít studovat znamenalo prohřešek, který bylo nutné něčím vykoupit. Musel jsem ho vymazat, protože jenom grázlem jsem zůstat nechtěl. Tak jsem si vytvořil aspoň trochu smysluplný program. Mezi spolužáky na fakultě jsem měl obrovské zázemí. Stal jsem se předsedou ročníkového kroužku SSM. Snad proto, že jsem se projevoval nejautentičtěji. Osobně cítím, že co jsem dělal, bylo pravdivé a nebyly to fráze. Prostě jsem se projevoval jako živý člověk. Už jenom způsobem kladení otázek se člověk odlišil a dal najevo ostatním, že je autentický, živý a pravdivý. Dneska trochu kroutím hlavou nad svou tehdejší naivností. Ale co se dá dělat. Takhle to bylo a nejde to jen tak ode- stát. J. Š.: Mluvil jsi o těch lidech, kteří jaksi nedostáli mravnímu imperativu, který jsi vyznával. Já bych chtěl nyní mluvit trochu za ty lidi, kteří mravně neobstáli. Kteří uhýbali očima, když potkali mravně zdatnější. Já jsem byl z rodiny reformních komunistů, otec známý žurnalista, matka spisovatelka. Oba byli po roce 1968 vyloučeni z KSČ a pronásledováni. Přesto se mi, na rozdíl od jiných podobných případů, podařilo dostat se na vysokou školu. Tam jsem vstoupil do SSM, což byl můj první a snad i poslední mravní ústupek. Dostudoval jsem a zařadil se mezi konformní většinu. No a tehdy jsem začal potkávat svého známého Ivana Kyncla, který byl z podobné rodiny a který nejenže se nedostal na vysokou školu, ale který se rozhodl sdílet osud svých rodičů a stal se disidentem. Když jsme se potkali, tak on na mě začal chrlit informace, koho zase zavřeli, u koho byla domovní prohlídka, koho zase vyhodili z práce. A já jsem měl zase hlavu plnou takových těch normálních věcí, kterými žije většina lidí, jako ženské, fotbal, kam pojedu v létě, kam půjdu večer do hospody. A tyhle věci, to pronásledování disidentů, to mně bylo vzdálené. Bylo mi těch lidí líto, odsuzoval jsem režim za to, že je pronásleduje, ale bylo to pro mě jako z jiné planety. Musím říci, že on mi vždycky přišel hrozně nevhod do cesty. Vůbec jsem neměl radost, když jsem ho potkal. Ne kvůli němu osobně, naopak byl velice milý a zábavný. Ale bylo to kvůli tomu, že mi připomínal, že jsou věci, které jsou jaksi povinností nás všech, ale že my na ně kašleme, že o nich nechceme vědět. Ty věci, to byl občanský přesah, odpovědnost za společnost, v níž žijeme. A protože jakýkoliv občanský přesah se tehdy velmi přísně trestal, tak jsme na něj raději zapomněli. A tihle pronásledovaní lidé, disidenti, nám to připomínali. A proto jsem ho potkával nerad, proto jsem se necítil dobře ve společnosti disidentů. Nevědomky totiž poukazovali na jistou moji nedostatečnost. Vnášeli mi do života problémy, které jsem odsunul z dohledu. 90 [pageend92]A. L: Jenže pro převážnou část společnosti neznamenal život jenom pronásledování zavírání, vyhazování z práce. Ta společnost přece také normálně žila. Proto se mi zdálo přepjaté moralizování disidentů tak trochu nepatřičné a absurdní. Nezavírám oči před pronásledováním nevinných lidí. Obecně a lidsky zhodnoceno je jistě převaha na jejich straně. Ale tehdy v 70. letech panovalo takové nezdravé rozdvojení. Jedna část společnosti nechtěla vědět o existenci druhé, přičemž jsem přesvědčen, že tuto společenskou schizofrenii podporovaly svou mravní nadřazeností také disidentské struktury, a důrazem na morální čistotu jen posilovali vlastní výlučnost, a tím znásobovali již tak výraznou společenskou izolovanost. Tenhle extrémní postoj mně nikdy nevyhovoval. Nikdy jsem nebyl příznivcem velkých mravních gest. Vždycky mně to připadalo tak trochu deformující. Jako neúplná, dílčí a malinko falešná výpověď o tomto světě. Výsledkem této deformace bylo, že člověk, který studoval na vysoké škole, se musel stydět za jakousi výlučnost a privilegium. Atmosféra přímluv a protekcí prosákla pochopitelně i mezi lidi mravně bezúhoné, kteří se tak stali terčem podezření z jakéhosi spolčení s režimem. Hloupost. Jen běsy té doby. Já jsem žádné výčitky svědomí nikdy necítil. Svou vůli studovat jsem prostě nepovažoval za nějaký mravní prohřešek. Byla to přece volba o mé existenci. Já za minulost i obludnou současnost této země nehodlal, a ani nemohl nést jakoukoli odpovědnost. Já jsem chtěl žít svůj vlastní život. Proto jsem nikdy před nikým pohledem neuhýbal. J. Š.: 70. léta bych charakterizoval jako dobu lámání charakterů. Režim vytvořil takové mechanismy, které lidi nakonec dostávaly do jedné modelové situace, v níž občan za to, co mu mohl poskytnout jenom stát, jako studium, místo, služební postup, zahraniční cesty apod., musel obětovat něco svého charakteru. To jest, aby se člověk dostal na školu, musel do SSM. Aby mohl postupovat v práci, musel do strany. Na jedné straně byly věci, které měl stát pod palcem - studium, postup, služební cesty, cestování atd.-, a na druhé straně byly ty jejich rituály - brigády, schůze, průvody, společenská aktivita, nástěnky, členství v organizacích atd. Jestliže jsi chtěl něco z té první strany, ptali se tě okamžitě, co jsi pro to udělal na straně druhé. Jak jsi na tom politicky, soudruhu? A tohle bylo vybudováno dokonale. Člověk se tomu nemohl vyhnout. Vždy ho nakonec čekala volba: buďto se ohnu, a dostanu něco, co mi jinak přirozeně náleží, a nebo se neohnu, a nedostanu nic. Pro nás takovou základní křižovatku představoval Svaz mládeže. Na gymná- siu začalo dělení na ty, co vstoupili, a ty, co nevstoupili. My jsme tvořili kolektiv, který se formoval událostmi okolo smrti Jana Palacha, okolo studentských stávek a vůbec těch událostí roku 68 a 69. To v našem kolektivu vytvořilo určité normy. A jednou z těch norem bylo, že vstup do nově vzniklého svazu mládeže je nepřijatelný. Každý, kdo vstoupil, byl ostatními odsouzen, a v jistém smyslu se tím i vyřadil z kolektivu. Na vysoké škole to už bylo jiné. Gymnasiální kolektivy se rozešly, platnost morálních norem, které v nich vznikly, postupně začala slábnout, protože chyběl dohled kolektivu a odpovědnost k druhým. Odpovědnost 91 [pageend93]k sobě samému, jak se ukázalo, nestačila, a do SSM se začalo na vysoké škole houfně vstupovat. Byly výjimky, ale vzácné. Po nás se už vstup do SSM stal ru-‘ tinní záležitostí. Lidé o pět let mladší než my už vstup do SSM vůbec nevnímali jako nějakou morální újmu. Oproti tomu vstup do komunistické strany byl, je a asi i zůstane takovou morální křižovatkou. Obecně se to vnímá tak, že kdo vstoupí do strany, přijímá na sebe odpovědnost za to, co tu režim dělá, a navíc že tím vstupem vyjadřuje souhlas s režimem. Mezi mými přáteli se dokonce má za to, že by slušný člověk do strany vstupovat neměl. Já sám mám mezi svými kamarády také straníky. Nevadí mi, že jsou ve straně, a myslím si, že jestli to někomu vadí, tak jsou to právě oni sami. Prostě jejich svědomí se s tím nedokáže vypořádat. Lidé často vstupují do strany se zdůvodněním, že čím víc bude ve straně kvalitních a slušných lidí, tak tím větší je šance na změnu strany k lepšímu. Tak tuhle teorii dávno neberu a většina mých známých také ne. Vstup do strany znamená velké výhody především pro inteligenci. Dělník po vstupu do strany zůstane i nadále dělníkem, pokud se třeba nechce stát placeným funkcionářem ROH. Ale takového technika, projektanta nebo lékaře čeká postup do řídících funkcí, zahraniční stáže apod. V některých případech je se vstupem do strany spojen i odborný a profesionální růst. Tak je tomu často v zahraničním obchodě, v medicíně nebo ve výzkumu. V takových případech je třeba se na vstup do strany dívat přece jenom s větším pochopením. Já jsem měl vstup do strany vyřešen od začátku. A proto mě tenhle problém nikdy nevzrušoval. Když za mnou komunisté přišli s nabídkou, abych vstoupil, tak jsem jim řekl, že by se mnou kluci na fotbale nemluvili, zasmáli jsme se, a bylo to vyřešeno. Proto mně také nevadí, když do strany někdo vstoupí. Mě se ty jejich výhody netýkají. Ono je vůbec zajímavé, že nejzuřivěji na vstup do strany reagují lidé, kteří museli hodně bojovat, aby do strany nevstoupili. Oni to cítí tak, že ten, kdo vstoupil, vlastně získal ty výhody, které jim unikly tím, že oni sami nevstoupili. A to je žere. Dvakrát se mi stalo, že se na mne obrátil kamarád s tím, jestli má vstoupit do strany. Bylo to to klasické rozcestí, kdy na jedné straně se nabízely zahraniční stáže, služební cesty na Západ, kandidatura a docentura, postup, pakliže vstoupí, a na druhé straně celoživotní práce řadového výkonného pracovníka bez nároku na nic. Mě to vždycky zaskočilo, protože nemám odvahu v téhle věcech lidem radit. Všelijak jsem se vykrucoval, ale oni chtěli radu. Nakonec jsem oběma řekl, ať vstoupí. Protože, pokud by ten člověk měl být do konce života otrávený tím, že jeho schopnosti jsou nevyužity, že ho přeskakují mladší, kteří nemají tolik skrupulí, tak potom ať vstoupí, nebo jinak prožije nešťastný život. A odnese to i jeho rodina, protože jeho trvalá nenálada se musí do rodinného života promítnout. Vstoupit, nebo emigrovat. Emigrovat tam, kde pro kariéru není nutné být členem nějaké strany. Také jsem jim hned ale řekl, aby nepočítali s tím, že budou bůhvíjak spokojení. Namísto nespokojenosti s vlastní seberealizací nastoupí nespokojenost morální. Prostě to svědomí, pokud ti nezakrnělo, neošálíš. 92 [pageend94]A. L: O KSČ jsem nikdy neuvažoval. Ale připadá mi, že jsem své rozhodování měl nesouměřitelně jednodušší. Nikdy jsem ani před takovou volbu nebyl postaven. Proto se nechci morálně nadřazovat nad straníky, protože nevím, jaké důvody je do strany přivedly či proč uvízli v jejích sítích. Řekl jsem si, že otázka členství ve straně je výhradně soukromá záležitost, a nehodlám napříště lidi kádrovat a posuzovat skrze tento fakt. Dokonce jsem přesvědčen, že v KSČ je řada slušných lidí, kteří dělají spoustu dobré a prospěšné práce. Potvrdil jsem si to letos v lednu, kdy se mi na petici podepsala i řada straníků. A podepsala to nejenom z důvodů lidských, ale i politických. Protože si uvědomili, že jednat s lidmi prostřednictvím obušků a mlátit je jako dobytek prostě nelze. Aspoň za tuto odvahu je třeba mít k těmto lidem sympatie, když ne zrovna úctu. Proto já osobně jsem k členství ve straně víceméně tolerantní. J. Š.: Charakteristika disidenta platná v 70. letech dnes už víceméně neplatí, protože dnes se zaktivizovala velká část společnosti, takže už chybí rys té isolo- vanosti, kterou s sebou tehdy disidentství neslo. Tehdy koncem 70. let být disidentem znamenalo vyhraněnou životní cestu. Všechny problémy a nejistoty se podpisem Charty, ať už v pozitivním nebo negativním smyslu, vyřešily. Člověk se postavil jednoznačně a otevřeně proti zlu, které tady tehdy vládlo. Odpadly ty naše věčné výčitky svědomí, že jenom po straně reptáme, ale nic proti tomu neděláme. Současně to člověku v negativním smyslu vyřešilo profesionální problémy: byl vyhozen k podřadné práci. Společensky byl ten člověk také vyřešen, protože normální lidé se báli se s ním stýkat, nebo se ho stranili, protože byl pro ně určitou výčitkou. Ne všichni samozřejmě, ale většina ano. Takže nakonec mu nezbývali zase než ti stejně postižení. A nakonec on sám tíhnul spíš k lidem stejného osudu. Ono to není nic příjemného nic nesmět a poslouchat jiné, jak je práce baví nebo jak se zrovna vrátili z Francie. Mně se na tuto životní stezku nechtělo. Nechtěl jsem obětovat práci, která mě bavila, nechtěl jsem přijít o cestování ani o společenské postavení. Nic z toho jsem nechtěl dát na oltář boje za pravdu a proti bezpráví, boje, jehož výsledky byly přece jen příliš malé na oběť, kterou vyžadoval. Obdivuji osobně ty lidi. Domnívám se, že bez nich bychom dnes nebyli v odporu proti režimu tak daleko. Ale moje cesta to nebyla. A. L: Myslím, že zdravé pochybnosti o sobě samém jsou pozitivní stránkou a kořením existence. Lekalo mě disidentské přesvědčení, že přísnou distancí od režimu jako by své problémy jednou provždy vyřešili. Vadilo mně, že nebyli schopni o této pravdě také trochu pochybovat. Já jsem se s tímto postojem nikdy nedokázal ztotožnit. Čtyřicet let socialismu je dobou neustálého přihlašování se k nějaké ideji, splývání s kolektivem nebo hnutím. Takže je-li nám něčeho třeba, pak si myslím, že schopnosti odlišit se od celku. Skutečná individualita musí stát sama. Řeči o tom, že by se člověk měl veřejně postavit proti režimu, jsou naprostý nesmysl. Umění odlišit se může člověk dokazovat na každém kroku. V soukromém životě, v práci, mezi přáteli, všude. Myslím si, že veřejné při93 [pageend95]hlášení se k Chartě a proti režimu není přece to podstatné a rozhodující, co je třeba dělat. Jsem přesvědčen, že svou každodenní činností a existencí můžeme dokázat víc než prázdným transparentním postojem. Na druhou stranu existuje něco jako potřeba shluku. Pocit vyřazenosti člověka nakonec dovede k vytváření jakýchsi alternativních struktur, ne nepodobných těm, odkud byl krátce předtím vyobcován. A tak se stane, že ti společensky vyřazení si vytvoří svou vlastní pospolitost v malém. V takovém činu je notná dávka potřeby s něčím se identifikovat. Nalézt se, mít někde své pevně dané místo. A zároveň, když se vyřazuji z jednoho celku, musím tomu druhému dodat vážnost, oprávnění a smysl. Ztělesňuje-li jedna strana zlo, musí nutně ta druhá ztělesňovat dobro. A pak zbývá jen se chytnout za ruce, abych použil obrazu jednoho amerického historika. Ten popisoval studentské revolty na konci 60. let, kdy statisíce studentů protestovaly před univerzitami a zpívaly své hymny, jako „Dejte šanci míru" od Johna Lennona, a držely se za ruce, kývaly se a skandovaly: „Ruce spojíme, a zvítězíme". A Charta měla na počátku asi podobný pocit: když se spojíme, tak automaticky zvítězíme. Jenže příběh pokračuje dál, takže vznikla absurdní situace, jak nám ji popisuje americký historik, a to když uprostřed presidentského období Ronalda Reagana, někdy v letech 1983-84, sedělo před univerzitní budovou na betonu pět studentů (slovy pět) a zpívalo heslo z 60. let: „Ruce spojíme, a zvítězíme!" Tahle situace má pochopitelně značnou příchuť směšnosti: Je to jakýsi karneval o malém počtu účastníků. A právě Charta mně představovala v době svého vzniku oněch pět smutných postav, které proti režimu stojí zcela osamoceny, a nemají vlastně žádnou šanci. Je však třeba objektivně přiznat, že od té doby situace doznala značných změn. Za více než deset let získala Charta prestiž i významný mezinárodní kredit. J. Š.: Já bych chtěl jenom připomenout jistou neadekvátnost citových prožitků u některých disidentů. Oni byli ohroženi režimem, nevěděli, co s nimi bude, a to je semklo a vytvořilo obrovské vzájemné citové sepětí. Ten společný zlý osud, který v zájmu dobré věci sdíleli, ta společná oběť ty lidi sbližovala víc, než je normální. Ti lidé se osobně nepoznali tak, aby k sobě mohli cítit takové sympatie, ale pocit společného ohrožení pro dobrou věc v nich ty sympatie vyvolával. Pamatuji, jak jsi mi vyprávěl o osudu s tvým tátou. Dostal tehdy tři roky a ty jsi bezprostředně po procesu zjistil, že shromáždění disidenti jsou daleko víc zdrceni než ty, vlastní syn. To je charakteristické. Pro normálního člověka je to těžko pochopitelné, ale je to výsledkem nenormálních poměrů, v nichž disidenti byli nuceni žít. A. L: Otec píše v pamětech, že vánoce strávili se svými nejbližšími. Přijeli Rumlovi, Fajtlovi, přijela Otká, prostě přijela celá rodina. Já jsem skutečně při soudních přelíčeních s otcem cítil, že venku před soudní budovou čeká celá jeho velká rodina. Tyhle zážitky ve mně samozřejmě výrazně posilovaly už beztak zakořeněnou odstředivou tendenci. Pryč od takových velkých rodin. Několikrát 94 [pageend96]jsem navštívil byt jednoho přítele-významného disidenta, u něhož se scházela špička Charty na čaj. Když jsem vstoupil, připadal jsem si jako v kremační síni. Tam si před obřadem všichni pozůstalí kondolují, pouze je třeba někam položit květiny, což se zde rovnalo lístečku se vzkazem. Lidé seděli a posílali si po místnosti vzkazy na papírku. Příjemce pak na autora přes celou místnost šibalsky pomrkával a podle charakteru zprávy mu kýváním hlavy odpovídal bucf ano, nebo ne. Já jsem byl mezi nimi nová tvář, kterou ještě nikdo neznal, a šuškandou se posílala zpráva, kdo vlastně jsem. Zprvu jsem viděl zamračené, opatrné pohledy, a když se k dotyčnému dostala informace, že jsem syn prominentního vězně, objevilo se vstřícné kývání hlavou a přátelská gesta. Všichni mě chytali kolem ramen a plácali po zádech. Každý vyslovoval politování nad osudem mého otce. Pak přišel zdvořilostní dotaz, jak vlastně žiju, jak se mi daří, a protože jsem odpovídal, že dobře, vzbuzovala má odpověď jisté podezření. Když se nakonec zeptali, co dělám, kde jsem vlastně skončil, ve které kotelně topím, a já odpověděl, že studuji na Karlově univerzitě, nastaly těžké rozpaky, po nichž následovaly maximálně ještě dvě zdvořilostní fráze a pak už se dotyční jenom otáčeli a já pocítil z jejich strany chlad. Nabyl jsem dojmu, že tady je něco v nepořádku, že do téhle rodiny prostě nepatřím. Situace se změnila, když mě vyloučili z fakulty. Najednou jsem začal být tím správným klukem, protože jsem se konečně mohl zařadit do velké rodiny vyvržených. Ale to byl velký omyl. Toto byl moment, který mě od „rodiny" ještě víc oddálil. Pamatuji si, že když jsem po vyloučení ze studia opět přišel „na čaj", byl jsem objímán kolem ramen a poplácáván po zádech jako při prvním setkáni. Tehdy jsem pochopil, že moje cesta je víceméně cestou osamocenosti a individuálního hledání. A že jestli chci nějak existovat a řešit svůj vlastní osud i s prohrami, které přijdou, pak jedině sám za sebe. Dost možná, že bych potřeboval dostat od režimu pořádně do držky, abych si uvědomil, jak vzácná je síla podpory a soudržnosti kolektivu. Ale já si přesto myslím, že bych o to nestál, aby mne poplácávali po ramenou a vyzdvihovali jako hrdinu. Byl bych rád, jestli ten úder od režimu přijde, abych ho vydržel, a to sám za sebe. Možná můj extrémně vypjatý individualismus je důsledkem otcovy kolektivistické výchovy. Těžko říct. Ale někde tady jsou toho kořeny. Dosud se snažím držet se slov Gustava Flauberta z jeho Dopisů, které tolik obdivuji. Mockrát mně pomohly, když jsem byl v úzkých nebo na rozpacích, či nevěděl jak dál: „Ty velké dítě! Buď trochu moudřejší a nevšímej si svých bližních, vykašli se na jejich názory, na jejich povídání a dokonce na jejich úctu. Jen tenkrát si zachováš klid a rovnováhu, když se budeš dívat na lidstvo jako na rozvětvenou společnost blbců a neřádů. Je příliš těžké zalíbit se všem lidem; stačí, když se zalíbíš sobě - na tom záleží, a není to vždycky tak snadné." Tím vším, co říkám, samozřejmě nekritizuji Chartu. Osobně mám k těmto lidem velkou úctu, protože bych řadu věcí, které dělají oni, vůbec nebyl schopen vykonat. Jejich činnost je bezpochyby pozitivní, absolutní. Se vznikem Charty ještě souvisí otázka undergroundu, který vlastně napomohl zrodu tohoto úctyhodného hnutí. Já osobně underground respektuji. 95 [pageend97]Beru ho však jako jev, jako kulturní a estetický proud, který existuje. Nicméně mému estetickému cítění nekonvenuje. A také rozhodně nepatřím k těm, kteří lidi z undergroundu považují za beránky boží a jakousi naději pro tuto společnost. J. Š.: Já myslím, že Havel i Patočka viděli v undergroundu víc než objekt nespravedlivého stíhání, který je nutno bránit. Oni v těch lidech viděli snad smysluplnou alternativu ke způsobu života běžných lidí, který v moderní společnosti dominuje a který vedl už ke dvěma světovým válkám a který dnes ohrožuje civilizaci jako takovou. Oni v nich viděli naději pro lidstvo. To že je cesta ze současného marasmu, představovaného konsumerismem, ničením přírody, vojenskými bloky atd. Právě to, že lidé z undergroundu odmítali zásadně životní způsob, který jim svět nabízel, a hledali jiný životní styl, tato existenciální revolta fascinovala svým způsobem Havla, Patočku, ale i další intelektuály, takže v ní spatřovali nadějnou cestu. Underground byl pro ně něco jako dělnická třída pro komunisty: avantgarda společnosti, která vyvede společnost z dnešního marasmu. Domnívám se, že existence undergroundu není nic nového. To tady i jinde existovalo v různých formách vždycky. Vždycky existovali na okraji společnosti lidé, kteří nebyli schopni z různých důvodů se zařadit do normální společnosti. A to včetně velkých umělců, kteří často inklinují k tomuto prostředí. Villon, Verlain, Rembaud, Jarry, to byli androši své doby. V tomto smyslu si myslím, že Havel i Patočka poněkud význam undergroundu přecenili. V kultuře je jeho význam, hlavně coby živné půdy pro kulturní tvorbu, veliký. Ale společenský význam, alespoň dle mého soudu, je právě takový, jaká je jeho pozice, a sice okrajový. A. L: Pochopitelně jejich styl a způsob života je pro běžného občana nevyhovující. Lidé potřebují mít pevný řád a pořádek, doma manželku, slušně oblečené děti, které ráno odejdou do školy, a oni do práce. Koneckonců taková je tradice, takový je svět, ve kterém žijeme. U undergroundu je totiž patrné ono nadřazování obsahu nad formu, tak důvěrně známé už z jiného scénáře. Opět forma není nic, jen měšťácký přežitek, a obsah je všechno. Jenže civilizace je postavena právě na vytříbeném citu pro formu. Tím nechci nikterak snižovat kulturní význam undergroundu. Pouze se snažím poukázat na přepjaté zdůrazňování obsahu. J. Š.: Tento problém formy a obsahu, vnitřku a vnějšku, na který jsme narazili už u komunistické nekulturnosti, je zasazen do širšího filosofického rámce. Člověk je bytost, která je charakteristická tím, že se druhým zjevuje. Ve zjevování sebe sama tkví podstata existence člověka. Když člověka rozpitváme, tak zjistíme, že nejenom to není hezký pohled, ale í to, že uvnitř jsme si velmi podobní, že uvnitř ve světě jater, srdcí a žaludků se ztrácí naše individualita. Teprve cesta ven, naše vztahování se ke světu, způsob, jakým se vztahujeme ke světu, teprve v tom se vyjevuje osobitost a jedinečnost a krása každého z nás. A já myslím, že 96 [pageend98]k tomu zjevování sebe sama patří kromě jiného i ty zdánlivě povrchní maličkosti, jako jsou oblečení, zdvořilost, vystupování, způsoby, takt, čistota, pořádek, útulnost našeho příbytku atd. Ale nakonec, to je můj názor. Oni došli k názoru, že tyto vnější věci jsou nepodstatné, a kladou důraz jinam. A mají na to právo, protože tím nikoho neomezují. A je barbarství, jestliže se někdo s jejich odlišností dokáže vyrovnat jen tím, že je pronásleduje. Kulturní a slušný člověk vždycky bude respektovat a hájit právo druhého na odlišnost (třeba extravagantní). A to je nakonec to, co Havel, Patočka a další udělali, když byl proces s Plastic People a s lidmi kolem nich. Hájili právo undergroundu na odlišnost. A. L: Když svět vyčerpal veškeré ideje a revolty šedesátých let byly poraženy, objevilo se undergroundové hnutí jako nadějná reakce na bezduchý a povrchní konzum, který nabízela bezútěšná 70. léta. Jako by se společnost potřebovala znovu nabít nějakým novým potenciálem, který by čelil všeobecnému pocitu zmaru. A právě underground byl v těch letech nejzřetelnější reakcí na onen konzumní způsob života. Léto 1989 SVĚDECTVÍ čtvrtletník pro politiku a kulturu Řídí: Pavel Tigrid 30, rue Croix-des-Petits-Champs, 75001 Paris, France 97 [pageend99]HORUS Revue pro filosofii, hermetismus a duchovní vědy * Uveřejňuje prvořadé dokumenty Nového Aeonu jako předbíhající publikace nejdůležitějších návodů a pokynů nové duchovní práce ohrožujícího se lidstva. Prastaré moudrosti, filosofie, mystika, magie, psychologie, esoterismus, přírodověda, náboženství, umění, politika — facety jediného briliantu — nebo barvy úplného spektra světla duchovního Slunce: časopis koncipuje tyto obory ze společného stanoviště. * HORUS soukromé nakladatelství a vydavatelství Martin Mrskoš adresa redakce: Pražákova 9, Brno, 61900 [pageend100]MYŠLENKOVÉ PROUDYXX. s t o LEt í O ZRADĚ PONĚKUD JINAK James Hillman (Výtah z přednášky) Co může být ve vztazích mezi lidmi horšího a odpornějšího než zrada? Jako věrolomné porušeni vztahu důvěry a oddanosti narážela zrada odedávna na odpor a spravedlivé rozhořčeni, a nepřekvapuje, že právě ona si mezi všemi lidskými poklesky vysloužila označeni „zla samého" (G. Marcel) nebo „zla páchajícího hřích na sobě samém" (J. Genet). Dodržovat dané sliby a závazky a nezklamat svěřenou důvěru se oprávněně pokládá za nezbytnou morální podmínku civilizovaných vztahů mezi lidmi v osobním i politickém životě. Zůstává nicméně smutným faktem, že navzdory našemu morálnímu odsuzováni tohoto zla a navzdory našim nejlepšim předsevzetím se nikdy nedokážeme zradě zcela vyhnout. Čas od času jsme ji náhle postaveni tváři v tvář, a to bud jako ti, co byli zrazeni, nebo jako ti, co sami zradili. Ke zradě, k niž došlo v okruhu našeho vědomého života, můžeme zaujmout zhruba trojí rozdílné stanovisko: Bud na spáchanou zradu jednoduše zapomenout - což se ovšem může stát jen za cenu vážného potlačeni vědomi a určité části našich životních projevů. Nebo pod jejím vlivem sklouznout na pozice moralismu, provázeného pocitem ubliženosti, sebelítosti a skálopevného přesvědčeni o vlastni bezúhonnosti, případně naopak upadnout do cynického pohrdáni údajně beztak odjakživa zkaženým světem, pohrdáni doplňovaného pocitem viny z vlastni „příliš slabé" lidské přirozenosti. Nebo se konečně můžeme pokusit, když už ke zradě jednou došlo, vyrovnat se s ni jako s něčím, v čem je pro nás ukryta možnost hlubšího pochopeni cizích i vlastních slabosti a z čeho můžeme vytěžit vyšší míru osobni autonomie, sebedůvěry a odpovědnosti. Jinými slovy, pokusit se i v této zavrženíhodné lidské situaci, jež přes veškerou morální výchovu, sociální reformy a utopické programy vždy znovu vtrhává do našeho života, nalézt určitý smysl, který by poukazoval k širším souvislostem vývojového procesu směřujícího k plnějšímu vědomi a k zralejší lidské osobnosti. Pokusem tohoto druhu je přednáška Jamese Hillmana, vůdčího představitele 99 [pageend101]jungovské archetypové psychologie (Betrayal, Guild Lecture No. 128, London 1964), v níž se autor zabývá problematikou zrady z hlediska archetypického vztahu Otec-Syn, opíraje se přitom o některé všeobecně známé mýtické obrazy tohoto vztahu. Nejzávažnějši myšlenky přednášky, v mnohém ohledu sice nesnadné, avšak zajímavé a podnětné, tu v poněkud upravené a zkrácené podobě podáváme. ANEKDOTA V jedné židovské anekdotě se vypráví, jak otec učil svého synka větší odvaze a samostatnosti tím, že ho nechal skákat ze schodů do své náruče. Postavil ho na druhý stupeň schodiště a řekl: „Skoč, chytím tě!" Chlapec skočil a otec ho chytil do náruče. Pak ho postavil na třetí schod a opět mu řekl: „Skoč, chytím tě!" Chlapec měl sice už trochu strach, ale protože otci důvěřoval, skočil - a opět dopadl do jeho bezpečné náruče. Tak to šlo dál, až ho otec nakonec postavil na nejvyšší schod a opět mu řekl: „Skoč, chytím tě!" Chlapec odvážně skočil, ale otec tentokrát ustoupil o krok, a chlapec, místo aby padl do jeho náruče, skončil na tvrdé podlaze u paty schodiště. Když se celý potlučený a s pláčem zvedal, řekl mu otec: „To ti dá za vyučenou. Nikdy nedůvěřuj žádnému Židovi, i kdyby to byl tvůj vlastní otec!" Tato anekdota, ponecháme-li stranou její zdánlivý antisemitismus, dokonale vystihuje elementární situaci zrady - se vší její tragikou, probuzenými vášněmi a výzvou lidskému vědomí vyrovnat se s jejími trpkými následky. KONEC RAJSKÉ IDYLY Zrada patří k těm lidským situacím, které se ve svých základních rysech vždy znovu a znovu opakují, a tvoří tak jeden z typických a trvalých prvků struktury lidského chování. Každý nový případ zrady lze považovat jen za zvláštní obměnu jakéhosi prapůvodního dramatu zrady, jež se událo na počátku lidských dějin, „in illo tempore". Jako věčná lidská situace, vždy znovu se vracejí a vždy znovu vyvolávající nejprudší reakce, má zrada „archetypické pozadí". Její strukturální základ tvoří obecný vzorec chování (počáteční důvěra - porušení této důvěry - reakce na porušení důvěry-obnovení, resp. odmítnutí nové důvěry), na nějž se váže obraz prapůvodní situace zrady, rozvinutý do podoby mýtu, báje, pohádky, anekdoty nebo jakéhokoli jiného, uměleckého nebo teoretického díla. Rozbor zrady jako zvláště dramatické existenciální situace se v intencích archetypové psychologie opírá o předpoklad vrozených dispozic lidské psýchy k chování podle určitých prapůvodních vzorů a k spontánní produkci obrazů provázejících jako „vůdčí motiv" tyto vzory chování. 100 [pageend102]Co nás na každé zradě nějvíce rozhořčuje, je věrolomné porušení vztahu vzájemné důvěry, jež má v hodnotové stupnici mezilidských vztahů jedno z nejvyš- ších ocenění a považuje se mnohdy za něco téměř posvátného. Jedním z nejhorších a nejobávanějších důsledků zrady je proto zhroucení dosavadních životních jistot, které jsou vždy do jisté míry podmíněny právě vztahy vzájemné důvěry. Dokonalý archetypický obraz zrady, jíž předchází stav počáteční důvěry, nerušené harmonie a zaručených životních jistot, nacházíme v biblickém vylíčení prvotního hříchu a po něm následujícího vyhnání z ráje. Součástí individuálního vývoje každého člověka je opakování této situace počáteční důvěry mezi prvním Člověkem a jeho Tvůrcem. Tak jako Adam na počátku bezmezné důvěřoval Hospodinu, tak každý syn z počátku důvěřuje svému otci. Základní rysy paternálního obrazu jsou v obou případech tytéž: spolehlivost, stálost, spravedlivost, jistota daného slova. Situace prvotní důvěry a její překonání není však jen jednou z etap individuálního vývoje každého člověka, ale zůstává trvalým prvkem struktury jeho psychického života. Přestože jsme byli z ráje již jednou s konečnou platností vyhnáni a vchod do něj střeží cherubové s plamennými meči, podléháme občas pokušení se do rajské zahrady znovu vrátit. Například tehdy, pokoušíme-li se své vztahy zakládat na onom typu prvopočáteční bezvýhradné a naivní důvěry, jíž se vyznačovaly vztahy v biblické rajské zahradě. Naše původní a nepomíjející potřeba existenciální jistoty (důvěry, spolehlivosti) je dvojího druhu: na jedné straně je to potřeba jistoty materiálního charakteru - potřeba bezpečné mateřské náruče, tělesného tepla, mateřského mléka; na druhé straně stejně tak nezbytná a prvotní potřeba jistoty paternálního charakteru - potřeba jistoty založené na slovu, na stanoveném řádu a smyslu (Logos), smlouvě, příslibu. V prvním případě se nabízí obraz symbiotického vztahu Matky a Dítěte (např. středověké madony nebo - z moderní doby - sochy Henryho Moora), v druhém případě obraz důvěrného, „smluvního" vztahu mezi Adamem, Abrahamem, Mojžíšem a Hospodinem, jak jej známe ze Starého zákona. Naše touha po obnovení prapůvodní životní jistoty je podmíněna potřebou projevit volně, bez nebezpečí zatracení nebo zesměšnění, všechno to, co nepatří právě k nejsilnějším stránkám naší povahy, tj. projevit „nahotu", bezmocnost a slabost onoho prvního člověka, archaického Adama v nás samých. To, po čem podle Hillmana nejvíce toužíme, je situace, v níž bychom byli chráněni před nebezpečím plynoucím z naší vlastní zrádné, ambivalentní povahy; jinými slovy, před nebezpečím, jež představuje naše vlastní vnitřní Eva: „Prvotní důvěra v paternální svět znamená být v ráji s Hospodinem a s veškerým stvořením s výjimkou Evy." Neboť být poután k Hospodinu vztahem prvotní důvěry znamená být chráněn před ambivalencí své vlastní povahy: nebýt vůbec schopen ničit, žádat, klamat, svádět, pokoušet, podvádět, mást, skrývat, unikat, krást, lhát-jedním slovem dělat to, k čemu by nás jinak ponoukala naše vlastní feministická Evina po101 [pageend103]vaha, která je zdrojem ambivalentnosti každého Adama a byla rovněž příčinou prvotního hříchu, jehož se první lidé v ráji dopustili. To, co vždy znovu očekáváme od vztahu prvotní důvěry, je jistota daného Slova, které by svou povahou bylo Pravda sama a jímž by nikdy nic nedokázalo otřást. Tato touha po prvotní důvěře, po jednotě se starým moudrým Otcem bez rušivého vlivu zvědavé, potměšilé a zrádné Evy, patří k charakteristickým rysům životního postoje, který archetypová psychologie označuje jako Puer Aeternus. Ten, kdo je determinován tímto archetypickým postojem, projevuje ve svém chování a názorech tvrdošíjný odpor proti „vyhnání z ráje", v němž nachází vše, co potřebuje k životu, kde je dokonale obeznámen s veškerým stvořením a kde je středem Otcovy trvalé pozornosti a péče, bez ohledu na to, kdo personálně nebo institucionálně tohoto Otce ztělesňuje. Jen ve vztahu prvotní bezmezné důvěry k vlastnímu otci, učiteli, příteli, ženě může mít pocit, že je plně chápán, přijímán a potvrzován, že je skutečně sám sebou. Sebemenší porušení těchto svou povahou strašlivých nároků, s nimiž navazuje vztahy k ostatním lidem, považuje přirozeně za nejhorší zradu. Pozoruhodné na biblickém vyprávění o Stvoření je, že Hospodin sám, ve svém neomylném úradku, usoudil, že člověku je třeba kromě vší polní zvěře a nebeského ptactva ještě jiná pomoc - „pomoc jemu rovná" - a teprve když z Adamova žebra stvořil Evu, považoval své stvořitelské dílo za skončené. Stvoření Evy však implikuje prvotní hřích a vyhnání z ráje; se zradou a vyhna- nectvím se tedy od počátku počítalo jako s něčím nevyhnutelným, dokonce životně důležitým, neboť jiná cesta z ráje do světa, jak se zdá, nevede. Hillman k tomu říká: „Přivádí nás to k pochopení skutečné povahy jak důvěry, tak i zrady: jedna zahrnuje druhou. Důvěra bez možnosti zrady je nemyslitelná. Je to žena, kdo zrazuje svého manžela, a manžel, kdo podvádí svou ženu; partneři a přátelé klamou, milenka zneužívá svého přítele k mocenským cílům, psycholog prozrazuje tajemství svých pacientů, otec nechává padnou svého syna. Sliby se nedodržují, dané slovo se porušuje, důvěra se mění ve zradu." Jsme tedy zrazováni na těch nejcitlivějších místech, právě tam, kde chceme navázat pevné, životně důležité vztahy, založené na bezmezné důvěře v někoho nebo v něco. Zrazeni můžeme být vskutku jen tehdy, jestliže někomu opravdu důvěřujeme. Proto nás nezrazují nepřátelé nebo lidé nám lhostejní, ale naši nej- bližší - přátelé, bratři, milenky, ženy, manželé. Čím větší je láska a oddanost, čím větší je důvěra, tím bolestnější je zrada. Není důvěry bez zrnka zrady. Tak jako k živoucí víře patří pochybnost, je trvalá možnost zrady součástí každého vztahu důvěry a oddanosti. Jestliže z analytických důvodů přijmeme biblický příběh o stvoření a prvotním hříchu jako model archetypického dění, jež se ve zvláštních obměnách opakuje v průběhu každého individuálního lidského života, znamená to za prvé, že prvotní důvěra není něčím, co lze v rámci individuálního vývoje jednorázově překonat a nechat za sebou (a pominout tak trvalý strukturální aspekt situace); a za druhé to znamená, že mají-li se naše vztahy dále rozvíjet a zrát, není to mož102 [pageend104]né jinak než cestou porušení prvotní důvěry, tj. cestou krize důvěry, jež se tak stává sine qua non vyhnání z ráje a vrůstání do skutečného světa lidského vědomí a svědomí. „Neboť nám musí být jasné," zdůrazňuje Hillman, „že žít nebo milovat jen tam, kde panuje ničím neohrožovaná jistota, kde se nám nemůže nic zlého přihodit a kde to, co bylo jednou slíbeno, se vždy dodrží, by ve skutečnosti znamenalo ocitnout se mimo veškeré nebezpečí, a tím i mimo skutečný život." „Jestliže někdo skáče jen tam, kde na něho čeká rozevřená náruč, pak to žádný opravdový skok není," říká dále. Kdybychom měli předem záruky, že ze všeho vyvázneme bez sebemenšího škrábnutí, zmizelo by veškeré riziko podnikání, které na sebe v životě bereme, a všechny tradiční mužné ctnosti, jako odvaha, obratnost, ochota riskovat, by byly zbytečné. Porušený slib se rovná vpádu života do světa zaručených jistot, a kromě bolestného zklamání může přinést i vyšší úroveň uvědomění a vyšší stupeň individuální samostatnosti. ZRAZENÝ A OPUŠTĚNÝ Motiv zrady se v několika obměnách objevuje již v příbězích Starého zákona (Kain a Ábel, Jákob a Ezau, Josef a jeho bratři, Jób) a svého vrcholu dosahuje v ústředním mýtu naší kultury - ve zradě spáchané na Ježíši Kristu. V novozákonní zvěsti o ukřižování se motiv zrady opakuje vždy třikrát za sebou (Jidáš, spící učedníci, trojí zapření Petrovo), což svědčí o tom, že zrada má ve velikonočním dramatu, jež je jádrem křesťanské symboliky, osudovou úlohu. Několikerá zrada, k níž v průběhu velikonočních pašijí dochází, stupňuje opakováním svůj účin. Se zradou Jidáše Ježíš počítá, předvídá ji („Amen, pravím vám, že jeden z vás mě zradí."), a když k ní dojde, sám povzbuzuje zrádce slovy: „Příteli, konej svůj úkol!" Jidášovu zradu přijímá jako nutnou oběť v zájmu toho, aby se „splnila Písma proroků". Je to Jidáš, kdo pod dojmem spáchané zrady jde a oběsí se. I Petrovu zradu Ježíš předpovídá („Amen, pravím ti, že této noci, dříve než kohout zakokrhá, třikrát mě zapřeš.") a opět je to Petr, kdo „vyšel ven a hořce se rozplakal". Dokud se může Ježíš bezvýhradně spoléhat na svého Otce, s nímž se cítí být celou svou bytostí spjat („Otec a já jedno jsme.") potud je schopen smysluplně snášet všechna příkoří a utrpení, dokonce i prosit za odpuštění vin svých trýznitelů („Bože, odpusť jim, neboť nevědí, co činí.") Jeho pašije se však v pravdě naplní až v okamžiku, kdy je podroben poslední a zdaleka nejtěžší zkoušce: kdy je opuštěn i svým Otcem a zůstává na kříži sám, všemi zrazený a bezmezné trpící; Bůh-Syn opuštěný sebou samým jako Otcem (viz obdobný motiv u germánského boha Odina: „Vím, že jsem visel na větrném stromě /po celých devět nocí/, poraněn kopím, zasvěcen Odinovi /já sám sobě"/). Teprve tehdy se z úst Ukřižovaného ozvou slova krajního zoufalství: „Bože můj, Bože můj, proč jsi mne opustil?" A teprve tehdy může velikonoční mystérium spět ke svému dovršení. 103 [pageend105]Hillmanova psychologická interpretace velikonoční události je tato: „Zdá se, jako by Ježíšovo poselství lásky, jeho poslání ve znamení Eróta, se s konečnou silou mohlo dovršit teprve až zradou a ukřižováním. Neboť teprve ve chvíli, kdy ho Bůh opouští, se Ježíš stává v pravdě člověkem, snášejícím útrapy lidské tragédie; z jeho zraněného a probodeného boku prýští krev a voda, tryskající pramen života, citu, vášně... Postoj Puera, postoj neotřesitelné jistoty zázračného kazatele, je překonán. V okamžiku, kdy je vztah prvotní důvěry porušen, umírá Bůh-Puer a rodí se muž. A muž se může zrodit jen tehdy, zrodí-li se v něm ženskost. Bůh a člověk, otec a syn již nejsou jedno. Dochází k převratné změně maskulinního vesmíru. Stvořením Evy z boku spícího Adama vstupuje do světa zlo; probodením boku zrazeného a umírajícího Krista vstupuje do světa láska." NEZVLÁDNUTÁ ZRADA Být zrazen a opuštěn znamená ocitnout se v jedné z nejkritičtějších lidských situací, o níž lze právem říci, že je „mezní". Mezní situace zrady nás staví před neobyčejně náročný - intelektuálně, citově, charakterově - úkol volby nové duchovní orientace, která nám má umožnit se se zradou vyrovnat. Jeden směr této orientace, Hillmanem označený jako „sterilní", vede k negativním, nebezpečným a mnohdy nenapravitelným důsledkům. K takovým negativním důsledkům nezvládnuté zrady řadí Hillman zejména tyto: Pomstychtivost. - Jejím odvěkým heslem je „oko za oko, zub za zub". Pokud je pomsta výsledkem bezprostřední reakce na spáchanou zradu, může být za jistých okolností, podle H illmana, očistným činem. Takové spravedlivé rozhořčení může leccos napravit, ale vylučuje možnost vzniku nové kvality ve vztazích mezi lidmi. Pomsta obvykle vyvolá další touhu po odvetě a může se stát počátkem nikdy nekončícího řetězce „krevní" tj. iracionální, barbarské msty. Naproti tomu odkládaná msta „zavání zlem" už tím, že živí kruté představy budoucí odplaty a může se snadno zvrhnout v posedlost, která nekriticky přesouvá pozornost z události zrady na osobu pachatele. Proto Tomáš Aquinský schvaluje mstu jen za podmínky, jestliže je namířena proti většímu zlu, nikdy však proti pachateli tohoto zla. Odmítnutí.- Zklamání vyvolané zradou v sobě skrývá pokušení zcela popřít lidské kvality toho, kdo se proti nám provinil. Místo všech jeho skutečných dobrých vlastností, které jsme předtím - ve snaze dodat své důvěře větší oprávněnosti - idealizovali, máme náhle možnost zahlédnout horší, stinnou stránku jeho osobnosti, které jsme teď v pokušení přisuzovat mnohem větší váhu, než si zaslouží. Jestliže provinilce zavrhneme nebo se ho zbavíme pomstychtivým činem, připravujeme se tím zároveň o možnost přerůst svými lidskými vlastnostmi vzniklou morální situaci, překonat sami sebe i „svého hříšníka", a osvědčit tak svoje životní, politické nebo morální zásady. Zničit, zavrhnout, „vylikvidovat" provinilce - jakkoli se to v dané chvíli může zdát nanejvýš ospravedlnitelné - je 104 [pageend106]přinejmenším psychologicky neproduktivní a má to nepříznivý vliv, zejména z dlouhodobého hlediska, na kulturní a civilizační úroveň jedince i celé společnosti (především úbytek schopnosti vědomě čelit nepříznivým životním realitám, vyrovnat se s životním partnerem, politickým protivníkem, nepřítelem). „Musíme předpokládat," píše Hillman, „že za rozhořčením nad spáchanou zradou se skrývá prvotní důvěra, nevědomá dětská nevinnost, potlačující jakoukoli ambivalenci. Eva se dosud neobjevila na scéně, nebyla dosud rozpoznána jako součást situace, zůstává potlačena." Hillman tu má na mysli především emocionální stránku situace, zvláště citové reakce a hodnotící soudy, které se dosud nestaly organickou součástí mezilidských vztahů. V případě milostných vztahů se citové reakce nevědomě přenášejí na partnerku, v případě pracovních vztahů mezi muži a vztahů na základě společně zastávaných názorů se citové reakce obvykle zcela potlačují, takže jediný způsob, jak se mohou v obou případech přihlásit ke slovu, je prudké a nečekané narušení rovnováhy těchto vztahů. Cynismus. - Každé citelné zklamání, ať už se týká milostného života nebo mezinárodní politiky, v sobě skrývá nebezpečí absolutizace, jehož důsledkem může být odmítnutí lásky vůbec (neboť „všechny ženy jsou stejné"), politiky vůbec (neboť „každá politika je svinstvo") apod. Pak se začne zdát, že svět byl vlastně odedávna zkažený a že lidé byli vždy bezcitné a bezcharakterní bestie, takže jediné, co rozumnému člověku zbývá, je „starat se sám o sebe a urvat, co se dá". „Zrazený člověk se zapřísahá, že už nikdy nevystoupí na tak vysoký stupeň schodiště. Zůstane připoután ke světu Kynis, ke světu psa, stane se cynikem. Toto cynické stanovisko znemožňuje pochopit pozitivní stránku zrady a vytváří začarovaný kruh, v němž pes chňape po svém vlastním ocase." Čím vypjatější ideály, tím bolestnější „ztráta iluzí", tím zatrpklejší a cyničtější názor na svět. Všechny ideály a zásady, každá víra a naděje se v takovém případě stávají předmětem chlapáckého pohrdání a výsměchu. Zrada na sobě samém. - Snad nejvážnějším důsledkem nezvládnuté zrady je podle Hillmana zrada na sobě samém. Může k ní dojít tehdy, jestliže zklamání, vyvolané narušením vztahu důvěry a očekávání, se obrátí proti nám samým, proti těm našim vlastnostem, sklonům a projevům, jimiž jsme se na vytváření a udržování tohoto vztahu podíleli. Otevřenost a bezmezná důvěřivost, jíž se vyznačuje vztah prvotní důvěry a oddanosti, dává často vznikat nejintimnějším projevům (milostné dopisy, vyznání, svěřená tajemství), které se v okamžiku zrady mění v prach a popel a stávají se trapnými svědky naší údajné naivity, vzbuzující již jen oprávněný posměch. V takové chvíli se obracíme proti sobě samým, proti těm svým povahovým a charakterovým vlastnostem, které nás zdánlivě přivedly do této nezáviděníhodné situace. Tento obrat je obvykle spojen se změnou našeho chování. Něco nás nyní nutí chovat se stejně odpudivým a slepě zaujatým způsobem, jaký jsme ve chvílích rozhořčení odsuzovali u jiných. Tento zvláštní druh odcizení, který vzniká jako důsledek těžce prožívané zrady, má z velké části obrannou funkci. Jde o to, vyhnout se v budoucnu všemu, 105 [pageend107]co by se mohlo stát zdrojem našeho utrpení, a protože tento zdroj, jak upozorňuje Hillman, úzce souvisí s objevováním toho, jací ve skutečnosti jsme (důvěřivý, sentimentální, dětsky naivní), snažíme se napříště vyhnout těm situacím, ve kterých nám život již nejednou dal pocítit bolest a zklamání. Pak přicházejí ke slovu takové zásady jako: raději rozvod a staromládenecký život než nové a nové zklamání v manželství; raději všechny obtíže a útrapy svobodné matky než snášet mužské hrubosti; raději sexuální abstinence než se znovu a znovu přesvědčovat, „že mužům jde stejně jen o to jediné"; raději se k ostatním chovat drsně a bezcitně než se opět přistihnout při nějaké tzv. sentimentální slabosti. „A to vše proto," říká Hillman, že „odmítáme přijmout svůj vlastní způsob utrpení, a v důsledku ,mauvais foi', tj. v důsledku nedostatečné odvahy žít, zrazujeme sami sebe." Jsme jako Jidáš nebo Petr, neboť se vyhýbáme něčemu zásadnímu, totiž požadavku „přijmout a snášet své utrpení a být tím, kým jsme, byť by to bylo sebe- tezsi . Naše snaha vyhnout se utrpení i za cenu zrady na sobě samém, na „svěřených hřivnách" našich přirozených lidských sklonů a vlastností, je ovšem marná, protože jak ukazuje zkušenost - v rozporu s nejrůznějšími optimistickými sociálními teoriemi - tam, kde odmítáme přijmout smysluplné, dokonce podle pevně stanovených zásad snášené utrpení jako nezbytnou součást své existence, máme co dělat s utrpením, které je „neautentické" a „neplodné" („uneigentlich leiden" je Jungova definice neurózy), tj. takové, které nevede ani ke zralosti, ani k dalšímu vývoji -takže by nakonec bývalo opravdu lepší se mu vyhnout. Paranoidní sebeobrana. - Pod tímto pojmem rozumí Hillman úzkostnou a mocensky podporovanou tendenci vyhnout se propříště jakékoli zradě tím, že vztahy, které navážeme, budou po všech stránkách „dokonalé". Heslem takových vztahů je „Nikdy mě nesmíš opustit!" Jsou zakotveny ve slavnostních přísahách neochvějné a nikdy nekončící věrnosti, odmítají jakoukoli možnost rizika, a tím i selhání, a nepřipouštějí nic, co by se vymykalo žárlivě střežené „oddanosti". DŮVĚRA, ZRADA A ODPUŠTĚNÍ Novozákonní příběh o ukřižování jednorozeného syna a starozákonní příběhy o obětování Izáka Abrahamem a o zrádném způsobu, jakým se praotec Jákob zmocnil prvorozenství na úkor svého bratra Ezaua, přivádějí Hillmana k otázce, zda „schopnost zradit nepatří k trvalým znakům paternality". Všechny tyto a podobné případy otcovské zrady se vyznačují krajní krutostí a chladnokrevností (Abraham!). A co je ještě horší, Otec, k jehož obrazu se neoddělitelně váže představa spravedlivosti, moudrosti a milosrdenství, nejen odmítá jakkoli zmírnit utrpení, jež připravil svému synovi, ale odmítá se ze svého činu komukoli zodpovídat. A právě v této okolnosti, totiž v tom, že nikdo není po 106 [pageend108]spáchané zradě ochoten naslouchat vývodům opačné strany, spatřuje Hillman „tvůrčí podnět" vzniklé situace. „Neboť je nyní na tom, kdo byl zrazen, aby se dokázal vzchopit a udělat krok kupředu a aby si při tom pomáhal svým vlastním výkladem toho, co se stalo." Toto své stanovisko opírá Hillman o Jungův názor vyslovený v knize Psychologie a alchymie: „Ze zkušenosti vím," píše tu Jung, „že veškeré donucování-ať už jsou to připomínky, rady nebo jakékoli jiné způsoby přesvědčování - se nakonec ukáží být na překážku nejvýznamnější a také rozhodující zkušenosti, kterou můžeme získat jen tehdy, ocitneme-li se tváří v tvář sobě samým, o samotě se svým vlastním Já - nebo ať už jakkoli nazveme objektivní stránku své psýchy. Má-li pacient objevit, co mu dodává sil, když jeho vlastní ho už opustily, musí být ponechán sám sobě. Jenom díky takovéto zkušenosti si může vytvořit nezničitelné základy své osobnosti." Pozitivní aspekt situace, v níž se ocitá ten, kdo byl zrazen, však nic nemění na negativních rysech zrádného Otce, mezi něž, jak se zdá, patří i schopnost zcela vědomě a promyšleně používat své krutosti. Tato krutost může nabýt smysluplnosti a stát se ospravedlnitelnou jen tehdy, je-li podmíněna láskou. Jak si však můžeme být jisti, ptá se Hillman, že to, co vedlo ruku dopouštějící se krutosti, byla láska? A kdo si troufá rozhodnout, že právě tento případ zrady byl opravdu nutný, že byl projevem samého osudu nebo že k němu došlo v důsledku poslušenství vnitřnímu hlasu? Bylo by možné řídit se nejrůznějšími aspekty láskyplného vztahu, jako je například starost, zájem o ztotožnění apod., avšak mnohem přesnějším kritériem, pomocí něhož můžeme bezpečně rozhodnout, zda se jedná o pouhou brutalitu, či o projev skutečné životní moudrosti, je podle Hillmana kritérium moci. Jestliže ke zradě došlo z důvodů osobního prospěchu (např. ve snaze zachránit vlastní kůži, v úmyslu zneužít nebo ze sadistických pohnutek apod.), můžeme si být jisti, že o lásku v takovém případě nejde. Avšak Hillmana ani toto kritérium neuspokojuje. Zrada mu připadá jako příliš tragická lidská zkušenost, než aby bylo možné se s ní opravdově, tj. bez jakéhokoli resentimentu, vyrovnat v úzkých mezích personalistické psychologie (analýza motivů vedoucích ke zradě, mechanismus reakcí apod.). Klade požadavek umístit tragický prožitek zrady do „širšího kontextu lásky a nutnosti", a tento širší kontext nachází právě ve světě archetypů, jejichž některé mýtické varianty zvolil za základ svého rozboru. Již sám pokus vidět konkrétní případ zrady v této archetypické perspektivě je podle Hillmanova názoru terapeutický. A jen pomocí takového úsilí o interpretaci zrady v širších souvislostech lze dospět k tomu, co je pro integraci události zrady nejdůležitější, totiž k schopnosti odpouštět. Stane-li se obětí zrady naše Já, přesahuje odpuštění rámec jeho možností. Toto Já nedokáže nikdy odpustit, už proto ne, že se od něj očekává, že „by to mělo" udělat, ale hlavně proto, že žije ze svého „amour-proper", ze své pýchy a důstojnosti. Naše Já není nikdy proto s to doopravdy odpustit, nanejvýš si to může upřímně přát, a dokonce se za to i modlit. Odpuštění nabývá pravého vý- 107 [pageend109]známu teprve tehdy, říká Hillman, jestliže to, co se stalo, nelze ani zapomenout, ani prominout. Stane-li se nám, že navážeme hluboce důvěrný vztah, jemuž se dokážeme tělem i duší oddat, abychom pak byli náhle krůtě zklamáni a do hlouby duše zraněni, máme co dělat se svými nejhoršími nepřáteli v podobě para- noidní sebeobrany, zrady na sobě samém a cynismu. A to je právě ona velká chvíle pro opravdové odpuštění na straně toho, kdo byl zrazen, a upřímného pokání na straně toho, kdo se zrady dopustil. Jestliže naše Já není nikdy, ani při nejlepší vůli, schopno odpuštění, pak opravdově odpustit dokážeme jen tehdy, účastníme-li se události zrady celou svou bytostí. Abychom byli schopni odpouštět, musíme kromě svého racionalizujícího a moralizujícího Já zapojit do hry i všechny své ostatní lidské schopnosti: schopnost milovat a nenávidět, chápat a zavrhovat, trpět a snášet, odmítat a nepřipouštět, mstít se a škodit, toužit po něčem a vzdát se něčeho, „nechat být", ovládat toho druhého a „nechat ho jít". Teprve bolestné střetnutí těchto mnohdy tak protikladně působících sil a tendencí může proměnit pociťovanou křivdu v láskyplné pochopení našich a cizích slabostí a vést k realističtějšímu, tj. naivními předsudky nezatíženému, a tím i osobnějšímu vztahu. „Je docela dobře možné," píše Hillman, „že zrada nemá žádný jiný pozitivní smysl než odpuštění, a že samo odpuštění je promíjením, které neznamená zapomenutí, nýbrž vědomí křivdy proměněné v rámci širšího kontextu, nebo, jak říká Jung, zrnko hořkosti proměněné v zrnko moudrosti." Stejně jako důvěra v sobě obsahuje zárodek zrady, je i ve zradě obsažen zárodek odpuštění. Bez události zrady nelze plně prožít ani důvěru, ani odpuštění. Zrada je jejich odvrácenou stranou, jež jim oběma teprve dává význam a umožňuje je. STRUČNÁ POZNÁMKA NA ZÁVĚR Aby bylo možné lépe posoudit Hillmanův rozbor zrady na pozadí archetypic- kého vztahu Otec-Syn, je třeba na závěr alespoň stručně naznačit některá další hlediska tohoto velkého a nevyčerpatelného tématu. Předně je třeba mit na zřeteli, že archetypická postava Otce se v našem textu vyskytuje převážně ve svých pozitivních aspektech (a to i tam, kde se dopouští krutosti), v podstatě jako moudrý, laskavý stařec, který je symbolem dokonalé integrace toho, co Hillman nazývá archetypickou Evou, zatímco obraz krutého a žárlivého Jahveho, s jakým se setkáváme v biblické Genesi, tuto vlastnost dosud postrádá; bylo zapotřebí dlouhého a převratného vývoje tohoto základního paternálního obrazu, aby se v něm objevily takové neodmyslitelné prvky jako je Moudrost (Sofia) a Láska (Agape). Rozbor ponechává tedy stranou symbolický obraz Otce v jeho negativním aspektu (Kronos, požírající své děti), který Puera nevystavuje „vývojověplodnému", „smysluplnému" zlu, takovému, které Puera vede k větší nezávislosti na Otci, nýbrž takovému zlu, které má za následek Puerovu existenciálni stísněnost a fixaci na Otce (uvězněni v Matce- 108 [pageend110]-Zemi Gáii, spolknuti Kronosem). Projevuje se to na jedné straně Puerovou strnulostí, konvenčnosti a melancholii, na druhé straně jeho nostalgii, vzpourou proti danému řádu a proti všem projevům paternálni moci a paternálniho násilí. Otec se může dopustit zrady na svém synovi v podstatě trojím rozdílným způsobem, a to buď jako Kronos, požírající své děti, nebo jako starozákonní Jahve, dávající svého věrného služebníka Joba na pospas Satanovi, nebo jako Otec svaté Trojice, nechávající svého vyvoleného zemřít na kříži. Podobně se Syn může dopustit porušeni vztahu důvěry ke svému Otci trojím rozdílným způsobem, a to buď jako Zeus, který se vzbouří proti otci Kronovi, aby ho sesadit z trůnu a sám se ujal vlády, nebo jako marnotratný syn, který se odtrhne od svého otce, aby se po trpkých životních zkušenostech vrátil do otcovské náruče, nebo jako Ježíš Kristus, který se vzbouří proti Zákonu svého otce, ne však proto, aby jej zrušil, nýbrž aby jej vzal z rukou zákoníků a farizejů a naplnil jej (R. Starý, Jungiana, seš. č. 4) HRABALIANA (Sborník prací k Hrabalovým 75. narozeninám) Připravuje: PROSTOR 1990 U Prašné brány 3, Praha 1,11000 [pageend111]Carl Gustav Jung ANALYTICKÁ PSYCHOLOGIE A SVĚTONÁZOR (Sborník statí) První výbor z díla světoznámého švýcarského psychologa Připravuje: PROSTOR 1990 U Prašné brány 3, Praha 1, 11000 [pageend112]Co jest obec? Karet Havlíček Borovský Kdyby tak člověk jen po naší milé vlasti cestoval a všeliká místa a místečka navštívil a pak odpovědíti měl na tuto otázku, musel by asi říci: „Obec jest místo plotem ohražené, nad každými dveřmi jest numero, v jednom domě bydlí rychtář, v jednom servus, v jednom slouha a v prostředku je louže." Nic víc? - Nic. - A proč jsou tedy ty domy a chalupy pohromadě? - Nevím věru, leda snad proto, aby když jedna chytne, i ostatní lehce shořeti mohly. (•••) Pouhé pohromadě bytí, vedle sebe bytí bez všelikého vědomí, bez vzájemnosti není ještě obec, a nejlepší příklad takové společnosti vidíme při stádě, které hnáno jsouc kamkoli od pastýře svého, ačkoli opravdu ve společnosti žije, přece žádných výhod z toho neužívá, ba naopak ještě škodu trpí, jelikož jedno druhému jen pastvy užírá a překáží. Nemůže se tedy stádo nazvati obcí, protože jeden úd druhému nepomáhá, protože nemají společného účele svého. Taktéž by se obcí nazývati neměla vesnice neb městečko, kde lidé pouze vedle sebe bydlí, toliko sobě překážejíce a škodíce, aneb aspoň žádného šlechetného, vyššího společného účele nemajíce. Proto jest obec, jest společnost, aby co jednotlivý sám dovésti nemůže, spojené síly dokázaly: pásti se ale může každé zvíře samo, k tomu nepotřebí stáda. Stádo jest jenom pro pohodlí, pro zisk pastýře, ale obec má býti pro pohodlí, pro zisk všech. (■ ■ •) Na dvou velikých, hlavních základech vystaven jest veškeren lidský svět, Schiller je jmenoval: hlad a lásku, my je jmenujeme: náklonnost (poněvadž se již u nás láska béře jen ve smyslu sexuálním) a užitek, a stavíme náklonnost jen honoris gratia na první místo, neboť v opravdivém světě skoro vždy na něm užitek (hlad) stává. Cokoli člověk dělá, činí buď z náklonnosti, neb pro užitek (leda by nic nemyslil a dělal všechno nevěda proč, mechanicky), a blažený ten, kdo všechno užitečné činiti může z náklonnosti a komu všechno, co z náklonnosti učinil, užitečné jest. (...) Každá dobře zřízená obec musí být ale jen založena na užitku, a sice na užitku všeobecném. To jest, každý jednotlivec musí z toho užitek míti, že v obci žije, 111 [pageend113]sice jest tato obec špatná. Každá obec jest jakési obmezení svobody jednotlivců, člověk právě tím, že do obce vstupuje, k rozličným povinnostem se zavazuje, které by sic jinák (jako pouhý člověk osamělý aneb v rodině živoucí) neměl, a k těmto povinnostem zavazuje se dobrovolně jen proto, že z toho spolku, od té obce za to větší užitek očekává. (Nebereme zde užitek jen ve smyslu nejhrubším.) V obci platiti musí zásada: Něco za něco, nic za nic, a čím více se obec drží této zásady, tím dokonalejší jest. (•■ ■ ) Když se jakákoli společnost a k jakémukoli oučelu sestoupí, není sice zapotřebí, aby každý jednotlivý oud té společnosti stejné obtíže nesl, tj. stejně k společnému oučelu přispíval: to však nevyhnutelně při každém spolku býti musí, aby každý oud v tom poměru užíval společných výhod a užitků, v jakém poměru nese společné obtíže, totiž aby ten, kdo více přispívá, zase větší podíl bral z vytěženého, sice jest společnost založena na nespravedlivosti. Totéž i v obci býti musí, poněvadž i obec jest společnost. I v obci tedy má ten, kdo více přispívá k obecnímu dobru, budsi to penězi (daněmi), nebo prací svou, aneb jiným jakýmkoli způsobem, větší podíl dostávati z výhod obecních. Aneb obráceně řečeno, kdokoli chce v obci větších výhod užívati, musí i větší obtíže nésti k obecnému dobru. Darmo aneb zpolodarmo užívati všelikých výhod a užitků na cizí útraty a na cizí obtíž jest nedůstojno čestného člověka, jest buď lupičství, aneb nectné darmochlebství. (...) Každé zřízení obce jest dobré, kde se nadřečený spravedlivý poměr zásluh a výhod každého jednotlivého ouda shledává, a oud požívající v obci výhod větších, než jsou jeho zásluhy, jest nehodný oud obce, budsi on v jakémkoli stavu a v jakékoli důstojnosti, neboť takový oud jest k obtížnosti ostatním, ne však ku prospěchu jejich. Rozumí se samo, že nehodnost takového soběckého ouda a jeho škodlivost tím větší jest, čím výše v obci samé stojí, tj. čím více a čím větších výhod užívá od obce, nekonaje za ně obci přiměřené služby. (...) ... občané nepřistoupivší dobrovolně k obci a žijíce v ní jen proto, že se tam narodili, neznají obyčejně (nemyslíme, že by tak vždy býti muselo) ani oučele obce své, ani zřízení (zákony) její, a takové občany neměli bychom ani občany nazývati, nýbrž vlastně nábytkem obce. Neboť zrovna tak jako almara postavená k pohodlí mému v mém pokoji nemůž býti nazvána obyvatelem mého pokoje, protože tam stojí nevědomky, a ne k svému, nýbrž k mému prospěchu, zrovna tak obyvatel obce neznajíce účele a zřízení její a nepůsobící vědomě a samovolně k tomuto účeli nezasluhuje jméno občana a není také oud, nýbrž nábytek obce. Tato podobenství dále vysvětlovati nemůžeme: každý však sám nejlépe to učiniti dovede. Občan neznajíce účele a zřízení (zákony) obce své, nevědoucí, co se v ní děje, jak se řídí, nechápající celé ústrojí její nemůže také ani dobře znáti své povinnosti, tak jako ani svých práv nezná. Taková nevědomost a slepota občanů jest však k největší škodě celé obce (ovšem i všech občanů jednotlivých). 112 [pageend114]Každému z nás budou následky té nevědomosti známy ze zkušenosti. Jak často vidíme muže jinák v privátním životě svědomité, kteří by žádným způsobem nikoho ze sousedů svých ani o nejmenší věc neošidili, proti státu jednati lstivě a velmi ošemetně. Patřme na veřejné stavby, na silnice, železnice, na pachty, odvody k veřejným zemským potřebám a vůbec na všechno, co obec na své útraty koná, jaké se tu často dějí podvody! Tu pašováním, tu podvodnickým vyhýbáním se dani předepsané, tu uplácením, tu zas přijímáním úplatků, tu špatnou prací atd. atd. nejeden dle svého způsobu šidí obec. Ba tak dalece jest v tom ohledu cit kleslý, otupělý (neb vlastně neprobuzený), že takové podvody obce ani ve veřejném mínění hanebné nejsou. Kdož by se kupř. styděl říci, že kouří pašovaný tabák? Duch občanský, občanské smýšleni chybí v takových obcích, ve kterých občané ve správě obecní žádného podílu a hlasu nemají, o zřízení a účelech obce nic nevědí, kde se správa veřejně a všem před očima nekoná. Jaký pak div, že občan nenahlížeje, kterak i jeho oběti k udržení celku nevyhnutelně zapotřebí, nevida náležitého spojení mezi obtížemi, které pro obec nese, a užitky, jaké od ní béře, poněvadž vždy jen obtíže své (daně a služby) patrně na očích má, prospěch ale ne tak patrně... (...) Účel obce musí býti pomáhati, by každý její občan skrze obec účele svého člověčenského snadněji a co možná nejdokonaleji dosáhnul. Obec sama jako obec nemůže mít žádného vlastního účele, nýbrž jenom jednotliví oudové její mají každý účel svůj, to jest, obec.jest pro občany, ne pak občané pro obec. (...) Má-li se však zevrubněji udati oučel obce, snadno se ve třech slovech zahr- nouti může, kteréž jsou jistota, pokrok a svoboda občanů, obec totiž má posky- tovati občanům svým co možná nejvíce bezpečnosti proti všelikému jim hrozícímu zlu (jistota), má jim poskytovati co možná nejvíce a nejsnadnějších prostředků ke všelikému pokroku v dobrém (pokrok), neobmezujíc však přitom bez nevyhnutelné potřeby svobodu jejich. Čím více podává obec občanům svým jistoty, pokroku a svobody, tím dokonalejší jest, žádná však obec, co svět světem bude, nepodá úplnou jistotu, nejvyšší pokrok a úplnou svobodu. (...) ... obec má každou škodlivost buď nemožnou učiniti a zabrániti, aneb aspoň dle možnosti zastaviti, umírniti aneb nahraditi. K jistotě obce tedy náleží, abychom nejen proti vpádu nepřátelskému odjinud silni byli, nýbrž aby ani doma v obci nikdo silnější slabšího utiskovati nemohl a nesměl, buďsi to již utiskování jakékoli; a proto má být v obci dobrý řád, pořádek a dohlídka, proto jsou v obci úřadové, aby chránili slabšího proti silnějšímu. Rozumí se tedy, že tím méně ouřadové sami koho utiskovati mají, neboť jak Písmo praví: „Když sůl nebude slaná, čím budeme solid?" Rovněž tak má obec i proti Istným a podvodným škůdcům občany své hájiti, podvod buď již dobrým zřízením zameziti, aneb aspoň silnými tresty škůdce takové ve strachu držeti, je pilně vyhledávati, k náhradě nutiti, a když nahraditi nemohou, aspoň trest jejich tak zříditi, aby časem 113 [pageend115]svým aspoň nějakou náhradu buď obci za výlohy, buď těm, kterým uškodili, po- dati mohli. Kupříkladu jisto jest, že se pracovitý člověk nejen uživiti, nýbrž i jmění si ušetřiti může. Budiž tedy škůdce tak dlouho k práci a k šetrnosti nucen, až nahradí tolik, kolik škody způsobil atd. (...) ... stojíme u hlavní povinnosti obce, u vzděláváni mládeže, tj. budoucích občanů. Patrné jest zřízení člověka, aby dle příkladu jiných tvorů božích zpočátku (z mládí) byl vzděláván, připravován, aby pak v dospělém věku užitek vzdávati mohl. Tak jest ustrojeno moudré hospodářství veškerenstva, aby každá část užitek brala a užitek dávala a nic nebylo nadarmo. Vzdělání mravné (takzvaný charakter) musí každému člověku hlavně podati rodina, příklad a vychování domácí, a jisto jest, že aspoň hlavní základ celého svého smýšlení mravního béře člověk z dětinství, buď od rodičů, aneb od jiných, kteří u něho místo rodičů zastávali. Vzdělání však rozumové, v rozličných naukách, v umění, průmyslu atd., nemůže jiný podati než obec sama anebo vůbec větší společnosti. (...) ... jest svátá povinnost každé obce státi vždy na vrcholu vzdělání svého času, žádný pokrok v jakémkoli odvětví lidských vědomostí a kdekoli učiněný nemá jí tajný býti, starati se má, aby co možná nejdříve každé zlepšení jinde uvedené i doma opakovala. A také opravdu dobré a o blaho občanů svých dbající obce samy vysílají zkušené občany do cizích zemí, aby ústavy tamější ohlédli a pak, pokud by prospěšno bylo, i doma uváděli, neobmezujíce stýkání se občanů svých s cizozemskem, dopouští všelikou zahraniční zkušenost do krajů svých; a čím větší a rozmanitější stok všelikých náhledů a zkušeností, tím snadnější, jistější a lepší pokrok. Vždyť se dobrá obec nemusí báti zhoubného a škodlivého vplyvu z cizozemska: buďto jsou cizozemské ústavy lepší než její, a tu jistě co dobrá obec je i sama brzy uvede, aneb jsou horší, a tu moudří a vzdělaní občané její po nich bažiti nebudou. (...) Svoboda není snad bezuzdná nevázanost, nýbrž přirozená duchu lidskému samostatnost, aby se obec bez potřeby do osobních záležitostí občanů svých nemíchala překážejíc jim ve volném obcování. Sem náleží, aby jednotlivý aneb celé stavy proti jiným v křivdě nebyly atd., což všechno vypočítati zde nemůžeme. Hlavní základ svobody a vůbec dobrého zdaru jest ve všem veřejnost, kterážto všechny jiné dobré ústavy za sebou brzy přivede. Pravda se světla nebojí. (...) I sebemenší opravdivá dobrá činnost jest prospěšnější než veliké neuskutečněné a nemožné záměry. A jak mnoho se tu naskýtá zvlášť některým stavům dle jejich společenského postavení příležitostí k ušlechťování obcí, jako kupř. kně- žím, učitelům, úředníkům atd., kdyby jenom, pustivše soběcké ohledy stavu svého z očí, pouze všeobecného dobra vyhledávali. Blažená obec, kde jest několik osvícených, moudrých a činných lidí pohromadě, a tím blaženější, mají-li tito mužové ještě dle postavení svého přímý vplyv na záležitosti obecní. 114 [pageend116]Ovšem bylo by si přáti, aby obce užívaly od státu větší volnosti v domácí správě své, aby nebyly tak přísné dohlídce podrobeny, aby svobodněji mohly i jmění své vynakládati a vůbec se dále vyvinovati, aby samy obce obecni své záležitosti říditi mohly bez cizího vmísování se. Avšak i tak vždy dosti jest příležitostí k dobrému, kdyby jenom vůle dobré nescházelo. Kdyby v našich městech, městečkách a vesnicích jenom panoval duch občanský, osvícený, milovný pokroku, bylo by ustavičně dosti příležitosti působiti ním k dobrému. Tak např. nyní, kdežto vláda projevila dosti zřejmě svou vůli, aby platy venkovských učitelů zvýšeny byly, nepřekáželo by nic jednotlivým obcím učiniti to ze svých prostředků, čím by pak, poněvadž obyčejně samy jsouce patronem, pana učitele si volí, teprva nabyly možnosti opatřiti dětem svým moudrého a vzdělaného muže za učitele a vychovatele. (...) Avšak se časem svým bohdá všechno na lepší stránku promění, s lepším vzděláním vzejde i u nás opět, utuhlý nyní, občanský duch, který předkům našim k tak veliké slávě a mohutnosti dopomohl, a pak nastanou vlasti naší a nám nové blahé časy. Vybráno z Pražských novin (5. 11.až31.12.1846). Připravil A.L. Petr Pithart OSMAŠEDESÁTÝ ROZMLUVY 18 Church Hill, Purley, Surrey, CR2 3QN England 115 [pageend117]György Konrád SPOLUVINÍK román literární hit světově proslulého spisovatele, prezidenta světové organizace PEN - klub Vydal: PROSTOR 1990 U Prašné brány 3, Praha 1, 11000 [pageend118]NÁŠ ROZHOVOR Staronová naděje pro Evropu (rozhovor s Wallburgou von Habsburg, dcerou Otty Habsburského a vnučkou posledního rakouského císaře) Na jaře letošního roku přijel poprvé do Československa Otto von Habsburg, předseda Panevropské unie a poslanec Evropského parlamentu. Tato první návštěva měla spíše soukromý charakter a proběhla poněkud stranou zájmu našich sdělovacích prostředků. Otto von Habsburg pronesl přednášku na půdě filozofické fakulty Univerzity Karlovy, zúčastnil se v katedrále sv. Víta smuteční mše za císařovnu Zitu a na slavnostní večeři se setkal s představiteli české šlechty. Vzácného hosta doprovázela mimo jiné jeho dcera Wallburga von Habsburg, která byla tak laskavá a poskytla našemu časopisu rozhovor. * * * Red.: Jste vnučkou posledního rakouského císaře a potomkyní jednoho z nejvýznamnějších aristokratických rodů v evropských dějinách, který byl spjat po celou epochu také s osudy českého národa. V posledních sedmdesáti letech převládalo černobílé hodnocení Habsburků a o jejich současném působení se u nás ví velmi málo. Můžete nám říci nejprve něco o Vašem životě a práci? WvH.: Myslím, že vedu docela normální život. Vzděláním jsem právnická. Studovala jsem v Salzburgu a potom jsem nejprve dělala žurnalistiku ve Spojených státech ve Washingtonu, později jsem začala pracovat v Evropském parlamentu jako úplně normální asistentka. Je ale přirozené, že jsem byla ovlivněna svým původem, odkud jsem přijala určitou orientaci. U nás doma se velmi často mluvilo o Evropě, evropském sjednocení a dějinách Evropy. Protože jsem se s těmito tématy střetávala neustále od raného mládí, probudil se ve mně silný zájem o Evropu, zvláště o střední Evropu. Právě proto jsem se také potom vlastně automaticky zapojila do práce v panevropském hnutí, zejména do práce v Panevropské mládeži, což pokládám za své hlavní hobby, vedle své profese samozřej117 [pageend119]mě. Že se věnuji uskutečňování evropské myšlenky, to je tedy nepochybně ovlivněno rodinným prostředím. Ještě jednou bych ale chtěla zdůraznit, že můj život je úplně normální, asi jako každé jiné svobodné ženy kolem třicítky. Red.: Co je to vlastně Panevropská unie, jaká je její historie, organizační struktura a cíle? WvH.: To vám mohu říci velmi přesně. Panevropská unie je nejstarší hnutí za sjednocení Evropy. Byla založena už v roce 1923 a vzešla takříkajíc právě odtud, z českého prostoru, protože jeho zakladatelem byl hrabě Coudenhove-Kalergi, který vyrůstal v Ronspergu.1 Ideou Panevropy vždy bylo spojit evropské národy do federalistického systému. Pokoušela se o to zvláště usilovně mezi první a druhou světovou válkou a po skončení druhé světové války přišel hrabě Coudenhove s myšlenkou Evropské rady (která dnes existuje) jako orgánu, který by koordinoval politiku v oblasti lidských práv a kultury v Evropě. Cílem Panevropské unie je vytvořit mezinárodní organizaci, která by měla své sekce v různých zemích. Nyní, díky Bohu, vznikají takové sekce ve středoevropských zemích zatím působí v Maďarsku, v Čechách, na Slovensku a brzy též vznikne v Polsku. Tato organizace by se měla také zabývat speciálně problematikou zapojení těch zemí do Evropy, které dosud stály stranou integračního procesu. Ideové cíle Panevropy jsou úplně jasné. Evropa musí být znovu- vybudována jako křesťanský kontinent, který správným porozuměním křesťanství umožní také osobní svobodu každého jednotlivce, a stane se tak kontinentem lidských práv. Mělo by jít o Evropu, která by byla samozřejmě větší než jsou Evropská společenství, a přirozeně by v ní centrální roli musela zaujímat spolupráce zemí a národů střední Evropy. A jestliže by to byla Evropa federálně členěná, znamená to, že by zde také národnostní skupiny a menšiny našly svoje místo, takže by taková Evropa nebyla budována odshora dolů, nýbrž naopak zdola nahoru. Všechno by neurčoval nějaký prezident, naopak, v co největší míře by měly pravomoci politického rozhodování náležet každému odpovědnému jednotlivci, který bude mít maximální možnost spoluutvářet novou Evropu. Myslím si, že právě to je zásada, o kterou se dnes, poté co se odehrály ve střední Evropě tak ohromující změny, může opírat koncept budoucnosti národů a národnostních menšin střední Evropy. Red.: Nehrozí presto budoucí Panevropě, že se stane byrokratickou super- strukturou, která by zahladila národnostní a regionální jedinečnosti? WvH.: Myslím, že to nemůže být případ Panevropy. Vždy tomu bylo tak, že se Panevropská unie zvláště silně opírala právě o malé národní skupiny a menšiny. Panevropská unie pochází vlastně z česko-moravského pro118 [pageend120]storu. Myslím, že zde máme takřka prototyp, jak tyto problémy řešit, totiž moravské vyrovnání, které poskytlo národům velmi dobrou možnost seberealizovat se v otázkách kultury a samosprávy vůbec.2 Panevropská unie vždy považovala za svůj hlavní cíl utvořit fungující systém práv národnostních menšin, a především usilovala o to, aby se všude prosadilo právo národů na sebeurčení. Red.: Specifickou úlohu v novém uspořádání kontinentu zřejmě přisuzujete střední Evropě... WvH.: To je úplně správné, a dokonce to není jenom záležitostí budoucnosti, nýbrž je to dáno také historicky. O původu ideje sjednocené Evropy už byla řeč. Je nesmírně důležité, že právě prostor, jehož rozvoj byl tak bezohledně přerušen komunistickou expanzivní politikou Sovětského svazu, nyní po převratných událostech znovu přijímá roli, která mu náleží, a kterou v kultuře a v dějinách vždy hrál. Podle mého názoru je střední Evropa centrální prostor, který může přinést nejvíce iniciativ pro budoucí sjednocení Evropy. Red.: Ve státech osvobozených od komunistické totality se probouzí znovu nacionalismus. Neznamenají jeho rašící výhonky nebezpečí pro sjednocení Evropy ? WvH.: Domnívám se, že po tak velkém převratu je přirozeně velmi těžké najít svou identitu. Věřím ale, že Československo, a speciálně Čechy budou hrát velmi dobrou roli. Češi si musejí právě teď udělat jasno v tom, jakou Evropu chtějí. Dnes odtud přicházejí skutečně pozitivní kroky, takže Československo si vytvořilo předpoklady pro vstup do Rady Evropy. A to bude určitě první krok, jehož charakter je takový, že nacionalisty odkáže do patřičných mezí. Red.: Vraťme se teď trochu do historie. Myslíte, že měla rakousko-uherská monarchie před první světovou válkou nějaké šance na záchranu, a jestli ano, tak jaké? WvH.: Myslím si, že takovou šanci měla. Velkým problémem bylo to, že reformní snahy, které se pokoušely odstranit napětí, přišly značně pozdě. Musíme si uvědomit, že moravské vyrovnání, které bylo neseno nadna- cionální ideou, bylo provedeno teprve v roce 1905, takže mu bylo vyměřeno pouhých devět let působení. A i tam, kde toto moravské vyrovnání mohlo uvolnit provazy, jimiž bylo císařství spoutáno, bylo už příliš pozdě. Mám na mysli Bukovinu, kde došlo k podobnému pokusu ještě v roce 1909 - to znamená, že měl jen pět let času. Je tomu prostě tak, že každý právní systém potřebuje jistý čas, potřebuje, aby uplynul jistý počet let, než se 119 [pageend121]nějak stabilizuje. Je to tedy velký problém, že všechno přišlo trochu pozdě. Ale jsem přesvědčena o tom, že kdyby se bylo podařilo systém moravského vyrovnání uplatnit na celém území dvojmonarchie, určitě by se bylo zabránilo tomu, aby se národy Evropy rozsápaly v evropské občanské válce. Red.: Jak pohlížíte na osobnost T. G. Masaryka, který výrazně přispěl k rozbití Rakouska-Uherska? WvH.: Je pro mne poněkud obtížné zaujmout jednoznačnou pozici. Určitě je však tragické, že monarchie, která byla ztělesněním něčeho nadnárodního, byla zničena právě malou, omezenou politikou těch sil, které byly součástí celého tohoto systému. Je to věc, kterou pochopitelně musím posuzovat z odstupu velmi kriticky, protože je vždy problematické, když nějaký člověk kvůli svým vlastním ambicím z tak obrovského a o sobě dobře fungujícího díla jednoduše vytrhne jeden kámen a celou stavbu promění v sutiny. Red.: Po roce 1918 došlo ke znárodnění rozsáhlého majetku habsburského rodu v českých zemích, které bylo z právního hlediska dosti pochybným aktem. Měla by být tato „historická nespravedlnost“ nějak odčiněna? WvH.: Bylo by samozřejmě nesmírně těžké prosazovat tento právní nárok. Pro mne samotnou jsou tohle pouze dějiny a musím říci, že se velmi těším na to, až se mi nyní znovu podaří navštívit zde všechna tato místa a prohlédnout šije. Musím říci, že jsem nesmírně hrdá na dějiny své rodiny. Ale my opravdu nejsme z těch, kteří přijdou a řeknou: Tohle chceme mít ihned zpátky. Je to záležitost, která se musí vyřešit jednáním, ale nemůže se teď lámat přes koleno. Red.: Váš otec Otto von Habsburg vstoupil do politiky jako velmi mladý svým zápasem o záchranu samostatného rakouského státu před Hitlerem. Mohla byste o této významné a u nás dost neznámé epizodě jeho života říci něco bližšího? WvH.: Ano, velmi ráda. Můj otec za druhé světové války působil v Americe. A vždy se zasazoval zvláště o to, aby svobodné Rakousko mohlo zůstat na mapě. Tehdy pracoval velmi intenzívně politicky ve Spojených státech. Především vstoupil do jednání s tehdejším americkým prezidentem, kterému pokaždé říkal: Musíte dbát na to, aby se po válce politická mapa nepřetvořila tím způsobem, že by na ní pro Rakousko už nezbylo místo. A tehdy také s velkým úsilím objasňoval Američanům, že smyslem jejich vstupu do války není totální kapitulace, totální zničení nepřítele, nýbrž že by měli sledovat jiný, pozitivní cíl totiž prosazení 120 [pageend122]ideje Panevropy. A jako přesvědčenému Panevropanu mu jako jeden z hlavních úkolů ležela na srdci starost o střední Evropu. Bylo mu naprosto jasné, že když Rakousko získá samostatnost, nestačí to k zajištění její bezpečnosti a stability, a proto se pokoušel dosáhnout toho, aby konec války byl ve znamení sjednocení Evropy. Tyto naděje se zhroutily po konferencích v Jaltě a Postupimi, kde bylo jasně stanoveno, jak bude Evropa v budoucnosti vypadat. Tehdy převládalo mínění, že její rozdělení je věčné. Musím říci, že jsem velmi šťastná, že nyní, o čtyřicet let později, přichází doba, kdy se ukazují dávné ideje mého otce týkající se Rakouska, Evropy a především střední Evropy jako pravdivé. Že je čas sice oddálil, ale po čtyřiceti letech vítězí. Red.: Tady mne napadá - při veškeré rozdílnosti osudů a politických názorů - paradoxní paralela mezi Masarykem a Vaším otcem. Masaryk musel v emigraci během první světové války probojovat úplně novou ideu československé samostatnosti a překonávat ještě k tomu postoj domácích českých politiků, vyhlašujících loajalitu habsburské říši. Otto musel napnout všechny síly, aby přesvědčil západní politiky o smyslu existence samostatného Rakouska, ve které už pomalu nikdo nevěřil, a přitom čelit sociálně demokratickému proudu politické emigrace své země, která an- šlus přivítala jako cestu k revoluci. Navíc se ještě střetl s československou emigrací, vedenou E. Benešem, a to zejména v otázce odsunu Němců ze Sudet a při Benešových intrikách proti vytvoření rakouské vojenské jednotky v USA. Jaké byly vlastně Ottovy názory na Beneše? WvH.: Je třeba otevřeně říci, že Benešova role byla velmi negativní, především pokud se týká právě vyhnání. Takový názor pochopitelně zastával i můj otec a vycházel z něj. Vyhnání byla tragédie, která způsobila střední Evropě nesmírné škody. A tyto škody těžce postihly právě Čechy a Moravu, protože to byla oblast, v níž se naprosto výjimečným způsobem mísily kultury a náhle jedna z těchto kultur byla násilně zahubena. Jsem velmi ráda, že se dnes prezident Václav Havel pokouší zpřetrhané kontakty mezi Němci vyhnanými z domova a Čechy na rozumném základě znovu navázat. Díky Bohu se mu to daří a sudetští Němci jsou už také připraveni zahájit velmi široký dialog, pokusit se prodiskutovat palčivou minulost a pro budoucnost vypracovat nový politický koncept. Red.: Za jakých okolností došlo k setkání Vašeho otce a hraběte Coudenho- va a v čem na Ottu zapůsobila idea Panevropy ? Předtím byl přece důsledným legitimistou! WvH.: To je velice prosté. Otto a hrabě Coudenhove se setkali už před druhou světovou válkou v Evropě. Můj otec vstoupil v roce 1936 do Pan- evropské unie, protože se myšlenka Evropy jako nadřazeného cíle, jako 121 [pageend123]nadnárodního úkolu v praxi čím dál více vytrácela. Je úplně logické, že před tímto svým krokem byl legitimistou, a z toho plynulo nepřetržité úsilí obnovit nějakým způsobem zaniklý řád. Vždycky však říkal, že nadřazeným cílem musí být evropské sjednocení, a právě proto začal spolupracovat s Coudenhovem, když se s ním ve Spojených státech znovu setkal a viděl, jak důsledně se za tuto ideu zasazuje. Spojovala je také obzvláštní starost o osud střední Evropy a myšlenka, že budoucí sjednocení se musí opírat o určitou koncepci, že sjednocení Evropy za každou cenu, pod jakýmkoli znamením bychom museli odmítnout. Mělo jít o sjednocení založené na svobodě, kde jednotlivé národy a národnostní menšiny naleznou jim náležející místo. Na těchto zásadách měly být ideje, které načrtl Cou- denhove, aplikovány speciálně na problematiku dunajského prostoru, na problematiku střední Evropy. Red.: V roce 1979 byl Otto zvolen do Evropského parlamentu na kandidátce CSU. Tehdy byl zcela osamocen s myšlenkou na zahrnutí východní části Evropy do budoucí Panevropy. Jak je možné, že se tato myšlenka nakonec tak rychle ujala? WvH.: Je to tím, že můj otec měl vždy jasnou koncepci, co chce prosadit, a měl schopnost působit jako integrující osobnost. Když chtěl prosadit nějakou ideu, vždy se mu podařilo najít lidi, kteří byli ochotni na ní spolupracovat. Například myšlenku, že by střední Evropa měla mít vlastní parlament, prosazuje společně se třemi svými přáteli poslanci. Významná byla ta skutečnost, že byl jedním z malé skupiny poslanců, kteří pocházeli ze střední Evropy a kteří se stejně jako on nikdy nesmířili s rozdělením kontinentu. Tomuto problému se speciálně věnoval, a když na něm začal pracovat, zajímalo jej především, co je možné v Evropském parlamentu učinit pro realizaci ideje svobodné střední Evropy. V těch jedenácti letech, ve kterých od svého zvolení působí v Evropském parlamentu, věnoval mnoho úsilí propracování celkové koncepce parlamentu. Vycházel z toho, že parlament ve své stávající podobě nemůže být reprezentantem celé Evropy, protože Evropská společenství prostě nejsou identická s Evropou, je to jenom východisko a základ Evropy. A prvním viditelným projevem uznání, kterého se této myšlence dostalo, bylo prázdné křeslo, které můj otec v Evropském parlamentu prosadil jako symbol naděje pro země, které byly za železnou oponou. Red.: Mělo by podle Vašeho názoru patřit k Panevropě také Rusko, resp. které části SSSR by tam patřily ? WvH.: Myslím, že je úplně logické, že k Evropě patří ty části SSSR, které se nyní k tomuto nároku opět hlásí, a to je Ukrajina a baltské státy, které zcela samozřejmě pokládáme za součást středoevropského prostoru. Po122 [pageend124]kud jde o jiné části, musejí jasně říci, jestli se chtějí podílet na evropském sjednocení (nemám teď ovšem na mysli mongolské části SSSR), a když se budou chtít tohoto procesu účastnit, my budeme ti poslední, kteří by jim v tom chtěli bránit. Když nebudou chtít spolupracovat, pak se budeme snažit je alespoň nějakým způsobem integrovat, aby mohli pro nás plnit funkci mostu. Takovou funkci mají dva státy, nebo spíše dva celky na okraji Evropy. Prvním z nich je právě ruská republika, druhým je Turecko. Oba tyto útvary na okraji Evropy nejsou zatím v žádném případě spolutvůrci nové koncepce Evropy, ale my je musíme silně podporovat, aby pro nás nepřestaly být jakýmsi mostem k neevropské cizině. Red.: Nedávno jste byla v Maďarsku. Jaké jste měla dojmy z celkové atmosféry? Můžete srovnat, jak jsou přijímáni Habsburkové v Maďarsku a jak u nás? WvH.: Musím říci, že jsem se nesetkávala s žádnými velkými rozdíly. Všude bylo vidět, jak se lidé těší, že Habsburkové opět přijíždějí, a já i moje rodina jsme měli v Maďarsku i zde v Československu nádherný pocit, že se vracíme domů. Já osobně jsem teď i nedávno, když jsem přijela do Prahy poprvé,3 měla pocit, že toto město znám, že ho miluji a že k němu patřím. Můj otec cítil totéž, i když v Praze ještě nikdy v životě nebyl a včera přijel poprvé. Tento pocit se ho zmocnil už od počátku, a myslím, že je to v určité zvláštní atmosféře a v určitém citovém naladění, které se zde přenáší také na lidi, se kterými se člověk setkává. Je to pro nás podivuhodně krásný zážitek a doufám, že se nám teď konečně podaří procestovat celou střední Evropu, která je svými dějinami tak úzce spjata s osudem naší rodiny. Red.: O Vaší babičce císařovně Zitě se někdy říká, že to byla tvrdá a panovačná žena. Můžete nám ji trochu přiblížit? WvH.: Moje babička byla opravdu vůči sobě tvrdá, a je to zcela pochopitelné, protože měla neobyčejně těžký život. Musíte si uvědomit, že můj dědeček zemřel dříve, než se narodila moje teta, a babička vychovala sama osm dětí. Proto si musela uložit velmi přísnou disciplínu. Já ale musím říci, že moje vzpomínky na ni jsou úplně jiné. Je pro mne hlavně vzorem, nejdůležitějším vzorem a jsem velmi ráda, že jsem díky Bohu měla to štěstí a mohla s ní hodně a často rozmlouvat o politice a dějinách. Zajímala se prakticky o všechno. Vychovala třicet tři vnoučat. To je dost velký počet. Přitom si dokázala ke každému z nás vytvořit naprosto osobitý vztah a všichni jsme s ní byli v neustálém kontaktu. Je mi hrozně líto, že to všechno nemůže s námi prožívat, teď, kdy jsme poprvé přijeli společně do Prahy. Ještě zažila, když jsme v předminulém roce a na začátku loňského roku navštívili Maďarsko, a kdyby s námi teď mohla společně prožívat toto nadšení, tuto radost a štěstí, jistě by to pro ni bylo velké zadostiučinění. 123 [pageend125]Pro mě to byla láskyplná, dobrosrdečná babička, která si ke každému vytvořila srdečný vztah, takže jí nikdo nemusel vyčítat, že je nepřístupná nebo že se straní života. Naopak, velmi aktivně se účastnila rodinného života a až do konce byla duševně úplně v pořádku a čilá. Jistě to byl také důsledek té tvrdé disciplíny, kterou si uložila, že i ve svých devadesáti šesti letech byla naprosto duševně svěží a vůbec nepodlehla nějaké ztrnulos- ti, ale naopak žila stále dneškem a zajímala se o současné problémy. Red.: Jak vidíte politickou úlohu Habsburků v budoucnosti? Je možné, aby například Váš otec se stal nejvyšším představitelem některého státu? WvH.: O tom se hodně diskutuje a já si myslím, že se v dějinách nevyplácí říkat: Tahle věc se už nikdy víckrát nestane. Dějiny se mohou převratně změnit v okamžiku a co nám přinesou, je velmi těžké předpovídat. Jedna věc je jistá. Moje rodina se cítí být velmi silně svázána se střední Evropou, s jejím blahem i s jejím neštěstím a bylo by skutečně krásné, kdyby mohla nějakým způsobem pomoci střední Evropě zlepšit její situaci a ulehčit její vstup do Evropy. Red.: Děkuji Vám za rozhovor a přeji Vám mnoho štěstí v práci pro sjednocenou Evropu. S Wallburgou von Habsburg hovořil M. D. Poznámky: 1 Ronsperg se nachází na Šumavě, nedaleko česko-německých hranic. 2 Moravské vyrovnání byl kompromis, který zajišťoval českému a německému etniku v moravských zemích autonomii obecní samosprávy. Česká většina v zemském sněmu zůstala zachována, avšak práva Němců byla zaručena. 3 Wallburga von Habsburg navštívila Československo poprvé v zimě 1989. Světové dějiny nás učí, že člověk dává radostně svůj život jen pro jedno — pro svou víru. Naše doba nabízí mladým lidem dva radikální druhy víry. Naturalistický nihilismus štěpí se ve dvě větve. Mládež se odpoutává od bezmocného já. Komunismus a národní socialismus jsou primitivní stupně překonání sama sebe. Jsou náhradním náboženstvím, nebo chcete-li, náhradou náboženství. (Franz Werfel) 124 [pageend126]REPORTÁŽ ŠVÝCARSKO Z BALKÓNU Rudolf Starý Sedím na balkóně rodinné vilky, pode mnou švýcarská vesnice, na jejímž okraji se leskne hladina jezera, a nad ním se ve velké dálce zvedají vrcholky hor. Snažím se uhodnout polohu Panny a Mnicha. Vesnice je to poněkud netypická, protože tu žijí převážně lidé dojíždějící za zaměstnáním do okolních měst a městeček. Z nedalekého statku jsou však i v noci slyšet neodmyslitelné zvonce pasoucích se krav. Uprostřed vesnice se tyčí věž kostela, obestavěného lešením a šetrně zahaleného do hrubého plátna. Při stavbách a rekonstrukcích ve městech je to dnes již samozřejmostí. Ale i venkovský trávník je třeba chránit. Vedle kostela stojí budova školy, kde Theo, náš přítel a hostitel, vyučuje své žáky dějepisu a angličtině. Jeho sedmitisícový plat svědčí o tom , že Švýcaři to myslí se vzděláním svých dětí doopravdy vážně. Jeho žena Marie- -Therese je nejhezčí švýcarskou letuškou a Miranda-Isabelle je rozkošné dvouleté stvoření, které při našem prvním setkání propuká v neutišitelný pláč, protože v ní svým zjevem zřejmě probouzím pocit ohroženosti. Prostě mě prokoukla. Ještě štěstí, že těm větším to trvá o trochu déle. S Theem a Marie-Therese se známe už skoro patnáct let, a celou tuto dobu jsem musel čekat na chvíli, kdy i já budu moci přijmout jejich pohostinnost. Nikdy by mě nenapadlo, že najdu opravdové přátele v zemi, která v tomto ohledu nemá zrovna nejlepší pověst, a to ani mezi ostatními evropskými národy, ani u našich emigrantů. Údajně chladná zdvořilost, kterou Švýcaři prokazují sobě i cizincům, mně nijak nevadí. Vadil mi vždy spíšopak, o který u nás není nouze. A opravdoví přátelé jsou vzácnívšude na světě. * * * Při prohlídce Starého města v Curychu mě napadá parafráze jednoho známého Goethova výroku: Proti bohatství, čistotě a malebnosti není jiné obrany než upřímný obdiv. Podporuje to schopnost absorbce a nikterak to nevylučuje kritický pohledná odvrácenou stranu mince. Nedokážu se při125 [pageend127]tom ovšem ubránit astrologické symbolice. Ta se tu vnucuje s názorností, které opravdu nelze odolat. Švýcarsku se tradičně přisuzuje astrologické znamení Panny, což je zároveň název jednoho z nejvýraznějších vrcholů Bernských Alp. Otevře- me-li kteroukoli astrologickou příručku, zjistíme, že znamení Panny se připisují vlastnosti, které tu všude kolem lze spatřit téměř na každém kroku, buď jako jednotlivý rys, nebo jako celkové zobrazení. Panna, říkají astrologové, to je především čistota a hygiena. Čistota přímo úzkostná, čistota jako program, jako absolutní požadavek vždy a všude. V tomto ohledu připravuje Švýcarsko našinci četné zkoušky, v nichž, jak vím z vlastní zkušenosti, mnozí neobstáli. Je to civilizační nápor, je třeba mít opravdu silné nervy: Největší dojem na mne ve Švýcarsku udělaly záchody říkám Theovi s jistými rozpaky, jak toto mé prohlášení bude přijato. Chvíli mlčí, je na něm vidět, že s něčím zápasí, a pak řekne: - Na mne v Praze taky. Švýcarské záchody - tyto svatyně bohyně Hygie by si zasloužily zvláštního psychologického pojednání. Vstoupíte do místnosti, která připomíná něco mezi laboratoří a mauzoleem, konejšivé namodralé světlo a povzbudivá hudba, linoucí se neznámo odkud, vás zbaví všech obav z nadcházející operace. Mušle svou svítivou bělobou přímo lákají, abychom je vyzkoušeli. Odstoupíte-li, fotobuňka diskrétně zařídí vše ostatní. Mýdlo a ručník je samozřejmostí. Jen jednou, bylo to ve vlaku označeném v jízdním řádu jako vlak „evropské úrovně“-a cestovat tímto vlakem bylo opravdovým potěšením jsem sešlápl pedál vodovodu, a kohoutek nad umývadlem zůstal suchý. Zmocnila se mě panika, měl jsem pocit, že celá ta složitá civilizační stavba se v příštím okamžiku zhroutí. Bylo to však naštěstí jen časové prodlení. Vzápětí voda vytryskla rovnou na moje kalhoty a pořádek a jistota byly opět obnoveny. Panna je touha po věčném mládí. Když jsem si v Curychu prohlédl románské kostely, které jsou vždy středem mého zájmu, byl jsem poněkud zaražen. Na romanice mě přitahuje kamenné kvádříkové zdivo, na němž je patrná patina šesti, sedmi století. Jak curyšský Fraumůnster, vyzdobený Chagallovými vitrážemi, propouštějícími mystické světlo, tak i Münster mají své staré úctyhodné zdivo vyhlazené do svítivé novosti. Je to nezvyklé a matoucí. • Panna má vyvinutý smysl pro detaily a přesnost. Dokonalým ztělesněním těchto vlastností je světoznámý švýcarský hodinářský průmysl. Panna je úspornost (ekonomie), spořivost (banky) a neutuchající pracovní píle. - Máte překrásnou zahrádku říká M. jednomu Švýcarovi, hrabajícímu se v hlíně. - To chce makat - řekne na to on podmračeně, aniž by zvedl hlavu. Panna je služba. Samozřejmě především turistům. Služba dokonalá. Přinášející zemi bohatství. Panna je netýkavá a nedůvěřivá. Chybí jí vřelost. Musí si za všech 126 [pageend128]okolností zachovat bezpečnostní odstup. Musísi předem všechno pečlivě propočítat a promyslet. Když si chcete ve Švýcarsku postavit dům, potřebujete k tomu pouze 60 (slovy šedesát) potvrzení. Panna nemůže ponechat stranou nic, co by ji mohlo překvapit nebo zaskočit. Panna je úzkostlivě obezřetná. Chce se zabezpečit pro všechny případy. Celé Švýcarsko je protkáno sítí atomových krytů vybavených pro přežití milionů lidí. Každý dům má vedle prádelny a sklepu atomový kryt. Všichni vědí, že je to k ničemu: možnost přežití při skutečné jaderné katastrofě je minimální. Ale Panna to vyžaduje. Panna je archetyp. Panna je zdrženlivá a neokázalá. Uměřená ve svých projevech. Je to buď plaché selské děvče nebo měšťanská dcera z doby biedermeieru. Uprostřed bohaté městské civilizace působí tato uměřenost neobyčejně sympatickým a zklidňujícím dojmem. Žádné procovské předvádění hojnosti (skutečné); ani občasný nevkus nebije tolik do očí jako u severního souseda. Vše je lidsky přiměřené, starobylé (většina domů Starého města pochází ze 14.-15. století), a přitom svítící novotou (kdy vlastně Švýcaři opravují své domy, je záhadou). Zdálo by se tedy, že Panna má všechny důvody, aby byla spokojená a šťastná. Nepochybně je, ale ne tak docela. Musí být totiž neustále ve střehu, aby se náhodou nevyskytlo něco, co by její štěstí ohrozilo. A pak míra materiální hojnosti dosáhla takového stupně, že musí nutně v každém člověku vzbuzovat jisté vnitřní znepokojení. Bohové jsou, jak známo, žárliví, a za všechno, čeho člověk dosáhl, musí platit. Nejenom penězi. Švýcarská Panna si naštěstí uchovala zdravý smysl pro správnou míru. Ví, že bohatství je třeba čelit zvýšeným odříkáním, zdrženlivostí a spořivostí. To má pak za následek další růst bohatství. Je to nikdy nekončící zápas. Zápas o uchování duše ve víru pokušení moderní společnosti hojnosti. * * * Tajemství soudržnosti švýcarské konfederace je v podrobnostech. Na nádraží byste marně hledali souhrnnou tabuli, která by vás přehledným způsobem informovala o celkovém uspořádání vlakových spojů s označením příslušného nástupiště. Na každém nástupišti zvlášť je umístěna úhledná tabulka obsahující všechny potřebné údaje. Údaje odpovídající skutečnosti. Celkový přehled je třeba získat z těchto podrobných informací. Zpočátku je to poněkud neobvyklé. Přicházíme ze světa velkých vizí a generálních plánů. Stejně tak je těžiště švýcarské pospolitosti v obci. Jednota a soudržnost státu se odvíjejí od dobře uspořádané obce. Jedno kolečko švýcarských hodinek zapadá přesně do druhého, přičemž smysl jejich bezprostředního spojení je sice poněkud nepřehledný, ale celek funguje dobře. Švýcarsko nemá silnou ústřední vládu, nemá potřebu silného presidenta s charisma- 127 [pageend129]tickou osobností. Theo mě ujišťuje, že by takovou osobnost nikdy nepřijalo. Obá vá sejí. Mohla by obec připra vit o její výsostné občanské prá vo rozhodovat o svých záležitostech, včetně například toho, kdo bude učit jejich děti. Stát, to je přece obec a její záležitosti jsou záležitosti státu. Není státu mimo obec. Velké pravomoci jednotlivých obcí však přece jen někdy ztěžují rozhodování o některých státních, resp. celospolečenských záležitostech. Švýcarsko představuje pravděpodobně krajní případ decentralizace státní moci. Musím ovšem říci, že jako voliče by mě například dost obtěžovalo, kdybych měl každoročně schvalovat finanční rozpočet Vokovic. A to přesto, že jsem předtím neměl možnost rozhodovat vůbec o ničem. O věcech, o kterých v jiných demokratických zemích rozhoduje vláda, jež se pak zodpovídá ze své činnosti parlamentu a skládá účty voličům při příštích volbách, se ve Švýcarsku rozhoduje většinou na půdě obce. Prohlížím si podrobný finanční rozpočet obce S., který mají obyvatelé místní „Gemeinde“ schválit při nejbližších volbách. Pod položkou „knihovna“ čtu částku 2500 Sfr. Není to nijak závratná částka, ale přece jen něco. Vzpomenu na naše venkovské strejce, kteří se zakrátko i u nás ujmou s velkou chutí rozhodování o těchto záležitostech, a leckde se již ujali. Jak jsem se dočetl v novinách, jejich prvním státotvorným opatřením bylo zrušení finančního příspěvku na místní knihovnu. Ně nádo! Theo mi ukazuje volební průkaz v podobě obálky. Jsou v ní kromě hlasovacích lístků i dvě brožurky, vnichžse voličům podrobně vysvětluje, oč v tomto „lidovém hlasování“ jde. Na prvním hlasovacím lístku jsou tyto otázky: 1) Jste pro lidovou iniciativu „za zrušení atomových elektráren“? 2) Jste pro moratorium na výstavbu dalších atomových elektráren? 3) Souhlasíte s tím, aby do spolkové ústavy bylo zařazeno usnesení vlády z 6. 10. 1989 o energetické politice? 4) Souhlasíte se změnou spolkového zákona o silniční dopravě z 6. 10. 1989? 5) Schvalujete kantonální rozpočet z 3. 7. 1990? V případě silničního zákona se jedná o to, zda šířka nákladních vozů má zůstat při dnešních 2,30 m, či zda se Švýcarsko přizpůsobí běžně platnému evropskému standardu, který je 2,50 m. Ptám se Theajak bude hlasovat v referendu o atomové energii. Říká, že je pro moratorium na výstavbu dalších jaderných elektráren, ale ty, které jsou už v činnosti - jednu z nich jsem viděl v blízkosti Aarau, uprostřed hustého osídlení-, by měly být vyřazovány postupně s tím, jak se budou nacházet náhradní zdroje energie. * * * 128 [pageend130]Už při společném výletu na Rothorn, kdy se mi při nádherném počasí poprvé otevřel výhled na majestát švýcarských Alp, mě zaujal Pilatus, hora nad Vierwaldstáttským jezerem. Byla to „moje“ hora, někde na rozmezí Nízkých a Vysokých Tater. Druhého dne, při výstupu na tento kopec, který mě tak očaroval, je jezero a okolní města jeden velký Turner. Jemná mlha rozpouští ostré kontury věcí a vytváří tak snovou, napůl neskutečnou krajinu. Jen Pilatus tu ční jako jednolitá, neporušená Realita. (Nedokážu se ubránit astrologické symbolice: Je to konjunkce Saturna a Neptuna.) Na balvanu při úpatí hory čteme nápis: „Nur das Wissen des Gewissens ist gewiss, alles andere Wissen ist ungewiss. “ Ve volném překladu: „Jen vědomí svědomí je vědomé (doslova jisté), všechno ostatní vědomí je nevědomé (doslova nejisté).“ Na vrcholu pak další nápis, na jehož německé znění si už nevzpomínám: „Pojďte a pohleďte na nádheru Božího díla. “ Bylo vskutku se čemu obdivovat. Záhy se ukáže, že vystupujeme stezkou, která je mírně řečeno nejméně vycházková. Při pohledu do několikasetmetrové hloubky na pasoucí se krávy zvíci mravence prožívám závrať. Mám Immum Coeli ve vzdušném znamení. Říše matek má u mě podobu vzdušných hloubek. Tady je moje freudovské Id, onen hrůzný drak instinktů, který nás děsí, a zároveň neodolatelně přitahuje. Postrkuji před sebou, nebo spíš nad sebou M., mám hrůzu z toho, že spadne. Typický případ projekce. Ve skutečnosti je to moje vlastní sladkobolná slabost. - Jsi masochista - říká mi Theo, když mu líčím své zážitky. Možná že ano. Ale spíš mě láká ta palčivě pociťovaná zkušenost hranice, kdy cítíme, že naše vlastní síly nás opouštějí a zbývá už jen špetka vůle, která stačí právě na to, abychom udělali další krok kupředu, a pak už je jen osud. Obdivuji horolezce, protože většinou obdivujeme to, čeho se nám samým nedostává a po čem toužíme, ať už toho sami máme jakoukoli míru. To je platónský princip Erótu. C. G. Jung, velký Mudrc od Curyšského jezera, říká, že cesta vede tudy, kde cítíme největší strach. Jinak se může stát, že se na své cestě mineme. * * * Nejkritičtějším bodem mého pobytu ve Švýcarsku byla ovšem návštěva knihkupectví. Přežil jsem ji snad jen díky tomu, že už dnes nejsem omni- vorní. Po dlouhá desetiletí jsem bezmocně listoval ve švýcarských a německých katalozích a dlouhé hodiny vybíral ony dvě tři knihy, které si za draze získanou tvrdou měnu zakoupím. Přesněji řečeno, nějaký dobrý člověk mi ji zakoupí. Nebo dokonce daruje. Velká část mé maléjungovské knihovny pochází právě od Thea a Marie-Therese. 129 [pageend131]Abych se zotavil z tohoto šoku, zorganizuje pro nás Theo výlet na kolech. V Chaux-de-Fonds si vyzvedáváme na nádraží telefonicky objednaná kola (za pouhých 9Sfr.)a vyrážíme z města ven po krásné, zvlášť upravené cyklistické stezce, kterou jinak používají jen majitelé okolích statků, rozkládajících se po obou stranách naší téměř šedesátikilometrové cesty. Švýcarsko, to jsou především krávy. Krávy vždy a všude. Tisícihlasý zvonkový koncert. Selské statky jsou rázovité stavby, většinou dřevěnice, i když v této části švýcarského pohoří Jura také často kamenné, s vroče- ním ze 16. a 17. století. Na každý statek připadá určitá rozloha pastvin a luk -pole jsou v těchto horských oblastech vidět jen zřídka a na nich se pase patnáct až dvacet krav, vše působí dojmem harmonicky vzniklého a po staletí udržovaného celku. Sjíždíme z tisícimetrové planiny dolů do údolí šílenou rychlostí, kterou děvčata nedokáží ubrzdit, vpředu přede mnou se na sedátku natřásá hlavička malé Mirandy, která po celou tu dobu ječí strachem a vzrušením. Kola samozřejmě zanecháváme na nádraží v Delémontu, kam jsme dorazili. * * * Po dlouhém přemlouvání se nakonec přece jen nechám přimět k tomu, abych splnil Theovo přání a navštívil místní školu, v níž učí. Mám vystu- po vat jako živý exemplář exotického světa, o němž tito čtrnáctiletí chlapci a dívky sice už leccos slyšeli, ale marná sláva, není nad názornost a osobní svědectví. Po dvaceti letech tak usedám za katedru, je to moje opožděná repríza. Mám nepředstavitelnou trému. Pokouším se těm dětem vylíčit, jak vypadá svět komunismu v každodenním životě, v nejprostších životních reáliích. Mluvím o dědictví, které nám zanechalo posledních čtyřicet let. V Československu jsou jistě statisíce, ne-li miliony krav, stejně jako ve Švýcarsku, ale téměř je nezahlédnete ve volné přírodě. Jsou chovány v betonových kasárnách, kde podobně jako lidé na sídlištích prožívají svůj traumatický výrobně-biologický život, jsou vesměs nemocné, takže jejich mléko se už nedá pít a jejich maso je plné nejrůznějších jedů. To, co kolem sebe vidíte, říkám těm dětem, vám jistě připadá jako samozřejmost. Ale nic není na světě samozřejmé, stačí dvě, tři desítky let a vše se může proměnit v trosky. Padají slova jako „samizdat“, „disident“, slova, která dosud neslyšeli. Snažím se je zasvětit do bizarností našeho středoevropského Balkánu. Čtrnáctiletá dívenka mi klade otázku:-Jak je možné, že většina lidí v Československu byla proti komunismu, ale ten přesto stále existoval? Přesnější a méně příjemnější otázku si bylo možné stěží představit. Snažím se vyhnout paradoxům reálsocialismu, které mnohdy nechápeme ani my sami, a vypomáhám si popisem způsobu voleb, všeobecného psychického teroru a kádrování. Nemohu této dívence říct, že možná až osmdesát procent obyvatel by dalo přednost tomu, aby dosavadní režim raději trval, 130 [pageend132]ovšem s nějakou takzvanou „lidskou tváří“, protože tento režim vlastně dokonale vyhovoval jejich pokleslé lidskosti, jejich protiindividualistic- kým postojům a vyznávání průměrnosti. Jeden chlapec mi klade otázku, zda je u nás dostatek potravin. Ano, ovšem vašim sto padesáti druhům sýrů vskutku konkurovat nemůžeme. Máme dokonce několik druhů téměř nikdy správně dopečeného chleba, ale nikde jsem u nás nečetl za výkladem malého pekařství: Denně třicet druhů čerstvého chleba. Ostatně by nám to strašlivě ztížilo náš zjednodušený způsob života. Po skončení vyučování se mě Theo ptá, jaké to bylo. - Dojemné, odpovídám. - - Proč dojemné? Ty děti vysvětluji jejich tváře, jejich přirozená ukázněnost, a přitom uvolněnost. Theo spokojeně mručí, ale upozorňuje mě, že jsou to přece jen venkovské děti, ještě nezkažené, kdežto děti ve větších městech jsou už jiné, protože mnohem víc vystavené svodům dnešní bohaté civilizace. Švýcarsko stojí a padá se sedlákem a jeho kravami říkám Theovi na cestě domů. Něco podobného se kdysi říkávalo i o českém sedlákovi, a to nejenom v souvislosti s národním obrozením. Až budete chtít ve Švýcarsku zavést komunismus, třeba proto, že vás nynější způsob života přestane bavit, první věc, kterou musíte udělat, je zničit vašeho sedláka. Theo se na mě nechápavě dívá. Náš stupidní způsob černého humoru je mu naštěstí cizí. * * * Obdivujeme nový Christophův rodinný dům, teprve nedávno dostavěný. Postmoderna, bioarchitektura, převážně dřevo napuštěné pouze voskovou emulzí. Obrovské vnitřní prostory, jistý nedostatek útulnosti. V kuchyni kromě nezbytné mikrovlnné trouby i myčka na nádobí. Nejmodernější typ vytápění, fungující na principu tepelných rozdílů vznikajících v potrubí umístěném v šedesátimetrové hloubce. Samozřejmě nic nechápu. Systém vytápění je doplněn moderními švédskými kamny na dřevo, se skleněnými zasouvacími okénky, aby bylo možné za dlouhých zimních večerů pozorovat plápolající živý oheň. Dole sklípek s bohatými zásobami vybraného lahvového vína, námi bohužel nevyzkoušeného. Vrcholným bodeťn prohlídky je ovšem švýcarská rarita, protiatomový kryt, kterým musí být podle přísného předpisu vybaven každý rodinný dům. Důkladné pancéřové dveře; filtr na výměnu vzduchu, který je možné v případě výpadku elektrické energie obsluhovat ručně: několik minut otáčení zajistí příliv nezávadného vzduchu na celou hodinu; suché WC se zásobou příslušných chemických prostředků. Anglické Můj dům - můj hrad se tak ve Švýcarsku změnilo na Můj dům můj bunkr. Stavba domu se tím samozřejmě nesmírně prodražuje. Cena stavebních pozemků se za posledních deset let téměř zdesateronásobila a dosahuje výše kolem jednoho milionu švýcarských franků. 131 [pageend133]Zhruba totéž stojí stavba sama. Doba výstavby: osm měsíců. Stavební předpisy jsou neobyčejně přísné. Ve stavebním povolení, které Theo právě obdržel poštou (poplatek: 2 600 Sfr.) čtu: Stavbu bude možné zahájit teprve tehdy, až budovaná příjezdová cesta bude prosta prachu závratná suma. Inu, žít bez prachu vyžaduje obrovské množství prachů. * * * Ve své autobiografii C. G. Jung píše: „ Vnitřní klid a spokojenost zá visejí značnou měrou na tom, podaří-li se nám harmonicky spojit historickou rodinu, kterou si každý nosí v sobě, s pomíjivou přítomností. VBollingen- ském hradě mohl člověk žít tak, že se zdálo, že žije v několika staletích současně. Hrad mě přežije a svým umístěním a stylem svědčí o věcech, které se udály v dávné minulosti. Jen velmi málo věcí tu připomíná současnost. Kdyby do tohoto domu vstoupil člověk z 16. století, novinkou by pro něho byly jenom petrolejová lampa a krabička zápalek; jinak by se tu cítil jako doma. Nic tu neruší mrtvé, ani elektrické světlo, ani telefon. Duším mých předků kromě toho atmosféra domu vyhovuje, protože jsem jim odpověděl na otázky, na něž si oni sami nestačili odpovědět.“ Bollingenská věž je poutním místem všech jungistů, bezmála stejně legendárním jako někdejší hrad krále Artuše. Jung začal budovat tuto pozoruhodnou stavbu na břehu horního Curyšského jezera někdy na počátku dvacátých let. Nejprve postavil jednoduchou jednopatrovou věž rotundového tvaru z kamene, potom přistavoval, vždy po uplynutí určitého období, další části domu. Pro Junga to byl zvláštní způsob, jak zviditelňovat svůj vlastní individuační proces. „Od samého počátku jsem cítil, “ píše ve zmíněné autobiografii, „že věž je svým způsobem místem zrání- mateřským lůnem nebo mateřskou postavou, v níž se mohu stát tím, kým jsem byl, kým jsem a kým budu. “ Tento individuační proces zrání, paralelně ztvárňovaný postupnými přístavbami Bollingenské věže, dovršil Jung teprve v roce 1955, po smrti své ženy. Teprve tehdy nabyl jistoty, že může dokončit Bollingenskou věž dostavbou horního patra nad střední částí domu, které mělo představovat jeho Já. Do té doby, říká Jung, bych nebyl schopen to udělat, pokládal bych to za projev domýšlivosti. Teprve nyní mohla tato část domu představovat širší vědomí, dosažené ve vysokém věku. Tento pozoruhodný dům bylo třeba vyhledat a navštívit. Číšnice v příjemné hospůdce na břehu jezera na mou opatrnou otázku přikyvuje hlavou a posílá nás dál, směrem podél břehu, až k zelenobílégaráži, která stojí na okraji pozemku patřícího k Jungovu domu. Dům sám však z cesty vidět není. Ač jinak plachý člověk, respektující soukromý majetek, vnikám bez rozmyšlení brankou dovnitř. Dům se náhle vynořuje mezi stromy. Je mnohem menší, než jak jsem si ho předsta voval podle fotografie. U vchodu do dvora narazíme na první obyvatele domu. Poněkud vzrušeně se 132 [pageend134]omlouvám, že jsem si dovolil sem vniknout a porušit jejich soukromí. Zdá se však, že na podobné vetřelce jsou tu už zvyklí. Velmi přátelsky se usmívající mladík se dokonce nabídne, že nám ukáže vnitřek původní věže. Dole, v přízemíje vše tak, jak to známe z vlastního Jungova popisu. Je to zcela prostá okrouhlá místnost připomínající středověké černé kuchyně, s velkým krbem, uprostřed stůl a nad ním petrolejová lampa. Mladík, který je jedním z početných Jungových pravnuků, říká, že jen část příbuzenstva využívá práva pobývat v tomto zvláštním rodinném sídle, protože jim nevyhovuje primitivní vybavení domu. Nejraději by sem zavedli elektřinu, protože jsou příliš zvyklí na obvyklé pohodlí. Závěť starého pána to však nedovoluje. Stoupáme nahoru do prvního patra po úzkých schodech z vyčnívajících kamenů. V někdejší Jungově pracovně spí děti, nemůžeme je rušit. Ložnice je hned vedle, je to malá místnůstka připomínající mnišskou celu, skoro celá zaplněná postelí z prostého dřeva. Nad ní na stěně namalovaná mandala květinového typu. Malé úzké středověké okénko. Teprve při odchodu si všimneme vztyčeného kamenného sloupu, o němž Jung píše ve své autobiografii a na nějž vytesal enigmatické nápisy. Na jedné ze čtyř stran čteme latinské verše středověkého alchymisty vztahující se ke Kamenu mudrců: Zde stojí ubohý, ošklivý kámen velmi nízké ceny! Čím víc jím pohrdají hlupáci, o to víc je milován moudrými. * * * V den odjezdu u snídaně si povzdechnu: - Tak zas zpátky do toho marasmu. - - Co je to marasmus? - zeptá se Theo bezelstně. Nepotřeboval dosud takové slovo. Myslím do toho Absurdistanu. - Tomu už rozumí, tento termín patří mezi mezinárodně přijatá pojmenování světa „tam“, za někdejší železnou oponou. Potom, co jsem se pokusil mu vyložit, co obnáší dědictví padesátileté totality, mu toto označení nepřipadá nijak přehnané. Sám jsem ovšem netušil, žes realitou tohoto podivného, napůl snového světa se setkám už tak brzy, ještě na půdě této spořádané a dokonale fungující země. Při nástupu do autobusu cestovní kanceláře Bohemiatour zjišťuji, že podle mého cestovního dokladu se můj odjezd z Curychu měl konat nikoli dnes, tj. 1. září, nýbrž včera, 31. srpna, ačkoli v ten den žádný autobus z Curychu nejede, a že moje cesta měla směřovat nikoli z Curychu do Prahy, nýbrž naopak, z Prahy do Curychu. Chování řidičů odpovídalo vzniklé situaci a našim obvyklým normám. Maně si přitom vybavuji, jak švýcarští průvodčí mě po celou dobu mého 133 [pageend135]pobytu uváděli do rozpaků tím, jak se ke mně jako k cestujícímu chovali. Při čekání na vlak do Bollingenu jsem náhle zjistil, že na protější kolej přijel vlak jedoucí tímtéž směrem. Obrátil jsem se proto na průvodčího, který právě manipuloval se signalizačním zařízením na nástupišti, takže jsem ho vlastně vyrušoval při výkonu služby. Odpověděl mi nicméně zcela klidně, že vlak skutečně jede do Bollingenu, ale pokud s ním chceme cestovat, musíme urychleně nastoupit. Když jsme tak učinili, upřímně se omlouval, že byl nucen nás tak „nutit“, ale vlak už opravdu musel odejet, a bylo proto třeba se rychle rozhodnout. Ujistil jsem ho, že jeho zásah mě naopak naplňuje vděčností a vyžádal jsem si od něho některé další informace týkající se vlakového spojení. Přišel za několik minut, sdělil mi požadované informace a znovu se omlouval za své neslýchané drsné chování a popřál nám šťastnou cestu. V Luzernu, při nastupování do výletní lodi, se mě lodník dlouze vyptával, zda nevlastním nějaký průkaz, který by mě opravňoval ke slevě. Když jsem ho ujistil, že nic takového nemám, s neskrývaným zklamáním mi vydal jízdenku za plné jízdné. Při pozdním návratu večer do S. jsem usilovně vyhlížel do tmy, abych náhodou nepřejel, když v tom se vedle mě vynořil průvodčí, kterého jsem o nic nežádal, a sdělil mi, že příští stanice je ta moje. Když jsem vystoupil, popřál mi příjemný zbytek večera. Jistě, slyšel jsem už hodně o profesionální zdvořilosti, a pokud jde o lidskou povahu, nedělám si dnes snad už žádné iluze. Švýcarský průvodčí je přece za svou práci dobře placený, a odvádí tudíž jen svůj obvyklý profesionální výkon. Ale já jsem měl přitom pocit, že právě tento způsob mu osobně vyhovuje a že mu působí dokonce jisté potěšení. 1990 Ukázali jsme právě, že obě největší hnutí přítomné doby, komunismus a nacionalismus, jsou protináboženské, avšak náboženství surrogující víry a nikoliv pouhé politické ideály. Jsou pravými dětmi nihilistické epochy, a proto též nepadly daleko od stromu. Neznají transcendentní vázanost jako jejich otec: visí v prázdnu jako on. Avšak nespokojí se již touto prázdnotou, nýbrž pořádají v ní excessy, aby ji překonali. (Franz Werfel) 134 [pageend136]AH KSTA Anketa na téma Výkonná společnost Opět jsme položili všem účastníkům ankety tri stejné otázky: 1. Jak hodláte čelit (sám i se svou rodinou) hrozícímu poklesu životní úrovně a vznikajícím existenčním problémům ve „výkonné společnosti“? 2. V čem se podle Vašeho názoru dnes pro Vás otevírají nové možnosti uplatnění, kterých byste měl využít, a co Vám brání v tom, abyste je využil? 3. Cítíte potřebu ovlivňovat politický vývoj v této zemi? Jakým způsobem by podle Vás bylo nejvhodnější to dnes, po parlamentních volbách, dělat? Technička, 43 let, 2 děti, 16 a 18 let 1. Tyto problémy si příliš nepřipouštím. Myslím, že nedojde k tomu, abychom neměli co jíst. Rovněž bych nepřipustila, aby mé děti přerušily studium. Otázku zdražení potravin budeme řešit omezením jejich konzumace, dále již nyní jsme nuceni omezit jízdy autem. Tzv. sociální jistoty propagované komunisty ty má podle mého mínění každý nezaměstnaný na Západě. Tři čtvrtě života jsem „prožila“ v socialistické společnosti - co horšího mě ještě může potkat! 2. Především v možnosti soukromého podnikání. Jedině tak se může zlepšit situace v naší zemi. Dále možnost využití pracovní příležitosti v cizině. Pro moje děti případné studium v cizině. Co mi brání neznalost cizích jazyků. Chtěla jsem využít možnosti soukromého podnikání v projektování co 135 [pageend137]mi brání: neměla jsem možnost složit zkoušku způsobilosti, protože mi prý chybí 14 let praxe v projekci, přestože jsem po absolvování průmyslové školy stavební a tj. 24 let - po celou dobu projektovala drobné stavby (garáže, přístavby atd.) soukromníkům v rámci občanské výpomoci. Dle mého názoru zapracovala „mafie“ architektů a velkých projektových ústavů, strachujících se o svou existenci. Ovšem takové projekty drobných staveb stejně nevypracovávají. 3. Cítím velkou potřebu ovlivňovat politický vývoj. Proto kandiduji do komunálních voleb. Rok 1968 mě velmi poznamenal citově, s tak velkou lží, kterou komunisti zavedli, se dodnes nemůžu smířit. Nejvhodnější způsob: okamžitě vzít bývalým komunistickým představitelům moci jejich vysoké důchody! Dát jim životní minimum! A ještě je to mnoho za to, jak tuto krásnou zemi zpustošili! Zničili ovzduší, lesy, půdu, vodu! Nechali zchátrat a zbořit zemědělské usedlosti, zničili architekturu měst a obcí! A hlavně duševně zdeptali lidi, pokřivili nám všem charakter, a tím zdevastovali mezilidské vztahy! O tom, co špatného způsobili, by se mohl napsat román. Ministři by se neprodleně měli zabývat pracovním aparátem na ministerstvech. Tito pracovníci se měli za komunistů příliš dobře bez vynaložení velkého úsilí, a nové změny jim proto nejsou po chuti! Toto platí o pracovnících na úřadech, státních notářstvích, okresech a veřejné bezpečnosti. Učitelka na mateřské dovolené, 27 let, 1 dítě 1. Jako mladé manželství jsme dosud nežili na příliš vysoké úrovni. Máme dvouleté dítě, na které zatím neberu žádný příspěvek. Protože se musím rekvalifikovat v zaměstnání (z ruštiny na angličtinu), vyhovuje mi být doma s dítětem. Manželovi se změnou povolání snížil plat, ale příspěvek na dítě 900 Kčs + vyrovnávací 140 Kčs na osobu nám značně pomůže. Snažíme se žít úsporněji, odbourat zbytečná vydání (např. omezit jízdu autem na nejnutnější ap.). 2. V současné době zatím pro sebe nevidím možnost širšího uplatnění, protože se budu rekvalifikovat nejméně čtyři roky. Myslím si, že mé znalosti nebudou na výši, která by se rovnala mému původnímu oboru. Manželovi se naskýtá možnost částečného soukromého podnikání, při kterém může využít znalosti původní profese, knihvazačství. 3. Domníváme se, že každý člověk by měl mít zájem na ovlivnění politického a společenského vývoje. Souhlasíme s politikou OF a VPN, stavíme se za většinu jejich názorů a hodláme je i nadále podporovat. Mnoho lidí však nechápe správně probíhající procesy a těžkosti, které z nich vyplý136 [pageend138]vají, zejména v ekonomice. Lidé se neumějí orientovat v tisku a sdělovacích prostředcích. Bylo by dobré jejich často zkreslené názory usměrňovat a vysvětlovat (např. významy cizích slov ap.). Tomu by mohl pomoci každý podle svých možností. Technická, 38 let, středoškolské vzdělání, 2 děti 1. Těžko. Do dneška naše rodina neměla žádné vedlejší příjmy a ve chvíli, kdy je pravděpodobně budeme potřebovat (abychom udrželi dosavadní životní úroveň - ne žádné zvýšení), už nebudou k sehnání, protože předpokládám, že kromě důchodců se budou podniky zbavovat i vedlejších pracovních poměrů. Těžko, protože vlastně nevíme, co nás čeká. Všichni se obáváme všech možných poplatků a zdražování a navíc vlastně nevíme ani netušíme, jestli bude nutné opasky utahovat dva roky, deset let nebo jestli to není už navždy. Těžko, protože v rodinném rozpočtuje nejvyšší položkou částka za jídlo, a to se u nás moc masa nesní. Protože nemáme vlastní ovoce a zeleninu, tak se utratí nejvíc asi za ně, i přesto, jak ubohý výběr v obchodech je. Ale asi bude pravdou, že zde začneme šetřit nejdřív. Jestli bude vůbec z čeho vybírat?! Těžko, protože v průmyslovém zboží se uskromňujeme, co jsme založili rodinu. Naučila jsem se trochu šít, pleteniny zajišťují babičky, teď ještě zvládnout ševcovské řemeslo. Vybavení domácnosti základní, auto osmnáct let staré, chata čtyřicet osm let (zděděná). Takže opatření: Jak jsem už řekla, asi nejdříve jídlo, a to především v první etapě omezení oslav (což byl doposud báječný způsob udržování rodinných vztahů) a různých přátelských posezení. Za druhé, nebo spíš souběžně, omezení koníčků, kultury, zábavy apod. A tak bych asi mohla pokračovat dál, až bych se dostala k úrovni, v jaké jsme žili čtyři roky po dobu mateřské dovolené, kdy byl často problém mít doma kávu pro hosty (a to byly samozřejmě náklady na děti daleko nižší než nyní). Takže závěr - žít se dá jenom z toho, co máme, ale hlavně neztrácet náladu a optimismus. 2. Zatím žádné možnosti nevidím, předpokládám nutnost rekvalifikace, ovšem zatím mi není jasný ani obor. 3. Potřebu ovlivňovat snad jenom v úrovni dům, závod, město. Dělat by se to mělo především pro lidi. 137 [pageend139]Projektantka, 47 let, vysokoškolské vzdělání, 1 dítě, studuje VŠ 1. Touto otázkou jsem se dosud nezabývala, a to z toho důvodu, že jiné řešení než zvýšení životních nákladů v naší ekonomické situaci nevidím. Je to dědictví čtyřiceti let hospodaření komunistů. Vždyť jsme byli v minulých letech považováni za hospodářský zázrak. Celých čtyřicet let jsme žili z podstaty, kterou nám tady zanechala 1. republika. A všichni jsme s tím souhlasili. Z toho je vidět, jak bohatou zemí jsme byli. Všichni občané tohoto státu by si měli uvědomit, že komunistické hospodářství bylo na pokraji zhroucení, a kdyby tady zůstala komunistická totalita, dopadli bychom my, řadoví občané, ještě daleko hůř, protože „oni“ by si své výhody nechali, a my bychom měli lístkové hospodářství a museli by sáhnout i na sociální výhody. Když kolem sebe vidím a poslouchám některé lidi, kteří vidí jen sebe a jen sebe, mám pocit, že si žádnou demokracii nezasloužíme. Vidíme si jen „na špičku nosu“. Kdyby tito lidé, co se snaží kolem sebe urvat, co se dá, mysleli na své děti a vnuky, tak by nemohli žít na jejich účet. A jak hodlám čelit vznikajícím existenčním problémům já? Prací, prací smysluplnou, která přinese něco společnosti, a tím doufám i mně a celé mé rodině. Myslím, že nám prospěje, když snížíme náklady na jídlo. 2. Nové možnosti uplatnění se otevírají všude kolem nás. Jen se pořádně kolem sebe koukat a nebát se. Opustit pohodlí, na které jsme zvyklí, a pracovat. Pracovat s chutí, a práce se musí stát koníčkem. Pak pomůžeme sobě i společnosti. 3. Cítím potřebu ovlivňovat politický vývoj v naší zemi. Je nutno chytit šanci, která nám byla nabídnuta po 17. listopadu 1989 a nenechat šiji zase komunisty sebrat. Nesmí se opakovat rok 1948. Myslím, že každý by měl podle svých schopností politicky pracovat na svém pracovišti a pomáhat v práci pro svou obec. Úřednice, 30 let, 2 děti 1. Ze vznikajících problémů, nezaměstnanosti apod. nemám obavy. Myslím si, že okolo nás je tak velké množství možností, jak dělat smysluplnou práci, jak pro potřeby mé rodiny, tak i pro zlepšení ekonomické situace ve státě. 2. Otevírají se prakticky všude. A co mi brání? Má neschopnost, doufám, že se mi podaří se s tímto vyrovnat. 3. Potřebu cítím, je však velmi těžké se toto učit, když vlastně od mládí 138 [pageend140]jsme byli vedeni za ruku a jiný názor se nepovoloval. A na malém městě je to ještě těžší. Ten, kdo nemá již nějaké renomé, např. z roku 1968 nebo jiné politické zkušenosti, těžko se do tohoto dění zapojuje. Já osobně budu v komunálních volbách volit lidi, které znám a o kterých si myslím, že život v našem městě v dobrém ovlivní. Úřednice, 42 let, 2 děti 1. Hlavně je potřeba konečně začít na pracovištích všude , tj. v kancelářích i v dílnách, provozech atd. pracovat, ale opravdu pracovat, ne se o práci jenom bavit, ať se už konečně začnou vyrábět potřebné věci. Sama se o to snažím celých dvacet pět let co jsem zaměstnána. 2. Nové možnosti uplatnění vidím hlavně v rozšíření privatizovaného sektoru, a to nejvíce ve službách. V tom, abych tohoto využila, mi brání má nerozhodnost a bohužel i vzdělání (SEŠ), protože k jediné práci, kterou bych viděla jako možnost mého uplatnění mi chybí výuční list. 3. Politický vývoj se myslím vyvíjí zcela dle potřeb tohoto státu a ovlivňovat by ho měli pouze politici a právníci, aby bylo skutečně zabezpečeno právo lidí tohoto státu. Pouze bych se chtěla snažit ovlivňit politický vývoj v obci v komunálních volbách, aby se do čela obce dostal skutečně člověk, který by obec vytáhl ze „zaostalosti“. Programátor, 30 let, vysokoškolák 1. Nehodlám čelit. Hodlám normálně pracovat. 2. Větší možnosti se otevírají v tom, že záleží jenom na tom, co umím. Co mi brání, je moje nedostatečnost, tj. neumím to, co bych měl umět. Měl jsem nabídku učit na Universitě nebo pracovat na ministerstvu. Ale myslím si, že bych to nedělal tak dobře, jak je to potřeba. 3. Necítím potřebu ovlivňovat politický vývoj politicky. Jinak ano. Není potřeba ovlivňovat politický vývoj, ale lidi, aby byli slušnější, aby se chovali víc jako lidi, byli vzdělanější a odpovědnější. Vědecký pracovník, 34 let, 2 děti 1. Myslím, že dnes není docela zřejmé, co znamená ono slovo „výkon“. V teorii snad ano, v běžném životě se však stereotypy utvářejí velice po139 [pageend141]zvolna. Možný pokles životní úrovně přijímám jako fakt, až nastane, bude mi zapotřebí se s ním vyrovnat. 2. Nové možnosti se bezesporu otevírají, mechanismy, které by mohly vést k jejich naplnění nejsou docela vytvořeny. Zbývá tedy pokoušet osud na vlastní vrub. 3. Tuto potřebu pociťuji do určité míry. Domnívám se však, že v dnešní společnosti existují jisté morální bariéry, o kterých si nejsem tak docela jist, že nebyly utvořeny uměle, které možnost ovlivňovat vývoj v této zemi neulehčují. Anketu připravila red. PROSTOR nezávislý časopis výběr ze samizdatových čísel 1-10 z let 1982-1987 Připravujeme k vydání počátkem roku 1991. Pro stálé předplatitele této revue se slevou! 140 [pageend142]KULTURA výročí Vincent van Gogh (1853 1890) ... musíme se naučit číst, jako se musíme naučit dívat a naslouchat. ... ve své nevíře jsem po svém způsobu věřící, a ačkoli jsem se nezměnil, zůstávám stejný a mám jen jedinou starost: k čemu bych mohl být způsobilý, kde bych mohl pomoci a byl nějak užitečný, jak bych se mohl víc poučit a zahloubat do toho či onoho předmětu. .. .to mě neustále souží a potom mám pocit, že jako zajatec bídy, vyhoštěnec, nemohu se podílet na žádné práci a mnohé nutné věci jsou pro mne nedosažitelné; proto jsem melancholický a mám pocit prázdnoty tam, kde by mělo být přátelství a vznešené a vážné city náklonnosti, mám pocit, že hrůzná ztráta odvahy rozhlodává i moji mravní energii, a zdá se, že by osud mohl klást zábrany pudům lásky tam, kde se ve mně zvedá vlna odporu. A potom si říkám: „Pane Bože, jak ještě dlouho?“ Co chceš? Co se děje v nitru, projevuje se i navenek. Mnohý má v duši velký oheň a nikdo ani jedinkrát nepřijde, aby se u něho ohřál; mimojdoucí jen pozorují trochu kouře nad komínem a ubírají se svou cestou. Nuže, co počít? Udržovat si ten požár v nitru, dusit v sobě vášně, trpělivě čekat, třeba s velkou netrpělivostí, čekat na tu hodinu, až se jednou někomu zlíbí posadit se tu a zůstat - což vím? Kdo věří v Boha, musí čekat na hodinu, jež nadejde dříve či později. (• •.) ... všechno, co je pravdivé a krásné, co je v lidech a v jejich konání niterného, mravního, duchovního a vznešeně krásného, pochází od Boha a že všechno špatné a zlé, co je v lidských činech a v lidech samých, nepochází od Boha a že to Bůh taky neschva- luje. (...) Snaž se porozumět poslednímu slovu, jež velcí umělci vy141 [pageend143]slovují ve svých dílech, vážní mistři, nalezneš tam Boha. Ten o něm psal v knize nebo ho jmenoval, onen v obraze. (...) Chtě nechtě jsem nakloněn věřit, že mnoho lásky je nejlepším prostředkem k poznání Boha. Říkám si, miluj přítele, osobu, věc, co je ti libo, budeš na správné cestě, jak se o tom víc dozvědět. Člověk však musí milovat s vysokou a upřímně vážnou sympatií, celou svou vůlí a inteligencí, a musí dychtit po důkladnějším, lepším a obsáhlejším vědění. To vede k Bohu, to vede k neochvějné víře. Někdo má například rád Rembrandta, ale doopravdy, a jistě bude vědět, že je Bůh, a pevně tomu věřit. (...) Pták v kleci velmi dobře z jara ví, že je něco, k čemu má schopnosti, velmi dobře cítí, že by se mělo cosi dít, nemůže to však udělat. Na nic takového se už ani dobře nepamatuje; má o tom jen matné tušení. Říká si: „Jiní stavějí hnízda, mají mláďata a vyvádějí je.“ Potom si rozráží lebku o mříž klece, klec však stojí a pták šílí bolestí. „Pohleďte na lenocha,“ říká jiný pták, jenž letí mimo, „to je nějaký rentier!“ Nicméně zajatec žije a neumírá, navenek nijak neprojevuje, co se děje v jeho nitru, daří se mu dobře, a když zasvitne slunce, je dokonce v dobré náladě. Ale nadchází doba ptačího stěhování, a má záchvaty ptačí melancholie. Avšak děti, které ho ošetřují v čisté kleci, říkají - vždyť má všechno, co potřebuje. Venku však vidí neklidnou oblohu jako před bouřkou a v nitru pociťuje vzpouru proti osudu. „Jsem v kleci, jsem v kleci. Nic mi však neschází, vy hlupáci! Ale mám všechno, co potřebuji? Ach, svobodu, abych mohl být ptákem jako jiní ptáci!“ (...) Právem či neprávem zkažená pověst, tíseň, špatné poměry a neštěstí činí z člověka zajatce. Nelze vždycky říci, co člověka vězní, obklopuje zdí, takže je jako pohřben, má však pocit, jako by tu byla nějaká závora, mříž nebo zeď! Je to všechno iluze, fantazie? Nemyslím a pak ptám: Můj Bože, potrvá tento stav dlouho, na- vždycky, celou věčnost? Víš, co otvírá žalář? Každá vážná hluboká náklonnost, přátelství, bratrská láska, milování otvírá žalář svrchovanou mocí, všemocným kouzlem. Kdo to však nemá, setrvává ve smrti. Avšak tam, kde se rodí sympatie, rodí se život. Žalářem se někdy nazývá i předsudek, nedorozumění, osudná nevědomost, nedůvěra, falešný stud. (Z dopisu bratru Theovi; bez data asi 1879 nebo 1880) * * * Člověk se musí jednoduše něčeho chopit a říci: to chci dělat a potom to musí prosadit. Nu, to se může pak úplně zvrtnout, člo142 [pageend144]věk se může hnát hlavou proti zdi, není-liž pravda? Nemyslím, že by se člověk musel kvůli tomu cítit nešťastný, ale často se toho přihází příliš mnoho, a tu je mu nanic, i když vůbec nechce. (Z dopisu bratru Theovi; 1883) * * * Praví malíři dávají se věsti svým svědomím, což jest jejich cit, svou duší, svým mozkem; úzko je plátnu před malířem a ne malíři před plátnem. (Z dopisu bratru Theovi; 1885) * * * ... život nás odvléká tak rychle, že nemáme čas diskutovat a jednat zároveň. Proto dnes plujeme na rozbouřeném moři, na vzdutých vlnách naší doby odloučeně a v samotě ve svých malých a ubohých bárkách, protože nejsme sjednoceni. Je to obrození, nebo úpadek? To nemůžeme posoudit, protože nemáme odstup a můžeme být svedeni zkreslenou perspektivou. Soudobé události se nám jeví v přehnaných proporcích jak se zřetelem k našemu neštěstí, tak k našim zásluhám. (Z dopisu Emilu Bernardovi; 1888) * * * Je jistě moudré a správné dát se uchvátit Biblí, ale moderní skutečnost nás ovládá natolik, že drobné události našeho života nás vytrhují i z myšlenek křísících staré časy. A naše vlastní dobrodružství nás násilně obracejí k osobním pocitům - k radosti, k zármutku, k bolesti, k hněvu nebo k radosti. (...) Umět rozčlenit obraz v řetěz velkých ploch a dospět k liniím a ke kontrastujícím formám. To už je technika, nebo chceš-li, triky, alchymistická tajemství, ale nakonec i znamení, že své řemeslo důkladně ovládáš, a to je v pořádku. (Z dopisu Emilu Bernardovi; 1889) * * * ... někdy se mi zdá nesmírně těžké začínat nový život, protože jsem stále ovládán beznadějí dost těžkého kalibru. Ale kdo dnes může žít životem moderního člověka, a nebýt zachvácen vnitřním neklidem! Nejlepší útěchou, ne-li dokonce jediným lékem, je podle mého 143 [pageend145]názoru hluboké přátelství, třebaže má ten nedostatek, že nás pevněji připoutává k životu, než bychom si přáli ve chvílích velké bolesti. (Z dopisu Paulu Signacovi; 1889) Z knihy Vincent van Gogh: Dopisy vybral A. L. divadlo Sláva! Svoboda! Sláva! Herci si padají do náruče a křepčí v orgiastickém reji. Protipožární opona, tvořící pozadí, se pomalu zvedá. Objevuje se slabě na- svícená scéna, něco mezi industriální krajinou a automatizovanou kotelnou. V pozadí v plné záři reflektorů nadějně otevřené dveře. „Svoboda!“ „Kdy to ten Havel psal?“ pošťuchují se gymnasisté na bidýlku. Nacházíme se v brněnském Mahenově divadle na představení hry Václava Havla Asanace. Je listopad 1990. Nadšení na jevišti má v hledišti mrazivou odezvu. Sekvence se prodlužuje a konfrontace s nutkavou představou se stává nesnesitelnou. To jsme vloni vypadali taky takhle blbě? Literární dílo žije svůj vlastní, nekontrolovatelný život. Větší díl chápání jakéhokoli příběhu se odehrává z velké míry v přirovnávání ke známému ze zkušenosti. Příběh se oživuje vkládáním nového významu. Napětí na trojmezí vlastní zkušenosti, literárního příběhu a představy obecně lidské situace pak poutá divákovu pozornost. Tým architektů - Bergman, hlavní projektant a hlavní intelektuál; jeho žena Luisa; její ctitel, kladný hrdina Albert; Plechanov, skeptický glosátor stojící mimo rozpoutané vášně; sekterářka Renata a architekti Ulč a Macourkové - připravuje asanaci městečka pod hradem, kde sídlí projektový ateliér. O nesmyslnosti projektu dobře vědí, ale ani je nenapadne se vzpěčovat moci reprezentované tajemníkem. Protestující obyvatelé městečka jsou vrženi do hladomorny. Atmosféru celkového marasmu dokonale vytváří sofistická ob144 [pageend146]ratnost omluvit každé chování, která se prolíná s manželskou hrou Luisy a Bergmana. Bergman hovoří o sebevraždě a pitvá své exis- tenciální pocity, Luisa ho viní ze zbabělosti a předmětem hádky se stane i Albert, který se do Luisy viditelně zamiloval. Nejde o žárlivost ani o skutečné utrpení, Luisu i Bergmana tyto představy pouze vzrušují. Jejich hovory plné „exhibování se na poli osobních tísní“ jsou podařeným výsměchem všem žvanícím intelektuálům, kteří nahrazují skutečnost schématem populárně interpretované filosofie. Z nevysvětlitelných důvodů dochází k politickému uvolnění a architektům je dovoleno řídit se při projektování vlastním rozumem. Následuje výše popsaná euforie. „Strach už nesmí zvítězit nad pravdou,“ říká Albert. „Poslušnost nad odpovědností,“ pokračuje Bergman a přidává se i Plechanov. Úlohu chóru po něm přebírají gymnasisté na galerii: „Je to jako povinná školní četba.“ „Neblbni, to je přece parodie.“ „Víš to určitě?“ „Připomíná mi to zhudebněný zákoník práce.“ V prvním konstruktivním sporu svobodné éry hájí Albert pluralitu: „Kdo prosazuje pluralitu proti uniformitě, neprosazuje přece chaos proti koncepčnosti, ale život proti smrti.“ Proti pluralitě nelze nic namítat, ale ta monumentální forma! Abstraktně metaforická a v podstatě nejasná, tedy nenapadnutelná. Po umění nikdo nechce vědeckou přesnost, ale divákovi začne chybět, když cítí didaktický, přesvědčující podtón hry. Do hry vstupuje kromě změněných historických podmínek ještě i nová postava: Autor sám s celým svým veřejným životem. Díky Havlovu charakteristickému způsobu vyjadřování se za postavami co chvíli vynořuje jeho stín. Když Bergman říká: „Musíme postavit pravdu proti lži... čím budeme statečnějšími lidmi, tím budeme lepšími architekty,“ není si divák jist, dělá-li na něho Havlův stín dlouhý nos, nebo ho poučuje. Problematická teze o vztahu statečnosti a odborných kvalit je podobná jinému, v zásadě také temnému výroku, že „štěstí znamená žít v pravdě“. Iritující na takových tvrzeních je, že člověk „životu v pravdě“ bezděčně přitaká, aniž si je jist, že ví, o co jde. Pro tento druh nezvažitelné správnosti má mladá generace školou vytříbený smysl. Proto ten neklid na galerii. Zásadní zvrat v ději přináší nová změna politické situace: Svoboda je odvolána. Opona se jako zeď spouští do tří čtvrtin na znamení toho, že přece jen není tak zle jako dříve. „Moc dlouho jsme se z té svobody netěšili,“ poznamenává Luisa a divákovi přeběhne mráz po zádech. 145 [pageend147]Zdrcení architekti se ani nepokusí o revoltu a Bergman uklidňuje rozčileného Alberta. Je rozumné přizpůsobit se. „Je mi z toho všeho na blití,“ pronáší Albert okřídlenou větu mladých idealistů a na odchodu je zatčen tajemníkem. „Vidíš, je to klaďas. Ty řeči myslel vážně,“ komentují to studenti. „Počkej, určitě přijde zvrat. Ukáže se, že je to taky póza.“ Galerka napjatě očekává další vývoj. Život se vrací do normálních kolejí. V částečné svobodě se dá taky žít, jen Luisa si posteskne, že se cítí být „podivně oddělena od své minulosti jakousi metafyzickou propastí“. Po čase je Albert propuštěn na svobodu, a když se Plechanov snaží zabránit jeho domnělému pokusu o sebevraždu, sám zahyne. Rozuzlení příliš absurdní i na absurdní divadlo. Už F. X. Šalda napsal, že jedině nutné je literárně věrohodné. Bergman v pohřební řeči vyzývá přítomné: „... i my jsme zodpovědní za smutnou tvář tohoto světa... Slibme si proto v tuto těžkou chvíli, že už nikdy nedovolíme lidské tuposti, aby vládla a šířila nicotu...“ Při řeči pronášené z odpočívadla schodiště jako z tribuny dělá Havlův stín za Bergmanovými zády viditelně vik- torku a divák tone v rozpacích, co se to s tím morálně rozloženým Bergmanem stalo. „Tak vidíš, že to bylo vážně. Žádný zvrat nepřišel.“ „To není možný, Havel si geniálně dělá legraci sám ze sebe. S tou metafyzickou propastí...“ Diskuse zanikla ve rvačce u šatny. listopad 1990 Barbora A. Kultová film „Děsná sranda“ českého existencialismu (Intimní osvětlení) Že celá poválečná doba měla v duchovním ohledu výrazně exis- tencialistický charakter, je dnes už myslím zcela zřejmé. Stačí, když toto období porovnáme s „hluchými“ sedmdesátými a osm146 [pageend148]desátými lety a s dnešní dobou všeobecné banalizace. Camus, Bergman, Antonioni, Kafka co jméno, to zjitřený smysl pro nesmysl lidského života. Nesmysl, který se z pouhého slova náhle proměnil v mohutnou obludu, ohrožující samy základy lidského světa. A tento ráz si doba podržela zhruba až do konce šedesátých let. Tehdy se mi zdálo, že Čechám se existencialismus nadobro vyhnul. Když jsem však nedávno zhlédl po dvaceti letech znovu Pas- serovo epochální Intimní osvětlení, uvědomil jsem si, jak hluboce jsem se mýlil. Je to existenciální dílo povýtce. Dokáže rozezvučet existenciální strunu v člověku snad ještě pronikavěji než takový Bergman. Co tehdy ušlo mé pozornosti, byla okolnost, že česká existence není prostě možná bez současné konfrontace s českou banalitou. Tento bolestivý kontrast například u Antonioniho úplně chybí. V jeho filmech je banalita čímsi vznešeným a nelidsky studeným. U Passera má banalita tu nejhorší, tj. člověčí podobu. Na Passerově filmu mě mátla jeho zdánlivá neumělost, neohra- banost a fragmentárnost, což jsou rysy typické pro umělecký výraz tehdejší doby. Naposledy jsem je mohl vidět v dokonale vyzrálé podobě letos na jaře na výstavě z tvorby Jiřího Šalamouna. Výtvarný a filmový jazyk v době před dvaceti lety podivuhodně souzněly. Passerovo Intimní osvětlení představuje český existencialismus šedesátých let v podobě „děsné srandy“, tedy jako děsivou grotesku, kdy životní banality před vámi poskakují, metají kozelce, kácejí se a padají hned nalevo, hned napravo, dělají grimasy, nasazují si šaškovské čepičky, troubí na trumpetu - a to všechno jenom proto, že život je rozbolel, jako když člověka rozbolí zuby. S duší neustálé potíže (Sex, lži a video) Je to marné: člověk 20. století objevil svou duši až v okamžiku, kdy mu onemocněla, takže duše je vlastně synonymem nemoci. Není již niternou součástí doby, vyzařující ze všeho jejího konání, neurčuje její styl, neovlivňuje architekturu, nespoluvytváří společenské klima. Nelze se divit, že drtivá většina vzdělaných lidí je dnes přesvědčena, že duše je pouhý příměr, navíc nepříliš vhodný, protože romanticky zpozdilý. Již tato okolnost vypovídá leccos o charakteru naší doby. Pokud se toto téma ještě někde objeví, je to 147 [pageend149]vždy znovu za podmínek, za nichž Freud před sto lety objevil fakt, že člověk má kromě svých sociálních a fyziologických funkcí ještě něco jako svébytný psychický život. O jaké podmínky jde a jaký průběh má objevování duše dnes, ukazuje velmi názorně americký film Sex, lži a video. Je to v podstatě stále totéž. U Freuda to byl problém, jak si začít se svou švagrovou, a nemít z toho společenské nepříjemnosti ani výčitky svědomí. Tedy problém nijak snadný a vzhledem k panující viktoriánské morálce vlastně neřešitelný. Dnes, soudě alespoň podle zmíněného amerického filmu, není již žádný problém začít si s kýmkoli, jak to dosvědčuje příběh hrdiny č. 1. Problém je spíš v tom, že hrdinovi č. 2. se při tom už nedaří. Aby se vzmužil, potřebuje k tomu náš hrdina jistou míru obraznosti, kterou mu však dnes hravě zajistí moderní videotechnika. Filmovou kamerou zaznamenává rozhovory se ženami, jichž se vyptává na jejich intimní život, a teprve když sleduje a prožívá tyto rozhovory před svým videem, stává se mu sex věcí přístupnou. Hrdina č. 1. se bez duše stává pouhým samcem, hrdina č. 2. se bez duše nedokáže stát partnerem v lásce. Jakou úlohu tu vlastně hraje ona zpropadená duše, která nám nepřestává komplikovat život? Je to všechno to, co není přímo a bez okolků. Co teprve vytváří pro „to“ patřičné předpoklady, především atmosféru a uvolněnost. Co je „lákem“, v němž se „to“ stává vůbec stravitelným. Je to všechno to, co se děje kolem věci samé, na prvním místě samozřejmě rozhovor, namlouvání, setkání dvou lidí. Vše, co sbližuje, zprostředkovává, překonává rozdíly, přehlušuje obavy. Veškerý arzenál bohyně Venuše: jídlo, pití, voňavky, šperky, krásné šaty. Hra na svádění, která má svůj čas a která v pravý čas „tím“ končí. Máme-li soudit podle americké líhně moderního člověka konce 20. století, všechny tyto okolky, které jsou vlastně synonymem kultury, a tedy projevem duše, se postupně jaksi vytratily, a zůstala jen atletická sexualita, nebo impotence. Kultura, to je „omáčka“, v níž jsme vůbec s to strávit tento syrový a surový svět. Kultura je kuchař, který učiní syrové stravitelným; krejčí, který zahalí, aby bylo co odhalovat. Kultura je opakem „holé skutečnosti“ a vůbec všeho nudistického. A nudného. Není to něco, co následuje až potom. Je to podmínka, aby mohlo vůbec něco začít. Možná, že problém je v tom, že dnešní moderní člověk, který si dokáže efektivně poradit se vším, chce jít „rovnou k věci“, a všechny okolky mu připadají zbytečné a zpozdilé. Až jednoho dne zjistí, že to přestalo fungovat. 1990 R. Starý 148 [pageend150]Věčný mladík v českém filmu (Nad novým filmem Vojtěch řečený sirotek) V polední chvíli života nám tuhne chůze. Hodiny se zastavují těm, kdo je nebrali na vědomí: věčně roztěkaný Mladík, rozcitlivě- lý i dravě chtivý Jinoch, bláznivě svobodný i nepochopitelně lehkomyslný Chlapec, nadmíru sebevědomý i bezradně nejistý Puer. Všechny tyto podoby nezralého mužství musejí být v polední hodině života přetvořeny, abychom si uchovali citlivost vůči novým nárokům života, na které už mladík nestačí. Přijmout mladíkovu smrt, vahou nově vytěžené zkušenosti se ho dobrovolně vzdát - to není snadné: Má přece tolik záviděníhodných, niterně cítěných vlastností! Zestárne-li však, spatříme v zrcadle místo sebe tvář náladového podivína, trpce směšný obraz starého mládence. Přerod mladíka je tedy „intimním příběhem duše, problémem osobního života a jeho zrání. Podivuhodně se však kryje s tušeným obecným vzorem, který má univerzální podobu.“ (Parafráze myšlenek Rudolfa Starého) Literaturou od nepaměti táhnou příběhy mladíků, kteří opustili domov, vydali se do světa, zakusili zkoušky, slasti i příkoří života, aby poznali míru a cenu moudrosti. Pohádky, mýty i vrcholná díla světové literatury (například novela Hermanna Hesse Siddhártha) jsou plny putujících mladíků za novou zkušeností, moudrostí i proměnou. Nalézáme je i v českém filmu. Ovšem v příznačně posunuté podobě zrcadlící určitý rys kulturní mentality. Proud šrámkovského a krškovského vitalismu je pouze jedním, i když v českém filmu nejvýraznějším projevem toho, co bychom snad mohli nazvat pu- erismem v české kultuře. Smyslové opojení přírodními živly, citové vzněty a mladické extáze, bolestínské nálady roztouženého srdce, chmury světobolu, nihilistické vzpoury vůči světu zapšk- lých otců, maloměstské ubíjející šedi a skrývaného pokrytectví jak hluboce vryté do literárních i filmových obrazů jsou tyto poryvy nedospělé duše. Dobově odlišné představy mládí mají v českém prostředí jeden společný rys: Nejenže neobsahují překročení nej důležitější katarzní moment rodící se nové zkušenosti, ale v příbězích chybí dokonce i základní situace, „křest ohněm“, skutečná zkouška, v níž jde o všechno, setkání s něčím, co přesahuje mladíkův zúžený obzor, co může působit trýzeň, ba i smrt, co však naznačuje další cestu. Proč Ratkinové nedoplouvají k pevnině mužnosti, blíž k sobě, proč Černí Petrové většinou ani nevykročí z anonymity, setrvávajíce v nerozlišené každodennosti a trapném světě nevyvinutých individualit? 149 [pageend151]V letošním roce vznikl ve spolupráci FÁMU a barrandovského Studia pozoruhodný film. Skupinka filmových nadšenců, čerstvých absolventů a generačních druhů stojících na prahu Kristových let se v něm vyrovnává s psychickým obrazem „věčného mladíka,, a hlubokou zkušeností bezotcovství. Ačkoli si volí jako východisko novelu Ivan ukrajinského spisovatele Jevhena Huca- la, uchopení látky vychází natolik zvnitřku osobní zkušenosti, že je dobře možné hovořit o sebevýpovědi, a to i v širším, skupinovém smyslu. Filmový obraz připomíná zašlou, černobílou, snově přerývanou vzpomínku. Těžit výpověď z niterných zkušeností a zážitků vlastně předpokládá soustředěné rozpomínání, kroužící kolem úhelného kamene vzpomínky - v místech hluboce cítěného problému osobního zrání. Obraz Vojtěcha se dostal na světlo světa z temného sklepení, z cely nevědomí tak začíná vlastní příběh. Nespoutané dítě přírody, tulák bez domova se vydává na cestu do krajiny stojatých vod, v níž bude vystaven zkoušce. Je mu svěřena péče o chov ryb a především plní roli ochránce před organizovaným pytláctvím z obecních rybníků (děj se odehrává krátce po válce). Je to nesnadný úkol, který horkokrevného mladíka zavazuje poutem odpovědnosti vůči nepsanému řádu věcí. Nalezne tu míru vynalézavosti, odvahy a moudrosti, která by mu umožnila chlapsky obstát? Anebo nemá proti zákonu všeobecně praktikované zlodějny žádnou šanci? Tady jde opravdu do tuhého. Vojtěchova krajina a vlastně celý život je proniknut mateřským, ženským prvkem. Velebná matka příroda vdechla mladíkovi nezkrotnou vitalitu a smyslovou vnímavost. Otevřela mu vlhkou náruč vod, v níž se rád koupe, vyrostl z ní strom života, v jehož koruně se cítí nejsilněji. Životem mladíka procházejí tři ženy a každá mu připomene jinou stránku ženství: Starší sestra je otrocká duše oddaná pečovatelství, tu odmítá. Vdova Blažena nabízí prostý chalupnický azyl a nekomplikovanou stálost, od té odchází. Zatímco jemná dívka Anežka - to je esence křehkého ženství, průzračná duše z rodu vil. Vojtěcha omámí, při sugestivní klouzavé jízdě po vodní hladině uvede do světa rajské harmonie a milostného stržení. Není však stvořena pro tento nevlídný svět - proto churaví, neboť přichází z jiné říše, jak naznačuje zdánlivě neorganický první obraz, jímž se příběh otevírá. Vojtěchova nestálost, přelévání nálad, bohatství smyslových vjemů a nevypočitatelnost reakcí - všechny vlastnosti tohoto věčného mladíka vycházejí z materiální povahy skutečnosti, v níž Vojtěch vyrostl a která tragicky postrádá převažující mužský, otcovský pól. Jenomže Vojtěch je vystaven do situace, která na něj klade nárok právě v tomto směru. Zkouší různé způsoby, jak čelit 150 [pageend152]podvodu, všechny se ukáží nakonec neúčinné. Úkol a určení otců mladík nakonec neunesl. Proto je stažen do hlubin temnou silou těch, které nedokázal v sobě přemoci. Tytéž vody, které ho tolikrát laskaly, staly se nakonec osudem... První film scénáristy Jiřího Soukupa, režiséra Zdeňka Tyče a kameramana Jaromíra Kačera vyjadřuje hlubokou intimní zkušenost osobní setkání s archetypem věčného mladíka. Zárověň zrcadlí tu životní chvíli, kdy je na čase přinést bohům oběť - mladík musí zemřít, aby člověk mohl lépe a přirozeněji rozvíjet své sí- ly- Milan Hanuš výtvarné umění Poselství Theimerova obelisku Malíři a sochaři minulých století bývali jako tažní ptáci: táhli světem, ode dvora ke dvoru, od města k městu. Každé dílo vznikalo v průsečících vlivu, tradic, zkušeností a protikladů. Moderní umění nahradilo toto putování za uměním proudem informací... Z moderního umění vypadla především osobní zkušenost, zmizelo poučení a smysl služby. Řekl bych, že Ivan Theimer má v sobě něco z krve i ducha starých mistrů, je jejich následníkem a dědicem. Celá jeho tvorba je podřízena vyššímu ideálu a poslání, umělecké řeholi, posedlosti a osudu. V roce 1968 opustil Theimer rodnou Olomouc i Prahu a vydal se do Paříže, jako by to byla samozřejmá věc. Těžko ho nazvat emigrantem... Theimer brzy zapadne do prostředí evropské metropole a rychle do sebe začne vstřebávat francouzskou kulturu s veškerou její rafinovaností. Na kmen moravského baroka a manýristické Prahy naroubuje francouzský klasicismus, kde míra, čistota a styl znamenají všechno. Současně s Francií vstoupí do Theimerova díla ještě Itálie tato láska se mu zadře hluboko do srdce. K návštěvám muzeí se připojí i důvěrná znalost krajiny, italských měst a městeček a samozřejmě i každodenního života. Jen italští kameníci a slévači mohou Theimerovi nabídnout tradiční, dokonalé řemeslo. Itálie se stává 151 [pageend153]Theimerovi druhým domovem, a to v původním i přeneseném smyslu, šťastnou Arkádií. Italská bellezza změkčuje hrany jeho severského romantismu, renesanční harmonie zlidští symboliku metafysických zátiší, opravdových nature mořte. Theimerovo dílo je drúzou, specifickým útvarem s mnoha fasetami, kde se prolínají jednotlivé vrstvy a srůstají v nové krystalické formy. Umělcovu fantazii ovládá a dráždí princip analogie, která neustále vyhledává shodné příklady a jevy. K Braunovu Kuksu Theimer objeví magickou paralelu v bizarní italské zahradě Bomarzo, moravské lány se promítnout do ploché krajiny ji- hofrancouzské Dordogne a rudolfínská kunstkomora je patrně první vizí Theimerova univerzálního historismu. Smyslnou lačnost u Theimera vždy doprovází neméně naléhavá zvídavost, dobrodružství objevu a radost z poznání. Přínos české a moravské kultury, Francie a Itálie je zcela zásadní, k Evropě se pak druží další prvky, často velmi exotické. Nelze opomenout evropský základ - antiku, ani Egypt, bytostně už zarostlý do kultury francouzské. Ale Theimera zajímají i málo známé kultury francouzské, kultury asijské a kdoví co ještě. Do díla vstupují nejrůznější vlivy, ale vlastní inspirace je vždy spojena s nějakým konkrétním a známým místem. Technika či rukopis obrazů, lazury a šerosvit sice připomínají staré mistry, ale to je jen první dojem a klam. Někteří dokonce považují tyto „staromistrovské“ obrazy za volné parafráze, ne-li kopie neznámých arciděl. Málokdo uvěří tomu, že Theimerovy krajiny mají své konkrétní předlohy, někde i sfotografované a použité při práci v ateliéru jako skica z plenéru. Theimer se nevyhýbá moderním prostředkům, ale používá je opravdu jen jako prostředky. Umění pro něj znamená více, než nabízí jeho současná moderní podobaje totiž věčné, ideální, a proto je bližší starým mistrům než avantgardě. Je zde cosi znepokojivého: díváme se na tradiční obraz provedený ve starém stylu, ale jeho perspektiva je jiná, fotografická, technicky konstruovaná a moderní. Podobné rafinované technické prostředky používá Theimer v sochařské tvorbě, vždyť bez moderní technologie by asi stěží vznikly například subtilní odlitky uschlých trsů nasbíraného koření. Theimerovo dílo se opírá o vnitřní řád, logiku vášně a chronologii citu, je architektonické a směřuje od elementárních forem k dramatické monumentalitě. Někde na počátku jsou první pérové kresby krajin, holé a pusté kamenité pláně se stopami blíže neurčené lidské činnosti. Vyhloubená jáma, kopec navršené hlíny, mohyla, tumulus, napůl obydlí a napůl svatyně neznámého kultu, to je asi vše, co můžeme zjistit... Předobraz všech ostatních zaslíbených krajin, tvůrčí vnuknutí v odlehlém koutu země, intensivní 152 [pageend154]prožitek samoty v Buzzattiho „tatarské poušti“. Erotická symbolika je zde zřejmá: hle Venušin pahorek, jako model sublimace, Bec-de-Jus doslova uhnětený sexuálním pudem a fantazií! Pak se objevují další vize, teď už polidštěné krajiny, v nichž rostou stromy s petrželovou natí a žijí mytologické bytosti. Sametové obrazy vítají diváky melodickým zpěvem, smaragdovou zelení, blankytnou modří a šumotem větru. Vnitřní prostor dělí velké skleněné tabule, imaginární příčky, jakési průhledné opony, stěny světla. Lorrainovská krajina prosklená zrcadly se stává divém světa sama o sobě, ideální podívanou. Světelné stěny znásobují pocit prostoru, zvyšují jeho rozlehlost a zpřítomňují nekonečno a boží věčnost i v malém výseku přírody. Jak se transparence stává i transcendencí, Arkádie je znovu nalezena, její ideální kontury se oddělují od krajinářského žánru a plenérové malby. „Příjemná krajina podél Labe, potom lesy na písčinách a nakonec vpravo od silnice nejkrásnější kopce, jaké jsem viděl,“ zapisuje si Stendhal do svého deníku v Budyšíně za napoleonského tažení v roce 1813. A o kousek dál se stejným nadšením ještě připisuje: „Zjišťuji, že za naším táborem je okouzlující krajina zasluhující štětce Clauda Lorraina: na svahu jednoho návrší vytvářejí stromy několik souvislých ploch různých odstínů zeleně. Nejpůvabnější jsou stromy v popředí roztroušené po louce v nepravidelných skupinách.“ Stendhal, poučený italským a francouzským malířstvím, které obdivoval a miloval, nečekaně objevil středoevropskou krajinu jako kus ideální Arkádie. Ano, viděl ji tak, a právě proto ji tak viděl, že ji už dávno hledal. Také Theimerovo putování, věčné cestování mezi Itálií a Francií a teď zase i zajíždky domů, do Prahy a Olomouce, vyjadřuje onu touhu najít to správné místo. Namaloval už mnoho krajin, Le Lěze, La Roche Saint Secret, Marquay, Commarque, Olmont, Eyvirat, Poet Laval, ale která z nich je ta pravá Arkádie? Z krajin se vydělují pevné geometrické útvary, monolity, menhiry, velké krystaly, sluneční jehly, první kamenné observatoře, památníky civilisace, obelisky a symbolické stély. Některé objekty možná vznikly činností přírody, vykrystalizovaly v krajině, ale některé z nich vytvořil člověk a vyryl do nich své poselství. Obelisk jako vztyčený prst, znamení, představuje u Theimera nejvlastnější princip sochařství, bytostně mužské činnosti. Překonává zemskou tíži, je výrazem falické síly, ale oslavuje i vítězství ducha nad hmotou. Kolmice a vržené stíny obelisků kdysi určovaly pohyb Slunce, Měsíce a hvězd, kolem nich se odjakživa točil celý vesmír. K archetypu obelisku se vrátil i Theimer a přisoudil mu aktuální nový význam. Ostatně obelisk ve Francii téměř zdomácněl, splynul s tradiční estetikou francouzského klasicismu. 153 [pageend155]Pres dvaadvacet metrů vysoký monolit z Luxoru, dovezený z Egypta a postavený na Place de la Concorde v Paříži, se stal vzorem všech dalších obelisků. Theimerova sochařská díla, obvykle provedená z bronzu, připomínají jak původní magickou a kultovní funkci, tak symboliku spojenou se státní reprezentací. Není to asi náhoda, že se dva Theimerovy obelisky dostaly až do Palais de L’Elysée, sídla francouzského presidenta. Při příležitosti oslav dvoustého výročí Velké francouzské revoluce v roce 1989 byl na Maršových polích poblíž Eifelovky odhalen Theimerův památník věnovaný Deklaraci práv člověka a občana. Ne revoluce, které následovaly a které často pokračovaly v revolučním teroru, ale tento dokument je opravdovým dědictvím francouzské revoluce. Kolem kamenného templu seskupil Theimer několik bronzových soch, k nimž patří i dva obelisky a dekorativní řecké vázy na věčný oheň. Jeden z obelisků má čtvercový průřez, druhý trojúhelníkový, což vyjadřuje přítomnost mužského a ženského principu. Celá stavba má vůbec složitou ikonografii, na níž spolupracovali archiváři a historici. Vchod do templu, duchovního centra, uzavírají těžká bronzová vrata, popsaná jmény těch osobností, které se zasloužily o lidskou vzájemnost a porozumění národů. Někde mezi nimi nalezneme i jméno Jana Ámose Komenského. Na zadní straně stavby je nenápadně umístěn kruhový symbol hada, který se kouše do ocasu a požírá sám sebe. To je výmluvné znázornění osudu všech násilných revolucí, to je memento už méně oficiální, vlastní vyznání umělce. Po Alfonsu Muchovi a Josefu Šímovi je Ivan Theimer dalším slavným českým Pařížanem, českým výtvarným umělcem původem z Moravy. Nebylo to snadné prosadit se, a vytvořit ještě obsáhlé dílo završené památníkem lidských práv... A právě ta se teď po listopadové revoluci, naštěstí nekrvavé a občansky důstojné, navrací i k nám. Navrací se k nám po dvaceti letech i Ivan Theimer, malíř a sochař u nás téměř neznámý, a přece umělec uznaný světem. Josef Kroutvor PIŠTE NÁM! Naše adresa: PROSTOR, U Prašné brány 3, Praha 1,11000 154 [pageend156]literatura Kunderovo druhé „Umění románu“ Květoslav Chvatík „Uměni románu se zrodilo jako ozvěna božího smíchu.. “ Milan Kundera Milan Kundera žije od poloviny sedmdesátých let v Paříži a na jaře roku 1989 se dožil šedesáti let. V západoevropské literatuře je znám především jako romanopisec a málokdo ví, že začínal - podobně jako Seifert - překlady Apollinairovy poesie, že vydal v Praze tři knihy poesie, uveřejnil eseje o „sporech dědických“, o Apollinairovi, Nezvalovi a o Vančurově cestě za velkou epikou a že byl autorem dvou úspěšných divadelních her. Snad je to všechno zapomenuto právem, neboť to byla pouhá předehra; vlastní těžiště Kunderova díla spočívá skutečně v umění románu. Šest velkých prozaických knih „Žert“, „Směšné lásky“, „Život je jinde“, „Valčík na rozloučenou“, „Kniha smíchu a zapomnění“ a „Nesnesitelná lehkost bytí“ jej zařadilo na přední místo evropské prózy současnosti. Zejména román „Nesnesitelná lehkost bytí“ vyvolal široký čtenářský ohlas v Evropě i Americe a byl v USA i zfilmován - ale právě tato filmová verze spíše zkreslila než zvýraznila podstatu Kunderova umění. - O významovou interpretaci jednotlivých Kunderových románů jsem se pokusil jinde, v článku „Milan Kundera a krize jazyka“;1 zde chci upozornit na jiný aspekt problematiky, na vztah jeho esejistické reflexe nad dílem k jeho románovému dílu a na vztah autora a díla. Autor Milan Kundera vyrůstal v kultivovaném prostředí rodiny profesora brněnské JAMU, vynikajícího znalce evropské hudby od Beethovena po Leoše Janáčka, za jehož žáka a interpreta se považoval. U kolébky Milana Kundery stálo všech devět Múz v mládí studoval hudební kompozici u V. Kaprála, psal verše, psal o výtvarném umění, napsal dvě divadelní hry, studoval a přednášel na filmové fakultě pražské AMU a vydal knihu o teorii románu. Avšak jako umělec se našel až v okamžiku, kdy napsal první povídku svých „Směšných lásek“, „Já truchlivý bůh“, otištěnou v pražském „Plameni“ tuším roku 1960. - „Směšné lásky“ vyšly původně ve třech sešitech v letech 1963 až 1968 a obsahovaly deset povídek; v prvním souborném vydání v Praze roku 1970 jich zůsta- 155 [pageend157]lo osm a v definitivním vydání u Škvoreckých v Torontu z roku 1981 jen sedm, stylisticky přepracovaných. To ukazuje na malém příkladu, jak náročný je autor Kundera ke svému dílu. - Šest velkých románů, které publikoval během dvaceti let, to je výkon v české i evropské moderní literatuře dosti ojedinělý, vyžadující neobyčejné autorské soustředění a podřízení života literárnímu dílu. Výchozím živlem Kunderova díla zůstává i v próze, jež je jeho nejvlastnějším uměním, hudba: umění času, umění kompozice, nové a nové variace zvoleného tématu, střídání tempa vyprávění, vnitřní architektonika románu jako uměleckého díla, založená na vztahu času, o němž se vypráví, k času, který je v proudu vyprávění podání jednotlivých událostí věnován, promyšlený vnitřní ryt- mus vyprávění, návrat kapitol se stejným názvem, ale odlišným tématem a hlediskem - to všechno spojuje Kunderovo románové dílo s hudbou. Jeho šest prozaických knih, to je šest vět velké románové symfonie, jednotné v obrazu světa, který podává, ale rozmanité ve formě podání, v úhlu vidění, v bohatství individuálních příběhů a postav, zavěšených na centrální filosofická témata Kunderova románového světa. Kundera je autor vysloveně intelektuální, který o sobě prohlásil, že čte víc filosofie než beletrie, a který o své práci prozaika soustavně přemýšlí. Dříve než v roce 1959 napsal svou první povídku, měl již napsáno své první „Umění románu“ s podtitulem „Cesta Vladislava Vančury za velkou epikou“,2 zahajující v „Československém spisovateli“ edici „Dílna“. Jeho kniha tehdy nejen významně přispěla k obnovení formy literární eseje a k rehabilitaci velkého avantgardního prozaika Vančury, ale byla i významným příspěvkem k teorii románu jako velké epiky. Přitom to byla kniha vnitřně pozoruhodně rozlomená: Kundera usiloval o rehabilitaci Vančurova románového díla na půdě zcela neadekvátní teorie: na základě koncepce velké epiky a románu klasického ražení, inspirované podstatně Hegelem a Lukácsem, tedy úhlavními nepřáteli literární avantgardy. Proto měl Kundera na příklad vážné výhrady k poetice „Polí orných a válečných“, rozpouštějící ucelený syžet ve volném pásmu pasáží lyrických, apokalyptických a vypjatě hodnotících, téměř proklamativních. Pozitivně hodnotil naopak návrat k tradičnímu syžetu v „Útěku do Budína“ nebo ve „Třech řekách“ a i z panoramatu „Obrazů“ vyzvědal izolované, syžetově ucelené části. Kunderova skepse k programu avantgardy, a zejména k možnosti jeho obnovy se ohlašovala již tehdy, v rámci „rehabilitace“ jejích velkých osobností. Je ovšem třeba dodat, že koncepce prózy byla nejslabším bodem programu avantgardy, vyznačujícího se nadvládou lyrismu i na divadle, ve vý- tvarnictví a v próze jen prohlubujícího krizi románu jeho lyrizací 156 [pageend158]a subjektivizací na jedné straně a orientací na „literaturu faktu“, reportáž a montáž autentických dokumentů na straně druhé. O čtvrt století později vydal Kundera v Paříži své druhé, „definitivní“ „Umění románu“, sbírku esejů „L’art du roman“,3 přeložené brzy do hlavních světových jazyků, jen česky dosud bohužel nevydané. - Od poloviny sedmdesátých let provází Kundera své románové dílo řadou esejů a rozhovorů a svědčí opět o jeho vysoké náročnosti vůči svému dílu, že jen nepatrný zlomek z nich (o- pět magické číslo sedm) shrnul do své nové knihy. Mimo nové Kunderovo „Umění románu“ zůstal na příklad i slavný Kunderův esej „Únos Evropy“,4 který podnítil celou diskusi o kultuře Střední Evropy a řadu úvah, symposií a sborníků věnovaných otázkám Střední Evropy jako specifického dějinného a kulturního útvaru. -1 ti, kdo nesouhlasí s Kunderovými tezemi a nepatří ke ctitelům jeho románového díla, uznávají, že tato esej udělala pro oživení zájmu světové veřejnosti o českou otázku nesrovnatelně více než všechny dobře míněné proklamace politiků. Současně je to Kunderův text, který vyvolal nejvíce nedorozumění a nepochopení. Bylo mu vytýkáno všechno možné, od podceňování moderní ruské literatury a její souvislosti s vývojem literatury evropské až po přání obnovy zašlé slávy Rakousko-Uherska. Přečteme-li však tento text jen trochu pozorněji, bude nám zřejmé, že pochopitelně o nic takového Kunderovi nešlo. Tragédie Střední Evropy spočívá podle něho v tom, že po skončení druhé světové války byla Střední Evropa na základě Jaltských dohod politicky přiřčena Východu (a také v důsledku toho mylně označována za východní Evropu), ačkoliv kulturně patří odedávna k Západu. Tento hluboký rozpor mezi tradiční kulturní orientací a reálnými mocensko-politickými poměry je zdrojem trvalého napětí a zoufalých pokusů Maďarů, Poláků a Čechů o návrat do Evropy, brutálně potlačovaných ruskými tanky. Paradox středoevropské kultury spočívá v tom, že nejlepší představitelé středoevropské inteligence tvrdošíjně nadřazují kulturní hodnoty reálným civilizačním a vojenským poměrům v době, kdy i na Západě hrozí převládnout lhostejnost vůči tradičným hodnotám evropské humanistické kultury, podléhající tlaku komercionalizace masového kulturního průmyslu. Kunderův esej jednal o paradoxní síle středoevropské kultury, která odmítá kapitulovat před cizí, polo- byzantskou a poloasijskou velmocí, aniž si může být jista západoevropskou podporou. Kundera se ve svém eseji zabýval dopadem ruské velmocenské politiky na osud středoevropské kultury, nikoliv charakterem vlastní ruské kultury a literatury. Nepochyboval přirozeně o tom, že např. ruský román 19. století obohatil nezapomenutelně ev157 [pageend159]ropskou literaturu nebo že nejlepší osobnosti ruské moderny tíhly k Evropě, a také na to těžce doplácely vzpomeňme jen osudu Mandelštama, Babela, Mejercholda, Achmatové, Pasternaka a desítek dalších. Otázky kulturní orientace, otázka Západ, či Východ byly v Praze diskutovány po válce v letech 1946-1947 Václavem Černým, Jindřichem Chalupeckým, Janem Mukařovským, Vincencem Kramářem a jinými, a ani levicoví autoři nepochybovali o hlubokém zakořenění české literatury v západoevropském kontextu, které jim však nebylo v rozporu s její socialistickou orientací. Podle jejich přesvědčení byl socialismus plodem západoevropského osvícenství, dovršením demokracie a humanismu, a netušili, že v jeho ruské, stalinské verzi se stal jejich pravým totalitním opakem. Po převzetí moci stalinisty v roce 1948 byly tyto pražské diskuse s vojenskou řízností přeťaty. Kundera na ně vlastně navázal ve svém známém projevu na sjezdu Svazu Československých spisovatelů v roce 1967, ohlašujícím již Pražské jaro.5 V eseji „Únos Evropy“ podal jen hořkou bilanci zkušeností s érou Stalina a Brežněva, stalinismu a neostalinismu. Jistě že řadu historických okolností zde podal ve zjednodušující zkratce a že se vyhnul otázkám vlastní vnitřní orientace ruské kultury, pokračování onoho dávného sporu „slavjanofilů“ a „západniků“; to však nebylo jeho téma. Jeho tématem, opakuji, byl osud ne nevýznamné části evropské kulturní tradice, anektované násilně do mocenské sféry Východu. Kniha „Umění románu“ se nepouští na pole těchto příliš globálních úvah a soustřeďuje se na problematiku poetiky románu. Není a nechce být obecně platnou teorií románu, nýbrž příspěvkem praktika k jeho osobní tvůrčí poetice. - Každý velký romanopisec má implicite své pojetí románu, jeho estetiky a jeho dějin. Kundera se v duchu svého racionalismu pokusil tuto svou osobní koncepci románu explicitně formulovat, aniž by jí přirozeně připisoval normativní platnost nebo obecně teoretický charakter. Co je román, jak to, že právě on se stal nej významnějším literárním druhem moderní doby, jak to, že navzdory stále proklamované „krizi románu“ vždy jako Foenix povstává z popela a nabývá stále nových forem? - Pro Kunderu je román „meditací o lidské existenci prostřednictvím perspektivy imaginárních postav“.6 Romanopisec je badatel v oblasti lidské existence; je objevitelem, který se tápavě pokouší odhalit dosud neznámý aspekt lidské existence jako možnosti. Kundera vyzvědá „paměťžánru“, jeho vlastní poznávací energii, překračující často racionální „vědomosti“ autora: „Všichni opravdoví romanopisci jsou poslušní oné nadosobní moudrosti románu, která přesahuje jejich osobní morální přesvědčení; proto jsou velké romány vždy o stupeň inteligentnější 158 [pageend160]než jejich autoři. Romanopisec, který je inteligentnější než jeho dílo, by se měl urychleně porozhlédnout po jiném řemesle.“7 Román je forma poznání, umožňující poznat o člověku a jeho době to, co nepostihuje ani historiografie, ani sociologie, ani filosofie. Otvírá možnost zachytit intuitivním tvůrčím činem lidskou existenci v její jedinečnosti a komplexnosti a takto všestranně jí popsat, ukázat, analyzovat, odhalit. Román je tedy „imaginární ráj individuálního“, a učí proto člověka existenciálním pochybám stejně jako toleranci vůči životní pravdě jiného individua, jiné životní zkušenosti, a je proto přirozeným opakem každé dogmatické a nesnášenlivé ideologie. Rozvinutý totalitarismus proto román jako původní formu nezávislého, kritického poznání zákonitě likviduje. Úvodní esej knihy, „Zneuznané dědictví Cervantesovo“, ukazuje, jak hluboce bylo Kunderovo myšlení ovlivněno dílem Husser- lovým a Heideggerovým. Román poznává od Cervatese jednotlivé stránky „světa“, ve kterém žijeme“ (Lebenswelt), a překonává tak „zapomenutí bytí“, způsobené jednostrannou matematickou racionalitou moderních přírodověd. Cesty vývoje románu jsou paralelou intelektuálních dějin novověku, protiváhou pokračující specializace, atomizace a odcizení člověka vlastnímu bytí ve světě moderní techniky a speciálních věd. Paradoxy pozdní doby jsou postiženy umělecky nejvýznamněji v díle Prousta, Joyce, Kafky, Musila a Brocha. Román Prousta odpovídá na výzvu času, romány Kafky na provokaci snu, romány Musila a Brocha na provokaci teoretického myšlení. Dějiny románu jsou nepřetržitým tázáním po povaze lidského bytí v proměnách času a moderní román se stal pamětí evropské kultury. Není náhodou, že v čase ohrožení Evropy se právě středoevropský román Kafky, Haška, Musila a Brocha stal fórem, na němž byla nejpronikavěji formulována otázka bytí a nebytí evropské kultury a jejích základních hodnot - viz esej „Rozpad hodnot“ v Brochově románu „Náměsíčníci“. - V eseji „Dědictví Cervantesovo“ tak Kundera precizuje a prohlubuje své položení otázky středoevropské kultury jako dynamické jednoty protikladů, jako modelu produktivního soužití různých národů, kultur a tradic v centru Evropy. Kunderovo „Umění románu“ obsahuje dále rozhovory o umění kompozice a umění románu, které přinášejí řadu „řemeslných“ postřehů o výstavbě románových textů vlastních a cizích i důležité „sebeinterpretace“ vlastních románů. Zvláštní eseje jsou věnovány interpretaci Brochových „Náměsíčníků“ a díla Franze Kafky. Typickým kunderovským žánrem je kapitola „Jedenašedesát slov“, malý slovník klíčových slov jeho románového světa. Podobný „Malý slovník nepochopených slov“, jeho praktickou sémanti- 159 [pageend161]ku, obsahovala již třetí kapitola románu „Nesnesitelná lehkost bytí“. - Tentokrát byla potřeba objasnit některé pojmy z jeho románů vyvolána katastrofální zkušeností s nepřesností překladů jeho knih do světových jazyků. Kundera ovšem nepodává suché definice, nýbrž objasňuje základní myšlenky svého románového světa pomocí aforismů, anekdot, malých esejů. Neubírá to nic na hořkosti základního podnětu k napsání této kapitoly: Milan Kundera je jedním ze současných slovesných tvůrců, který byl okolnostmi donucen psát pro překladatele, nikoliv pro čtenáře ve svém mateřském jazyce. Většinu čtenářů dostihují totiž jeho knihy ve francouzských, anglických, německých, italských, španělských a dalších překladech. Jaké nároky to klade na autorův individuální styl a jeho jazykovou „průzračnost“, dokáže posoudit jen ten, kdo někdy podrobně srovnával originál a překlad uměleckých textů. V průzračnosti Kunderova intelektuálního stylu je již zakalkulována snaha, ať již vědomá nebo podvědomá, vyloučit maximum překladatelských omylů, nastupujících zcela nutně na místech příliš osobitých, příliš individuálních, emocionálních, jazykově neobvyklých, a tedy nesnadno přeložitelných. Jak osvětluje Kunderova kniha esejů o umění románu jeho vlastní románové dílo? - Potvrzuje přesvědčivě jeho jednotu a promyšlenost, velkorysost jeho románové koncepce. Guy Scar- petta napsal na okraj francouzského vydání Kunderovy knihy, že je to první soustavná reflexe o románu, která překonává úzký rámec dogmat „nouveau román“, aniž by ignorovala hlubokou „krizi románu“ 20. století a jeho vnitřní proměnu s tím spjatou, aniž by se navracela k historicky překonané koncepci románu 19. století.8 Kundera ve svých úvahách prokázal, že román je v tomto smyslu „v krizi“ od svého zrodu, v průběhu celého svého vývoje, že proměny jeho umělecké struktury nepřetržitě sledují proměny duchovní struktury doby jako jeden z nej citlivějších a nenahraditelných jejích seismografů. Nemá proto smysl mluvit o zániku románu bez úvah o jeho znovuzrození. Přitom není Kundera stoupencem nějaké ortodoxní moderny: lze to formulovat i tak, že jeho kri- ticismus a skepse se vztahují i na fenomén moderny a avantgardy. Není v tom rozhodně osamocen; srovnej na příklad pronikavou analýzu „konce avantgardy“ od bývalého účastníka pražského surrealistického okruhu Petra Krále, „Náhrobek pro avantgardy“.9 Kundera věnoval sžíravé analýze tragických paradoxů „lyrického věku“ nekritického ztotožnění poesie a revoluce svůj druhý román, „Život je jinde“. Česká kritika tento aspekt jeho románu dosud vůbec nezaznamenala a neanalyzovala; po pravdě řečeno byly v době vydání tohoto Kunderova románu české kritice odňaty ty nejelementárnější předpoklady její existence. 160 [pageend162]Kundera ukázal v románu „Život je jinde“ a upřesňuje to nyní i ve své esejistické knize „Umění románu“, že koncepce avantgardy spočívá ve finalistické víře v pokrok a v utopii harmonického, racionálního uspořádání „nové“ společnosti budoucnosti. Jenom tato víra legitimuje přesvědčení o samospasitelnosti „nového“ v umění; avšak právě tato víra se ukázala být hořkou iluzí a vedla ve 20. století naopak k novému zotročení člověka v totalitní společnosti. Kundera rozlišuje velmi přesně totalitarismus hitlerovský od stalinismu: ukazuje, že nebezpečí stalinismu spočívalo v tom, že zneužíval nejušlechtilejší ideje socialismu, beztřídní společnosti a nadšení „lyrického věku“ mládí k etablování „nové třídy“ manipulátorů společnosti. Lze jistě namítnout, že je třeba nadále ostře rozlišovat všechny formy neostalinismu od původního smyslu socialismu a marxismu. Na to je ale možno namítnout, že všechny dosud známé formy tzv. „reálného socialismu“ perverto- valy v totalitarismus, že krátce socialismus je neuskutečnitelný bez pluralistické demokracie. - V „Umění románu“ se Kundera navrací k literární problematice a podává koncepci románu skeptické, „antimodernistické“ moderny, to jest literatury antiro- mantické, kritické, racionalistické. Všechny otázky budoucnosti pro ni zůstávají otevřeny, rezignuje na všechny laciné recepty na budoucnost stejně jako na recepty estetické. Její sílaje v kladení otázek, v nemilosrdné analýze daného, v objektivním, fenomenologickém popisu fakticity a paradoxů pozdní doby. To objasňuje mimo jiné i roli erotiky v Kunderových románech. V Kunderově erotice není nic pornografického, ale je v ní melancholie a ironie odstupu, chlad nezaujatého popisu. Chlad a zvěčnění, stejně jako další rysy a paradoxy pozdní doby, pronikají i do této poslední sféry autenticity, svobody a intimity člověka a nemilosrdně ji formují k svému obrazu. Prvnímu sešitu „Směšných lásek“ dal Kundera podtitul „Tři melancholické anekdoty“. Melancholie a ironie charakterizují celý jeho románový svět a nejnemilosrdnější anekdoty připravují jeho postavám moderní dějiny či právě „bezdějinnost“ pozdní doby, bezmocnost člověka, konkrétního lidského individua, vůči faktici- tě poměrů a jejich fatálním mocenským zvratům. Není pochyb o tom, že Kundera vytvořil velké románové dílo, které má dva základní znaky dobrého uměleckého díla: stvořilo vlastní, nezaměnitelný svět a odlišuje se od ostatních uměleckých děl vlastním jazykem, vlastním sty lem. - Někdy bývá Kunderovi vytýkáno, že jeho styl je příliš suchý a intelektuálně konstruovaný, že není tak emocionální jako na příklad hovorový styl Škvo- reckého, tak spontánní a lyrický a jazykově původní jako styl Hra- balův nebo tak přízračné evokativní jako styl Ladislava Fukse. 161 [pageend163]To je základní nepochopení věci: styl Kunderova románového díla plyne funkčně z jeho románového světa a jeho ontologické pova- hy. Není to lyrický sebevýraz, není to emocionální vcítění, není to ani psychologická meditace; je to fenomenologický popis, úsilí podat co nejpřesnější obraz věci samé, viděné s nemilosrdnou objektivitou a skeptickou ironií, styl racionální a intelektuální i hravý a anekdotický. Kundera nemá rád termín „filosofický román“, který bývá připojován k dílu Musilovu a Brochovu, jejichž je nesporným pokračovatelem. Román je Kuderovi bytostně jinou formou poznání, i když se v jeho struktuře mohou uplatňovat esejistické pasáže a celé esejistické kapitoly. - Kunderovo dílo reprezentuje novou etapu v uměleckém vývoji středoevropského románu poslední třetiny 20. století, etapu, která dosud čeká na svou hlubší uměleckou analýzu a na své pojmenování. Není v ní z Čechů rozhodně sám: z jedné strany je provázen spontánním vypravěčem Škvo- reckým, z druhé mistrem české lyrické prózy Hrabalem. - Toto trojhvězdí se zapsalo již dnes nesmazatelně do dějin středoevropského románu. Konstanz, 1. 4. 1989 Poznámky: 1. K. Chvatík, Milan Kundera a krize jazyka, Proměny 22, č.2, 1985; německy: L’80, Hf. 38, Juni 1986 2. M. Kundera, Umění románu - Cesta Vladislava Vančury za velkou epikou, Československý spisovatel, Praha 1960 3. M. Kundera, L’art du roman, essai, Gallimard, Paris; německy: Die Kunst des Romans, Edition Akzente, Hanser-Verlag, München 1987 4. M. Kundera, Die Tragedie Mitteleuropas, in: E. Busek (Hrsg.), Aufbruch nach Mitteleuropa, Edition Atelier, Wien 1986 5. Protokol IV. sjezdu Svazu čs. spisovatelů, Praha 27.-29.června 1967, str. 10-18 6. M. Kundera, Die Kunst des Romans, S. 93 7. 1. c. S. 166 8. G. Scarpetta, Milan Kundera: le roman: musique et vérité, Art press no. 108, no- vember 1986, p. 42-48 9. P. Král, Náhrobek pro avantgardy, Svědectví 21, č. 81, 1987, s. 149-160 hudba Pokračování rozhovoru s Pavlem Klikarem, uměleckým vedoucím Originálního pražského synkopického orchestru a souboru Musica Antiqua Praha, jehož první část vyšla v minulém čísle Prostoru pod názvem „Žít v souladu s vesmírným řádem“, z technických důvodů nevychází. Redakce se za toto nedopatření všem čtenářům upřímně omlouvá. 162 [pageend164]DOPISY, NÁZORY, POLEMIKY Vážená redakce, po přečtení článku „Ladislav Klíma bohočlověk?“ v Prostoru č. 12 jsem nevydržel a dovoluji si Vám napsat. Prosím, abyste můj dopis uveřejnili jako odpověď. Nejsem, prosím, subjektivní idealista, nejsem ani členem tajno- snubného spolku, který L. Klímu obdivuje. Přesto mi moje mysl dovoluje L. Klímovi porozumět a vidět jeho nesporné kvality. Článek pana Sirotka mě překvapil. Nepříjemně. Je to laciný a nic nevysvětlující výpad proti osobě L. Klímy. Kompozice celého dílka je přinejmenším zmatená, a obludný jazyk - to snad už ani není čeština. Nejhorší však je, v lepším případě nepochopené, v horším překroucené, objasňování Klímovy filosofie. Např. podivné srovnávání s C. G. Jungem, s Hitlerem, se Stalinem; proč bylo nezbytné nazývat L. Klímu českým iluzionistou, narcistou, megalomanem, vlastníkem existence, nietzscheovsky romanticko-patetickým idealistou či groteskním českým filosofem? To jsem nepochopil. Možná, aby to bylo zajímavé. V tom případě dovolte, abych se zasmál. Rád bych se však věnoval dvěma problémům, které autor nesprávně popsal. Předně nesprávnému srovnání L. Klímy a „komunistů“ a za druhé bych rozebral myšlenku „náboženství jako regulativu lidského narcismu“. Nejprve tedy ke kritice srovnávání L. Klímy a „komunistů“. 1. Zamlžené podání části „První dodatku“ díla L. K. „Moje filosofická konfese a dodatky k ní“, kde se hovoří o Marxovi a Bakuni- novi. Zde nejde o přitakávání marxismu, ale v podstatě o vyjádření myšlenky, že jakékoli nestejné či protichůdné filosofické názory, myšlenky, prosté představy, pocity mohou „být myšleny“, „pociťovány“, a nevylučují se, protože dvě a více různých duší jsou dva a více různých světů, které nejsou přímo propojeny a kde každý tvoří nezávisle, dle chuti a dle vůle, co chce. Což v další větě ostře odděluje od světa reálného, který vidí jako dobře se doplňující model lidský jedinec - společnost, ve kterém lidský jedinec musí najít sobě vyhovující místo ve společnosti. Mimochodem, hned další odstavec začíná větou: „Jsem pro demokratičnost.“ 163 [pageend165]2. Autorova myšlenka, žeL. K. a stejně tak „komunisté“ jsou vedeni snem stát se „vlastníky existence“ je podle mého názoru nesmyslná a spekulativní. Co míní autor existencí? Co to znamená vlastnit existenci? Co vlastně znamená slovo vlastnit? Mohu vlastnit „bytí“?Mohu vlastnit mé „vlastní“ „bytí“? Dá se vůbec od mého „vlastního“ „bytí“ oddělit substance, která jej vlastní, a přitom je jeho součástí? Má smysl se takto ptát? Může někdo vůbec vlastnit mé „vlastní“ „bytí“? Jedině náboženství nabízí Boha, proč ne, aleje to jen jeden filosofický názor, který je rovnocenný všem ostatním. Bude to asi nějak tak, že jsme všichni součástí přírody, společnosti, kosmu, prostě „všeho“, ale tyto vztahy jsou pro nás zatím tajemstvím, které bude třeba jednou rozřešeno, ale doposud nevíme. Myslí si autor skutečně, že tohle L. K. neuvažoval, že se chtěl z těchto vztahů vytrhnout? Nebo „vlastník existence“ měl posloužit jen jako souvislost s marxistickou filosofií, a to na základě myšlenky, že L. K. a marxisté odmítli odevzdat své „duše“ (myslím „bytí“) Bohu, tzn. podřídit se jinému filosofickému názoru? Taková levná souvislost je nepodstatná. 3. Naprosto nesprávné objasňování Klímovy „Boží praxe“ a nesprávné porovnávání s „komunisty“. Předně, celý tento problém má v článku zabarvení, jako by L. K. byl slepý sobec, který má jedinou touhu stát se Bohem už na zemi. To je prostě nesmysl. Pro L. K.jsou „Božípraxe“ a další výrazy, které autorovi možná znějí nadneseně, „jen“ výrazy, které popisují jeho filosofické názory. Tyto názory jsou přece určeny všem, je to přece nabídka pro každého, jako třeba náboženství aj. A srovnávání s budovatelskými hesly je skutečně neslýchané. Musím se také zeptat, kdo jsou to ti „komunisté“, s kým máL. K. tu čest. S řadovými členy komunistických řad ? s Jakešem ? s Brežněvem ? s Gorbačovem ? s Marxem ? Se všemi dohromady ? To je tedy náklad, doufám, žetoL. K. zvládne. Nepřípustné je také vytvoření pojmu „komunistického bohočlově- ka“, který se směšuje s bohočlověkem L. K., i když jde o nesrovnatelné. Nehledě na to, že „komunisté“ nikdy žádného „bohočlověka“ neměli. Pokud se dobře pamatuji, tak se měl každý harmonicky rozvíjet v souladu se společností a uspokojovat své potřeby. A protože materialisté věří, že první bylo hmotné, a až poté se vyvinulo duchovní, tak prostě v Boha nevěří (je to mimochodem také filosofický názor, který má právo na život, nebo podle autora nemá?). Klímova „Boží praxe“ byla složitý volně-pocitově-filosofický experiment, který pomocí vůle měl realizovat jeho subjektivně idealistickou filosofii. Podstatnější než úspěch či neúspěch tohoto experimentu je Klímova filosofie sama. Pokusil bych seji „velmi hrubě“ vyjádřit takto: Nejdůležitější je pro člověka jeho duše (ji164 [pageend166]nou nemá). Absolutnost této duše. Schopnost pomocí vůle dovést duši k maximální možné volní a pocitové dokonalosti a svobodě (svébytnosti, nezávislosti) dokonalosti Boží, nezávislé na čemkoli, na komkoli. (Bůh - pouhý symbol, společnost - najít sobě vyhovující místo). Nikoliv však vytrhnout se z absolutního systému „všeho“, projevovat se megalomanicky, brát do rukou vládu nad druhými, či autorovo absurdní „ovládnout universum“. Stojí tu proti sobě jasně individualismus a masovost, stojí tu proti sobě subjektivní idealista a materialista, pocit a realita, a to nejde dávat dohromady. 4. Srovnávání L. K. se Stalinem a jeho říší zla. Proč musí L. K. stát v jedné radě s jedním z největších zločinců, to nechápu vůbec. Je to nesmyslný nesmysl. A brát si na pomoc jako důkaz to, že v SSSR je pravda lež, svoboda otroctví, štěstí utrpení, je také nepochopitelné, jsou to sice jevy, kterými se L.K. zabýval, aleje to spíš potvrzení jeho filosofie, nikoliv však provedení! Pokud celá věc má sL.K. vůbec nějakou souvislost. Je to přece to saméjako s článkem pana Sirotka, který je pro něj dobrý, a pro mě špatný. Jaký je tedy rozdíl mezi našimi názory, když to oba myslíme dobře? Nikdo neví. Je to podle autora také práce L. K.? Problém „náboženství jako regulativu lidského narcismu“ jsem si vybral schválně. Autor jej na několika místech připomíná a má jen malou pravdu. Vyjděme z toho, že v prostorách duchovních jsou si všechny filosofické názory rovny a náboženství je jedním z nich. Náboženství odpovídá založení některých skupin lidí, kteří se s ním ztotožňují. Tito lidé pak přemýšlí a procitují filosofické otázky, a problémy v obsahu a symbolice toho určitého náboženství. Hloubkou prožitku či filosofického „pochopení“ je to naprosto rovnocenné hlubokým pocitům lidí jinak smýšlejících. Je to učení plné prvků podřízenosti a nadřízenosti, přičemž na vrcholu stojí Bůh. Na filosofické otázky, na které neznáme odpovědi, náboženství většinou přináší odpovědi v podobě dogmat, protože systém založený na principu absolutní moci nemůže nechat své podřízené o čemkoli pochybovat. Jinak by ztratil účinnost a rozpadl by se. Věřící v Boha má však před sebou jedno velké úskalí, které není lehké zvládnout, a to přesvědčení o absolutní pravdivosti svého názoru-víry a přesvědčení o své podřazenosti v rámci náboženství (církev, Bůh). Stojí to v příkrém rozporu k jiným filosofiím, které otázky spíše staví a otevřeně přiznávají, že neví, které dávají duchovní nezávislost. Problém je pak v diskusi, do které náboženství vstupuje s tím, že jedním ze základních kamenů jeho filosofie je jeho každopádní nadřazenost nad jinými názory, či Boha nad ostatními lidmi. Je jasné, že věřící v Boha musí vztáhnout svoji filosofii na všechny lidi, ale musí si uvědomit, že se jedná jen o jeho 165 [pageend167]duchovní svět. Kdežto strana druhá svojí ochotou diskutovat, uvažovat teoreticky Boha, nečinit si nároky na absolutní pravdy, ale zkoumat je, spíše přesvědčeného podporuje. Co se stane při náboženských sporech, je lehké domyslet. Existují samozřejmě i opačné situace. Nyní přistupme k myšlence, že náboženství usměrňuje narcismus. Neusměrňuje. Možná zčásti ty, kteří opravdu věří, nebo ty, kteří se náboženstvím seriózně zabývají. A to ještě špatně. Podívejme se například na všechny ty pyšné svaté válečníky, i ty dnešní, na nekritické projevy přesvědčených náboženských hlasatelů atd., atd. To, co skutečně usměrňuje společnost, není nic jiného než mnohost názorů, nebo lépe mnohost silných názorů, které spolu mohou soutěžit. Závěrem se panu Sirotkovi omlouvám, jestli jsem ho někde napadl víc, než bylo nutné. A věřím, že se na mne za moji kritiku nebude zlobit. Redakci přeji mnoho úspěchů. S pozdravem Jiří Musil Kempten BRD Vážený pane Musile, základní nedorozumění mezi mnou a Vámi spočívá zřejmě v tom, že porovnávání Ladislava Klímy s egodeisty Stalinova typuje pro Vás nesmyslné, podobně jako jiné paralely mezi Klímovou filosofií a některými rysy komunismu, ať už jím rozumíme ideologii nebo totalitní formy této uskutečněné ideologie. Domníváte se, pokud jsem správně pochopil, že Ladislav Klíma pouze hlásal své filosofické názory a dost. Že jejich srovnávání s jaký- mikoliv mocenskými praktikami je prostě neoprávněné, chybné, nesmyslné. Ale souvislost mezi megalomanií a egocentrismem třebas tak odlišných osobností, jako jsou Ladislav Klíma, Stalin nebo Hitler, přece jen existuje. Touha stát se Bohem nebo rovnat se bohům je prastará; ve Starém zákoně se vyskytuje v příběhu stavby babylónské věže, staří Řekové ji nazývali hybris, Adler ji pojmenoval bohorovností a C. G. Jung nazýval snahu překročit svou lidskou podstatu inflací. Jde o projev lidského egocentrismu, který začíná u jednotlivce, ale přenáší se spolehlivě na skupiny, národy, i lidstvo... Komunistická ideologie i praxe má - nebo spíše měla v sobě výrazné rysy této lidské pýchy, vyjadřovala svou neskonalou dů166 [pageend168]věru v neomezenost lidských schopností, přeceňovala sebe sama, a svou bohorovnost projevila tak, že jednoduše Boha „zrušila“. Použil jsem ve svém článku v souvislosti s komunisty výraz „bo- hočlověk“, ale samozřejmě přeneseně a ironicky. Komunisté přece všechno božské vyzmizíkovali, jenomže právě tento postup vede k dosazení sama sebe na uvolněné místo. Ladislav Klíma žil svůj pozoruhodný život jako jeden z mála pokračovatelů Nietzscheho, který Nietzscheovu ideu nadčlověka prakticky domyslel a pokusil seji dovést do důsledků. Je fakt, že žil tento svůj experiment na svůj účet, vlastně na účet svého otce, po němž dědil, a na účet svých přátel a příznivců, kteří ho podporovali. Nietzsche sám svou bohorovnost duševně neunesl, Klímají vydržel, ale přece jen ztroskotal: jeho cesta za egodeismem skončila bolením zubů. Komunisté ve své megalomanii se na cestě k Dokonalé Společnosti dopracovali a stále dopracovávají k mravní, ekonomické, všelidské katastrofě. Klímovo zneuznání „ty“, jeho Solipsismus, znamená v důsledku nemožnost uznat druhého člověka jako rovnocenného jedince taková duchovní, filosofická cesta je nebezpečná. Ano, jsou to Jenom“ názory. Ludibrionismus je „cítění se absolutním pánem nad vším, t.j. nad všemi svými myšlenkami“. „Svět je absolutní hříčka Své božské vůle“, ale rozuměj Mé, protože vůle mluví vždy v první osobě a Svět je jen vědomí Já. V egodeismu „absolutně komandující Vůlí se označuje Boží Vůle, která znamená, že vše je možno a nutno vždy ovládat... jen kvůli ukojení svého Despotismu.“ Člověk, který tuto vůli má, je Egodeista. Uskuteční-li však klímovskou ideu absolutně komandující Vůle nacista nebo čekista, končí to masovými hroby. Chopí-li se Klímových „pouhých“ filosofických názorů praktický politický manipulátor a je-li ochoten zaměnit Boží vůli a Svou vůli, které jsou Klímovi na dosah, může se stát Egodeistou Stalinova formátu. Stalin přece byl pro milióny lidí pozemským bohem. Klímův návod je jednoduchý, stačí si pouze myslet, že lidské Já je jediné existující a vše ostatní je jeho produktem. Důsledky lidského egocentrismu, hybris, bohorovnosti jsou patrné na celé planetě: směřují k její zkáze. A ještě několik doplňujících poznámek. Jungovská odbočka v mém článku měla poukázat na to, že Klíma se ve svém literárním díle obsesivně zabýval destruktivní Animou, pronásledující a ničící jeho hrdiny, a že by tento literární motiv mohl být přínosem k analýze Klímova duševního stavu. U pojmu „vlastník existence“ zdá se mi, že jste, pane Musile, zby167 [pageend169]tečně prováděl hloubkovou analýzu. Pokusil jsem se tímto Klímovým termínem označit lidskou touhu ovládat naprosto život svůj i životy druhých, tedy onu lidskou hybris, která od věků usiluje a touží ovládnout čas, prostor, smrt a poručit větru i dešti. K problému náboženství jako regulativu lidského narcismu: Bohužel moje poznámka byla příliš stručná a špatně formulovaná. Chtěl jsem říci to, co daleko lépe napsal Erich Fromm v Lidském srdci, totiž že podstata učení všech humanistických náboženství je shrnuta v jedné větě: „Cílem člověka je překonat vlastní narcismus“ Vy, pane Musile, navrhujete za usměrnovatele společnosti (!) mnohost názorů. Psal jsem o lidském narcismu. Mnohost názorů samozřejmě usměrňuje společnost, nemusí však ještě usměrňovat lidskou hybris. Tu může - podle mého - měnit, omezovat jedině svého cíle dobře si vědomá nauka, která vychovává člověka k harmonickému vztahu k sobě i ke světu. Humanistická náboženství tuto funkci měla a mají, i když i ona jsou zneužitelná. To je ve zkratce vše podstatné, co jsem Vám chtěl sdělit. Dovolte mi, abych skončil citátem z Pokusu o rozbor klíčových tezí Jana Patočky: „Smysl, který si Klíma vybojoval proti světu a jeho konečnosti, je nakonec stejně nesmyslný jako konečnost. Klímova filosofie absolutní subjektivity je filosofií naprosté bezohlednosti k druhému i k sobě. Klíma je proto velmi typickým filosofem 20. století, století největších hekatomb lidských, století mrhajícího člověkem ve jménu lidských cílů, ve jménu subjektivních stanovisek, ve jménu vnitřního nekonečna.“ září 1990 S pozdravem Jiří Sirotek * * * Dopis pana Bílého a odpověď Richarda Štencla, kterou jsme avizovali v minulém čísle, nemůžeme otisknout z důvodu omezeného místa v časopise. Věříme, že tento dluh v příštím čísle vyrovnáme. PIŠTE NÁM!! Naše adresa: PROSTOR, U Prašné brány 3, Praha 1,11000 168 [pageend170]SLOVNÍK POLITICKÉHO MYŠLENÍ PRÁVO NA PRÁCI (right to work) Jeto právo, které bývá někdy nárokováno,sovětskou ústavou je okázale zaručeno, bylo na naléhání východního bloku zahrnuto mezi základní práva smluvně ujednaná v rámci helsinské dohody z roku 1975. Často se namítá, že takovéto právo nemůže existovat, nebo že přinejlepším nemůže být univerzálním lidským právem, neboť práva vždycky vymezují nějaké závazky, resp. povinnosti - a odpovídající povinnost v tomto případě bucf neexistuje, nebo ji nelze učinit univerzální. Je patrně logické tvrdit, že mám právo na život, neboť je logické předpokládat, že všichni jsou povinni můj život respektovat. Je však sporné říci, že všichni jsou povinni poskytovat práci lidem, kteří jsou bez zaměstnání, a to zčásti proto, že to znamená pozitivní jednání ze strany těch, kteří jsou povinováni, a zčásti proto, že takové jednání není ve všeobecnosti možné. Lze říci, že závazek poskytnout práci je závázkem státu, tím se však potíží nezbavujeme. I když stát bude pravděpodobně mocnější než jakýkoli jednotlivec, není ještě všemocný, a nejspíše tedy nebude moci poskytnout práci všem svým občanům. Poukaz na „právo" na práci není patrně ničím víc než rétorickým zdůrazněním předpokládaného závazku státu vynasnažit se podle svých možností poskytovat pracovní příležitosti. V takovémto případě ovšem nemám právo na práci, nanejvýše mám právo na to, aby stát vyviň ul úsilí zajistit práci - ať již pro mne či pro jiné. Na druhé straně - podle některých hegelovských a marxovských názorů na osobnost člověka - seberealizace vyžaduje pracovní činnost, takže bez ní není život vpravdě lidský. Právo na život a právo na pracovní činnost jsou na tom stejně: mají-lito být vůbec práva, musí být respektována. To však podporuje víru v existenci práva na práci jen tehdy, jsou-li „pracovní činnost" (labour) a „práce" (work) synonyma. PRÁCE (work) Činnost, kterou nebude nikdo vykonávat dobrovolně, nedostane-li se mu za ni odměny. Někdy se soudí, že by se měla tato aktivita pokládat za součást ekonomického procesu, sestávajícího z výroby, rozdělování, směny a spotřeby, avšak takový požadavek je patrně příliš rigorózní - nechápe-li se to ovšem v onom triviálním smyslu, totiž že veškerá placená zaměstnání jsou součástí procesu rozdělování, dokonce i zaměstnání komika. Někteří teoretikové (např. Hannah Arendtová v Human Condition, 1958) 169 [pageend171]rozlišují práci (work) od pracovní činnosti (labour), inspirujíce se přitom ranými díly Marxovými. Na pracovní činnost se hledí někdy jako na aktivitu v podstatě expresívní, tj. aktivitu, v níž spočívá seberealizace a utváření lidského života. V tomto smyslu se pracovní činnost stává společenskou podstatou člověka, člověk se odlišuje od ostatních živočichů spíše touto činností než rozumem. Pak by také bylo užitečné vyhradit slovo „práce" pro onen přebujelý pracovní proces, v němž se věci vyrábějí nikoli pro spotřebu, ale pro směnu. Tato práce je instrumentální, nikoli konstitutivní stránkou výrobní činnosti lidí. Příliš velký důraz na práci v tomto smyslu vede k „instrumentalizaci" světa, ke znehodnocení všeho možného na pouhé prostředky. Taková práce činí pracovní činnost odcizenou. „Etika práce" je názor, který základní hodnotu lidské existence nachází v práci a nečinnost odsuzuje jako odchylku od lidské normy. K této etice patří víra, že lidé jsou svými zaměstnáními tak či onak utvářeni, a také sklon posuzovat každého podle jeho zaměstnání, takže otázka „co děláte?" nahrazuje pak otázku „kdo jste?". Tento postoj pokládá každého, kdo je bez práce, za kohosi exis- tenciálně znepokojujícího; takový člověk se jako duch vyskytuje všude tam, kde se lidé společensky setkávají, přestože ve skutečnosti neexistuje. Etiku práce spojují někdy sociologové s tím, že rozdíly ve statutu se mezi lidmi začaly objevovat místo rozdílů třídních - je však nejspíše součástí širšího jevu společenských změn, takže nemůže být vysvětlena tak jednoduše. V obecné mluvě je pojmenování „dělník" vyhrazeno pro toho, jehož práce je formou práce za mzdu, což odráží názor - ať již vědomý či bezděčný - že pouze námezdní pracovník skutečně cosi vskutku produkuje. ETIKA POVOLÁNÍ (professional ethic) Sociologové jsou nakloněni vykládat etiku povolání funkcionálně, tj. tvrdit, že existenci jistých názorů a hodnot mezi zástupci určitých povolání vysvětluje skutečnost, že tyto názory a hodnoty usnadňují úspěšné plnění úkolů, které s sebou tato povolání přinášejí. Tak reprezentant určitého povolání věří, že je vůči svým klientům zavázán povinností, a nikoli tím, že se s nimi dohodl o odměně: takový názor mu usnadňuje smířit se s nepravidelnou pracovní dobou, s tím, že se ujímá náročných úkolů apod. Podobné názory, týkající se profesionální odpovědnosti a zachovávání jisté etikety, umožňují lidem v povolání učit se jeden od druhého, vyhnout se otevřenému soupeření, které by zničilo strukturu postupu, a odstranilo tak jeden z momentů, jenž motivuje k získávání větší odborné zdatnosti. Tak reprezentanti právnického stavu mají ve Spojeném království zakázáno inzerovat své služby, jiným povoláním nic nezakazuje užívat reklamy a inzerce, ale u lékařů se to pokládá za velmi špatné způsoby a u většiny učitelů je to znamením jistého neúspěchu. Ve Spojených státech, kde dokonce i právníci mohou užívat reklamy, se etika povolání blíží etice obchodnické. Lidem navyklým na anglické způsoby se to často jeví jako odpudivé - může to být snobství nebo na druhé straně instinktivní vnímání disfunkcionality. 170 [pageend172]PO VO LÁ N í (pro fession) Vystihnout přesně, v čem spočívá rozdíl mezi zaměstnáním, řemeslem (a také obchodem) a povoláním, je obtížné a pro odlišné účely jej lze formulovat odlišně, ačkoli první dva stavy mají zjevně něco společného, tj. výrobu a směnu. Obecně se soudí, že povolání je důležitým určujícím činitelem společenských a politických postojů (viz etika povolání), ačkoli není tak zcela jasné, zda lidé vykonávající povolání tvoří jako takoví třídu či statusovou skupinu, lišící se od ostatních společenským postavením. Představě, že vytvářejí třídu nebo důležitou podtřídu v rámci třídy střední, by nasvědčovalo, kdyby tito lidé zaujímali určitý společný a neměnný vztah k výrobním prostředkům. Odhalit existenci takového vztahu je však obtížné: nanejvýš lze tvrdit, že lidé v povoláních mají z dlouhodobého hlediska pro výrobu podstatný význam, neboť pěstují dovednosti nezbytné ke zvýšení její efektivnosti, jakkoli lze z krátkodobého hlediska postrádat spíše je než mnoho jiných skupin. Pojem „povolání" byl původně používán po tři „učená povolání", tj. pro teologa, právníka a lékaře; nyní sem však patří například také učitel a kvalifikovaný účetní (u nás by se dnes řeklo „vedoucí informační soustavy" - pozn. překl.). Mezi vnější charakteristické rysy, které jsou pro povolání nějak významné (a které je mohou, ale ještě nemusejí identifikovat jako významnou třídu), patří: a/ získávání vědomostí jako předpokladu ke vstupu do povolání; b/ získávání vědomostí pokračující i v další praxi; c/ sebeřízení a sebekontrola, pokud jde o průběh a rozvrh práce, pracovní do- by; d/ možnost postupu z jedné úrovně na druhou v rámci povolání. Tyto čtyři charakteristiky patří zjevně k sobě, neboť kumulativní charakter vědomostí činí věrohodným postup uvnitř povolání (totiž spíše než postup prostřednictvím povolání); má-li například lékař talent k nabývání vědomostí, bude neustále zvládat všechno to, co musí znát. „Profesionál" je někdo, kdo nabyl vědomosti nezbytné k určité praxi, ať tato činnost již je či není povoláním ve výše uvedeném smyslu. V tomto smyslu existují profesionální zločinci a profesionální politici. V Y K O ŘISŤO VÁ N í (exploitation) 1. Jak se obvykle říká, Jan vykořisťuje Alfréda, jestliže ho využívá pro své výhody a k Alfrédově škodě, aniž by se mu nějak spravedlivě odměnil. Používat tento pojem předpokládá tedy měřítko toho, co je „spravedlivá odměna". Vykořisťování se neobejde bud* bez klamu (jako v případě podvodu), síly (jako v případě otroctví) nebo „nepatřičného vlivu" (jako v případě, kdy manžel vykořisťuje svou ženu) - jeho podstata však nespočívá v ničem z toho, co se tu uvádí pouze k vysvětlení situace oběti. Bývá shledávána v představě zmíněné již „spravedlivé odměny"; jiní se upírají ke kantovské představě, že jisté formy zacházení znamenají užívání druhých jako prostředků, a nikoli cílů, tedy v představě, která již sama o sobě má vysvětlit, co je nespravedlnost. 171 [pageend173]Jedním z možných vysvětlení toho, jak může vzniknout vykořisťování, je nerovné postavení partnerů. Jako společné platformy se ho dovolávají mnozí z kritiků instituce námezdní práce a kapitalistického hospodářského systému, který ji vyžaduje. Základní problém spočívá zjevně v určení toho, kdy a jak nerovné postavení partnerů vede k nespravedlnosti. Říkává se, že dělník je z holého nezbytí nucen prodávat svou pracovní sílu, zatímco kapitalistu žádná podobná nezbytnost k ničemu takovému nenutí, a že již to samo stačí ke vzniku nespravedlnosti. Avšak bez nějakého dalšího teoretického zdůvodnění je to velmi sporné, neboť by to vedlo k tomu, že by vůbec neexistovala spravedlivá cena za jakékoli zboží, které kupující potřebuje, takže koupě a prodej například potravin by vždy znamenala nespravedlnost, ať by již jejich cena byla jakákoliv. Někteří nicméně budou patrně ochotni přijmout i tento důsledek, ale většina se pokouší přijít s další teorií námezdních vztahů. Tvrdí se někdy, že kapitalista potřebuje dát dělníkovi tolik, aby mu to umožnilo reprodukovat jeho pracovní sílu - tj. to, co potřebuje k přežití (a že mu tudíž dá pouze toto). Ale ti, kteří takto argumentují (včetně Marxe), činí důležitou výhradu, že totiž rozličné zvyklosti, místní podmínky či očekávání určují, co že je k reprodukci pracovní síly nezbytné: v takovém případě to říká velmi málo o skutečné částce (relativní či absolutní), kterou musí kapitalista nabídnout. Kromě toho je tu třeba předpokládat, že organizování dělníků v odborech odstraňuje onen prvek absolutní závislosti na rozmarech kapitalisty, právě tak jako to činí zákony zaručující minimální mzdu a maximální pracovní dobu. Stručně řečeno, nerovné postavení partnerů, které zůstává, se podobá spíše tomu, co existuje (téměř) u všech smluv. Musí nutně vést k vykořisťování? 2. Klasický marxismus říká, že ano, že musí, ale dokazuje to pouze tím, že zavádí nové pojetí vykořisťování - tak, aby vykořisťování existovalo všude tam, kde existuje soukromé vlastnictví výrobních prostředků. O této teorii se někdy soudí, že tvoří součást pracovní teorie hodnoty, ale ve skutečnosti je na ní nezávislá. Především tvrdí, že kapitál není produktivní silou, ale pouze vzorcem výrobních vztahů -s tou důležitou vlastností, že usnadňuje obzvláště vysokou úroveň výroby. Jediným výrobcem v kapitalistickém podniku je však dělník; kapitál (ve formě strojního zařízení apod.) není ničím jiným než prostředkem ke zvýšení efektivnosti jeho práce. Ale dělník si neponechává celý produkt své práce - část si ponechává kapitalista ve formě nadhodnoty. To vskutku platí, ať již dělník obdrží větší sumu, než je nezbytné k reprodukci sebe sama a své pracovní síly, nebo neobdrží. (Z hlediska pracovní teorie hodnoty se to často říká takto: nadhodnota je výtěžkem hodin neplacené práce.) Tak je dělník zbaven jisté části výrobku, který - a to on sám - vyrobil. „Míra vykořisťování" je definována v poměru času odpracovaného k času nezbytnému k výrobě ekvivalentu toho, co dělník obdrží. Zatímco tato teorie mluví o vykořisťování, je zřejmé, že je formulována a definována bez odkazu k pojmu spravedlnost. Je-li tomu tak, neplyne z toho, že dělník je vykořisťován ve smyslu 1., netvrdí-1i se například, že má přirozené právo na produkt své práce. Někteří toto stanovisko hájí, například Locke, ale 172 [pageend174]hájí je jako součást filosofické obrany soukromého vlastnictví výrobních prostředků; hájili jej také někteří z prvních socialistických následovníků Davida Ricarda. BLAHOBYT (welfare) Sporný pojem - má se jím popsat prosperita nebo štěstí lidských bytostí, avšak ekonomika blahobytu jej definuje z hlediska preferencí. Někteří filosofové tvrdí, že jednotlivec na tom nemusí být lépe jenom proto, že má to, čemu dává přednost, a že ačkoli hodnoty jsou to, čemu dáváme přednost, není všechno to, čemu dáváme přednost, hodnoty. Některé z našich preferencí (například ty, které se týkají potravy) pokládáme za reflexy našeho vlastního tělesného ustrojení - za pouhé preference, které nemusíme ospravedlňovat. Na druhé straně hodnoty mají větší váhu než tyto preference, v pojmech hodnot se přímo učíme vnímat svět a rozumět mu. Zdá se tak, že hodnoty mají nejen sílu jako preference, ale také „hloubku", kvalitu, kterou vnášejí do zkušenosti řád - tím, jak rozhodují o interpretaci zkušenosti. Říká se, že je absurdní hodnoty měřit, a proto někteří hledí se skepsí na cíle hospodářského blahobytu. Bude však lépe chápat tuto teorii jako něco, co se vztahuje jen na omezený soubor otázek týkajících se spíše ekonomických hodnot a distribuce zboží než širšího, filosofického problému „dobra pro člověka". Zároveň nemůže jakákoli úvaha o společenském významu „zákonodárství blahobytu" nebrat tento širší problém v potaz. VOLNÝ ČAS (leisure) Volný čas znamená osvobození se od bezprostřední nutnosti pracovat; zahálka znamená nemít vůbec co na práci, bez ohledu na to, zda chceme či nikoli. Volný čas má hodnotu pouze pro toho, kdo je přesvědčen, že dokáže trávit čas lépe než prací. Pro některá povolání je charakteristické, že dokážou natolik prostoupit touhy a ctižádosti lidí, kteří se jim věnují, že je zbaví všeho pomyšlení na možnost zaměstnat se lépe nějak jinak, takže je možné, ža často ani nebudou pokládat volný čas za významnou hodnotu. Nezdá se, že by totéž bylo možné říci o těch, kteří pracují námezdně, a v nichž jejich práce zpravidla nevyvolává pocit, že jsou zaměstnáni dobře. Vyplývá však z toho, že námezdní pracující bude toužit po volném čase nebo že si s ním bude vědět rady, až ho bude mít? Tato otázka upoutává stále větší pozornost politických myslitelů, protože vynucená zahálka, či spíše nečinnost (nebo nezaměstnanost) patří dnes nejspíše k běžným situacím; sociální problémy vyvolává potud, že pro nezaměstnané není k dispozici žádná uspokojivá forma trávení volného času. Marx vzhlížel s nadějemi k době, kdy volný čas bude všeobecným stavem, což má údajně následovat po ovládnutí přírody; tvrdil, že pak už nebude docházet k rozštěpení lidské přirozenosti a lidské aktivity, které je charakteristické pro kapitalistický výrobní způsob, protože už nebude existovat závislost na rozdro173 [pageend175]bené práci a specializovaných zaměstnáních. Za takového stavu se lidé nebudou nadále ztotožňovat se svými sociálními rolemi a zaměstnáními, ale pouze se sebou samými jakožto jednotlivci - a všechny aktivity budou přístupny každému člověku (dokonce patrně i lov, rybaření či literární kritika). Tato vize volného času jako „návratu člověka k sobě samému", jako stavu, v němž se všechny schopnosti rozvíjejí ve vzájemném souladu a nikoho nemrzačí příliš úzce vymezená zaměstnání ve výrobním procesu, je lákavá - do jisté míry proto, že zdánlivě smiřuje vizi komunistické společnosti s individualistickými ideály lidské seberealizace. Často se však namítá, že Marx vylíčil tuto situaci naprosto nepřípadně. Není snad sklon specializovat se pro lidské bytosti čímsi přirozeným a neexistuje mezi nimi nerovnost, pokud jde o schopnosti, dovednosti a nadšení, která si takovou specializaci vynucuje? A jaké uspokojení může přinášet něco, co se dělá jen napůl? Jak lidé žijící v takových podmínkách dokážou udělat ze svého volného času něco, čeho by si považovali? Volný čas byl tradičně atributem aristokracie, výsadou vládnoucí třídy. Jako takový byl pečlivě plánován a v žádném případě nebyl pokládán za onen nevyhraněný stav, který je teprve východiskem lidské seberealizace. Byl spíše cílem o sobě, něčím, co se rozvinulo ve společenský život, noblesu, ceremonii, okázalost a vyšší kulturu, život jako celek byl tu ponechán složité souhře estetických hodnot. Někteří lidé se často pokoušejí představovat si demokratičtější verze této umné nečinnosti, snad z respektu ke kultuře, která je v ní obsažená, snad vedeni pocitem, že to samo o sobě znamená hodnotný výkon. Jiní pokládají tento směr uvažování za politicky nereálný, dokonce snad morálně nežádoucí, a domnívají se, že pokud lze mluvit o nějaké politice volného času, pak by měla být omezena na aktivity, které k sobě poutají pozornost všech tříd - jako třeba sport. Mnozí tvrdí, že starší způsob trávení volného času je nevyhnutelně spjat s třídním panstvím a že svou podobu získává složitě vypracovanými ceremoniemi, jimiž vládnoucí třídy prosazují své odhodlání vyloučit jako nevhodné ty, které nechtějí pustit mezi sebe, kdežto své vlastní nadvládě lichotí činnostmi, jež ji představují jako cosi legitimního. Jiní, pragmatičtěji orientovaní, pokládají za základní rys nepracující třídy nikoli kulturu, ale okázalou spotřebu, pomocí níž ti, v jejichž rukou se hromadí bohatství, hrají funkční roli ve společenské organizaci - tím, že co nejvíce a co nejrychleji utrácejí. Pesimisté, kteří tvrdí, že práce je nezbytně třeba k tomu, aby bylo možné udržet lidi v ustálených společenských vztazích, mají sklon chápat volný čas jako zlo, a hledat lék proti odcizení nikoli v poskytnutí volného času, ale v přeměně práce z čehosi rozdrobeného v něco, co se zmocňuje celého člověka, nebo co ho přinejmenším uspokojuje, asi jako kdysi řemeslo (podle jistých romantických představ o tomto způsobu výroby). Vybráno z knihy - Roger Scruton: A Dictionary of Political Thoughts (Macmillan, London 1982). Česky vyšlo v roce 1989 v samizdatové edici Delta v překladu Petra Pitharta. 174 [pageend176]LITERATURA NÁHLE Kristián Suda /Ivanovi/ Pod starým nápisem Mezzanin jsme za prosklenými dveřmi vídávali Follovu neklidnou tvář, jak se již s někým přel. Odtud jsme se na něj s Ivanem šklebili nebo se mu smáli. „V daném případě mě skutečnost nezajímá. Důležité jsou její předpoklady. Předpoklady!“ říkával Foli v takových chvílích zakláněje hlavu a někdy i vstal, aby obešel kavárenský stolek. To měl ještě z dob studií. Když jsme se po něčem po nocích vzájemně přesvědčovali nebo se přeli (zda to epistemologické či to onto- logické), Foli přecházel kolem s rukama v kapsách a mával lokty jak přistřiženými křídly. Také teď měl hlavu zoufale zakloněnou. Jenomže nemohl o ničem vědět. Nadechl jsem se, a snad v domění, že se na podobě skutečnosti něco změní, rozhodl jsem se vejít postranním vchodem. Bylo tu navíc nebezpečí, že Foli kavárnu ráznými kroky přejde, a vysílaje blesky do všech stran, bude mi před mžourajícím osazenstvem divoce potřásat rukou, aby mě vzápětí odtáhl k oknu, kde mi vestoje vyloží linii svého sporu. Ke konci takových výkladů obvykle prskal: „Rypáci! Pravda přichází přece tak náhle. Náhle, a my šiji uvědomíme, až když již vlastně není.“ Pro tyhle dodatky jsem ho měl rád. Potíž byla jen v tom, že v poslední době se Foli také hned spiklenecky vytasil s očíslovanou pozvánkou na nějaké soukromé představení s večírkem, a nastalo další dohadování. Ivan to pochopil okamžitě. Zdvořile se nad prvním ručně vytištěným papírem omluvil a nikdo ho již v Mezzaninu neviděl. Svou vnější podobou byl Foli tvor naivně společenský. Stále věřil, že při setkáních a diskusích lidí stejné krevní skupiny (což rád zdůrazňoval), lze nalézt jakýsi obecný konsens žitých proti- 175 [pageend177]kladů (přičemž lehce přivíral oči), a že všichni, kteří se takové rozpravy účastní, vytvoří aspoň na chvíli nezastupitelné společenství. Ale stejně jako dokázal tuto neustále se obnovující představu přenášet na ostatní, podobně mimovolně rozpoznával, jak se v zárodku každého takového veřejného rozhovoru účastní povrchnost, s níž se postupně všichni smiřují; takže v okamžiku, kdy první vážně pokyvovali hlavami a dlouze vydechovali kouř z cigaret, on už propadal panice, ulevoval si poznámkami stranou, klel a dštil síru, neboť se cítil zrazen. Většina se nad ním ve svém sebeuspokojení jen usmívala. Za starých časů jsme s Ivanem nikdy nerozpoznali tu hranici, kde končila jeho naděje a počínala ta úzkost, přestože jsme ji pak náhle pociťovali stejně. Ivan si sice všiml, že v okamžiku, kdy se objevuje první úsměšek, prohlíží si Foli v zápisníku pohlednici nějaké hory, ale obvykle se na nás Foli obrátil s otázkou: „Pánové, taky máte najednou takový hlad?“ Sevřel jsem Ivanův lístek a konečně jsem se opřel do otáčivých dveří, kterými se do kavárny vcházelo podél buffetu. Tady, v tom věčném víření se mi Ivan jednou mezi řečí svěřil, že by chtěl na- psát příběh o podvojnosti a neuchopitelnosti světa, tady u odloženého šachového stolku věc šikovně zamluvil poznámkou o alsa- ské kuchyni, aby nikdy již víc... Cinkot podnosů, vyvolávání objednávek a syčení páry kávovaru, to vše nám tehdy připomínalo veselé nádražíčko, odkud nikdo neodjíždí, kde se nestýská, jen sní. Vůně kávy byla ale teď stejně neskutečná jako vyhlídka na město, podél níž jsem se přibližoval k našemu stolu. První stolek v řadě býval prázdný, a teprve později odpoledne k němu občas přisedá vály zatoulané matky s dětmi, které výskajíce na vystavené dorty, přerušovaly nekonečný šum sdělení, srkání a povzdechů. „Görlichu!“ zavolal na mě někdo od našeho stolu, ale než jsem stačil odtrhnout pohled od města, pro který jsme sem vlastně začali pravidelně docházet, už zase všichni seděli s hlavami obrácenými k sobě. Pouze starcovy oči bloudící celé dny u stolu před oknem nad fotokopiemi starých astronomických rukopisů, poskočily vzhůru, dokud jsem se před jeho jemným pokývnutím nešikovně neuklonil. Nikdo z nás ho neznal (jen číšníci ho kdysi přezdívali baron V.), ale vídávali jsme ho tu od počátku. Pouhá jeho přítomnost, laskavá tvář plná vrásek i jeho pravidelné gesto, byly mlčenlivým důkazem naší společné existence. Kotlina města se propadala v nikdy nerozptýleném oparu mlhy a kouře. Dole přes ulici se rozprostírala vlnící se plocha městského hřbitova a z její měkké zeleně vystupovalo protilehlé návrší s oválnými korunami javorů a komínem bývalé zbrojovky Sei- 176 [pageend178]ler-Bellot. Vše, co bylo možné odtud rozeznat, každý výstupek fasády, střechy, každá proluka, vše bylo v onom oparu zároveň i posunuté ze svého základu. I nejbližší řady domů se díky té zvláštní, svažující sítině džungle zdály nakřivo, jakoby postavené podle axonometrického pohledu, jehož úhly bylo možné měnit pohybem podél našeho okna. „Zdař!“ ohlásil se Foli a zeširoka se rozkročil, aby ke mně stejně rozmáchle napřáhl ruku. Objevoval se nečekaně a způsob jeho pozdravu mě svou přímostí vždy znovu překvapil. Pokaždé jsem měl pocit, že ho potkávám poprvé: jak jsme si ruce znenadání pevně stiskli, jak jsme se na sebe mlčky zadívali, jak byla chvíle najednou jen sama sebou, a pak nenávratně zmizela. Znovu jsem se nadechl. „Něco nového?“ zeptal se Foli, ale nečekal na odpověď. Každý teď hlavně spěchal. Něco nového jsme si říkali všichni: Ivan, Hrdlička, Křižan, Klára, Foli a já, vlastně i Procházka. Mávnutí otevřenou dlaní a rituální otázka byly zprvu znakem strachu z policejní prohlídky a obavou o osud druhého (obava zněla - Není něco nového?), později nepřímou nabídkou podpisu na množící se petice za elementární občanské požadavky (to se říkalo-Máš něco nového?), a nyní už jen zvykem, ironickou citací, či podvědomou snahou dopátrat se v záplavě informací něčeho podstatného či důvěrného. Ani u stolu nenasvědčovalo nic, že by někdo něco tušil. Kavárna se pyšnila poklidem a proti výčnělkům města plujícím v mlze bylo zde vše jasné a nezaměnitelné: baron neustále přeřazující fotokopie a občas vesele poťukávající tužkou, mladičká servírka prostírající u dlouhé tabule v zadním salónku pro nějaký spolek i setrvačný pohyb otáčejících se křídel dveří. Foli se zřejmě hádal s Křižanem, protože Procházka (věčně stejný Procházka s fernetem!) spokojeně bafal z dýmky a ostatní ještě nedorazili. Křižan se na mne také hned bez pozdravu obrátil. „Prosím tě, vysvětli tady Follovi, že člověk nemůže donekonečna jen demonstrovat svoji údajnou nezávislost a vyhýbat se spoluodpovědnosti.“ „Že se musíme občas vzdát svých partikulárních zájmů ve prospěch celku,“ skočil mu do řeči Foli a pichlavě se rozhlédl po svém okolí. „To bohužel slýchám celý život. Proto jsem také nepostavil skutečný dům.“ To nebyla tak docela pravda. Foli vypracoval ještě na Akademii projekt, podle něhož si za uznalé plácnutí do zad jeho vlastní profesor dal zrealizovat vilu, když Folia na jedné své retrospektivní výstavě uvedl na projektu dokonce jako svého asistenta. Dům se pod profesorovým jménem stal chloubou města a hlavně důka177 [pageend179]zem, že také u nás máme stále smysl pro to moderní: potíž byla jen v tom, že Foli od té doby považoval jakoukoli realizaci svého projektu za možnost jejího zcizení a znesvěcení. Ještě z koleje se odstěhoval do jakéhosi podnájmu, který odmítal programově opustit, a své představy uplatňoval jen v utopických projektech obydlí těžících z analogických forem přírodního tvarosloví nebo ve veřejných soutěžích předem odsouzených k nezdaru. Zcela samozřejmě věřil, že semínka těchto pokusů jsou důležitější než budování sídelních měst. Zakládal si na své skrytosti a považoval svůj neúspěch za spravedlivý. (Pouze Ivanovi sliboval vyprojektovat dřevěné stavení se zvoničkou, na kterou bude muset každý večer vystoupit, aby natáhl hodinový stroj a zaznamenal, kam až jeho oko dohlédne.) „Celý život,“ opakoval Foli a rychle přešel k salónku a zpět, „mi někdo vykládá, že pro pravdu se také musí něco obětovat. Rozumíš tomu? Chápeš to?“ obrátil se na mě Foli, ale jeho oči přeskakovaly z jednoho kouta kavárny na druhý. „Neblázni!“ snažil se Folia uklidnit Křižan a rozpačitě upil ze sklenice bílého. „Dnes ti to přece říkám já! To je rozdíl. Mluvím snad čínsky?“ „To je nápad - jsi Číňan.“ Křižan se zatvářil i přes svou společenskou zdatnost poněkud nechápavě. Když něco říkal, věděl vždy předem, co chce odrecitovat, kdežto my jsme se pokaždé se smíchem pozorovali, cože to vlastně pronášíme. „Já jsem totiž Doudleb,“ pyšně prohlásil Foli, „a ty asi doudlebský nevládneš. Chybí nám překladatel.“ Procházka se povýšeně usmál. „A kolik vás je, Doudlebů?“ Najednou se Foli choval kupodivu vlídně, i když se díval ven z okna. „Vím huld o třech. Já, tady Görlich a Ivan.“ Zavřel jsem na chvilku oči a nepochopitelně dlouhý okamžik jsem padal kamsi nazpět. Vždycky jsme byli vlastně jenom tři Ivan, Foli a já. Původní tři odpolední přátelé, sedávající u okna v kavárně, tři postavičky respektující svá osamocená tajemství, tři kuřáci a milovníci zámlk, kteří se jeden druhého na nic nevyptávají a pouze pozorováním různě se opakujících denních situací a gest okolí shledávají v reakcích jeden druhého. To byla celá ta naše blízkost. Hrdlička se mezi nás vplížil jako první. Vysmíval se nám. „Tímhle si nevyděláte ani na slanou vodu.“ „Ale na svěcenou ano,“ říkával Ivan. Svou jednoduchou hereckou přímočarostí Hrdlička vycítil bezpečně naše pohrdání vší činností usilující o nějakou kariéru nebo uznání, i to, jak nám jde spíš o rozmar a poznámku k věci, než o to 178 [pageend180]neskonale jednotvárné účastenství na událostech. Záviděl nám, jak jsme v kavárně vždy o trochu dřív, jak se nezajímáme o žádné zprávy a noviny, jak jen sedíme a vychutnáváme vůni tabáku. Záviděl nám, ale bál se být aspoň trochu líný. Později pro nás neustále Follovi nutil lístky na divadelní představení, v nichž zaskakoval a po jejichž konci nás představoval ostatním pozvaným. K jeho povolání patřilo stále někoho chválit, pořád oceňovat něčí úsilí, věčně odbíhat k telefonu a stěžovat si na pracovní vypětí. Na konci minulého roku se například nemohl rozhodnout, zda ve hře, kde jakýsi tyran zařve - svoboda a pravda zvítězila, je nutné s chasou jásat nebo se vědoucně zahledět do propadliště. „Tak vem prkno a polej ho,“ navrhl jsem mu, když se již jeho debata s Křižanem a Klárou nedala dál poslouchat. „Anebo se rozhodni sbírat laponský porcelán,“ řekl Ivan, ale to jsme pochopili jen my s Foliem. Záviděl nám tak, že se nás nikdy neodvážil přímo zeptat, co vlastně od školy děláme. O Ivanovi z divadla věděl, že něco píše, a že asi vydává své opusy pod cizím jménem, ale o mně a Follovi netušil nic. Nedovedl si představit, že by někdo mohl žít z občasně zprostředkovaných Křižanových nabídek od filmu, které spočívaly v tom, že Foli mával štětkou na nějakém pozadí a já přeťuká- val dialogy na psacím stroji, že každý po svém doděláváme to, čeho podle názoru příslušného režiséra dotyčný autor už nebyl schopen, nebo naopak vymýšlíme projekty, na nichž pak nějací šťastně podepsaní umělci bohatli. My jsme nechtěli být jmenováni nikde: nejdříve ze vzdoru, později, protože to už ani jinak nešlo. Křižan se v tom zmatku pohyboval s nevázaností typickou pro každého člověka u filmu. Sršel nápady, když se s něčím začínalo, líčil představy ověnčených konců, rozděloval honoráře, štval se a honil za magickým slovem úspěch: věděl předem, co se bude divákům líbit a na co lidé chodit nebudou. A my jsme se jen usmívali, protože jen my jsme věděli, že v podstatě nikdy žádný film neviděl, neboť vše musel shlédnout již v hrubém střihu, před postsynchrony nebo bez hudby, a na další už vůbec neměl sil. „Dobře, uznávám, že jste jiní,“ pravil rozhodně Křižan, „ale teď bude všechno jinak.“ Na jeho nose se objevily brýle a v ruce noviny. Rozprostřel je a posvátně recitoval. „Velvyslanec v Paříži, kulturní rada ve Washingtonu, ředitel Městského divadla, to vše jsou přece lidé podobného smýšlení. Lidé, kteří se na přechodnou dobu rozhodli vzdát svých individuálních záměrů a věnovat svůj V // cas... Zmateně listoval novinami. Chtěl něco vyjádřit, ale najednou si asi uvědomil, že jediné, co se mu nabízí, jsou obecná abstrakta, přivlastňovací zájmena a nezbytné množné číslo. Lekl se. 179 [pageend181]Ale naštěstí to na sebe vzal Procházka. Mistr pokory, zajíkání a drobných úsměvů. „Pochop přece, že použijeme-li dnes výrazy jako obecný zájem, národ, budoucnost, není to prostě totéž co v minulosti. Už z toho jednoduchého důvodu, že mluvčího té zprávy znáš, důvěrně znáš. Musíš respektovat pragmatickou rovinu jazyka: důležité je nejen co se říká, ale teď především, kdo to říká,“ a Procházka se zalíbením vykreslil dýmkou několik ležatých osmiček. To si někde přečetl a já jsem tomu asi už proto nechtěl rozumět. Pojednou jsem si nemohl na nic vzpomenout; nedokázal jsem se přinutit vstát a vykřiknout, ani si uvědomit, proč tu vlastně jsem. Jen to podivné zpomalené seskupení přede mnou, jehož hlasy zněly tak tříštivě. Až jsem se tam uviděl také: strnulý, nahluchlý, překvapen skutečností, která je jen tím, čím je. Ale co se stalo, proč jsem do této místnosti vstoupil, to jsem si v ten okamžik nedokázal uvědomit. Venku se rozpršelo a široká plující plocha zeleně nabývala na sytosti a jasnosti. Rozprostírala se, bujela a jen ten starý muž dokázal pozvednout hlavu a zahledět se ven se zjevnou radostí, tak zbůhdarma, a tak bez důvodu. Vydechl jsem. Foli připomínal krocana. K salónku se trousila společnost mladých mužů ve starých legionářských uniformách. Okázale si potřásali rukama a jejich opasky, límce a nárameníky s distinkcemi vyhlížely jako peří sovy, kterou teprve mají vycpat. Slyšel jsem se, jak říkám: „Proč se vlastně scházíme? Copak jsme nějaký dobročinný spolek, abychom na sebe pokřikovali?“ „O to právě jde. Nemá cenu pokračovat v něčem, pro co již není atmosféra. Teďje třeba pracovat. Pracovat, dotáhnout to do konce a ne labužnicky blouznit jako dřív po hospodách,“ chytil se mé repliky Křižan. „Nevím, proč si Foli myslí, že má na svůj tradiční status právo na celý život.“ Vůbec nechápal napětí, které nás s Foliem svazovalo. „Ty chceš, aby Foli někde pracoval?“ zeptal jsem se Křižana přímo a věta mi zazněla jako ozvěna zdaleka. Foli se rozchechtal. „Chce, abychom si pořídili dva tucty holandských košil, sluhu, galoše a nastoupili na nějakém úřadě.“ „Jako přísedící?“ zahlédl jsem svůj pokus o úsměv. „Nikoli. Jako přednostové.“ „To nezní špatně. Určitě k tomu bude i nějaký sekční erár.“ „Jistě. Domácí zavařenina, pytlík razítek a klobouk s máslem,“ odříkávali jsme si pro sebe ping-pong našich narážek. „Klára to prý už vzala. Prohlašuje, že každý z nás se musí zbavit oné údajné nezávislosti na politice. „Údajné,“ a Foli se beznadějně zašklebil, ,já to slovo nanávidím. To slovo uchází.“ 180 [pageend182]„Klára to pochopila,“ řekl Křižan pyšně, jako by to byla jeho zásluha. „A navíc chápe, že se jedná o přechodné období.“ „Dala se úřadům k dispozici a doufá, že se stane kulturní radovou v nějaké evropské nekropoli.“ Follův pohled utkvěl nepřítomně na jednom místě. Jako my všichni i on Kláru kdysi tajně miloval. Její úsměv, to jak si nad námi dokázala ironicky povzdechnout a otáčet při tom skleničku v dlaních, jak si zapalovala cigaretu a držela jí třemi prsty ohýnkem vzhůru. Když nám Ivan před lety rozčileně předčítal článek o módě podepsaný jejím jménem a když ji napadl, že chce veškeré české soužení nahradit průmyslovou nudou, hájili jsme ji, protože jsme byli přesvědčeni, že svým jménem kryje nějakého nešťastníka, který nesmí publikovat. Ale všichni tři jsme si ty úhlavní řádky ke svému zděšení zapamatovali; (... představuji vám naše město jako ideální centrum módy: v prosklených pasážích se procházejí opálení lidé, v bistrech voní káva a nedopitý koňak. Barevné reklamy velkých obchodních domů strhují diváka do plynoucí duhové řeky moderní prosperující metropole. Kam se poděla šednaší existence ? Město posílá svůj pozdrav Paříži, Milánu, New Yorku. Zmizela banální hesla a ideologické fráze, skleněné stěny odrážejí jen život a novinky módy v tisíci detailech. Elegantní ženy a muži brázdí ulice měst. Móda je poselství určené šťastným lidem.) Dostal jsem úpěnlivou chuť na cigaretu, ale bál jsem se, že se mi roztřesou ruce a dostaví se zbytečné Křižanovy dotazy. Mladí muži v salónku se vyrovnávali do řady a Foli znenadání vytáhl schované gitanky a nabídl nám. Zavrtěl jsem křečovitě hlavou a stiskl rty. „Já tě přece tolik chápu,“ povzdechl si Foli unaveně Křižanovi do očí. „Chceme se dál scházet, chceš, abych ti jednou nakreslil dům, protože z něho budeš mít radost. Je to vše tak jednoduché. Jenom mi prosím tě tento svět nevysvětluj, nemluv přede mnou o žádné vyšší povinnosti, neříkej mi, co jak je a není. Nech mě žít v riziku zdánlivých náhod a předpokladů, v té zbytečnosti.“ „To teď bohudík končí,“ zapřísahal se Křižan, a jak ustaraně vtáhl kouř, zhoupl se na židli. „Budeš kreslit a projektovat pod svým jménem, nebudeš už zuřit a schovávat se za ničemy a hlupáky.“ Foli se šťastně nad jeho nepochopením zasmál. „A jako závdavek mu nabídla kyprou kadidelnici, se kterou hýřil až do rána,“ podíval se konečně na mě. „Pro niž jsme se však také rozhodli,“ dodal jsem. Konečně jsem se dokázal natáhnout pro jeho cigaretu. Kouř 181 [pageend183]jsme vtáhli oba současně a ohýnek cigarety se rozzářil. Tehdy si také Ivan z toho Klářina článku přes zákaz lékaře zapálil. (— Že nelze v hovoru všechno vyslovit, je celkem pochopitelné, chytal se za hlavu. Ale zjištění, co všechno se dá napsat, je trýznivé. Chtěl bych ji tak pochopit a nezhloupnout.) „Nechte toho,“ řekl Procházka a rozvláčně udusával tabák v dýmce. „Zkuste se vžít jeden do druhého. Je to tak jednoduché, ty pochopíš mě a já zase tebe.“ Slyšel jsem, jak Foli mezi zuby výsměšně sípe. „A já zase na oplátku tebe.“ „Všichni jsme přece stejní. Všichni jsme něco chtěli,“ halil se Procházka do oblaků dýmu. Viděl jsem, jak si beru u vedlejšího stolu tupý nůž na zavařeninu, jak ho vrážím Procházkovi do břicha, jak jím otáčím, aby krev co nejvíce stříkala, a jak kavárna žasne děsem. Zase jsem se poslouchal, jak říkám: „Proboha mlč! Vždyť ty vůbec neexistuješ!“ a s napřaženou rukou proti němu chci vyskočit. V té chvíli se rozlehl praskot a židle pod houpajícím se Křižanem se zhroutila. Okolí nechápavě strnulo a jen Foli zachoval oblíbeným citátem duchapřítomnost: „Tato nemilá příhoda se udála právě v době, kdy se naše milovaná vlast s tak nezadržitelnou silou a s tak dojemně naivním elánem začínala obrozovat a kdy všichni její šlechetní synové se dychtivě a s nadějemi přičinovali o její nové osudy.“ Ze salónku se ozval nadšený potlesk. Drobnými krůčky, s mírně pokleslými koleny se od skleněných dveří šinul pravý legionář. Křižan vrtěl nechápavě hlavou a s omluvným úsměvem přenášel křesílko od vedlejšího stolu. Že jsem chtěl Procházku srazit k zemi, si nikdo nevšiml. Tenkrát, když mě poprvé napadlo ho fyzicky zničit, jenom proto, že byl na první pohled tak zbytečný a nudný, řekli jsme si marnotratně, ale ať tu je, nesmíme se přece uzavírat před lidmi. A tak tu dvacet let dřepěl, jako oběť nářků a službiček, a my jsme se zvolna přizpůsobovali jeho tuposti a bohorovnosti. Zvláště když se ukázalo, že může přece jenom pomoci. Svět se rozdělil na bílou a černou, zdál se tak rozpůlen navždy, až to tu zšedlo. Kdosi nadšeně vykřikl. Šourající se uniforma se usmála na řadu mladíků a chraplavý hlas oznámil: „Bratři a sestry!“ Podívali jsme se na barona. Přestal bubnovat tužkou do stolu, díval se smutně z okna a náhle si zcela nečekaně přesedl k místnosti zády, s bradou výsměšně opřenou v dlaních. Procházka si vyndal dýmku z úst a Křižan prohlásil uznale: „To bývaly ještě uniformy!“ A s jakýmsi zlomyslným zalíbením se 182 [pageend184]znovu nezadržitelně zhoupl v křesílku a opřel se rameny o zeď. „Bratři a sestry!“ zaskřehotal bez výstrahy na oplátku legionář, rozpřáhl ruce k objetí, několik paží zachytilo věchýtek jeho těla a chvatně uzavřelo dveře salónku. „A dál bylo co?“ ušklíbl jsem se. „Dál budou jen informace,“ zachechtal se Foli. „Svět zpráv, názorů, mínění. Z nejmenovaných zdrojů se dovíme, že generálovi zvláště zachutnala polévka s plíčky.“ „To nebyl generál,“ namítl Procházka, čímž způsobil, že Foli se na něj podíval nejprve z podhledu a potom přímo ze strany. „Můžeš si z toho dělat legraci jak chceš,“ řekl Křižan a stále se pohupoval týmž uvolněným způsobem, „ale bez získávání informací se již neobejdeš. Neuchráníš si svou nezávislost, tu svou všudypřítomnou distanci. Bez znalosti toho, co se ve světě děje, nic nevyprojektuješ. Proto ti to nabízím, rozumíš? Když to místo vezmeš, budeš moci cestovat a uspořádat si věci tak, aby ti bylo zřejmé, co pro nás svět znamená, jaký vlastně je. Všechno bude třeba přehodnotit.“ Foli se narovnal. „Bože, jak ty jsi šťastný člověk. Všemu rozumíš, všechno rozpoznáš, dovedeš se tak orientovat. Víš, co je prospěšné a co není. Ano, to si rozlišíš, co je a co není.“ (Do toho se Procházka snažil vpašovat z obláčku dýmu poznámku, že Křižan je prostě profesionál, ale neuspěl.) Foli nic nevnímal. „Já přece nebudu nic přehodnocovat. Budu dále dělat, co jsem dělal. Protože chci, protože jsem takový. Já už přece nikdy žádný dům nepostavím, protože ani nevím, jak by měl být uspořádán a je mi to dokonce jedno. Když někoho slyším, že chce vlastnit dům, udělá se mi špatně. Chci si jenom malovat obraz domu. Chvilkový dům domu. Až jednoho dne zjistíš, že nic nelze zcela dokončit, protože tu je představa, neustále něco požadující majitel a v neposlední řadě zemětřesení, najdeš zálibu v přirovnání. Přestane tě zajímat, jaký svět je, ale budeš mít radost ze všeho, co ti připomíná, jako co je.“ Křižan pokrčil rameny, křečovitě si zapálil cigaretu o cigaretu, těkal očima po podlaze, upil víno, až nakonec řekl: „Máš samozřejmě pravdu, ale skutečnost je úplně jiná.“ Jeho pohled byl najednou prázdný. Už s námi jen ztrácel čas. Procházka vstal. „Bojí se, aby neudělali chybu, to je to celé. Celá ta jejich distance je pouze ješitnost,“ a razil si cestu k toaletám. „Samozřejmě,“ vyhrkl jsem nadšeně ze své uzavřenosti, protože jsem byl rád, že mě s Foliem umístil na jednu židli. Byli jsme proti nim aspoň dva. Procházka mávl přes rameno rukou. To bylo jeho gesto. Mohlo 183 [pageend185]značit opovržení i ujištění, stejně jako zahnání obav. Ale asi to nevěděl ani on sám. Když jsme za ním poprvé s Ivanem přišli s prosbou, také tak mávl rukou, a oba jsme si mysleli, že je to výraz skromnosti a pokory. Teď mě to jeho gesto úplně vyvedlo z míry. Rozběhl jsem se za ním. Pustil dveře toalety tak, že se nedalo ani říct, že by mi je ne- přidržel, ani že mi je úmyslně přivřel. Ale věděl o mně, že čekám u umyvadla, a tak zarytě mlčel. Když jsem ho zahlédl v zrcadle, chtěl asi sdělit nějakou moudrost. Dětinsky mě napadlo, že bych měl roztočit kohoutek, ucpat jej dlaní a pokropit ho vodou. Jen jsem ale řekl: „Chci se přiznat, že jsem tě již dvakrát chtěl zabít.“ „S tím si nelam hlavu,“ usmál se Procházka. „Na to jsi příliš zbabělý.“ To bylo jeho heslo. Dával jím najevo, že on jediný dokáže unést tíhu přetvářky, a co všechno umožnil přetvářkou vykonat pro dobro věci. Ještě vloni, když jsme s Křižanem obíhali známé a neznámé s dopisy a peticemi k úřadům za propuštění politických vězňů, Procházka spokojeně vrněl: „Pánové, musíte se rozhodnout, k čemu mě máte. Jsem to přece já, kdo nese ten outěžek posměchu, na kterém stavíte svoji existenci.“ Ukázalo se, že voda neteče, a Procházka se z kohoutku marně pokoušel vyloudit kapku vody. „Neříkám ti to jako informaci, ani jako omluvu. Říkám ti to proto, že mě dnes napadlo, jak ty nás vlastně jen zkoušíš. Zabije-li tě někdo či ne. Sebe nebo tebe.“ „Jak vidíš, jsou lidé v podstatě dobří,“ odsekl sebejistě Procházka. Kohoutek zaúpěl a do umyvadla vrazil znenadání proud vody. Mokrá košile se přisála Procházkovi na tělo. „To snad není pravda,“ zalkal. Díval jsem se na něho, jako na celou tu naší banální minulost, zmoklou jak slepice. Ivánku, říkal jsem si, ten ďábel je tak bez vztahu k čemukoli, tak bez činu, že se nedá napadnout, převaluje se v takové prázdnotě, že sebekratší pohled za ním znamená pád. To snad raději věčné trápení, jenom ne tohle bledé nic s dýmkou v ústní dutině. Mechanicky jsem se otočil zpět. V kavárně jako by za ty chvíle uběhlo celé roční období. Měkké, rozptýlené světlo vyprchalo a prostor osvětloval jasný, kontrastní kužel paprsků, jejichž hrany se lámaly přes plochy stolků, tváří a kloubů. Baron mával na servírku, která přešlapujíc na špičkách, stahovala do půli okna roletu, ve vzduchu poletovaly částečky prachu. Svět těsně za oknem byl oslepen prudkostí světla a z města 184 [pageend186]v záři odpoledního slunce ostře vyčnívaly vzdálené věže na horizontu. Na růžku našeho stolu seděla Klára se sklenkou koňaku a s Hrdličkou. Stín půlil kosým úhlem její tvář, bílá cigareta na rtech jí těkavě poskakovala a stoupající kouř mizel v temnotě. Na okamžik to byl obraz vzpomínky, staré plátno, kde proud světla naplňuje tváře důvěrností a bezpečím, kde gesta postav a tvary předmětů jsou věčné a pravdivé, a kde v každém nově objeveném znaku nalézáme důkaz jednoty a celistvosti světa. Ale dřív než jsem se přiblížil k Foliovi, zaslechl jsem, jak Hrdlička říká: „Zbláznil se! Prostě se rozhodl do Říma nejet. Chce sedět dál doma a zkoušet divadlo.“ A Klára: „Kdyby byla opravdu rovnoprávnost, prostě bych odejela a nemusela shánět manžela. Nebo co kdybych byla vdova?“ Bílá cigareta zářila v tmavém stínu a její oči pluly na hladině jakési lákavé hlubiny. Nadechl jsem se k pozdravu, ale asi si nepřála, abych jí pozdravil. Občas na mě jen pohlédla jako na nestranného svědka svého neštěstí a zhrzených plánů uspět ve státních službách. Staré plátno se změnilo v černobílou fotografii, pak v nejasný prošlý negativ s černými skvrnami tušených tváří a šedým odleskem kulatých stolů, až nakonec v bílou osleplou plochu. Zastavil jsem se nad Foliem. „Něco nového?“ zeptal se najednou polekaně. „Ano,“ odpověděl jsem mu potichu. „Proto jsem za tebou sem přišel.“ Vstal, opřel se mi o rameno a nechal se odvést k starému stolku u okna. Předstíral, že nemůže najít po kapsách sirky, a teprve když krabičku objevil a zatřepal s ní, zeptal se přímo: „Ivan?“ Byla to dlouhá chvíle, než jsem přikývl a sebral mu krabičku z chvějících se prstů. Díval se někam ke schodišti, k nápisu Mezzanin, a najednou se zdálo nepochopitelné, že tímto oznámením ještě smrt nekončí. Pět let tušení a povzbuzování, týdny komedií při nezbytných pobytech v nemocnici, měsíce nadějí od mužů s herbáři, virgulemi, brzlíky, magnety, od kněžek s jógou, zrním a spagyristickými theoriemi. Nikdo z nás tu skutečnost nepřijal: pašovali jsme léky, podpláceli zdravotní personál, sháněli vitamíny, zázračné prameny, pili čaj z šalvěje. Až se Ivan jednoho dne rozhodl s nemocí žít. Nikdy potom jsme již o ní nemluvili, jen tajně kontrolovali doporučení a zaříkadla. „Ale to je nesmysl,“ vzepřel se Foli a ohlédl se k našemu spo- 185 [pageend187]léčnému stolu. „Přece jsme viděli výsledky poslední kontroly.“ Hlavička sirky se zlomila a jehla jiskérky shořela v mé dlani. Foli zaklonil hlavu, až slza v oku ztratila tvar. To bez důkazu bylo všude kolem: bodalo nás do uší, nutilo nás dívat se, vysmívalo se, šelestilo: smrt v duši, temný průchod zbylých ozvěn, rozhodnutí konce: večer, noc a ráno na Hlavním nádraží před dvaceti lety, kdy schouleni chladem přinutíme se navzájem setrvat, kdy si se smíchem pojednou připalujeme jízdenkou do Vídně doutník, neboť jsme právě zjistili, že tou jedinečnou zkušeností bude jen zůstat, jen zůstat, mimo všechny senzace a divý světa, skryti v neznámé prohlubni času, s romantickou představou jistoty našich chvil a se sebeničivou touhou pohlédnout zblízka na mechanismus příčin a následků, vzdoru a ponížení. Ano, ta chvíle ve špinavém železném klenutí nádraží byla pravdivá, jenomže podstatný byl pouze ten její okamžik, ten krátký stav naší společné mysli, než ono její pozdější přetrvávání. Ze všeho pozdějšího opakování prvotních zjištění a soudů zůstala krásná jen vzpomínka na těch několik vteřin. Vše ostatní zmizelo v bludišti banálních důkazů a sebeutvrzování. Jen tak mohl vzniknout Procházka: ta hříčka přírody, beztvará směs amúzičnosti a měšťanských zásad, vagus, jehož jsme si vymysleli, abychom skutečnost mohli využívat a posmívat se jí, a jehož jedinou výstředností bylo, že se opil, když nás pozval na oslavu první dětské knížky vydané pod jeho jménem. Pak už jsme se jen chechtali: chechtali jsme se, když jsme ho znenadání před vánocemi zahlédli, jak v prodejně nakladatelství podepisuje další knížky a při rozmluvě s obávanou kritičkou vytahuje diář; vždy znovu a znovu jsme propukali v šílený smích, poté, co nám jednou Hrdlička se svou typickou důvěrností svěřil, že Procházkova ložnice je vytapetována obálkami beznadějně rozebrané Ivanovy knížky Obluda, modrý kouzelník a duha, nebo když ho Klára na setkání zahraničních nakladatelů spatřila podepisovat smlouvy (o kterých se nikdy nezmínil), a kde měl ohlášenu přednášku Děti a kniha v jubilejním roce 1984. Procházka bral za vydání nejdříve dvacet, později padesát procent honoráře. Zjistil totiž, že je poměrně bez nesnází schopen plnit jakékoli požadavky nakladatelství, že jako jediný chápe slovník připomínek, rad a pokynů. Navíc měl Procházka po prvních úspěších tendenci sám radit: co a jak psát, co by rád vydal, co by mělo zaručený úspěch, mluvil stále o jakémsi čtenáři, čímž vznikaly zbytečná napětí a spory. (Radil nám např. - Zamyslete se, když jdete večer po náměstí v proudu lidí. To jsou ti, pro které píšete, atd.) Zvýšený honorář za bezbolestně provedené škrty zvyšoval jeho 186 [pageend188]sebevědomí a nám naopak vymezoval jistoty, že to původní a pravé je jiné než text skrývající se za Procházkovým jménem. Když Křižan osnoval, naštěstí bezúspěšně, zfilmování Modrého kouzelníka, nabídl se Procházka i při zkouškách na hlavní roli. Ale to byly jen žánrové obrázky celého onoho českého bezčasí druhé poloviny dvacátého století. Počátek pravého, pozvolného zločinu jsme se mohli jen dohadovat: z nejasných narážek v televizním pořadu Tribuna literatury, kde se Procházka v kruhu státních básníků vyznal z plánů vydat velký román, z Ivanových poznámek při výletech , že by i takovou samotu vydání vydržel. („Není důležité to jméno, ale ten text, to dílo,“ říkával s neobyčejnou silou pravého dítka šedesátých let, a jen jeho pohled mířící někam mezi nás svědčil, že jeho sílaje i zřením vlastní beznaděje, poslední vzpoury a prázdna.) Nikdo z nás se již nedoví, proč nám rukopis nedal proti všem zvykům nejdříve přečíst, co ho stálo to ovládání a stud o celé věci před námi mlčet. Nedopátráme se, kdy vlastně rukopis Procházkovi předal, zda nás chtěl vydáním překvapit či zmítán pochybnostmi cože to napsal, čekal na okamžik odvahy pro své doznání. Kde asi je vřeténko slov odvíjející se za jeho mlčením, když udiveně postával před svým ďáblem (jistěže udiveně!), naslouchaje s tříštivou ozvěnou, že žádný jeho rukopis nikdo nikdy neviděl, neměl, neexistoval. Nikdo teď nedokáže Procházkův zločin, a když se to později podaří, tak jen za pomoci svědectví, rozborů a úředních rozhodnutí, aniž by kdokoli podstatu a důsledky Ivanova osudu změnil. (A navíc, jak později prohlásil Foli, na takovém skandálu ještě nějaký dobrosrdečný liberální nakladatel vydělá.) Pro nás tu byla jen jedna skutečnost, jen jedna obrana. Vždyť žádný soudce nezamává střenkou neprůkaznosti, žádná porota neshledá, co si večer před svou dobrovolnou smrtí Ivan s Procházkou řekli, nikdo se už nedotkne Ivanovy naděje, že si rukopis vydá sám: protože je jen jedna skutečnost - Procházka. Pro nás se přece nic nezmění, existuje-li kopie nebo jiný důkaz; jsme navždy sami, s Ivanovým lístkem, který je stejně pouze zprávou, tou nenáviděnou informací, kterou jsme možná dávno tušili, od doby, co jsme se uvolili poslouchat jejich hospodské rozpravy. Teď je pro nás pravdou jen vztažená paže Ivanovy maminky, její tvář, strnutí. Ivánku, říkáme si a naše tváře hledí do šerosvitu města, Ivánku, s tímto zločinem už nebudeme nic hrát, nic přemílat, nic na něm zkoumat. Nedáme si ho znejasnit souzením, vysvětlováním, dokazováním. Jsou jen dvě možnosti, za které je možné nést zodpo187 [pageend189]vědnost a které jsou bez zbabělosti: zabít Procházku nebo ho s celým tím prázdnem napsat. Někdo otevřel dveře salónku, aby kavárna viděla, jak generál kyne. Baron sklonil hlavu. „Rozloučíme se s ním?“ zeptal jsem se Folia. „Ne,“ řekl Foli a znenadání vytáhl ze zápisníku barevnou pohlednici, kterou položil na střed stolku. „Chci ho pořád vidět, bez vědomí, že by to bylo naposled.“ Nebyl to Himaláj, ale neskutečný plující mrak, ozářený zapadajícím sluncem.Oba jsme hleděli na střed mramorového stolku, s rukama v klíně, ve vlastním tichu, jak Rusové loučící se před cestou. „Pryč,“ řekli jsme náhle společně a vyrazili přímo ke křídlům otáčejících se dveří. Servírka stála za pultem a zápasila s nefungujícím kávovarem. „Asi se to rozbilo,“ vyhrkla prostomyslně. „To nevadí,“ řekl Foli. Křídlo dveří postrčila od schodů matka s chlapcem. Rozložený obraz kavárny se zhoupl, přibližoval a ztrácel: náš prázdný stolek u okna, roleta, náš prokletý stůl, salónek a zase baron. Foli měl pravdu. Naštěstí se aspoň o smrti tohoto krásného muže nikdy nedovíme. To je naše jediná, neskutečná naděje. Stáli jsme na schodišti. Paprsek pozdního slunečního světla klouzal z nápisu Mezzanin a náhlým prudkým zlomem v otáčejících se dveří zatměl obraz kavárny. FRAGMENT K 188 [pageend190]MAITA ARNAUTOVÁ Smysl pro ticho V lese slov nám jednou připadne zbytečné mluvit, smát se a vykřikovat, protože všechno kolem je příliš velké a příliš mimo nás. A pak nás zalehne ticho, jak sníh, tak bez poskvrnky, takové, že nás zbavuje všeho, i zraku, všechno se promění v sluch, ale i ten je zbytečný a může se rozplynout. Je to pocit jasnozřivé volnosti, naprosté proměny, zmizení, zániku bez té truchlivé příchuti konce, a tlumená hudba, kterou konečně slyšíme, (je v nás, anebo přichází zvenčí drobnými krůčky z jiného světa?) je sám svět. A když se potom vracíme (nebo jsme zase vráceni) nazpět k svým tělům, vrhnou se na nás žádostivě ruce, nohy, oči a jazyky — Ta vřava ! Ale nepřehluší ♦ * * Ze slané vody, z moře slz zrodila se krásná Afrodíta 189 [pageend191]Sladkost z horkosti Úsměv z pláče Bohové, jak se to dělá? Je úsvit Září jasná a smutná hvězda Nebe a země mlčí a světlo se ještě neoddělilo od tmy A někde na větvi neviditelný tichounce zapípal pták Zkouší hlas dodává si odvahy a zpívá * * * Když se zavřou těžké oči pláče na opuchlá víčka kladu svou ruku já neboť tato chvíle mi patří Všechno co bylo bylo a už je to odplaveno Všechno co bude bude teprve přijde a stane se Tato chvíle je tedy čistá Útěcha Útočiště Jako semeno o kterém nevíme nic než že vyklíčí Vyklíčí? Honem honem Prodloužena do věčnosti znamenala by smrt 190 [pageend192]Zrození Venuše Přicházím odtud kde všechno vzniká vnořuji se a nesměle okouším nohou zem Je mi souzena zde mám žít zapustit kořeny vládnout a zemřít Já ještě napůl ryba já světloplachý tvor ještě včera lastura korýš ráček uvyklá vlahým dotekům vznášení kolébání na suché a pevné zemi jejíž tvrdost zraňuje do krve vystavena větru a slunci které mou vláhu mění v sůl Slané slzy, jediné co mi zbývá z domova Pozdě na podzim Je čas kdy se srdce svírá protože slyší nízko nad sebou křídla anděla smrti Jejich ledový závan šustí jak papír nešumí jako křídla A přece je to anděl Možná dokonce tentýž posel jako kdysi Anděl Zvěstování 191 [pageend193]Nebo přichází pokaždé tentýž? Se stejným tajemným poselstvím? Se stejným závanem hrůzy? Možná že anděl mlčí jenom hledí a podává květinu a vroucná duše slyší hroznou a nádhernou zvěst A duše bázlivá vidí jen posla smrti Sen o smrti Den uzrál kulatý a hladký jak jablko když přijde jeho čas a neunesl svoji tíhu a spadl nedaleko stromu života A Tvůrce který pod ním seděl a krmil ptáčky snů se zalíbením pohlédl vzal do ruky a okusil a jeď 192 [pageend194]A ctete nezávislý časopis prostor [pageend195]14 PROSTOR [pageend196]