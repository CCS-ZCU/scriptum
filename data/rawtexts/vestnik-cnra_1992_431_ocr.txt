VĚSTNÍK ČESKOSLOVENSKÉ NÁRODNÍ RADY AMERICKÉ Číslo 431 Listopad-prosinec 1992 ČESKOSLOVENSKÁ NÁRODNÍ RADA AMERICKÁ KAREL ČAPEK Velký Bože, který Jsi stvořil naši krásnou zemi, Ty vidíš nyní naše utrpení a náš žal. Nemusíme Ti svěřovat co cítíme a jak hluboko skláníme své hlavy... ó, Bože! Jsme si jisti, že nikdy ve své historii jsme nebyli na straně bezpráví a nikdy nebudeme. Jsme si jisti, že na naší straně je víc slibné budoucnosti, která přinese ovoce. Nemáme čeho se obávat od vývoje světa — naopak... nikdo nemůže zardousit touhu po svobodě, míru a rovnosti mezi lidmi i národy. Věříme, že naším úkolem ve světě je učinit náš národ schopným pro budoucnost, která bude lepší než nynější temná stránka dějin. Amen [pageend1]VESTNIK November-December 1992 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - O. Kovar Office: 2137 So. Lombard Avenue, Cicero, Illinois 60650 Telephone: (708) 656-1117 VĚSTNÍK Listopad-prosinec 1992 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - O. Kovářová Úřadovna: 2137 So. Lombard Avenue, Cicero, Illinois 60650 Telefon: (708) 656-1117 ROZPAD ČESKOSLOVENSKA — ROZHODNUTO S KONEČNOU PLATNOSTÍ? Zdá se, že je tomu tak. V českých zemích se stále více přijímá zánik Československa jako neodvratitelná nutnost. Nikdo se nad tím neraduje, ale převládá stále více názor, že nemá smysl bojovat o něco, co na Slovensku nechtějí, a že jakékoliv volné soustátí by bylo jen zdrojem stálých třenic a obtíží, které by mohly vztahy mezi Čechy a Slováky podstatně zhoršit. Stále více stoupenců získává Klausovo “buď funkční, t.j. silnou federaci nebo dva samostatné státy”. Z tohoto správného závěru však česká reprezentace nedovedla vyvodit správnou politiku, která by udržela existenci mezinárodně politicky a mravně etablovaného československého státu a zajistila jeho přežití byť v okleštěné formě. Místo toho se dala svést na cestu spolupráce na jeho zániku, na cestu komplicity při jeho rozkladu, údajně v zájmu dodržení ústavnosti a legality, což slovenské politické reprezentaci nebránilo a nebrání v jejich beztrestném porušování vyhlášením slovenské svrchovanosti, přijetím “čisté” ústavy, jednostranným přenesením kompetencí federálního presidenta na slovenského ministerského předsedu, a rozhodnutím uspořádat referendum. Místo aby při každém z těchto kroků jednání o zániku státu přerušila, česká politická reprezentace nenašla lepší odpověď než připustit, aby byla vtlačena do role síly, která rozbití státu prosazuje. Jinak vypadá Slovensko. Vidina samostatného Slovenska, za kterou od listopadu 1989 tak houževnatě a úspěšně bojovali slovenští separatisté, se mění ve skutečnost. Současně s tím se však rozplývá obraz šťastné a úplné svobody slovenského národa a jeho všestranného rozkvětu. Množství těžkých úkolů, před kterými bude samostatné Slovensko stát, si teď, s velikým zpožděním, začínají uvědomovat vedoucí slovenští politikové a s nimi to cítí i rostoucí část veřenosti. Sen o rozkvětu ve svobodě bez českého útlaku se změnil v hrozící těžkou hospodářskou, sociální a meziná- rodně-politickou krizi; odtud ona snaha zachovat jakousi minimální, ale účinnou ochrannou střechu, “českou pojišťovnu”. A protože tato snaha nenachází na české straně pochopení po skoro třech letech vyčerpávajícího boje o pomlčku, o “dvě stoličky”, o “slovenská špecifika”, o “zviditelnění” až k “mezinárodní subjektivitě” a protože česká strana nemá zájem o volné soustátí, cítí se zastánci slovenské samostatnosti jaksi zaskočeni, opuštěni, snad i zrazeni. Bude jistě řada příležitostí k zamyšlení nad československou současností a k jejímu zhodnocení později, s potřebným odstupem. Teď lze jen vyslovit lítost nad zánikem státu, v jehož čele na počátku stál T. G. Masaryk a od jehož sametové revoluce si mezinárodní společenství mnoho slibovalo. Nelze se ubránit přesvědčení, že k jeho zániku nemuselo dojít. A nelze se ani ubránit obavám, že příznivé důsledky rozdělení, jak jsou hodnoceny v současné době na Slovensku i v českých zemích, budou v nedaleké budoucnosti převáženy dlouhodobými a mnohem závěžnějšími nepříznivými důsledky především mezinárodně-politickými. Převzato z “Budování státu ”, Dr. V. Chalupa MRAVNOST NÁRODŮ Ve své knize Moral Man and Immoral Society německý filozof Reinhold Niehuhr probírá mezi jiným rozdíly mezi mravností jednotlivce a národů. Při hledání ideálů sociální spravedlnost se vztahy mezi ekonomickými vrstvami uvnitř státu mohou zdát důležitější než vztahy mezi národy. Ze zkoumání etického chování jednotlivých skupin však vyplyne, že lze přednostně analyzovat etické postoje národů, a to proto, že moderní národ je jasně definován jako skupina lidí se společnou autoritou, společným kulturním prostředím a příslušností, v jejímž rámci se vztahy mezi jeho příslušníky a skupinami utvářejí. Národ udržuje svou jednotu více skrze sílu a emoce než skrze racionální chování jeho jednotlivých příslušníků, proto je pochopitelné, že národní postoje se jen těžko srovnávají s etickými postuláty. Každá etická akce vyžaduje sebekritiku a vnitřní reflexi chování. Národ takové sebereflexe a hlubšího rozlišení mezi mravním idealismem a antisociálním chováním jednotlivce je zřídka schopen a proto křižuje své morální rebely spolu s kriminálníky na téže Golgotě. Nedostatek kriticismu způsobuje, že “společenská vůle” je sobečtější než vůle individuální. Patriotismus, vlastenectví, které samo o sobě patří k vyšším formám individálního altruismu, se tak paradoxně transformuje do národního egoismu. Sobectví národů je příslovečné. Vedle anglického “Right or wrong — my country” (dobro nebo zlo — jde o mou vlast) stojí prohlášení George Washingtona: “Nations were not to be trusted beyond their own interest” (Národům nelze věřit za meze jejich vlastního prospěchu) a německý autor Johannes Halier napsal: “Žádný stát nikdy nevstoupil dojednání o smlouvě s jiným státem, aniž by byl motivován vlastním egoistickým zájmem. Státník, který by měl na mysli jiné motivy, si zaslouží být pověšen.” Naděje na řešení hlubších celosvětových problémů stupňováním apelů na sociální sympatie jednotlivců se jeví být 2 — Věstník [pageend2]velmi malá. Všelidská komunita — vyšší stupeň lidského společenství než národ —je příliš vágní, než aby inspirovala osobní oddanost. V zápase o loajalitu občanů byla před národem úspěšnější pouze církev se svým mravním poselstvím a prestiží universality, které dnes už nemá. Národ je tudíž v současné době nejvyšší formou komunity. To nemusí znamenat, že lidstvo je trvale odsouzeno k tomu, aby prožívalo brutální střety jednotlivých národních egoismů. Tam, kde skupiny národů mají společný kulturní základ a způsob života, dovedou v zájmu základních společných hodnot svůj egoismus omezit k jejich obraně a zajištění. V minulém století byla příkladem takového sdružení t.zv. Svatá aliance, v poslední době NATO. V současnosti — na rozdíl od minulosti — se taková uskupení nemusí rozpadnout po dosažení svého cíle, ale transformují se pro nové společné úkoly. Na jeviště dějin vstoupil totiž nový činitel institucionalizace mezinárodních uskupení. Ta vytvářejí společné orgány od jednotlivých členů nezávislé; takové orgány budují vlastní byrokracii a mocenskou základnu, a to jim jako společenským novotvarům dává v určitých směrech převahu nad institucemi staršími, tj. národními. Tento výhled skýtá možnosti pro překonání a zamezení aspoň těch forem mezinárodních konfliktů, které jsou lidstvu jako celku škodlivé, pokud tyto nadnárodní a nadstátní instituce nebudou usilovat o potlačení práv národů, která je nutno v rámci nadnárodních institucí kodifikovat tak, jako byla kodifikována práva jednotlivců v rámci společnosti, ve které žijí. Společná kultura a společné ideály mají za určitých omezených okolností i sílu národotvornou, a to nejen na začátku historie, kdy spojovaly různé kmeny ve vyšší celky, ale i v době novější. Na základě společných ideálů vznikly z různorodých složek národ švýcarský a národ americký a ve středoevropském prostoru došlo ke koncepci národa československého na základě hodnot, které Slováky a Čechy v určitých dějinných obdobích spojovaly a do jisté míry stále spojují. Převzato z “Budování státu", Dr. V. Chalupa Roční předplatné Věstníku — $5 LISTOPAD V HISTORII 8. listopadu 1620 — Bitva u Bílé Hory 8. listopadu 1620 na Bílé hoře u Umhoště se rozhodlo o osudu českého lidu. Evropa prožívala spoustu konfliktů a hrozných válek. Podmínky se měnily nejen pro české království, ale také pro celou Evropu. Bitva u Bílé Hory změnila historii českého lidu na tři sta let. V 17. století 90% občanů v Čechách a na Moravě patřilo k různým protestantským sektám. Katolíků bylo pouze 10%. Když přišel k vládě Ferdinand II. (z habsburského rodu), který vládl v Rakousku a Maďarsku a nyní v Čechách a na Moravě, začal protestanty pronásledovat. Nastala rebelie a protestanti nenáviděného vladaře odstranili. Mezitím se Ferdinandovi II. podařilo sestavit velkou armády a s pomocí cizích zemí porazil rebelanty ve známé bitvě u Bílé Hory. České vojsko vedl tehdy hrabě Thurn a bitva netrvala celých 90 minut. Pomsta Ferdinanda II. byla velmi krutá. Popravil 27 pánů a zabavil jejich majetky. Poručil všem protestantům i těm co se nezúčastnili rebelie přejít ku katolické církvi nebo opustit zemi. 36,000 rodin stavovského půvědu se vystěhovalo a velké množství ostatního lidu také. Jednota bratrská, již vedl J. Á. Komenský, velký učitel lidu, nalezla útulek v Polsku. Mnozí šlechtici a měšťané se klonili k reformované církvi (tak zvaní kalvinisté), těm byl poskytnut asyl v Holandsku a Anglii. Z Moravy prchal lid hlavně na Slovensko a do Uher. Tam vznikl známý popěvek “Nevzali jsme s sebou nic, po všem veta, jen Bibli Kralickou a Labyrint světa.” (Labyrint světa je jeden z nejslavnějších spisů J. Á. Komenského.) Vystěhovalci měli trpký život v cizině, bylo na ně pohlíženo nedůvěřivě, mnozí, kteří měli v Čechách velké statky museli žebrat o chléb. Na amerických březích se octlo asi 1000 česko-morav- ských bratrů. Ve východní Pennsylvanii je staré koloniální městečko Betlehem, které bylo založeno Moravskými Bratry. □ 15. listopadu 1670 — Jan Ámos Komenský zemřel. 17. listopadu 1939 — Mezinárodní studentský den — Smuteční vzpomínka na studentské oběti při vzpouře proti nacistům. 17. listopadu 1989 — Začátek “sametové revoluce v Československu a konec komunistické nadvlády. Láska k bližnímu je v plánu světa, lidská společnost stojí na lásce, ale nestačí mít k člověku jen tak zvaný milý cit — láska, humanita se musí ztělesnit v práci, v součinnosti, v tvoření a tím v zdokonalování světa nám daného. Jsme dělníci na vinici boží! býv. členovi předsednictva ČSNRA a významnému pracovníku za svobodu přeje PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! Věstník — 3 80 [pageend3]80 významnému pracovníku za svobodu přeje JOŽKA PEJSKAŘ se narodil 7. prosince 1912 v Malé Skalici, dnes České Skalici na Náchodsku, v kraji Aloise Jiráska a Babičky Boženy Němcové. V letech 1945-48 byl redaktorem znojemské filiálky brněnského deníku “Slovo Národa”, odhodlaně tepal komunistické úsilí o totalitu v jihomoravském pohraničí. Byl proto ve dnech komunistického puče v únoru 1948 zbaven zaměstnání. Ustavil ilegální odbojovou skupinu, která pomáhala mnoha pronásledovaným vlastencům — byli mezi nimi četní letci a vojáci, účastníci bitvy o Anglii — k útěku do exilu. Když byla tato legendární skupina prozrazena, podařilo se pouze Jožkovi Pejskařovi uniknout zatčení a za dramatických okolností se dostat do Rakouska. Zpočátku žil v rakouských a německých uprchlických táborech. V té době se zapojil do publicistické činnosti, stal se zpravodajem a autorem mnoha článků v česko-amerických krajanských “New Yorských listech”, chicagském “Hlasateli” a “Cedar Rapidských Listech” (1949-50). Když v červenci 1950 zahájila v New Yorku činnost redakce rozhlasové stanice “Svobodná Evropa”, vysílala 26 týdnů Pejskařův seriál “My to víme” o utrpení čs. demokratů v komunistických vězeních a koncentrácích. Ota Hora, bývalý poslanec čs. parlamentu popsal tuto Pejskařovu rozhlasovou činnost v Novém Domově (2. 12. 1982): “Není náhodou, že jsem v exilu slyšel od mnoha čs. politických vězňů, kteří prožívali mučivá léta v krutých komunistických táborech a žalářích, jakou posilou byla Pejskařova slova, která letěla ze stanice Svobodná Evropa v pořadu “My to víme” do zotročeného Československa a dostala se až k sluchu trpících vězňů. Jaká to byla pro ně vzpruha, posílení naděje, že budou opět svobodní. Jaký to čin! Jaká to byla pomoc, když “Jožka Pero” — pseudonym Jožky Pejskara — odvážně odhaloval a tepal zvěrstva esenbáků, bachařů, konfidentů! Vězeň- spisovatel Jan Zahradníček o tom napsal ve vězení báseň, věnovanou “Jožkovi Perovi”. Za to patří Pejskařovi dnes dík nás všech.” Není divu, že se Jožka Pejskař stal na žádost Ferdinanda Peroutky v únoru 1951 členem redakce Svobodná Evropa v Mnichově, kde pak působil až do svého odchodu do penze v lednu 1978. Stal se jedním z nejznámějších redaktorů Svobodné Evropy v Československu. Psal různé rozhlasové pořady k událostem dne, vysílání pro státní a veřejné zaměstnance, řadu let řídil dělnické vysílání, pořad “Češi a Slováci ve svobodném světě”, sokolské vysílání, přispíval do programu “Naše první republika”, dále “Lidová opozice”, byl to však především polemický pořad: “Rub a líc”, aneb jak číst komunistický tisk a poslouchat pražský a bratislavský rozhlas, kterým se stal Jožka Pero nejznámějším pro posluchače v Československu. V tomto pořadu Pejskař ještě téhož dne odpovídal na projevy vedoucích představitelů čs. komunistického režimu. Za to jej často čs. sdělovací prostředky, tisk a rozhlas, zlostně napadaly. V Praze vydali o Pejskařovi publikaci “Spolek mrtvých stínů” (1976) a r. 1977 byla Pejskařova rozhlasová a exilová činnost popsána v publikaci “Hlásatelia falošnej slobody”, kterou vydal Novinársky studijní ústav Obzor v Bratislavě. Kromě toho byl Jožka Pejskař činný v exilu. Jeho velikou láskou bylo České Slovo. Byl iniciátorem a spoluzakladatelem tohoto exilového měsíčníku, byl jeho odpovědným redaktorem a od r. 1964 do r. 1978 šéfredaktorem. V červnu 1958 vydalo pražské ministerstvo vnitra falešné číslo Českého Slova, když ještě předtím agenti tohoto ministerstva vyloupili Pejskařův byt v Mnichově. Podobné svědectví o této zákeřné akci pražského režimu proti Českému Slovu a J. Pejskařovi popsal ve své knize dr. Bittman, jeden z vedoucích pracovníků čs. špionáže, který po r. 1968 přešel na Západ. Ota Hora připomněl ve vzpomenutém článku, napsaném k sedmdesátinám Jožky Pejskara: “Pejskař odchovanec Masarykovy republiky, nezapomněl však ani na sta a sta vlastenců, kteří uprchli do exilu, aby opět bojovali za svobodu národa a proti komunisticko-marxistické rakovině. Kdo jiný mohl přijít na tak krásnou myšlenku, navždy zachovat pro budoucí generace činy zemřelých exulantů? Vzdát jim “Poslední poctu”? To je vlastenecký, velký humanitní čin! V tom je symbolicky vyjádřena celá bytost Jožky Pejskara.” Konfrontace DOPIS Z MEZINÁRODNÍHO POLITOLOGICKÉHO ÚSTAVU právnické fakulty Masarykovy univerzity, Brno Československá národní rada americká Dr. Leopold Rozbořil, president 2137 South Lombard Avenue, Cicero, Illinois Vážený pane prezidente, Brno, 12. října 1992 vracíme se k Vašemu dopisu z ledna a k naší odpovědi z 18. ledna tohoto roku, chceme Vás ještě jednou informovat o zřízení Nadace Československé národní rady americké. Po obdržení Vašeho dopisu a částky USD 10.000, které byly převedeny na náš účet počátkem března t.r., jsme podle Vašeho přání zřídili zvláštní účet pod jménem “Nadace Čs. národní rady americké” u Komerční banky, pobočka Brno- město. Jde o velký a velice seriózní peněžní ústav, se kterým jsme již delší dobu ve spojení ke své plné spokojenosti. Nadace bude sloužit výlučně k podpoře vydavatelské činnosti našeho ústavu, především k vydávání časopisu “Budování státu”. Tento účet představuje trvalou nadaci pod jménem Vaší Čs. národní rady a bude spravován Nadací Mezinárodního politologického ústavu v Brně spolu s dalšími podobnými dotacemi. Tato Nadace byla zřízena k tomuto účelu jako samostatná právnická osoba. 4 — Věstník [pageend4]Vzhledem k nejistému politickému a hospodářskému vývoji byl Váš dar převeden na německé marky a uložen na jeden rok, a to za nej výhodnějších podmínek, které jsme mohli získat. Po tomto roce se situace vyjastní, jak doufáme, a celá částka bude investována permanentně a co nejvýhodněji. Přikládáme příslušné doklady a znovu srdečně děkujeme za Váš velkorysý dar. Znamená pro nás významnou podporu nejen materiální, ale i morální. Vážíme si jí nesmírně a ujišťujeme Vás, že se vynasnažíme o co nejlepší její využití. S přátelskými pozdravy, Dr. Dušan Novák, CSc. Dr. Jaroslav Bohanes ZPRÁVY ODBOČEK A OBLASTÍ Oblast Chicago Vznik Československé Republiky bylo téma letošní oslavy 28. října 1918, kterou pořádal Oblastní výbor Čs. Národní rady americké v Chicagu a to v neděli 25. října 1992 v Masarykově škole v Ciceru, Illinois. Pásmo s diapositivy bylo jedinečně provedené předsedou Oblastního výboru br. A. Jandáčkem spojené s recitací s. Věry Rokničové a podbarvené hudbou. Jako závěrem si posluchači vyslechli nahraný projev Gen. M. R. Štefánika. * * * 28. říjen v Československu v roce 1992... byl uctěn jako národní svátek — ale již poslední. Československo znovu prochází krisí. Relativní krátkozrakost čs. vedení dovolila a dala příležitost určitým živlům Československou republiku rozbít. Konec Československa a začátek nové éry — Českých zemí a Slovenského státu se stanou realitou 1. ledna 1993. Odbočka Jan Masaryk obnovila svoji činnost v říjnu 1992. Za vedení br. dr. F. Lukeše se schůze velice vydařila. Po zpěvu a dobré pohodě se členové rozhodli schůze opakovat a to každé tři měsíce. Odbočka 28. říjen pořádá vánoční besídku 14. prosince 1992 (spojenou se svou pravidelnou schůzí) v 7 hodin večer ve škole T. G. Masaryk, 5701 22nd Plače, Cicero, Illinois. Na pořadu — vánoční program, tombola a občerstvení. Medaile Rudolfa Firkušného vyšly ve dvou rozměrech a mohou být předplaceny a objednány přes kancelář Československé národní rady americké. Bližší informace: Průměr: 7 cm (2.75 in.) Váha: 140 g (4.94 oz.) Slitina: Tombak (podobná bronzu) Etuje (pouzdro): 11x11 cm (4.33x4.33 in.) Cena: $25.00 (plus $5.00 poštovné v US a Kanadě) Tyto větší medaile vyšly v omezeném počtu a jsou určeny hlavně pro musea, atd. Průměr: 8 cm (3.14 in.) Váha: 250 g (8.11 oz.) Slitina: Tombak Etuje (pouzdro): 11 cmxl 1 cm (4.33 in.x4.33) Cena: $35.00 (plus $5.00 poštovné v US a Kanadě) K objednávce přiložte šek nebo money order vystavený na: Tony Jandáček (President, Chicago District CNCA) a pošlete na: Czechoslovak National Council of America, 2137 So. Lombard Avenue, Cicero, Illinois 60650. POZNAMENEJTE SI DEN 30. LEDNA 1993 In Memoriam K uctění památky Wandy W. Zachardové věnují Joseph P. Zacharda, manžel..................$1,000.00 rodina Taylor, Cicero, IL....................................$ 25.00 American Slavic Singers, Cape Coral, FL..........$ 25.00 * * * Významná pracovnice pro svobodu a mír, paní Wanda W. Zachardová, manželka známého člena ČSNRA Josefa P. Zachardy, zemřela po krátké nemoci na Floridě, který byl jejich druhý domov. Čest jejich památce! * * * V Clevelandu zemřel 21. října 1992 Martin Hrabík ve věku 88 let. Martin Hrabík byl znám jako významný pracovník v krajanském životě a jako neúnavný pracovník za svobodu Československa. Čest budiž jeho památce! Zašlete zdarma ukázkové číslo Věstníku na: JMÉNO _________________________________________ ADRESA ________________________________________ Prosíme oznamte včas změnu adresy Věstník — 5 ČSNRA CHICAGO RITZ-CARLTON HOTEL O bližší informace volejte úřadovnu ČSNRA — 708-656-1117. [pageend5]ČSA nejstarší bratrská a sesterská podpůrná jednota v Americe jest připravena poskytnout! vám nejvýhodnější druhy životních pojistek plně zabezpečujících vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: Fraternal Life In New Czechoslovak Society of America “Pioneer of Fraternal Life Insurance” CSA PLAZA • 2701 SOUTH HARLEM AVENUE • BERWYN, IL 60402 Telefony (708) 795-5800 — (312)242-2224 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 FIRST CLASS MAIL 436 [pageend6]