ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU ROČNÍK VIII. KVĚTEN 1966 ČÍSLO 5. KONGRES EXILOVÉHO PEN-CLUBU Tradiční májový kongres exilových spisovatelů sdružených v Mezinárodním PEN-CLUBu se konal letos v po- rýnských lázních v Bad Godesbergu, které jsou vlastně samostatným předměstím Bonnu, hlavního města německé spolkové republiky. Co je to vlastně PEN-Club a jakou funkci v něm zastávají spisovatelé žijící v exilu? PEN-CLUB je světová organizace spisovatelů a překladatelů bez rozdílu ras a náboženství, pokud uznávají hlavní zásady Charty PEN- Clubu, k jejímž stěžejním bodům patří boj proti třídní a národní nenávisti a boj proti pronásledování spisovatelů totalitními režimy, boj za svobodu a demokracii. PEN-Club se skládá z tzv. národnostních center _ např. amerického, francouzského, italského atd. střediska. Československé středisko vzniklo roku 1925 a jejím prvním presidentem byl Karel Čapek. Jediným nenárod- nostním střediskem je centrum spisovatelů v exilu. Toto centrum, které je velmi početné a pracovně aktivní, se štěpí na sekci americkou, francouzskou a německou. Exilový PEN-CLUB byl založen na Mezinárodním kongresu PENu v roce 1951 v Lausane a sdružuje kromě Španělů a Portugalců spisovatele ze zemí sovětského bloku. Tématem letošního kongresu, který začal 4. května a trval do 7. května, byla literární koexistence mezi Západem a Východem. Téma, ke kterému mají spisovatelé, kteří musí žít a tvořit v exilu, nejen právo, ale povinnost něco říci. Předpokladem kulturní koexistence je důvěra a zde z dosavadní praxe zůstává zatím velký otazník; se strany komunistů byla prozatím koexistence převážně zneužívána k propagandě. Kdyby byla zásada důvěry a pravdy respektována, nemohla by být literární koexistence na škodu - neboť dominující stránkou je umělecká hodnota díla a nikoli ideologické zaměření. Literatura je domovem ducha, jak zdůraznil nejeden z řečníků, nikoliv politické Unie. Na problém literární koexistence se všichni delegáti kongresu dívali realistickým pohledem. Nemalou zásluhu na tom měli hosté, především Wolfgang W. Schütz, předseda kuratoria “Un- teibares Deutschland”, spisovatel a politik, který za války v londýnské emi- graci byl páteří nětmeckého PEN- Clubu v zahraničí a zná proto problémy spisovatelů v exilu z vlastní zkušenosti. Ve svém zahajovacím projevu rozebíral Schütz oblast literatury jako oblast ducha, který se má tvůrčím způsobem rozvíjet bez censury a v plné důvěře. “Máme-li dnes hovořit o koexistenci, musíme nejprve obnovit důvěru, neboť jen tak mohou mít duchové a umělecké hodnoty svou universální platnost; proto v literatuře by neměly platit geografické hranice.” Vyvrcholením byl projev dr. Rudolfa [pageend1]Krämer - Badoniho, býv. generálního sekretáře PEN-Clubu Německé spolkové republiky, který jako host mluvil především o nutnosti humanizovat literaturu, aby nikdo nebyl pronásledován otázkou, co smím a co nesmím čisti. Krämer-Badoni zdůraznil, že jediným zákonem literatury je její umělecké měřítko a z tohoto zorného úhlu musíme nejen odmítnout, ale i bojovat proti jakékoli uniformitě literatury, neboť politické -ismy jsou v přímém rozporu s universalitou literatury. Krämer-Bodoni věnoval pozornost i slovanským literaturám za stalinské éry a ukázal, kam vede prosazování vedoucí úlohy komunistické strany v u- mění. Závěr jeho improvizovaného projevu byl věnován výkladu koexistence v pojetí východoevropských a západních komunistů. Velkou pozornost věnovali exiloví spisovatelé i projevu dalšího hosta - presidenta rakouského PEN-Clubu Franze Theodora Csokora, který vysvětloval zásady koexistence z historických hledisek. Jako host promluvil na kongresu i generální sekretář exilového centra v Londýně, český básník Ivan Jelínek, a dále historik prof. dr. O. Habsburg. Těžištěm kongresu byla veřejná dis kuse v Redutě v Bad Godesbergu, které se zúčastnilo na 200 pozvaných hostí, mezi nimi i řada zástupců diplomatických zastoupení, která jsou v Godes- bergu. Kongres pozdravil vícekancléř Spolkové republiky dr. Erich Mende a ministr dr. Gradl. Po oficiálním projevu presidenta exilového PEN-Clubu německé jazýkové oblasti, Maďara Gé- zy Wernera, a hostí, se rozproudila živá diskuse, ve které byla řešena také otázka vězněných spisovatelů, přdevším nedávný spisovatelský proces v Moskvě. Československý delegát dr. A. Kratochvil připomněl, že nejen v SSSR, ale i v Československu jsou stále ještě spisovatelé, básníci a představitelé inteligence a duchovenstva ve vězení. Praktický způsob koexistence ve stínu ostnatých drátů uvedl hamburský vysokoškolský profesor hrabě Thurn, který zdůraznil, že přes sedm let, která prožil v titovských věznicích, překládá stále - dokonce s hlubším prožitkem a pochopením - jihoslovanskou lyriku i prózu. Thurn překládá také z češtiny, naposledy přeložil Čapkova dramata a nyní překládá sbírku exilového básníka Ivana Jelínka “V sobě letohrad”. Na kongresu byla velká pozornost věnována též otázkám organisačním a edičním problémům. Nejvýznamnější akcí tohoto roku bude vydání obsáhlé antologie exilové poesie, prózy a dřímat - úvod k antologii napsal president Mezinárodního PEN-CLUBu americký dramatik Arthur Miller. Československou delegaci, vedenou vicepresidentem exilového FEN-Clubu dr. Antonínem Kratochvílem, tvořili dr. Imrich Kružiliak, dr. Gaston Halla, Leopold Lahoda a dr. Jaroslav Strnad. Na pracovním zasedání předsednic tva přednesl pozdravy SVU náš oblastní tajemník pro Německou spolkovou republiku. -ský. V Izraeli píšu o nás. Štvrťročník “Zeitschrift fur die Juden”, vydávaný v Tel Avivu, prináša v poslednom čísle (No. 1, 1966) štúdiu bratislavského rabína Elijaha Katza “Stredoveké hebrejské rukopisy v Bratislave”. V tomže č‘sle je okrem toho článok prof. B. Tra- mera z Brna “Heine a Fichte”. - Dozvedáme sa tiež, že nakladateľstvo OLA- MENU v Tel Avive pripravuje do tlače dvojdielne ilustrované dielo “Památník zničených židovských náboženských obcí v Československu” Knihu rediguje brněnský rodák Hugo Gold. — 34 — [pageend2]NUTNOST SPOLUPRÁCE VŠECH Výňatek z projevu kardinála dr. Josefa Berana v Chicagu (26. dubna 1966). Jak už jindy jsem se zmínil, chci to také opakovat i zde, že jsem byl pře- šťasten, když hned po svém příjezdu do Ameriky jsem mohl v New Yorku sledovat blahodárnou činnost Společnosti pro vědu a umění (SVU). Bylo to tak potěšitelné pro mne, když jsem se dověděl, že tolik našich profesorů, lékařů, inžinýrů a vědátorů pracuje na vysokých školách zde v Americe. Jak se tím získává úcta k jménu našeho národa před celou cizinou. Je sice pravda, že každý jedinec tu úctu získává právě svými kvalitami, ale jen jeho okolí by snad o něm vědělo, že je z našeho národa, hlásil-li by se ten nadaný jedinec všude ke svému českému původu. Dnes je ale třeba sílu jedinců spojit, semknout se, a dokázat, že je nás více, abychom byli silni společně v tom dobrém v nás. Cizina pak o nás bude spíše vědět, a národ náš tak posilníme v sebedůvěře a radosti. Jděte proto, snažně Vás prosím, k tomuto sjednocení ve Vašem úsilí i po této stránce. Dbejte o to, abyste pomáhali těmto hodnotám, které budou rozhodující u Boha, a které také opravdu pomohou k posilnění těch našich drahých a ostatních národních bratří doma. Také na banketu ve Washingtonu, který pořádaly tamní krajanské orga- nisace, se kardinál dr. Beran zmínil ve svém projevu s velkým uznáním o úkolech a činnosti SVU v oboru věd a umění a poznamenal, že tato záslužná práce je příkladem hodným následování. ČERVENCOVÉ PROMĚNY přinášejí neuveřejnéné básně Jiřiny Fuchsové, Pavla Koldy a Ludvíka Slámy a české překlady filipínsko-americké básnířky Niny Estrady. Mathew Spinka v nich píše o vztahu Decartesa a Komenského, Václav Laška o osudech překladů Poggiova dopisu z Kostnice a Věra Stárková uvažuje o tajemství sebeuskutečňování. S. Velinský zkoumá sociálně-psychologický význam idealizace v literatuře, Miloš Šebor se zamýšlí nad rokem 1866 a jeho geopo- litickým významem, Karel Lisický se přimlouvá za konstruktivní výměnu názorů na vztah česko-německý a Vojtěch N. Duben rozebírá problémy a perspektivy našeho života v zahraničí. Beletristická část přináší povídku Vladimíra Vaňka “Tanec a botanika” a sa- tyru Alfy, nazvanou “Balada o dvou vynálezcích”. Kritické poznámky se týkají dvou slovenských překladů Dantova “Pekla”, dvou cizích knih o českém baroku, nově vydaných knih Spin- kových, výstav českého umění v Paříži atd. Proměny možno abonovat ($5.- ročně, $4.- pro členy SVU) na této adrese: Czechoslovak Society of Arts and Sciences in America, Inc., Room 914, 381 Park Avenue South, New York., N. Y., 10016, USA. Proměny, čtvrtletník o 64 stranách rediguje dr. Ladislav Radimský a jejich stálým evropským dopisovatelem je dr. Karel Vrána. — 35 — [pageend3]NÁŠ KULTURNÍ PŘÍNOS: IVO DUCHÁČEK je autorem obsáhlé kruhy o současné mezinárodní politice, jež vyšla v únoru t.r. s názvem “Nations and Men: International Politics Today”. Kniha má 384 stran, její cena je $4.95 a vyšla nákladem vydavatelské firmy Holt, Rinehard and Winston, Inc. (New York, San Francisco, Toronto). Kniha je rozdělena na 8 částí, v nichž se autor postupně zabývá lidským faktorem v mezinárodní politice, nacionalismem a internacionalismem, konfliktem mezi politickými ideologiemi a skutečným jejich uplatňováním a dvě části své knihy věnuje podrobnému výlíčení různých technických forem užívaných v mezinárodní politice. V závěru se autor zabývá dnešní Čínou a její revoluční ideologií, krisí komunismu jako doktríny a systému a možnosti nových revolucí - podnícených zvenčí - ve státech s nízkou hospodářskou úrovní. Dr. Duchá- ček, jenž je doktorem práv Masarykovy university v Brně, je profesorem politických věd na newyorské City College a je spoluautorem s K. W. Thomp- sonem knihy “Conflict and Cooperation among Nations”, která vyšla v r. 1960, rovněž u výše uvedeného nakladatelství, P. LUDVÍK NĚMEC, profesor na Rosemont College ve Filadelfii obdržel od americké vlády stipendium v částce $1600.-, aby se mohl zúčastnit t.zv. Professorial Holy Land Workshop, což zahrnuje lektorství na universitě v Izraeli, účast na archeologických vykopávkách a studijní cesty po místech biblických archeologických nálezů. Rosemont College mimo to udělila dr. Němcovi Josephine C. Connelly Faculty grant ve výši $1.000.-, jež mu umožní shlédnout a studovat archeologické vykopávky v Jordánu, v Egyptě, v Arábii a v Turecku. Této odměny se mu dostalo především za jeho několik studií publikovaných v poslední době. Přejeme prof. Němcovi, který v r. 1948 prošel tvrdou cestou uprchlických táborů v Německu a v Itálii, šťastnou cestu. VÁCLAV E. MAREŠ, profesor národního hospodářství na Pennsylvanské státní universitě, napsal podrobnou studii o francouzském hospodářském plánování. Tato studie dr. Mareše byla uveřejněna v dubnovém čísle filadelf- ského měsíčníku “Current History” pod názvem “The French Planning Experiment”. ZDENĚK ELIÁŠ a JAROMÍR NETÍK, redaktoři radia Svobodná Evropa jsou spoluautory studie o “Dogmatických tendencích v KSČ”, uveřejněné v Communism in Europe, Vol. 2. (redigoval William E. Griffith). Vyšlo nákladem MIT Press, Massachusetts Institute of Technology, Cambridge, Mass, a Londýn, Anglie v roce 1966. René Wellek uverejnil v poslednom čísle štvrťročníka Comparative Literature, sv. XVII, č. 4, ktorý vydáva University of Oregon, štúdiu “Comparative Literature Today”. Profesor Wellek sa v nej tiež zmieňuje o Pražskom lingvistickom krúžku a o ďalších prácach československého písomníctva. Rudolf Šturm, gen. tajomník SVU. prednášal počiatkem mája na University of Bridgeport. V štyroch prednáškach prehovoril o školstve v krajinách sovietskeho bloku a o premenách v literárnom a kultúrnom živote strednej a východnej Europy. JINDŘICH LOWIG, profesor matematiky na University of Alberta v Edmon- tonu v Kanadě, byl pozván australskou Národní universitou, aby od 1. června t.r. do konce května 1967 vyučoval matematiku na Research School of Physical Sciences v Kanbeře, hlavním městě Austrálie. — 36 — [pageend4]VÝSTAVY NAŠICH UMĚLCŮ JIŘÍ HEJNA, narozený v Praze roku 1921, vystavoval v dubnu v Galerie L. Rouff v Nice soubor svých malířských děl z poslední doby. Jeho výstava se soustředila na dvě témata: moře a město. Kritiky o výstavě ve francouzských novinách a odborných magazínech vyzněly velmi příznivě. Malíř Hejna, jenž studoval malířství v Praze a v Paříži není nováčkem ve francouzských výstavních galeriích. Hejna vystavoval svá díla v posledních dvaceti letech nejen ve svém rodném Československu, ve Francii, kde se trvale usadil v roce 1964, ale také v Polsku, Rakousku, Belgii a v roce 1964 v New Yorku a ve Washingtonu. ANKA MAYEROVÁ, akademická malířka, rovněž rodem z Prahy vystavovala své obrazy v únoru t.r. ve W. and W. Gallery v Torontu. Již na střední škole v Praze vynikala malířským nadá ním, později studovala malířství v Salzburgu pod vedením Oscara Kokoschky a Akademii umění absolvovala v Santiagu, Chile. Upozornila na sebe odborné umělecké kruhy svými výstavami v Buenos Aires (1956 a 1960), v Monte- videu (1958), v Santiagu (1959 a 1962) a v Miláně (1962). LUBOMÍR KRÁLIČEK, akademický malíř narozený 11. dubna 1924 v Brně vystavoval soubor svých olejů a akvarelů z poslední doby v květnu t.r. ve dvoraně Berlitzovy školy řečí v Rocke- fellerově Centru v New Yorku. Tématicky byla výstava rozdělena na květiny, zátiší, portréty a krajinky včetně několika obrazů Prahy. Králiček, jenž studoval umění na Masarykově universitě v Brně, prokázal touto svou první newyorskou výstavou svou tvůrčí ge nialitu a zralost. Králiček je jedním ze tří československých uprchlíků, kteří před rokem prorazili při útěku z Československa hraniční dráty nabité elektřinou zvlášť přizpůsobeným autem a zastavili se teprve uprostřed Vídně. Věříme, že ještě letos akademický malíř Králiček uskuteční další výstavu svých obrazů v New Yorku. PROF. LADISLAV SUTNAR, jehož přínos moderní grafické tvorbě a jehož průkopnická práce v oboru výtvarně hodnotného, užitkového skla, porcelánu a předmětů z kovu dosáhla světového uznání, vystavoval tento měsíc kolekci svých nejnovějších maleb vkanceláři SVU v New Yorku. Výstavu zahájila 10. května archivářka a knihovnice SVU, dr. Zdeňka Munzerová stručným vylíčením umělecké tvorby prof. Sut- nara. Kolekci vystavených maleb označil autor názvem “Klasická Venuše v dnešním rouchu”. Touto svou kolekcí chtěl prof. Sutnar zdůraznit, oč mu jde především v umění malířském, to jest o solidní obrazovou kompozici a nový koncept “purismu” ve výběru a ekonomickém užití výtvarných forem, o trvalé hodnoty, jež nutně přežijí dnešní módní sensace. Výstava, která trvala čtyři týdny, byla navštívena mnoha členy SVU z New Yorku a okolí. JARO HILBERT, český akademický malíř žijící ve Francii, vystavoval 51 svých nejnovějších obrazů ve svém atelieru ve Ville D’ Avray v době od 7. do 30. května t.r. Ve vystavované kolekci byly převážně obrazy znázorňující krásu Francie, obrazy květin a nechyběly ani portréty. Francouzská kritika se velmi pochvalně vyslovila o jemnosti jeho barev, která odpovídá výborně nostalgii jeho námětů. — 37 — [pageend5]ZÁZNAMY: Činnost členů SVU v Anglii. Oblastní jednatelka SVU pro Anglii dr. Bohuslava R. Bradbrooková nám zaslala přehled vědecké práce našich členů v poslední době. Informace získala tím způsobem, že členům SVU v oblasti Anglie rozeslala dotazník. Z došlých odpovědí pak sestavila tento stručný, ale obsažný přehled vědecké činnosti členů SVU v Anglii: Dr. John F. Bradley, který přednáší obor mezinárodní politiky na universitě v Manchestru, uverejnil články “The Czechs and Allies in Russia 1918” ve Slavonic and East European Review (1965) a L´Intervention francaise en Siberie” v Revue Historique (1965). Připravuje studii The Allied Intervention in Russia 1917-1920, která vyjde v nakladatelství Weidenfeld and Nicholson. Dr. B. R. Bradbroková uveřejnila článek “Vzpomínáme s F. Langrem” (Sklizeň, roč. XIII, č. 7-12) a recensi knihy Bibliografie české literární vědy 1945- 55, jejímiž autory jsou B. Balášová, M. Laiske, E. Macek, J. Nečas (The Slavonic and East European Review, XLIV, 102, str. 216-218). V Books Abroad (Winter 1966) recensovala knihy Kulhavý Orfeus od Jana Otčenáška a Ze života lepší společnosti od Josefa Skvo- reckého. Dr. John Wolfgang Brügel, spisovatel, připravuje dokumentární dílo Deutsche und Tschechen, líčící vývoj k 15. březnu 1939, které vyjde během r. 1966. Dr. Ivan Jelínek, spisovate a kulturní referent čs. sekce BBC, vydal v Římě sbírku básní V sobě letohrad. Dr. Robert Kellner, který přednáší v oboru psychologie lékařství na universitě v Liverpoolu a zabývá se hlavně výzkumem léčení neurotiků, vydal r. 1963 studii Family Ill Health (Tavistock, E. E. Thomas, London-Springfield) a uveřejnil řadu článků v odborných lékařských časopisech: “The Premenstrual Tension Syndrome” (British Journal of Clinical Practice, 1964, 18, str. 71), “The Effects of Psychotherapy” (Psychiatria et Neurologia, Basilej 1985, 149, 333-340), “The Seasonal Prevalence of Neurosis”, “Psychiatric Ill Health Following Physical Illness”, “Neurotic Symptoms in Women” (British Journal of Psychiatry, 1966, roč. 122, str. 69, 71, 75). Dr. Miroslav Lokay, býv. generální konsul ČSR v Londýně, nyní profesor jazyků, zasloužilý činovník Sokola a veřejný pracovník čsl. exilu, autor příručky O státním občanství (z hlediska mezinárodního práva), připravuje knihu Dějiny čs. legií v Itálii. Paní Věra Stárková, autorka esejů Kniha Samoty (1953) a j. uveřejněných v Perspektivách, Proměnách a Studiích (Řím), připravuje překlady filosofických úvah do češtiny. Dr. J. P. Stern, germanista, fellow of St. John’s College, Cambridge, uveřejnil článek “On the Integrity of the Good Soldier Schweik” v časopise Forum for Modern Language Studies, roč. 2, č. 1, leden 1966, str. 14-24. Paní Svatava Růžičková, historička, vdova po čsl. konsulovi v Dublině, pracuje na překladech literatury hnutí Moral Re-Armament do češtiny. Dr. Rudolf Václavík přednášel v londýnském kulturním kroužku Velehradu na téma “Nálezy od Mrtvého moře”. Zajímá se o rybářství a připravuje práci o tazích úhoře evropského. Chystá se na cestu do Dánska, Grónska a na Island, kde chce studovat tahy lososů. — 38 — [pageend6]Členovia SVU povýšení. Jiří Kolaja, až doteraz mimoriadny profesor sociologie na University of Kentucky, nastupuje v septembri tohoto roku na Mc Master University v kanadskom Hami- tone, kde bol menovaný riadnym profe- sorom. Frederick Powell, pôvodom z Prahy, docent moderných jazykov na Norwich University vo Vermonte v Spojených štátoch, bol povýšený na mimoriadneho profesora. Publikácia profesora Slabeya- Rou- čka. O jednej z posledných kníh dr. Jozefa Slabeya-Roučka, “The Unusual Child” sme už nedávno referovali. Teraz prináša o knihe recenziu pražský časopis Československá psychologie roč. IX, č. 6. Pochvaľuje ju. Žiaci profesora Slabeya-Roučku z Bridgeport University vydali bibliografiu jeho diel za roku 1984 a 1965. Soznam obsahuje tri knihy a 55 článkov z oboru sociologie a politických vied. Dr. Harvy D. Gideonse, prezident Brooklyn College a dlhoročný predseda Masarykovho ústavu v New Yorku prijal úrad kancelára The New School for Social Research. Dr. Giddeonse, ktorého obor je národné hospodárstvo, pôsobil ako prezident Brooklyn College od roku 1939; nové miesto nastúpi v septembri tohoto roku. Rudolf Šturm, mimoriadny profesor slavistiky na Skidmore College, bol s účinnosťou od 1. septembra 1965, povýšený na riadneho profesora. Bohemica a slovenika v USA. Indiana University vydala vo svojej serii bibliografií ďalší sväzok American Bibliography of Russian and East European Studies for 1963. Takmer šestina prác tu uvedených sa týka úplne alebo čiastočne ČSSR. Medzi prácami tu zaradenými najdeme, medzi inými, mená týchto autorov: F. M. Bartoš, Robert a Elizabeth Bass, Jozef Brožek, John Bradley, Bohdan Chudoba, Zdenek Dittrich, Robert Dolejší, Jaroslav Dres- ler, Ivo Ducháček, František Dvorník, Jiří Gibián, Václav Holešovský, Josef Kalvoda, Josef Korbel, Jiří Kárnet, Henry Kučera, Nicholas Lobkowicz, Otakar Odložilík, Tomáš Říha, Josef S. Rouček, Alois Rozehnal, Jiří škvor, René Wellek, Joseph F. Zacek, a mená ďalších autorov. Moravské Dvojzpěvy od Antonína Dvořáka byly provedeny v anglickém jazyce s mimořádným úspěchem na universitě Northwestern v Evanstonu u Chicaga na písňovém koncertu pořádaném 14. března t.r. Dvojzpěvy zpívaly Jiřina Tuzarová a Polly Fetter, na klavír doprovázela Virginia Givens. Účinkující jsou členkami hudebního odboru organizace University Circle, jež sdružuje členky fakulty a ženy profesorů. Jiřina Tuzarová doprovodila program krátkou přednáškou a vysvětlením obsahu kouzelné lidové poesie z minulého století, na jejíž text byly Moravské Dvojzpěvy složeny v roce 1876. “Pražské povstání 1945” je název kni- knihy, kterou nedávno vydala Rada svobodného Československa. Knihu redigoval prof. Otakar Machotka, místopředseda České národní rady za pražského povstání. Mimo prof. Machotku přispěli do knihy svými vzpomínkami tito další účastníci pražského povstání: dr. Josef Kotrlý (místopředseda České národní rady), prof. Vladimír Krajina, prof. František Schwarzenberg a plukovník gen. štábu Oskar Pejša. Vazbu a grafickou úpravu navrhl prof. Ladislav Sutnar. Kniha byla vytištěna v Římě za spolupráce dr. Máši Brof- tové a její cena je $3.-. Objednávky spolu s šekem nebo peněžní poukázkou možno zasílat na adresu: Rada svobodného československa, 2051 Park Road, N.W., Washington, D.C. 20010, USA. — 39 — [pageend7]Slovenská bibliografia. Slovenský ústav v Ríme vydá v najbližšom čase “Slovak Bibliography Abroad 1945- 1965”. Kniha zahrnuje všetky spisy slovenských autorov, ktoré boli napísané a vydané v slobodnom svete a tiež čo príslušníci iných národností napírali o Slovensku a o Slovákoch. Autormi bibliografie sú Mikuláš Šprinc a Michal Lacko. SJEZD VĚDCŮ POLSKÉHO PŮVODU se bude konat na Kolumbijské universitě v New Yorku ve dnech 25. až 27. listopadu 1966 pod záštitou Polského ústavu věd a umění v Americe (The Polish Institute of Arts and Sciences in America, Inc., Polski Ihstytut Nau- kowy w Americe, 59 East 66th Street, New York, N. Y. 10021, tel. YU 8-4338). Sjezd se pořádá u příležitosti Polského tisíciletí křesťanství a jeho cílem je představit světové kultuře polský příspěvek, v minulosti i v současné době, zejména příspěvek v intelektuálním životě ve Spojených státech a v Kanadě, a dát účastníkům možnost výměny myšlenek a koordinace zájmů. Registrace začíná v pátek, dne 25. listopadu o 9. hodině. Kromě zasedání ve vědeckých sekcích se budou konat dvě všeobecná zasedání, jedno zasedání závěrečné, banket a koncert polské hudby. Vědecké sekce jsou tyto: slovanské literatury a jazyky, vědy politické, historie, sociologie, hospodářství, zeměpis, právo, lékařství, matematika a fysika, chémie, a vědy technické. Počítá se dále se sekcí filosofickou. Členové SVU se mohou přihlásit a přednést referáty ze svých oborů. Vyžaduje se abstrakt v přibližném rozsahu 200 slov, který je třeba předložit předsedovi příslušné sekce. Patrně by stačilo abstrakt zaslat Polskému ústavu s -požádáním o doručení. Před zahájením sjezdu by bylo třeba předložit Polskému ústavu úplný text přednášky. Jednání se bude konat v angličtině, avšak polština bude řečí alternativní. Netřeba připomínat, že účast našich členů — zejména účast aktivní přednesením referátů — by byla krásným dokladem československo-polské spolupráce a přátelství. PLACENÉ OZNÁMENÍ: Č. S. A. je bratrská a sesterská podpůrná jednota, stodvanáct let stará a neistarší svého druhu v Americe. V jejích řadách jsou desítky tisíců krajanů, kteří se těší z výhod životního pojištění, kterým je jejich Jednota zabezpečuje. Životní pojištění ČSA má cvšem svou tradici, jejímž znakem jest spojehlivost. Jestliže jste pojištěni u Jednoty ČSA, znamená to, že jste skutečně pojištěni. Zcela a bezpečně. V Jednotě ČSA je rovněž rušný život společenský. Divadla, taneční zábavy, koncerty a řada dalších událostí, dávají členům příležitost k rozptýleni v kruhu bratří a sester či známých při pravidelných i mimořádných společenských podnicích našich řádů. Č.S.A. je Jednotou mladých i starších - je to Jednota nás všech. Staňte se i vy jejími členy! Budete se cítit doma, mezi svými. Č.S.A., 2138 South 61st Court, Cicero, Illinois - 69650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA, - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]