český zahraniční časopis komentáře ■ názory ■ informace ročník 11 POLYGON 5 číslo 24. srpna 1994 SEZNAM ZEMI, V NICHŽ MA POLYGON SVE ČTENÁŘE: ALŽÍR. ARGENTÍNA. AUSTRÁLIE. AZORY. BELGIE. BOLIVIE, BOTSWANA. BRASILIE, ČR/SR. COSTA RICA. CYPR. CHILE. DÁNSKO. ECUADOR. FILIPÍNY. FRANCIE. GUATEMALA, HOLANDSKO. HONGKONK. IRSKO. ISRAEL. ITÁLIE, JAPONSKO. JIŽNÍ AFRIKA. KANADA. KOLUMBIE. LIECHTENSTEIN. LUXEMBURG, MAĎARSKO. MALTA, MAROKO. MEXIKO. NĚMECKO. NICARAGUA. NORSKO. NOVÝ ZÉLAND. PERU. POLSKO. PORTUGALSKO. RAKOUSKO. ŘECKO. SAUDSKÁ ARÁBIE, SINGAPUR. ŠPANĚLSKO. ŠVÉDSKO. ŠVÝCARSKO. THAISKO. URUGUAY. USA. VELKÁ BRITANIE. VENEZUELA [pageend1]POLYGON reportér Západ Z OBSAHU TOHOTO ČÍSLA Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, Postfach 1737, CH-8048 ZÜRICH 48 Vychází 8x za rok / Erscheint 8x im Jahr REDAKCE je složena z redaktorů bývalého švýcarského časopisu reportér a bývalého kanadského časopisu Západ. ADRESY REDAKCÍ: Pro styk s Evropou, Asií a Afrikou: POLYGON, Postfach 1737, CH-8048 ZÜRICH 48. Telefony. Rudolf STRÖBINGER, šéfredaktor, +49-4931-7525, Jaroslav LAMBERT, sekretariát, +41-1-372 0930. Pro styk s Amerikou a Austrálií: POLYGON(Západ), Box 9021 Terminal P. O., OTTAWA, Ont., Canada K1G 3T8. Telefon: Miloš ŠUCHMA, šéfredaktor, +1-613-824 7439, fax+1-613-834 8757. REDAKCE A ADMINISTRACE PRO ČR + SR: Arnošt a Eliška WAGNEROVI, Teyschlova 11/92, 635 00 BRNO. Tel. (05) 45 32 11 21 (nejlépe mezi 11. a 12. hodinou) Fax. (05) 45 21 28 73 ADMINISTRACE PRO AUSTRÁLII: Mrs Marcela CECH, 65 Kiama Av., YEPPOON 4703 QLD, telefon 079-397 624. STÁLÍ DOPISOVATELÉ A SPOLUPRACOVNÍCI: Jan BENEŠ (USA/ČR) «Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBY (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • JiříLOEWY (Německo) • Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie) • Vlastimil RADKO- VICKÝ (Německo) • Ota RAMBOUSEK (USA) ♦ Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ROČNÍ PŘEDPLATNÉ: SFr. 49.00 norm, poštou, US$35.00 letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k. 5 95 37 - 1, POLYGON. V Kanade: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) KOMENTÁŘE VLADIMÍRA VALENTY (1) • JAROSLAV BOHANES: ŽIVOT V NAŠICH REPUBLIKÁCH (4) • PAVEL STILLER: ČAROVNÝ KLAVÍR RUDOLFA FIRKUŠNÉHO (7) • OTAKAR ZOUFALÝ, MILAN HULÍK: ÚSTAVNÍ SOUD O RESTITUČNÍCH ZÁKONECH (8) • MILOŠ ŠUCHMA: ČS, SDRUŽENÍ V KANADĚ V BOJI ZA SVOBODU ČESKOSLOVENSKA (10) • ZDENĚK F. LEINER: HROZÍ NÁM NOVÉ NEBEZPEČÍ Z VÝCHODU? (12) • JIŘÍ MÁLEK: ČINNOST STB VE 3. ODBOJI DOMÁCÍM I ZAHRANIČNÍM (13) «VLADIMÍR CÍCHA: O BYROKRACII A VLÍDNOSTI... (15) • JINDŘICH STIKAROVSKÝ: ZEMĚ ČESKÁ, DOMOV MŮJ (17 • VÁCLAV HOLUB: KLAUSOVA VLÁDO... (19) • GLOSÁŘ JIŘÍHO LOEWYHO (20) • DUŠAN NOVÁK: EKONOMICKÉ METAMORFÓZY (22) • JÁRA MEČŮ: HOVORY PŘES LÁNY (24) • OTA RAMBOUSEK: FEJETON (25) • ROBERT F. LAMBERG: NESENTI- MENTÁLNÍ TOULKY SAMETOVOU PRAHOU (26) • TOMÁŠ KRYSTLÍK: JAK TO VLASTNĚ BYLO S HOSPODÁŘSKÝM ROZVOJEM V SSSR (27) • ARNOŠT WAGNER: KAMÍNEK V BOTĚ PANA REINIŠE (28) • JOSEF KOLÁČEK: SPOJENÉ NÁDOBY (29) • VLASTIMIL RADKOVICKÝ: UČIT SE, UČIT SE... (30) • JAROSLAV STRNAD: TUHLE VEČER... (32) • ARNOŠT WAGNER: FEJETON (33) • PAVEL STILLER: FILMOVÝ SATURNIN KOMEDIÍ ROKU (34) • JAN FRIEDE: ČTVRTÁ CESTA OTY ŠIKÁ (36) • KRÁTKÉ ZPRÁVY (37-40). KRESBA NA TITULNÍ STRÁNCE: JAN KRISTOFORI KRESBY V TEXTU: JAN KRISTOFORI A RADEK KUČERA PŘÍŠTÍ ČÍSLO VYJDE V DRUHÉ POLOVINĚ ŘÍJNA. REDAKČNÍ UZÁVĚRKA PRO PŘÍŠTÍ ČÍSLO JE 3. ŘÍJNA 1994. Náš časopis má své čtenáře ve všech koutech naší planety Doporučte odběr Polygonu svým známým! Jako předplatitel jej můžete předplatit za snížené předplatné (cca 55% normální výše předplatného) svým příbuzným a přátelům v čr;sr„ Z provozně technických důvodů vychází Polygon v tomto roce pouze šestkrát, a to 4x v rozsahu 40 stran a 2x jako „dvojčíslo“ v rozsahu 48 stran. Celkový počet vnitřních stran tedy zůstává stejný jako při 8 číslech po 32 stranách. [pageend2]Ko men t ář e Vl ad imír a v al en t y Asi určitě... Presidenti V horkém pražském červnu se objevil v Praze bývalý chilský diktátor generál Pinochet v čele chilské delegace pro nákup zbraní. Přiletěl na pozvání Omnipolu, české společnosti pro zahraniční obchod, kterou je asi lepší nelustrovat. Návštěva byla soustem pro tisk a vášnivé diskuse o tom, jak je odporné se s tímto vyvrhelem stýkat. Ti, kdo skromně připomenuli skutečnost, že generál Pinochet zastavil v poslední chvíli neodvratný příklon Chile k SSSR, byli ukřičeni. Skutečnost, že šlo tenkrát v Chile o proces tvrdý a nemilosrdný, dodnes nemohou zapomenout stoupenci sametových revolucí, i když to zajisté nepohnulo srdcem dnešních manažérů českého zahraničního obchodu, kteří pracují s patnáctiprocentní pro- visí z každého obchodu. Byl to na počátku sedmdesátých let levicový president Allende, který vyhrál presi- dentské volby asi s 36% hlasů a otevřel Chile uprostřed studené války mezinárodnímu komunistickému vlivu. I Československo se tehdy představilo v Santiagu prostřednictvím svého jedinečného Vasila Bil’aka. Fidel Castro o něco později stačil ještě přivézt Allendovi automatickou flintu na pravičác- kou čeládku, která byla jeho osudem. Se zbraní v ruce zahynul při obraně president- ského paláce. A levice na Západě nemohla tenkrát přijít na jméno státnímu tajemníkovi USA Henrymu Kiessingerovi, který prý stál v pozadí Pinochetova puče. Zbývá konstatovat, že po skončení studené války president Pinochet, za jehož diktatury se země hospodářsky pozvedla, otevřel dveře demokracii a svobodným volbám a dnes, jako představitel menšiny, která za ním stojí, a jako vrchní velitel armády zřejmě poslouchá chilského demokratického presidenta. Zdá se, že nic nestojí v cestě i výkonu spravedlnosti, kdyby o to chilský demokratický režim stál. Socialista Allende byl v Moskvě prohlášen za svátého, ale levicoví Chilané emigrovali spíše na Západ než na Východ. Ovšem byly doby, kdy by bylo bývalo vhodné, kdyby z oken Pražského hradu koukaly kulomety a presidenti jako poslední bašta svobody hájili republiku. Ale není tolik hlav států, které by byly ochotné se zbraní v ruce třeba i padnout za nedotknutelnost státní nezávislosti a demokratického řádu, který si občané svobodně zvolili. Na toto thema se často vzpomíná, když se mluví o Mnichovu. O dalších datech, kdy to také nevyšlo zbraněmi bránit stát a demokracii, se už tolik nemluví. Čeká se na objektivně zhodnocující slova historiků, která však nepřicházejí. A tak umělci sami se pokoušejí vyrovnat s některými okamžiky, které poznamenaly celý náš život neradostnými zážitky. Nedávno byl natočen televisní film o presidentu Háchovi, který, především jeho představitelem (poslední role Rudolfa Hru- šínského), vymazal z indoktrinované mysli televisního diváka předchozí potupující představy o této tragické postavě našich moderních dějin. Přesto se však nepodařilo vystihnout podstatu všech okolností, které před 55 léty přivedly presidenta Háchu k onomu neblahému rozhodnutí obětovat svou čest a podepsat souhlas s hitlerovskou okupací, místo aby obětoval v marném gestu svůj život. Háchův čin byl ovšem důsledkem dlouhého procesu, za který on ne- nese odpovědnost. Mnichovská kapitulace předznamenala tragedii 15. března 1939 a učinila ji nevyhnutelnou. Přesto však ji le- vičáci pojmenovali háchovštinou, což mělo být synonymem zbabělosti a zrady. Ze zpětného pohledu po druhé světové válce bylo mnohým všechno jasné a nikdo si neuvědomoval, že nešlo pouze o strategickou předehru ke druhé světové válce, ale že Hitler se pokoušel odejmout Čechům jejich státnost navždy. Chtěl vrátit Čechy a Moravu do vasalské závislosti před dobou, kdy císařové římské říše je povýšili na České království. Dokonce i název „protektorát" vyjadřoval koloniální závislost a měl svou historickou předehru: Šlo o revanš Francii za konflikt v agadirské krisi na počátku století, kdy Německu nevyšly koloniální plány v severní Africe a vítězná Francie vyhlásila svůj protektorát nad Marokem. President Hácha jako právník si byl však vědom bezcennosti svého podpisu pod listinou, kterou mu Hitler ve vysilujícím celonoč- ním jednání 14. března 1939 vnucoval. Jistě se mohl vymlouvat a poukázat Hitlerovi na to, co by bylo potřeba učinit, aby zřízení Protektorátu Čech a Moravy mělo všechny právní náležitosti. A jistě věděl, že pro Hitlerovo gestapo by bylo bývalo hračkou sehnat dostatek poslanců do československého parlamentu, aby odhlasovali, cokoli by jim poručil. Vždyť ta ľudácká část už den předtím nadšeně hajlovala v Bratislavě při vyhlášení Slovenského štátu a český zbytek v českomoravské pasti neměl kam před gestapem utéci. Hácha svým podpisem však raději nevystavil ostatní ústavní činitele kritické charakterové zkoušce, která by byla ty nejlepší z nich stála život. A nejdůležitější pro něj i pro stát bylo, že právní kontinuita Československé republiky zůstala nezpochybněna v době, kdy sice mnozí věřili, že dojde ke světovému konfliktu, ale málokdo si myslel, že je vzdálen pouhých šest měsíců. Třetí říše měla totiž předtím, než vyvolala válku, šance na delší přežití, než se Háchovým kritikům po válce zdálo. Toto je ovšem pouze hypothesa, kterou může potvrdit jen logika právního myšlení, jakého byl president Hácha schopen. Ať však byl jeho čin jakkoliv kontroversní, je málo těch, kteří měli právo jej odsuzovat. V české televisi se objevil také dokumentární film o jiném československém presidentovi, Ludvíku Svobodovi, na jehož osudu jako by se promítalo Háchovo prokletí. Generál Svoboda se upsal bolševické tajné službě už po porážce Polska a celý jeho další život je poznamenán tímto faktem. Nejdříve se podílel na vmanévrování Benešovy vlády do Stalinových sítí, pak jako „nestra- nický“ ministr obrany figuroval v předúnoro- vé vládě a zvyšoval počet prokomunistic- kých hlasů a především podporoval komunistické ovládání armády. Později, ve stařecké senilitě, se vychloubal, že již v roce 1945 chtěl vstoupit do komunistické strany, ale že mu Gottwald uložil hru na nestraníka v československé vládě. V únoru 1948 Svoboda odhalil konečně karty, pokud vůbec mohl mít někdo o něm iluse, a vpochodoval ještě za únorové krise na komunistické zasedání ústředního výboru KSČ se svým náčelníkem generálního štábu armádním generálem Bočkem a velitelem I. oblasti armádním generálem Kla- pálkem, aby veřejně dokumentoval zradu presidenta Beneše. Připomínám to proto, že i zde tvůrcům filmu unikla celá řada dokumentů a nezmiňují se o tom. Nehodilo se to možná do jejich konceptu zakrývat Svobodovu mnohonásobnou zradu zbabělostí. Ale vlastně je z toho nepodezírám, že by nám chtěli falšovat dějiny, myslím si, že dějiny byly zfalšovány jim. Oni jsou obětí neúplných nebo překroucených znalostí a nás to přivádí k zoufalství, že si s velkou částí národa nerozumíme ne proto, že jsme čvrt století, nebo i déle, byli rozdělení oceánem a železnou oponou, ale proto, že bolševická indoktrinace vyhloubila tak hluboký příkop, který dosud nikdo nepře- klenul, i když ta opona je stržena a my můžeme vzájemně a kdykoli komunikovat. POLYGON 5/94 1 [pageend3]Vyvrcholením Svobodovy kariéry, i když jaksi opožděné a po trpké osobní zkušenosti s bolševickým nevděkem, bylo zvolení presidentem v době pražského jara. Vyvrcholila však nejen kariéra, ale i zrada. Přesně to, co neudělal Hácha, udělal Svoboda: přivezl s sebou do Moskvy potřebné funkcionáře a vnutil do ruky pero i internovaným Dubče- kovi, předsedovi parlamentu Smrkovskému a předsedovi vlády Černíkovi, aby podepsali souhlas se sovětskou okupací. To, čemu Hácha svým podpisem předešel, to Svoboda a jeho společníci splnili do puntíku a přesně podle fóršriftu vyhotovili legalisaci sovětského násilí na republice, které trvalo nikoli šest, ale jedenadvacet let. Navíc všichni ti signatáři, tuším, že jich bylo třináct, nemají omluvu neodolatelného nátlaku, kterým by se mohl Hácha popravdě hájit, protože v řadě odvlečených komunistů byl jeden statečný, který nepodepsal - a nic se mu nakonec nestalo. Co následovalo po návratu z Moskvy, si pamatujeme všichni. Sehnat dohromady parlament, aby v tom nezůstal president sám, by bylo dokázalo gestapo taky. Jenomže právě v tom je ten rozdíl mezi Há- chou a Svobodou a Dubčekem a dalšími: Hácha až do smrti nesl statečně odpovědnost za svůj čin sám a osamocen. Byla-li to zrada nebo zbabělost, neředil to a nezama- zal tím ostatní. A možná právě proto to bude historie nazývat jinak, aniž sleví ze zásady, že nepodepsat je mravně víc. Odlišný odstín modré barvy Je naivní si představovat, že naši budoucnost jednoduše okopírujeme z naší světlejší minulosti. Jednak jsme už poněkud někde jinde a jednak nevíme, která to je, ta naše světlejší minulost, ten ztracený ráj, do něhož se chceme vrátit. Jsou to léta bezprostředně před rokem 1948, poznamenaná rozsáhlým porušováním lidských a občanských práv, zmrzačením politického spektra a masovým ze- státňováním? Nebo je to meziválečná česká republika, vzdálená od nás více než půl století? Nebo snad dokonce c. a k. monarchie? Nepochybně musíme navazovat na naše pozitivní dějinné tradice. Současně je pro nás směrodatný i dnešní základní rámec svobodné společnosti, tak jak se vyvinul v Evropě. Ale to všechno jsou jenom pomocné směrníky: naši budoucnost musíme vytvořit my, nemůžeme ji okopírovat, bude nová a bude naše, bude jiná než to, co známe z naší minulosti nebo od sousedů. Václav Klaus: Mezi minulostí a budoucností (Lidové noviny, 20. VI. 1994). Nemám rád takové nabubřelé sliby. Nemám rád prohlášení o tom, jak pevně svíráme v pěsti svůj vlastní osud. Nemám rád politiky, kteří bud nevědí, nebo nechtějí přiznat, kde mají své historické kořeny. Jsou totiž pro občany nečitelní a nikdo neví, čeho se může od nich nadít. Tím spíše je to na pováženou u předsedy vlády státu, jenž má v preambuli své ústavy napsáno: My, občané České republiky v Čechách, na Moravě a ve Slezsku v čase obnovy samostatného českého státu věrni všem dobrým tradicím dávné státnosti zemí Koruny české i státnosti československé, odhodláni budovat, chránit a rozvíjet Českou republiku v duchu nedotknutelných hodnot lidské důstojnosti a svobody, jako vlast rovnoprávných, svobodných občanů, kteří jsou si vědomi svých povinností vůči druhým a zodpovědnosti vůči celku, jako svobodný a demokratický stát založený na úctě k lidským právům a na zásadách občanské společnosti, jako součást rodiny evropských a světových demokracií, odhodlaní společně střežit a rozvíjet zděděné přírodní a kulturní bohatství, odhodlanířídit se všemi osvědčenými principy právního státu, prostřednictvím svých svobodně zvolených zástupců přijímáme tuto Ústavu České republiky. Povšimněme si, kolik je tu odkazů na minulost, na „zděděné přírodní a kulturní bohatství"“ a na „osvědčeně principy“ a tedy uznání faktu, že národ a stát se tvoří a formuje po staletí a že jepičí život naší přítomnosti v demokratickém státě nikoho neopravňuje k velikášským autoritářským prohlášením o tom, že naše budoucnost „bude jiná než to, co známe z naší minulosti“. Nebude. Premiér Klaus není romantik a jeho vztah k některým posvátným principům a symbolům, které nás svazují s minulostí, je poněkud vratký a podivný. Stačí si připomenout jeho sdělení na tiskové konferenci 10. XII. 1992: „... státní vlajka České republiky by neměla být totožná se současnou vlajkou... Modrá barva by měla mít odlišný odstín a změněna by měla být i délka klínu...“ Nepochybuji o tom, že to pan Klaus myslel poctivě a že nechtěl tenkrát přelstít Me- čiara. Ale naštěstí o všem tenkrát nerozhodoval sám. Česká sněmovna se totiž rozhodla jinak: STÁTNÍ SYMBOLY ČR Státní vlajka České republiky bude podle zákona o státních symbolech od 1. ledna příštího roku tvořena horním bílým a dolním červeným pruhem, mezi něž je vsunut žerďový modrý klín do poloviny délky vlajky. Stejnou podobu má současná československá státní vlajka. Klausovy ironické pochybnosti o tom, na co historicky navázat, jsou tedy nemístné a neopodstatněné. A zarážející. Půl století se mu zdá daleko, i když by se mohl poučit u demokracií jako jsou Velká Britanie a USA, jak nakládají s ústavou a zákony ne půl století, ale dvě století starými, jako je ústava USA, nebo dokonce téměř dvě století stará anglická Magna charta. Vytrhávat si v zahradě historie libovolně to, co se nám zrovna hodí do současného salátu, se vždycky vymstí. Ve stejném článku V.Klaus píše: Navíc nevěřím, že hlavní křivdy komunismu byly křivdy majetkové a že se máme zaměřovat právě tímto směrem. S tím souhlasím, ale co se až dosud stalo? Pokud vím, peníze jsou směrodatné ve všech směrech: když vás někdo urazí, tak musíte u soudu nasadit sumu, kterou chcete, aby k jejímu zaplacení soud pachatele odsoudil. Nejste-li totiž urážkou materiálně poškozen, nemůžete ani žalobu podat. Zato když urážku odčiníte fackami, jste v maléru u soudu vy. Mrtví se u soudu nemohou hájit a ani vy jejich čest u soudu bránit nemůžete, protože materiální škoda jim urážkou nevznikla. Tím chci tedy říci, že nejde ani v případě materiálních restitucí pouze o mamon, o krkoun- ství dostat zpátky majetek, ale o morální sa- tisfakci nejen pro ty, kteří rodinný majetek dostanou, ale především o morální satisfak- ci našich předků, kteří zemřeli zadupáni do bolševického bahna. Tak svoji majetkovou restituci paláce Lucerna chápe i president Havel, jak jsme se mohli dočíst. Jestliže tedy dnešní stát napravuje penězi ztracené životy a roky v komunistických kriminálech, sám ví, že je to náprava slabá, ale i to je vděčně kvitováno komunistickými obětmi především jako projev mravní satis- fakce, ne jako almužna žebrákovi. Bohužel to je jen odčinění křivdy, ne odměna za boj za svobodu a demokracii, a proto si pan premiér dovolil i tuto generalisaci: Přiznejme si už konečně, že komunismus nebyl přírodní katastrofou, že šlo o vážnou a vleklou chorobu, proti níž jsme v sobě neměli dostatek protilátek. Tím si můžeme vysvětlit, proč mimo rekonvalescenty z této choroby se v Klausově vládě najde jen málo těch, kteří v sobě ony protilátky nalezli. Ale na to jsme si už celkem zvykli. Na co si nezvykneme, je to, že pan premiér při své vynalézavosti nemůže nalézt dostatečné „materiální" východisko pro nápravu poškozené cti těch „s protilátkami“. Ať dosud žijí nebo ne. A naopak, když to někdo najde, tak se mu hned dostane výtek rovnou z nejvyšších úst. Důkazem je i poslední rozhodnutí Ústavního soudu, který odmítl pojem rozličného občanství podle trvalého bydliště. Premiér i jeho ministr spravedlnosti okamžitě, dalo by se dokonce říci, že předčasně, záporně reagovali na rozhodnutí soudu, aniž si přečetli rozsudek. Dokázali opět, že skutečná spravedlnost je jim na hony vzdálená a že o zahlazení rány, o které se Ústavní soud pokusil, ti ve vládě vůbec nestojí. Marně přemýšlím o příčině. Nevěřím, že jde o peníze. Materiální škody a ztráty má premiér zakalkulovány do rozpočtu a ani ho nenapadne, aby v jiných případech jinak než flegmaticky zareagoval. Vysvětlení je pouze v jediném: exulanty, stejně jako ty stejné víry doma, pan premiér odepsal ze své politické kalkulace. Myslí si, že na to, aby dotlačil svou partaj do politického středu, musí mít v záloze jiné partnery, kdyby se mu ti dnešní vysmekli z rukou. Jen tak lze chápat jeho velkorysé přehlížení toho, jak se postkomunistická mafie zmocnila a zmocňuje českého hospodářství. Jak označuje za špatnou zprávu ministra vnitra o agentech StB a KGB v petrolejářském průmyslu ve chvíli, kdy se rozhoduje o zásadní orientaci tohoto průmyslu a hledají se cesty ke zbavení se závislosti na ruském vlivu - proti dopo- 2 POLYGON 5/94 [pageend4]ručení hospodářských ministrů a premiéra. Jak premiér nadále vyjednává s odborářským předsedou Falbrem, který je potvrzeným agentem StB, jak nezasahuje do věcí armády, kde náčelník generálního štábu hlásí, že třetina důstojnického sboru by ráda viděla návrat k bolševismu, kde generál-in- tendant Bárta - dnes nejbohatší muž v jižních Čechách - je odsouzen stockholmským soudem jako zloděj hraček, jak zpochybňuje kvalitu ústavy kdykoli se mluví o ustavení senátu a konečným regionálním uspořádáním státu, jak strpí, aby unikali z republiky podvodníci, kteří připravili stát o miliony. To jsou aféry z posledního měsíce, k nimž premiér nemá žádný komentář. Jen na ten Ústavní soud si našel čas. Vsadil dobře. Kalkuluje s lidskou závistí, která je v Čechách vůči exilu. Zatímco se nikdo nepozastavuje nad tím, kde vzali ti domácí postkomunisté miliardy korun a jako to, že dosud nikdo nevyúčtoval ty miliardy, které zmizely z bolševických institucí. Dává tak za pravdu i názoru, který demagogicky navozuje úvahu, že když bude restituce majetku exulantů, že tím jsou odsuzováni ti, kdo neutekli a zůstali doma. Jeho autoritativní demokracie, kde se tak dobře manipuluje s politickými diletanty v parlamentě, nepotřebuje ve státě vlivy, které se tak snadno nedají obalamutit a jsou nezávislé na jeho rozhodnutích. Protože jde o lidi, kteří žili a znají z vlastní zkušenosti, jak vypadá skutečná demokracie. Pan premiér nepotřebuje v republice lidi, kteří neměli tu vážnou a vleklou chorobu, proti níž jsme v sobě neměli dostatek protilátek a kteří by se nespokojili s jakýmkoli odstínem modré barvy, s níž by se česká demokracie libovolně natírala. Něco za něco Na počátku svého presidentského úřadu George Bush řekl v jednom interview, že dosud nebyl zkoušen ohněm. Že neprokázal ani sobě ani jiným, jak se bude chovat v případě válečného nebezpečí. Věděl, o čem mluví, byl hrdinou druhé světové války a svůj život vystavil nebezpečí. Ale i tak věděl, že president neriskuje tolik svůj život jako životy jiných, že to je on, kdo je konečnou instancí, která rozhoduje o životě tisíců amerických vojáků. A nejen jich, ale i o životě nevinného obyvatelstva v zemích, kam USA svoje vojáky vyšlou. Krátce poté poslal president Bush svoje vojáky do Panamy a později do Kuvajtu. ' President Clinton má stále před sebou křest ohněm. Až dosud ani působení armády USA v Somálsku a letectva v Bosně se nedá plně přičíst na jeho konto. Teprve v případě Haiti se uvidí, jak president Clinton obstojí. Pokud ovšem USA vůbec budou v Haiti zasahovat. Souhlas k tomu od Rady bezpečnosti Spojených národů president Clinton už má, ale to mnoho neváží. OSN je stále zdiskreditovaným spolkem stále ovládaných těmi, kteří v minulosti byli ochotni hrát podle sovětské noty. Dnes to už tak moc sehraný orchestr není, je to spíš turecká kapela, OSN je stále jen kolbištěm leda pro druhotřídní diplomaty, a tak to nedalo mnoho práce, aby Clintonovi diplomaté získali podporu pro znovunastolení svrženého haitského presidenta Aristida. Pro levičáky mají v OSN vždycky slabost. Americký president tím však vstoupil do pasti, kterou si sám nastražil. V okamžiku, kdy rozhodnutí k provedení invase leží pouze na něm, staví jej do situace, o níž dobře věděl jeho předchůdce. A americké veřejné mínění vůbec nehodlá Clintonovi věc usnadnit. Poukazuje se především na to, že k napadení druhé země je zapotřebí mít prokázáno, jak jsou ohroženy životní zájmy USA nebo životy amerických občanů. Také po několikatýdenní debatě, zda napadnout Haiti nebo ne, lze těžce prokazovat časovou tíseň, pro níž president nemohl požádat Kongres USA o souhlas s invasí. President Aristide, bývalý katolický kněz, nemá mnoho sympatií. Jeho veřejně známá záliba a doporučení zbavovat se domácích odpůrců po jihoafrickém způsobu Mandelo- vých stoupenců upevněním hořící pneumatiky s benzinem okolo krku oběti, nalézá porozumění pouze u ideologicky pevných levi- čáků. Poukazuje se na to, že Aristide byl sice demokraticky zvolen, ale tak byl zvolen i Hitler. Zkrátka americká veřejnost si nechce špinit ruce se znovunastolením presidenta, který zárukou demokracie na Haiti nebyl a nebude. Navíc američtí občané zatím na Haiti ohroženi nejsou - a asi hned tak nebudou - a masový příliv haitských chudáků do USA má něco společného s mizérií a ne s politickým režimem. Jak to má na mysli zákon, tato masová imigrace jistě není ohrožením amerických zájmů. President Clinton to vše dobře ví, ale střeží se udělat rozhodný krok. President Aristide má v USA silné lobby. Je to levice v demokratické straně a především její barevní poslanci ve sněmovně representantů. V sázce je celá Clintonova kariéra. Za tři měsíce budou volby do Kongresu a do té doby Clinton musí mít schválen zákon o všeobecném zdravotním pojištění. Prosazení tohoto zákona je páteří jeho volebního slibu a každý ví, že v případě, že zákon do voleb neprojde, nová sněmovna representantů a několik desítek nově zvolených senátorů budou představovat vážné nebezpečí pro nadvládu demokratické strany v Kongresu a tím zároveň se ještě zvětší bezmocnost presidentovy administrace do nových presidentských voleb v roce 1996. Proto president souhlasí s porušením neprosadi- telných zásad původního návrhu zákona manželů Clintonových včetně změny jeho autorů. Pro jistotu byly připraveny dvě demokratické verse. Ta radikálnější pro sněmovnu representantů, kde demokratická strana má silnější posici, a mírnější pro senát. Dojde-li k jejich schválení, pak společná redakce obou komor Kongresu připraví kompromisní návrh, který budou muset opět schválit obě komory a dá se očekávat, že bude obětováno především to, co se bude líbit levicovým radikálům. A oni to budou, kdo budou muset spolknout hořkou pilulku politické porážky nebo se rozhodnout torpedovat celou Clintonovu administraci a většinovou vládu demokratické strany v Kongresu. A zde právě vstupuje do hry Clintonův manévr s Haiti: tak dlouho udržovat toto želízko v ohni, až bude schválen zákon o nemocenském pojištění a nebo, bude-li třeba si zavázat předem dotyčné členy Kongresu, vtrhnout na Haiti a inkasovat jejich vděčnost. Ta druhá varianta je mnohem nepříjemnější, a proto i méně pravděpodobná. Vyloučit se však nedá. Výsledek podzimních voleb není v Bílém domě jedinou starostí. Aféra Whitewater, podezřelé investiční machinace manželů Clintonových ve státě Arkansas v době Clintonova guvernérského úřadování, se připomenula separátním zasedáním bankovních výborů senátu i sněmovny. Americká veřejnost měla příležitost vidět, kterak se celá aféra rozrůstá, i když stále není možno přesně vyhmátnout právní podstatu celého skandálu. Je to však vyšetřování velmi škodlivé, protože americký volič, jako každý jiný, se spokojuje s podezřeními a dojmy, jestli „na věci něco je nebo není“. A tak si mohl přijít na své. Zástupce ministra financí Altman se chytil do sítě, a to, že lhal Kongresu, aby kryl presidenta a Hilary Clintonovou, považují i někteří demokratičtí členové výborů za prokázané. Také celá politická sestava presidentových asistentů z Bílého domu se neuvedla v dobrém světle a jejich kolektivní ztráta paměti v klíčových otázkách hraničí morálně se lží. K tomu ještě mají smůlu v tom, že jeden z nich si psal deník, v němž popsal otevřeně některé okolnosti celé aféry. Asi se nedá mnoho zachránit a morální, nikoli právní škoda bude pronásledovat presidenta Clintona nejméně do nových presidentských voleb. Ale nejparadoxnější je to, že demokratičtí senátoři a poslanci sami stále více presidenta zamotávají do skandálu, když opakovaně vyčítají republikánským členům Kongresu, že toto není Nixonův Wattergate a Reaganův Irangate skandál. Tím právě naopak vedou občany k tomu, aby si připomínali závažnost obvinění na povrchu nicotných a neprůhledných a přirovnávali své dnešní dojmy k dojmům tehdejším. Ani jedno nedopadá pro Clintonovy příznivě. Lze se tedy divit, že pozornosti americké politiky ustoupila otázka atomového vyzbro- jování severní Koreje a že dosud nikdo přesně neví, jak takto získaný čas využili dědicové nedávno zesnulého válečného zločince Kim-ir-sena? Tyto problémy, a mnohé další, které se přímo dotýkají Evropy, budou americkým zanedbáváním narůstat a nikoli se zmenšovat. 7. srpna 1994 □ lllllllillllllllllllllllllllllllllllllll INZERÁT llllllllllllll Zajistím stavbu, rekonstrukci i správu Vaší nemovitosti v Praze i okolí, taktéž koupi pozemků. Zdena Sychrová, Jezdovická 314/4, 19000 Praha 9 - Hostavice, tel. +42.2- 728389 Franz Zvoni, Schaffhauserstr. 141, 8152 Glattbrugg, tel. 077/65 66 87 iiiimiiiiiiiiiiimimiiiiiiiiiiiiuiimiiiiiiiiiiiiiiiiiiiiuii POLYGON 5/94 3 [pageend5]Život v našich republikách (4. 6.-7. 8. 1994) JAROSLAV BOHANES ČESKO-SLOVENSKÉ VZTAHY Budovaní standardních sousedských styků Klidné a přátelské vztahy mezi našimi státy se nezměnily ani v letních měsících. Jsou již na obou stranách přijímány jako samozřejmé a normální, jako skutečnost, kterou ani není třeba komentovat nebo dokonce oceňovat. Zapomíná se, že ještě před rokem hrozil docela jiný vývoj a že současné a doufejme že trvalé uklidnění je velkým úspěchem a důkazem nejen schopností současných politických představitelů, ale především politické vyspělosti a rozvahy obou našich národů. Zvláště na pozadí vývoje v jiných oblastech celé, i západní Evropy (Irsko, Baskicko) vystupují tyto vlastnosti výrazně do popředí a zasluhují, aby byly vysoce oceněny. V ovzduší denních a mnohdy malicherných sporů se na to zapomíná. Toto základní kladné hodnocení československých vztahů nemůže ovlivnit ani současná předvolební nervozita ani případná změna vládní garnitury na Slovensku po volbách. V obou zemích se stále více prosazuje poznání o nezbytnosti úzké spolupráce na mezinárodním poli a odpovědní politikové na obou stranách z toho, jak se zdá, vyvozují důsledky. Problémy a spory ovšem zůstávají a čeří hladinu. Ale vypadá to, že i ony již jsou chápány jako něco normálního, co tvoří součást života, co se musí řešit, co se však nemá nepřiměřeně dramatizovat. Ministři provedli inventuru Ministři zahraničí obou republik se 20.června sešli a sestavili seznam nevyřešených otázek. Patří k nim konečné rozhodnutí o hranicích a hospodářské spory o slovenský dluh 24 mld. Kčs a o slovenské zlato. Slovenský ministr E.Kukaň řekl na závěrečné tiskové konferenci, že slovenská vláda bude usilovat o dořešení majetkových sporů do podzimních parlamentních voleb. V české pohledávce však znovu žádá o provedení „důkladného auditu", než bude rozhodnuto o jejím uznání. Hranice mezi našimi státy jsou již vytýčeny v 90% celkové délky a vyznačeny 4050 hraničními znaky (kameny). Rozhraničovací komise pokračuje v práci. Připravuje text smlouvy o společných hranicích, která by měla být podepsána nejpozději v druhé polovině příštího roku. Sporné ještě zůstávají některé místní oblasti, jejichž řešení bude zřejmě dokončeno až po slovenských parlamentních volbách na podzim tohoto roku. Tyto hraniční spory představují, jak řekl premiér Klaus, „kyselá jablka v našich vztazích“ a mohou vyvolat určité rozladění především v dotčených oblastech, celkové vztahy však poškodit nemohou. Pro českou stranu nepříjemný je slovenský požadavek certifikátů jakosti pro potravinářské zboží, který postihuje naše vývozce. S ním souvisí i pokles obchodních styků. Ani tato potíž však není nepřekonatelná, protože má dočasný charakter a hospodářský zájem obou stran si časem nepochybně vynutí rozumné řešení. Předmětem diskuse je dále clearingové zúčtování vzájemného obchodu. Slováci žádají zrušení tzv. starého clearingového bloku a někteří chtějí zrušit clearing vůbec, protože prý už dnes brzdí vzájemný obchod. Na druhé straně ještě dnes mnoho slovenských i českých podniků tento způsob plateb přes hranice potřebuje. Proto clearingový účet ještě podle názoru obou stran delší dobu vydrží. Stejně tak je stále potřebná a prospěšná celní unie, přestože se ozývají i kritické hlasy na její adresu. Dohodli se o tom na společném setkání vládní představitelé obou republik ve švýcarské Crans Montaně, kde se zúčastnili evropského ekonomického fóra v polovině června. Znovu se na česko-slovenskou scénu vrátil kulturní spor, který byl již považován za vyřešený - Bojnický oltář. Tato kulturní památka měla být v polovině srpna slavnostně vrácena českou Národní galerií do Bojnického zámku za účasti presidentů Havla a Kováče. V červenci však obě strany změnily svoje stanovisko, slovenský ministr kultury nesouhlasil s dohodou o výměně oltáře za 10 gotických desek a český ministr Tigrid odmítl dohodu o zapůjčení těchto desek slovenské Národné galerii. Kauza Bojnický oltář dostává tedy opět politický obsah, který zvláště na Slovensku vyvolává emoce. Mohla by získat větší váhu než si zasluhuje, jestliže se nenajde brzo řešení. K nedořešeným problémům patří i některé skutečnosti v souvislosti se zákonem o nabývání českého občanství. Lhůta pro jeho bezplatné nabytí skončila 31.června. Od 1.července se k žádosti musí zaplatit Kč 500,- a žadatel musí mít čistý trestní rejstřík a doklad o pracovním zařazení. Obě tyto podmínky jsou nepřekonatelné pro mnoho přistěhovaných Romů ze Slovenska. Tento „Romský problém“ představuje potencionální zatížení česko-slovenských vztahů a zůstane zřejmě otevřený delší dobu. Jde o desetitisíce lidí, jejichž předpoklady pro společenskou integraci jsou velice nízké. Dobré vztahy se rozšiřují Nad uvedenými spornými a problematickými otázkami získávají postupně převahu pozitivní události. Stojí za to uvést alespoň ty nejdůležitější. Ministři zahraničních věcí podepsali 20.června dodatek k Dohodě o bezvízovém styku mezi našimi státy. Umožňuje se tím smluvně upravit standardní režim na československé hranici vůči občanům třetích zemí a současně se ulehčuje našim občanům překračování společné hranice. Ministři vnitra J.Ruml a L.Pittner podepsali 24.června Dodatek k mezivládní smlouvě z 29.října 1992 o spolupráci proti organizovanému zločinu. V obou zemích mají být do konce tohoto roku zřízeny funkce policejního atašé s diplomatickým statutem. V souvislosti s tímto Dodatkem se 20.července v Bratislavě sešli představitelé policejních sborů v čele s oběma policejními presidenty a projednali otázky spolupráce a společný výcvik specialistů. K důležitým politickým gestům patří i pozvání českého presidenta na oslavy 50. výročí Slovenského národního povstání do Banské Bystrice, které mu v Praze tlumočil slovenský ministr zahraničí E.Kukaň. Vedle dobrého vývoje mezistátních vztahů se v posledních týdnech rozšířily a prohloubily i vztahy kulturní. Dosvědčuje to řada akcí a událostí. Dvě slovenská divadla hostovala s nesmírným úspěchem v Praze. Za přítomnosti presidenta Havla a předsedy Parlamentu Uhdeho i dalších osobností byla v Praze 15.června otevřena výstava slovenského herce, malíře a spisovatele Júlia Sa- tinského. Na základě žádostí české menšiny rozhodla slovenská vláda 10.června o nepovinném vyučování českého jazyka na slovenských školách od příštího školního roku. 20.června byl v Praze otevřen Slovenský inštitút za účasti ministrů zahraničních věcí a kultury obou států. Obdobné České kulturní centrum bude v nejbližší budoucnosti otevřeno v Bratislavě a snad i v Košicích. Na Javorině se 24.července setkalo asi 7000 Čechů a Slováků na „Slavnosti bratrství". Současně zasedalo na nedaleké Holu- byho chatě rozšířené předsednictvo Československého výboru. Slovenská akadémia ved ocenila práci předsedy České akademie věd R.Zahradníka Zlatou medailí a práci předsedy Vědecké rady AV ČR B.Belického Zlatou plaketou. Oběma laureátům předal udělená vyznamenání místopředseda SAV Š.Luby. Myšlenka česko-slovenské federace ještě nezanikla? Červnový výzkum slovenského veřejného mínění přinesl zajímavé výsledky o názorech slovenských občanů na rozdělení Československa. Půldruhého roku po jeho zániku bylo 56% dotázaných proti a jen 35% pro vznik samostatných států. 17.července se v Bratislavě konstituovalo Hnutie za prosperujúce Česko a Slovensko. Jeho členové konstatovali, že podzimní parlamentní volby na Slovensku poskytnou první příležitost občanům pro náhradní referen4 POLYGON 5/94 [pageend6]dum k rozdělení společného státu. Hnutie se chce snažit o zahájení jednání s cílem vytvořit nadstandardní vztahy s Českou republikou s možností vytvořit Česko-Sloven- skou unii. V Praze zasedal Duchovní parlament, který má asi 300 členů z řad kulturních a vědeckých osobností. Jeden z jeho členů, slovenský politolog prof. M.Kusý, uvedl 22.čer- vence pro slovenskou tiskovou agenturu, že tento „parlament“ netrpí nostalgií za bývalým Československem a nedělá si naděje na jeho obnovu. Chce jen vytvářet prostor pro slušné a partnerské vztahy dvou blízkých národů. V souvislosti s těmito událostmi a zprávami z posledních týdnů nelze pominout výrok slovenského premiéra při jeho červnové návštěvě ve Francii. Prohlásil tam, že rozdělení Československa považuje za dočasné, protože obě republiky se do konce století včlení do Evropské unie a naváží opět nej- užší kontakty. Podle J.Moravčíka byl rozchod pro Slovensko přijatelný právě proto, že „z hlediska budoucnosti se vlastsě nic nezmění“. Tato slova slovenského předsedy vlády jistě překvapila i ty české a slovenské občany, kteří si rozpad Československa nepřáli a mnozí se s ním snad dodnes nevyrovnali. Překvapení bylo jistě o to větší, že uvedený nečekaný výrok zazněl z úst předního slovenského politika, který se jako příslušník Mečiarova HZDS osobně zúčastnil jednání, která vedla k rozdělení společného státu. Střízlivost a věcnost - příkaz dne Věcný a střízlivý politik v České i ve Slovenské republice však vnímá realitu života a existenci dvou samostatných států jako skutečnost. V současné době není prvořadým úkolem bojovat o opětné spojení v jednom státě, ale zachovat kulturní a duchovní blízkost a pěstovat všestrannou intenzivní spolupráci mezi Čechy a Slováky. Příští vývoj sám ukáže, co je a bude pro oba prospěšné. Nutnost co nejužší spolupráce na mezinárodním poli je však již dnes samozřejmá pro všechny, jimž jde o zájmy obou našich národů. ČESKÁ REPUBLIKA STÁTNÍ ORGÁNY Z rozhodnutí parlamentu stojí za zmínku zamítnutí návrhu zákona o volbách do Senátu. Tím je prakticky znemožněno ustavení druhé komory v tomto roce. Z vládního kabinetu jsou zajímavé novely zákonů o bankách, o vysokých školách a o zdravotním pojištění. Pozornost veřejnosti a sdělovacích prostředků vzbudily nešťastné aféry či aférky ministra obrany Bau- Je záhadou, že tím nejvyšším stupněm inteligence byl vybaven právě tvor tak nerozumný, jakým je homo sapiens. V. DAVYDOVSKI dyše, kterému se stále více vytýká nezvládnutí transformace armády a neschopnost dořešit několik trapných událostí, mezi nimi průstřel palivové nádrže ministrova letadla při letu do Švédska a krádež hraček českého generála ve švédském obchodním domě. O menší vzrušení se postaral i Tomáš Ježek svou resignací z funkce předsedy výkonného výboru Fondu národního majetku po delším sporu s ministrem privatizace J.Skalickým. President Havel vstoupil během června několikrát do politických diskusí. Jeho autorita však nestačila pohnout ani jedním z diskutovaných problémů. V.Havel zůstává stále morální autoritou, jeho politická váha však není respektována. Jeho apely na politické strany, aby hledaly dohodu, zvláště při řešení územněsprávního členění státu, nepřinesly praktické výsledky. Ústavní soud Do popředí zájmu veřejnosti se na začátku léta dostal Ústavní soud. Byl rriu doručen podnět ke zrušení jednoho z tzv. Benešových dekretů. Měl by se jím zabývat na podzim a půjde o mimořádně významný případ, jehož důsledky mohou být velice důležité. Další závažné rozhodnutí vynesl Ústavní soud 12.července. Vyhověl návrhu 53 poslanců z řad vládních i opozičních stran a zrušil ustanovení dvou paragrafů zákona o mimosoudních rehabilitacích z roku 1991. V důsledku toho není již nárok na restituci majetku podmíněn trvalým pobytem v České republice a lhůta pro uplatnění restitučních nároků v délce 6 měsíců začne podle rozhodnutí Ústavního soudu běžet od 1.listopadu 1994. To znamená ve skutečnosti její podstatné prodloužení. Někteří ministři, především J.Novák, a další političtí činitelé kritizovali toto rozhodnutí. Také premiér Klaus je označil za „špatné". Podle něho překročil Ústavní soud svoje kompetence, které jsou vymezeny čistě ústavněprávními kriterii, zatímco prodloužení lhůty pro restituenty je podle V.Klause otázkou politickou. A ta přísluší parlamentu. Všichni kritikové se obávají, že jde o nebezpečný precedens, který může pustit nové kolo četných restitučních případů s nedohledným koncem. Jestliže však Ústavní soud uznal argument navrhovatelů, že podmínka trvalého pobytu pro restituční nárok odporovala Listině základních práv a byla tedy protiústavní, potom bylo prodloužení lhůty jen logickým důsledkerru Pro politickou praxi může snad tento výrok Ústavního soudu přinést nepříjemné potíže, z hlediska právní etiky a mezinárodní úrovně našeho právního řádu je však jednoznačně správný. VNITROPOLITICKÁ SITUACE V centru politického života v červnu a červenci byly dvě otázky: 1 - bude ustaven Senát? a 2 - jaké bude územněsprávní členění státu? Zvláště druhý problém vyvolává stále ostrá střetnutí. Spor probíhá uvnitř vládní koalice. Tři menší partneři Občanské demokratické strany odmítly její návrh 80 okresů jako vyšších správních celků. Jejich požadavek zněl 13 regionů. ODS ustoupila a navrhla 17 správních oblastí. Dosud není rozhodnuto, a to působí neklid. Napětí je zvyšováno také neschopností dosáhnout dohody o Senátu. V červenci pokračovaly spory také o termín, kdy by měly být správní celky zřízeny. Souvisí to s blížícími se komunálními volbami v listopadu. Roste kritika Od jarních měsíců se projevuje rostoucí nespokojenost s vývojem hospodářského a sociálního postavení některých částí společnosti. Současně se zvedá i jiná nespokojenost, kterou lze chápat jako reakci na výrazný a pro řadu lidí příliš pragmatický charakter politiky současné vedoucí reprezentace. Je to projev nespokojenosti především s morálním stavem společnosti, s jejím výlučně ekonomickým zaměřením, které zcela opomíjí etické normy. To je jeden z hlavních argumentů těch, kteří jsou nespokojeni se současnou vládní garniturou. Podle těchto kritiků je za současný morální úpadek, jehož dokladem je i setrvávání „bývalých struktur" na významných politických a zvláště hospodářských místech, odpovědná právě vládní koalice a především její nejsilnější politická strana. Především čistě pragmaticky ekonomický přístup této strany ke všem otázkám způsobil podle těchto kritiků dnešní neblahou mravní krizi české politiky, v níž se náš stát dnes nachází. Nová politická strana Praktická reakce na tuto skutečnost vedla k založení nové pravicové politické strany DEMOKRATICKÉ UNIE. Ta si do svého programu vložila mimo jiné především mravní obrodu a respektování vyšších, nehmotných hodnot. Je to prozatím nevelká strana mimo parlament a pravděpodobně se ještě nezúčastní komunálních voleb. Nepochybně se však důkladně připraví na příští volby do parlamentu, ve kterých si slibuje zisk velkého počtu nespokojených, především pravicově smýšlejících občanů. Na rozdíl od ODS klade velký důraz na mravnost v politice a na důsledné očištění vedoucích funkcí v politice i v hospodářství od bývalých vysokých funkcionářů komunistického režimu. Prosazuje také nový, pozitivní vztah k exilu, z jehož morálního a vědomostního fondu chce v dohodě s exulanty čerpat. Je obtížné předpovídat její úspěch nebo neúspěch. Bude hodně záležet, jak sejí podaří navázat na mravní tradice naší minulosti a vrátit české společnosti respekt a uznání Masarykovy osobnosti se všemi z toho plynoucími důsledky. Velice by jí pomohla výrazná a obecně uznávaná osobnost s nepopiratelnou morální autoritou. Proti všem kritikám dnešního vývoje má koalice a hlavně ODS v rukou silný argument relativně úspěšného hospodářského vývoje, uznávaného také v zahraničí. Její pragmatické pojetí politiky právě vyhovuje současné atmosféře a mravnímu stavu české společnosti. Podaří-li se jí udržet tento trend, budou naděje opozice jak levicového tak i pravicového charakteru velmi omezeny. Za úvahu stojí také nebezpečí, že nová strana poroste převážně na úkor ODS, což POLYGON 5/94 5 [pageend7]by mohlo vést k rozdrobení a tím k oslabení pravice jako celku. Nehledě na to je však třeba přijímat snahy nové strany o mravní renesanci politiky se sympatiemi. I částečný její úspěch by nesporně vydatně přispěl k celkovému ozdravění společenské atmosféry, která etické normy citelně postrádá. POLITICKÉ STRANY KOALICE ODS Premiérova strana se již připravuje na komunální volby. Podepsala dohodu s KAN o společných kandidátkách. Centrální volební štáb v čele s primátorem Prahy Koukalem má již připraveny teze pro volební program. Připravují se i konkrétní programy pro jednotlivé obce. - Podle mluvčí J.Petrové očekává strana nejvíce hlasů ve větších městech, zvláště na Moravě. - V obou „velkých“ politických problémech stojí ODS na svém stanovisku: 17 správních celků a ustavení Senátu. Ve straně se však přece jen projevují odlišné názory na druhou komoru parlamentu a na některé další otázky. ODA Proslýchá se, že část představitelů v Praze chce jednat o užší spolupráci s KDS a má v tomto smyslu odezvu v řadách této strany. - Podle Daniela Kroupy je ODA proti návrhu 17 správních regionů, sama navrhuje 8 až 15 a je ochotna přistoupit na další varianty. - Strana je pro přijetí zákona o střetu zájmů a připravila svůj vlastní návrh, který je značně přísnější než návrh ostatních stran včetně opoziční ČSSD. KDU-ČSL Vedení strany věnovalo velkou pozornost důchodovému pojištění. Nesouhlasí s návrhem ministra Vodičky (ODS) na zvýšení věkové hranice pro důchod. Bude prosazovat odstranění tvrdostí vůči zaměstnaným ženám (uznání péče o dítě za rovnocennou s jinými pracemi atd.). - Strana je pro naplnění Senátu. Nedojde-li k němu, navrhuje doplnit ústavu tak, aby kompetence druhé komory byly rozděleny mezi presidenta republiky, poslaneckou sněmovnu a vládu. - V otázce správních celků trvá na svém původním návrhu 13 regionů. KDS Nejmenší vládní strana je pro vytvoření 8 až 13 správních území - z toho 3 na Moravě - při dodržení historických hranic. - Představitelé KDS přijali rozhodnutí Ústavního soudu o restitučních nárocích s pochopením. Velkou pozornost věnují křesťanští demokraté školství a jeho reformě, protože toto ministerstvo je vedeno předsedou KDS I.Pilipem. Smír v koalici V polovině července došlo k dlouho plánované a vedením KDU-ČSL opakovaně požadované schůzce koaličních stran. Bilancovala dvouletou práci čtyřčlenné vládní koalice. Podle všech členů přinesla uklidnění a znovu potvrdila shodu celé „čtyřky“ v zásadních otázkách. Odstranila tak obavy o budoucí politickou stabilitu, které se začaly tu a tam ozývat vzhledem k tomu, že se stále nedaří řešit ani jednu z aktuálních otázek. Tento „smír" přichází velmi vhod právě v době začínající předvolební kampaně, protože dává naději na upuštění od nečistých způsobů volebního boje mezi koaličními partnery. OPOZICE ČSSD V červnu neuspěla ČSSD v parlamentě s návrhem na vyslovení nedůvěry vládě. V červenci vzbudila pozornost tisku tzv. „Povolební koaliční smlouva mezi ČSSD a ODS“, kterou prý tyto strany, resp. V.Klaus a M.Zeman, tajně uzavřely. Materiál byl ihned označen za podvrh a snad za provokaci nespokojené opozice v ČSSD. - V územněsprávní otázce je ČSSD stále pro 8 až 13 celků. Rozhodovat budou kompetence, které budou těmto celkům přiznány. ČSSD obviňuje ODS, že svým návrhem 127 regionů vytváří záměrně situaci, v níž samosprávné celky vůbec nebudou moci vzniknout. - Svou pozornost soustředili sociální demokraté na aktuální téma sociálního charakteru - bytovou politiku. Žádají podporu pro bydlení méně majetných vrstev. Je to jedno z předvolebních témat, které má přinést volební úspěch. Ostatní strany pokračují ve snahách získat větší přízeň voličů. Svobodní demokraté kritizovali dosavadní neúspěch celé opozice a vyzvali všechny neextremní opoziční strany ke společnému postupu s cílem nikoli bojovat „na pravo-levé barikádě, nýbrž úsilí o úspěšný rozvoj ČR". Zatím však zůstává opozice stále roztříštěná a proto bez naděje. SLOVENSKÁ REPUBLIKA STÁTNÍ ORGÁNY Vedoucí slovenští představitelé státu se v obou letních měsících zvýšenou mírou věnovali „zviditelňování" Slovenska v zahraničí. V červnu se president Kováč zúčastnil v Normandii oslav 50. výročí vylodění spojenců. Setkal se tam s presidentem Mitte- randem, s britskou královnou, s kanadským premiérem a s presidentem Clintonem, kterého pozval na oslavy 50. výročí Slovenského národního povstání. S maďarským presidentem převzal v New Yorku cenu Mezinárodního institutu studií východ-západ a znovu se setkal s americkým presidentem. V červenci navštívil Portugalsko a Španělsko, kde se setkal s nejvyššími představiteli. Také vládní činitelé odjížděli do zahraničí. Premiér Moravčík byl v Indonésii, Malajsii, Vietnamu a Thajsku. Jeho návštěva měla převážně hospodářské cíle. V parlamentě se v létě bojovalo o tzv. „tabulový zákon" - o vícejazyčné označování obcí s menšinovým obyvatelstvem. Po prvním neúspěchu v červnu byl zákon nakonec přes urputný odpor Mečiarovy a Slotový opozice (HZDS a SNS) přijat. Po přijetí matričního zákona v červnu to je druhý důležitý „menšinový“ zákon, kterým Slovensko vyhovělo Radě Evropy a učinilo tak významný krok směrem k Evropě v citlivé menšinové politice. VNITROPOLITICKÁ SITUACE Letní měsíce byly již zcela ve znamení podzimních voleb. Levicové strany se spojily do „levicového bloku" a tvoří jednotnou politickou sílu. Politický střed se pokusil o něco podobného. Moravčíkova Demokratická únia nabídla Černákově Národní demokratické straně spolupráci. Černákovci odmítli společný postup se Stálou konferencí občanského institutu (SKOI), utvořenou bývalými osobnostmi VPN (Langoš, Tatár, Po- rubjak, Woleková). Slotová SNS zůstává radikálně nacionalistická. Předvolební situace na Slovensku je tedy dána sjednocenou levicí kolem SDĽ P.Weisse, neúplně sjednoceným středem v čele s Moravčíkem, podporovaným Čer- nákovou Národně demokratickou stranou, samostatným postupem pravicového KDH Jána Čarnogurského a samostatným „Tažením za volebním vítězstvím“ sebevědomého a stále velice populárního V.Mečiara a jeho HZDS, která je považována rovněž za levicovou stranu. Někde mezi nimi je Demokratická strana J.Mikloše (dříve Hagyari). Vedle toho stojí samostatně spojená trojice menšinových maďarských stran. □ 6 POLYGON 5/94 [pageend8]Čarovný klavír Rudolfa Firkušného PAVEL STILLER Rok 1994 se do dějin české hudby smutně zapíše jako rok ztráty velkých osobností muzikální interpretace. Po světových pěveckých hvězdách Lucii Poppové a Jarmile Novotné zesnul 19. července ve Staatsburgu (USA) nestor českých klavíristů Rudolf Firkušný. Největší český pianista 20. století byl mezinárodně uznávanou kapacitou nejen na skladby Mozartovy, Beethovenovy, Chopinovy, Debussyho a Stravinského, ale v první řadě na díla „svých skladatelů" - L.Janáčka a B.Martinů, se kterými se dlouho osobně stýkal. V uplynulém desetiletí, po odchodu nezapomenutelného grandseigneura A.Rubin- steina, byl Firkušný, díky své svěžesti a tvůrčí čilosti i ve vysokém věku, předními agenturami pokládán za „patriarchu světového klavírního umění“. Svým oblíbeným skladbám a svému milovanému klavíru, „králi hudebních nástrojů", sloužil poctivě do posledního dechu. Od klavírní hry a rozdávání radosti neupustil ani pod vlivem zákeřné rakoviny, jež měla nakonec, v téměř 82 letech, přece jen poslední slovo. Rudolf Firkušný zůstane v paměti národa stejně osobitým a zaníceným Moravanem, jako jeho hudební pěstoun a přítel Leoš Janáček (rodák z Hukvald a dnes ve světě nejhranější český skladatel). Budoucí „čaroděj klavíru" spatřil světlo světa 12. srpna 1912 v Napajedlích nedaleko Baťova Zlína. Asi to nebyla náhoda, podobně jako blízkost k rodištím jiných velikánů, ke Komenského Nivnici a Masarykově Hodonínu. S oběma exulanty, kteří se v cizině zasloužili o český národ, měl v životě nejednu společnou paralelu a také dost do činění. Velkoryse naladěné sudičky u kolébky vybavily malého Rudolfa neobyčejným músic- kým talentem a mocnými protektory. Hudební nadání se u něho projevilo velmi brzy, intensivně a nezadržitelně. V pěti letech si jeho matka dodala odvahy, oslyšela varovné hlasy a odebrala se s ním, vlastníkem absolutního sluchu, rovnou ke „kovářovi" do brněnské jámy Ivové, k Leoši Janáčkovi, jenž slynul pověstí „divouse" a málo přístupného člověka. Hudebně expresívni „podivín" byl s chlapcem velmi spokojen a ujal se jeho další výchovy. Otcovskému přátelství s „maestrem" se pozorný žák těšil plných 11 let, až do komponistovy smrti 1928. V průběhu času si výjimečného mladíka všiml rovněž zakladatel ČSR T.G.Masaryk, který přispíval na jeho první koncertní zájezdy do zahraničí z presi- dentské škatulky. Počátek styků mezi hudební kometou a „vlídným mecenášem" spadá do roku 1926. Dalšími hudebními mentory vedle Janáčka byli klavírní pedagog prof. V.Kurz, skladatel J.Suk a legendární německý pianista A.Schnabel. V deseti letech koncertoval Firkušný v Praze poprvé s Českou filharmonií (ČF). V roce 1933 zahájil v Římě a ve Vídni svou mezinárodní kariéru, která ho svedla dohromady se světovými dirigenty, jakými byli např. O.Klemperer, S.Kusevickij, F.Rei- ner, G.Szell, L.Stokowski a B.Walter. Od léta 1938 hrál pravidelně v Severní a Jižní Americe. Na svých recitálech se Firkušný důsledně a neúnavně snažil o propagaci českého komposičního umění. Jak rád říkával: „Hraji pořád dokola čtyři klasiky - Smetanu, Dvořáka, Janáčka a Martinů - kteří drží klenbu české hudby." Jeho zásluhou zdomácněl na světových pódiích jak Dvořákův, tak Martinů klavírní koncert, což dalo opravdovou fušku. Dlouhá léta platily oba koncerty jako „komorní", pro velké sály „nezralé". O síle českého klavírního dorostu a jeho šancích ve světě si ovšem iluse nedělal. „Se mnou to skončí,“ konstatoval 1987 resignovaně. Po německé okupaci v březnu 1939 zůstal R.Firkušný, podobně jako B.Martinů a J.Novotná, v exilu a šířil slávu české hudby po všech kontinentech. Pro svou trpící vlast mohl venku udělat mnohem více než doma, kde mu kolaborantské vládní kruhy nabízely dubiosní kariéru v „Třetí říši“ a „koncerty před vůdcem“, což striktně odmítl. Přes Paříž odešel do USA. Roku 1941 se usadil v New Yorku, v šedesátých létech, se svou českou manželkou, synem a dcerou, v malém městečku za mrakodrapovým molochem. Po válce se Firkušný vrátil domů a vystoupil s Rafaelem Kubelíkem, tehdejším šéfem ČF, na zahajovacím festivalu Pražského jara 1946. Po únorovém puči 1948 ostře odsoudil komunistickou totalitu a odešel do druhého exilu, ze kterého se vrátil po 42 létech, aby opět s kolegou-exulantem Kubelíkem koncertoval na prvním svobodném Pražském jaru 1990. Jeho umělecký triumf s ČF kvitovalo vděčné publikum nekonečnými ovacemi vstoje. V témže a příštím roce obdržel v Praze četná akademická a hudební vyznamenání, mezi jinými také nově založený Masarykův řád. Kruh jeho pohnutého života a jeho opětovných setkání s TGM se uzavřel. Po dobu komunistického útisku „vlast v podzemí“ na Firkušného nezapomněla. Pro režim byl sice oficiálně persona non grata, ale ne pro skladatele. Mnozí z nich, mj. Bořkovec, Hába a Moyzes, pro něj zkomponovali svá díla. Vedle koncertní činnosti sólové a souborové se českoamerický pianista po celý život věnoval pedagogickým úlohám, zcela ve smyslu svého krajana Komenského. Po dlouhou dobu např. učil na renomované newyorské konservatoři Jul- liard School. V Americe a Evropě pravidelně udržoval mistrovské třídy klavírní hry. Na četných hudebních festivalech nejen hrál, ale také jako juror zasedal v porotách klavírních soutěží. Ještě na Pražském jaru 1993 byl povolán za předsedu jury. Po 60 letech mezinárodní působnosti zanechal Firkušný pro mladší generace posluchačů nespočetnou řadu gramofonových desek a televisních záznamů. Mezi jeho velké tvůrčí počiny patří kompletní nahrávka Janáčkových klavírních děl. Orchestr Bavorského rozhlasu tehdy ve studiu řídil Rafael Kubelik. Z poslední doby stačí uvést dvě kolekce. Jeho záznam klavírních sól Bohuslava Martinů se 1989 dostal mezi nominace na Grammy Award, nejvyšší hudební cenu USA. Jeho Janáčkův cyklus Na zarostlém chodníčku byl 1990 hudební redakcí New York Times vyhlášen za „nahrávku roku“. Firkušného hra se vyznačovala zvláštní jemností a citlivostí. Se svým nástrojem se uměl dokonale sžít a mazlit, „dýchat" jeho duši. Lidský šarm a osobní kouzlo českého muzikanta, hudebními kritiky často vyzvedávané, se bezezbytku přenášely do interpretované hudby a na pozorné obecenstvo. Jeho nevtíravá a skromná českost, neuvěřitelně široký repertoár jakož i nespoutaná hudební vitalita docházely uznání v různých koncertních síních a u odlišných národů a temperamentů. Umění Rudolfa Firkušného bude zřejmě dál působit v hudební paměti očitých svědků a okouzlovat mysl a srdce nových posluchačů. □ POLYGON 5/94 7 [pageend9]První krok pro vytvoření právního státu Rozhodnutí Ústavního soudu o restitučních zákonech Česká vláda neskrývá svou zlobu nad tímto rozhodnutím OTAKAR ZOUFALÝ MILAN HULÍK Ústavní soud České republiky na svém zasedání 12. července tr. zrušil v restituční podmínce „trvalý pobyt“ v České republice. V celém českém tisku a ve všech mediích způsobilo toto rozhodnutí Ústavního soudu nevšední vzrušení, bylo podnětem k nesčetným komentářům, mnozí politikové se vyjadřují souhlasně, někteří nesměle proti. Na autoritu Ústavního soudu si musí teprve zvykat. Proti tomuto rozhodnutí není odvolání. Do celkem nešťastného zákona o soudních rehabilitacích se sevřené levici podařilo vtěsnat klausuli o „trvalém pobytu v České republice“. Podle průzkumu veřejného mínění si více než 60% obyvatel nepřeje, aby se exulantům vracel komunisty ukradený majetek. Má zůstat v rukou zlodějů, jinak by se podle bývalého místopředsedy vlády Rychetského (strana Svobodných demokratů - Občanské hnutí - v pozadí stojí pan Dienstbier) „provedl vážný zásah do právních jistot nabyvatelů privatizovaného majetku“ (RP z 15. 07. 1994). Překupníci by mohli být zneklidněni. Budou zneklidněni! A nejen to. To ukradené budou vracet! Když už cituji tento tisk - informace se mohou podávat v polopravdách a vypadají následovně: RP ze 14. července cituje presidenta Václava Havla: „Respektuji rozhodnutí Ústavního soudu ČR, i kdyby se mně nelíbilo." Jinak referují Lidové noviny z téhož dne: „Podle presidentova mluvčího Ladislava Špačka Václav Havel v plném rozsahu respektuje a vítá věcný obsah nálezu Ústavního soudu ze dne 12. července 1994, který vypustil některá ustanovení ze zákona o mimosoudních rehabilitacích." Dá se to uveřejnit tak nebo tak: jednou se president za rozhodnutí plně staví, jednou je asi proti, ale nic jiného mu nezbývá, než rozhodnutí respektovat. Podmínka „trvalého pobytu" při restituci už neplatí. Můžeme se však otázat, co s podáním žádosti, když termín uplynul již v roce 1991. Ani na to Ústavní soud nezapomněl. Novým termínem k podání žádosti je nyní 1. listopad 1994. Nejpozději musí být žádost podána před 1. listopadem 1995. Jednání Ústavního soudu nebylo tak jednoduché. Z jeho patnácti členů se ono úterý dostavilo jen jedenáct soudců, čtyři se omluvili. V obdobných případech je zapotřebí souhlasu devíti soudců. Protože dva (dr. Čermák a dr. Ševčík) si vyhradili právo uplatnit odlišné stanovisko, prošel tedy ná: vrh 53 poslanců, žádajících změnu zákona o rehabilitacích a restitucích, skutečně o vlas. Diky devíti spravedlivým! Je to vítězství práva, zdravého rozumu, právního citu a neohroženosti. Pan premiér Václav Klaus se často - se svou vrozenou arogancí - vyjadřoval k tomuto problému. Několikrát dokonce i v zahraničí. V Lidových novinách z 15.7. uvádí: „Myslím, že rozhodnutí Ústavního soudu je špatné.“ V Mladé frontě DNES ze 14.7. se vyjadřuje kriticky také „spravedlivý" ministr spravedlnosti Jiří Novák (ODS), který zastává názor, že jediným řešením je novela zákona. Jeho námitky se však zabývají jen termínem pro podání žádosti. Pan ministr se poslušně postavil vedle svého šéfa. Jak by mohl jinak? Oběma odpověděl předseda Ústavního soudu ČR dr. Zdeněk Kessler (ČTK z 15.7.). Názor obou pánů a vládního kabinetu označil za „naprosto nepochopitelný". Ústavní soud svou pravomoc nepřekročil. Citát: „Z celého světa neznám případ, že by se premiér nebo ministr vyslovovali proti rozhodnutí Ústavního soudu takovýmto pochybovačným způsobem." Pan Václav Klaus už dávno udělal za restitucemi tečku. Za názory pana Václava Klause udělal tečku Zdeněk Kessler. Jasně řečeno - páni kritikové byli postaveni do latě. Pan Richard Štencl v Respektu (č. 29) „zachovává právní jistoty" (to už jsme slyšeli u komunistů) a rád by viděl změnu ve vedení Ústavního soudu; navrhuje pány Karla Dybu, Jindřicha Vodičku nebo Igora Němce. Zřejmě by byli poslušnější. Dotyčný pán asi nezná Ústavu ČR. Podle Hlavy čtvrté, článku 84 jsou ústavní soudci jmenováni na dobu deseti let a jmenuje je president republiky. A soudce slibuje, že bude rozhodovat podle svého nejlepšího přesvědčení nezávisle a nestranně. Nesrovnatelně početnější jsou ti, kteří s verdiktem Ústavního soudu souhlasí. Místopředseda Poslanecké sněmovny Kasal (KDU - ČSL) uvádí, že toto rozhodnutí napravuje nedostatek v restitučních zákonech. „Bylo jednoznačně řečeno, že nemáme občany dvojího druhu." Stejně souhlasné je vyjádření ODK, KDS, LSNS, jen u ČSSD místopředseda strany Morávek myslí, že jde o zkomplikování privatisačmho procesu, které nese značná risika. Má obavy, „aby se nápravou křivd starých nezpůsobovaly v převážné míře křivdy nové“. Nemají zloději ukradené vracet? LB (Levý blok), jak se dalo očekávat, ústy místopředsedy poslaneckého klubu prohlásil, že se závěrem Ústavního soudu spokojen není. Má na to právo. Exulanti naproti tomu se závěrem Ústavního soudu spokojeni jsou! Předseda této - postkomunistické - strany Jaroslav Ortman se domnívá, že „rozhodnutí soudu přinese znejistění vlastnických vztahů". Krádeže komunistů ho nevzrušovaly. Pochopitelně KSČM má „obecně k navracení majetku odmítavé stanovisko". Od soudruha Klanici jsme nemohli nic jiného očekávat. Vracet budou asi výhradně komunisté. „Emigranti se dočkají satisfakce. Demokratická společnost chrání práva menšin. Dvanáctý červenec se zapíše do historie vztahů emigrace k domovu zlatým písmem.“ Zde cituji brněnskou Rovnost z 13. července. Právě tu Rovnost, před kterou jsem 6. února 1946, když měla komunistické vedení, vedl v Brně první demonstraci vysokoškoláků proti komunistickému tisku! Protide- monstraci zbrojováků vedl Ota Šling. Jak se to změnilo! Díky třiapadesáti statečným! Většina Parlamentu - 147 jeho členů - propadla ze znalosti Listiny lidských práv a svobod, nezná Ústavu ČR. Hlasovali pro nesmyslnou diskriminaci části národa - emigrantů. Problémem zůstává námitka dr. Jaroslava Anděla, předsedy Světového sdružení bývalých československých politických vězňů. Majetek má být vrácen jen občanům České republiky. Někteří exulanti, například ti, kteří našli útočiště v USA, mohou mít podle tam platných zákonů jen jedno státní občanství, v tomto případě americké. Takových zemí je víc. Někteří se dokonce z českého občanství „vykoupili", aby mohli beztrestně jezdit do ČŠSR. České státní občanství je však podle Ústavního soudu podmínkou i po úpravě nového restitučního zákona. Musíme se zamyslet nad tím, proč to tak je. Český orgán, český Ústavní soud, nemá právo zastupovat cizince. Nevím, kolik exulantů a emigrantů se o restituci majetku přihlásí. Šiřitelé poplašných zpráv odhadují toto číslo na 60 tisíc, seriosní odhadci uvádějí asi 600. Přikláněl bych se k těm šesti stům. Mimo hranice státu nás žije několik skupin: 1) Emigranti neodešli z politických důvodů, často byli vysláni do západních a rozvojových zemí, aby si jako dobří komunisté vyhospodařili něco v tvrdých valutách. Když je pak rodná strana volala zpět, najednou z nich byli „demokraté" a stali se pseudo- asylanty. Velká většina z nich již předem vše prokalkulovala, prodala co se dalo. Požadavky této skupiny budou minimální. 2) Dobrodruzi. Mnoho tam neměli, většina se stejně vrátila, neuměli a nechtěli pracovat. Tuto skupinu můžeme asi odepsat jako celek. 3) Jen málokdo byl „úředně vypovězen". Movitý majetek si mohl naložit a odvézt, nemovitý dostane. Ti jsou na tom nejlépe, ale 8 POLYGON 5/94 [pageend10]dali by se spočítat na prstech jedné ruky. 4) Skuteční exulanti. Doma byli pronásledováni, mají za sebou několik let strávených ve vězeních. Už při odsouzení jim komunisté zkonfiskovali a rozkradli vše. Jejich rodiny byly po celou dobu „občany druhé třídy - bývalí lidé", jak to uváděla tehdejší terminologie. Jejich děti mohly získat vysokoškolské vzdělání jen pro krompáč. Při útěku si brali s sebou reservní spodní prádlo. Podle tehdy platných zákonů (!) si jejich majetek rozebrali soudruzi. Za perský koberec 10 Kčs, za barák 8000 Kčs. V době odchodu nepočítali s tím, že se jim někdy něco vrátí. Byli jediní, kteří v zahraničí bojovali za osvobození staré vlasti. Nyní mají možnost uplatnit svá práva. Když byla po dobu čtyřiceti let celému národu vstřikována do žil třídní nenávist, muselo to zanechat stopy. Přinejmenším u těch, kteří jsou zásadně proti vracení majetku emigrantům a exulantům. Je jich přes 60 procent. Mají bolševismus ještě v krvi. Smutné číslo. Ale v demokracii je chráněno i právo menšiny. Rozhodnutí soudců Ústavního soudu nás vrací k právnímu řádu. Závist, bezpráví a sobectví je některým bližší než pojem svobody a demokracie. Požadu- ji-li právo pro sebe, musím je přiznat i druhým. Strach z důsledku posledních rozhodnutí mají jen zloději. Ladislav Jakl v komentáři v Lidových novinách ze 13. července 1994 se ptá: „Vládne nám Ústavní soud?“ Nevládne, vážený pane Jakle, ale je nezávislým a neohroženým strážcem práva. # » * # BENEŠOVY DEKRETY A ANTIFAŠISTÉ Ústavní soud to nebude mít vždy lehké. Pan Rudolf Dreithaler z Liberce se na něj obrátil se_ stížností na rozhodnutí Krajského soudu v Ústí nad Labem z roku 1945. Podle verdiktu tohoto orgánu byl totiž jeho rodičům zkonfiskován majetek. Ke konfiskaci došlo na základě Benešových dekretů (č. 12/1945 Sb. a č. 108/1945 Sb.). V těchto dekretech je uvedeno, že se „bez náhrady zabírá zemědělský majetek a nemovitý majetek osob německé a maďarské národnosti“. Dekrety byly potvrzeny zákonem č. 57/1946 a jsou dodnes součástí - dříve československého, nyní českého právního řádu. Je pochopitelné, když byl někdo potrestán proto, že se dopouštěl rozbíjení státu. Vina však musí být prokázána nezávislým soudem. Trestat někoho proto, že je Němec nebo Maďar, není v pražádném souladu s Listinou základních lidských práv a svobod. Takový zákon je rasistický! Před přijetím do Evropy se náš právní řád jistě bude brát pod lupu. Potrestat občana za jeho národnost je nesmysl. Ústavní soud stojí před nesmírně těžkým problémem. Právo musí platit pro všechny občany státu stejně. Stoprocentní spravedlnost jistě neexistuje, ale ochránci práva se musí snažit, abychom se tomuto ideálu práva co nejvíce přiblížili. Na toto téma došlo více příspěvků do naší redakce; pochopitelně je nemůžeme všechny publikovat. Pouze z příspěvku MILANA HULÍKA přinášíme několik úryvků: Věta Neila Armstronga, prvního člověka na Měsíci, při jeho došlápnutí na měsíční půdu, zněla: „Je to malý krůček pro člověka a velký krok pro lidstvo." Tuto větu můžeme parafrázovat pro rozhodnutí Ústavního soudu o zrušení diskriminační podmínky trvalého pobytu v restitučních zákonech. Je to opravdu malý krok Ústavního soudu a velký pro celou společnost, snažící se vybřednout z právního marasmu, do kterého jej dostala kontinuita se socialistickým právem. Nevlídná reakce vlády na rozhodnutí Ústavního soudu však zároveň ukázala, kolik dalších kroků bude nutno ještě učinit. Byla i důkazem toho, jak nízké je právní vědomí vlády a jak nedostatečná je zatím autorita Ústavního soudu. Není tajemstvím, jak si vedení ODS představovalo očekávané rozhodnutí. ... To se bohudík nestalo a Ústavní soud, snad poprvé od „slavné kontinuální sametové revoluce", se díval na právo jako na „ars boni et aequi" (umění dělat dobro a spravedlnost). Kdyby tato zásada byla respektována od 17. 11. 1989, žili bychom již v právním státě. ......A budeme-li krůtě upřímní, pak pocítíme i hořkost z výroku V.Havla, který byl „pro zrovnoprávnění exulantů, nebudou-li tím narušeny dosavadní právní vztahy". Poslancům, kteří podepsali ústavní žádost o zrušení hanebného ustanovení restitučních zákonů, patří dík. Ústavní soud konal svoji povinnost, a učinil-li své rozhodnutí navzdory chystané restituční tečce a „vedoucí síle naší společnosti“, pak stejný dík i jemu. Největší dík za červánky právního státu však patří neúnavným exulantům, dr. Andělovi a panu Šrouboví (H-21). □ POLYGON 5/94 9 [pageend11]MILOŠ ŠUCHMA Československé sdružení v Kanadě v boji za svobodu Československa Československé sdružení v Kanadě je střechová a nejstarší organizace v Kanadě, která je uznána kanadskou vládou jako representant Čechů a Slováků v Kanadě. Je to také politická organizace, která od svého vzniku celou svou existencí bojovala v zahraničí za svobodu Československa. Imigrace do Kanady před první světovou válkou byla podstatně nižší než do Spojených států. Byla to imigrace převážně zemědělců, a to především ze Slovenska. První organizací, která přežila až do této doby, je Československá podpůrná jednota, vzniklá ve Winnipegu (Manitoba) v roce 1913, kde je dosud zachována její budova. Předsedou byl významný český krajanský průkopník Frant. Dojáček. Pro zajímavost uvádím, že měla v této době výbory zábavní, ale i nemocniční a úmrtní, protože hlavním účelem této jednoty bylo starat se o své bližní v nouzi a při opatření posledních věcí zemřelého. Svoji politickou vyspělost prokázala v r. '1920, kdy Winnipegem projížděly čs. legie, vracející se přes Vladivostok a Vancouver. Čs. podpůrná jednota uspořádala slavnostní pochod těchto legií městem jako výraz síly nově utvořeného státu. V Torontě, v té době druhém největším kanadském městě, nebylo téměř možno nalézt Čecha nebo Slováka. Teprve v roce 1924 nastal příchod krajanů. Do druhé světové války nás bylo v Kanadě na 40 tisíc, z toho bylo nejvíce Slováků, pak Čechů a také podkarpatských Rusínů, kteří se hrdě hlásili k Československé republice a byli v našich organizacích ti z nejobětavějších. Při srovnánís předválečnou dobou vykazuje statistika (podle sčítání lidu v Kanadě v r.1986) obrácenou situaci, protože po roce 1948 a 1968 přišlo do Kanady více Čechů než Slováků. K českému původu se hlásilo 39.635 Kanaďanů, k československému 43.435 a slovenskému 27.705, dohromady tedy 110.775 osob. Pro zajímavost: poslední statistiky ze Spojených států zr.1980 udávají 1,892.456 Američanů hlásících se k českému a 776.806 ke slovenskému původu. Naši krajané, kteří přišli do Kanady v 20. a 30. letech, zůstali věrni své vzdálené vlasti a většina z nich stále doufala, že se opět vrátí domů. Tato naděje se postupem doby více a více rozplývala pod vlivem pozorování evropské situace a nacistické expanzivní politiky. Když Hitler na jaře 1938 obsadil vojensky Rakousko, byli si vědomi, že další obětí může být jejich stará vlast. Rozděleni do různých organizací, které si v Kanadě vytvořili, se začali sjednocovat v různých společných organizacích, jako např. Spojený výbor v Torontě, Československá osvobozovací akce v Regině, Československé národní sdružení v Montrealu, Osvobozovací akce Čechů, Slováků a podkarpatských Rusínů ve Windsoru. Tyto organizace pořádaly manifestace, na kterých seznamovaly krajany a kanadskou veřejnost s posledními událostmi ve vlasti, a také začaly sbírat peníze na obranu republiky. První taková velká manifestace se uskutečnila v Montrealu a ve stejnou dobu v Torontě. Po mnichovské dohodě byla svolána manifestace na 2.října 1938 do Montrealu, kde 4000 krajanů protestovalo proti bezpráví, spáchaném na naší republice. Většina si byla vědoma, že účinná pomoc republice se může uskutečnit jen tehdy, spojí-li se krajané v jednu velkou celokanadskou organizaci. 2. dubna 1939 odmítl tehdejší gen. konsul Československé republiky dr. Frant. Pavlá- sek vydat gen. konsulát Němcům a 9.dubna 1939 navštívila torontská krajanská čtyřčlenná delegace v Chicagu presidenta Beneše, aby se s ním poradila, co by se v dané situaci mělo dělat. Presidentova povzbudivá slova a výzva ke spolupráci je utvrdila v přesvědčení založit celokanadskou organizaci. Úkol založení celokanadské organizace vzali na sebe Ing. K.Buzek a G.Přístupa z Toronta, účastníci schůzky s pres. Benešem spolu se zástupci v Montrealu již stejného roku založeného Československého národního sdružení v Kanadě dr. Fr. Pavlás- kem a Št. Rudinským. Jejich úkol ale nebyl snadný. Nebylo lehké sjednotit krajany z různých organizací a největší překážkou byl název organizace. Česká skupina prosazovala již existující název Československé národní sdružení v Kanadě, slovenská skupina se ale dělila na tři části: první, bezvýhradně loajální k republice, přijímala název navrhovaný českou skupinou, druhá - autonomistická - uznávala hlavu odboje dr. Beneše, ale byla ochotna se zúčastnit akce pod jménem Národní sdružení Slováků, Čechů a podkarpatských Rusínů, třetí část, ovlivněna separatistickými slovenskými spolky v Americe, uznávající samostatný slovenský stát, odmítala jakoukoliv spolupráci. Nakonec byl svolán kongres na 24. a 25.června 1939 do Toronta, kterého se zúčastnilo 135 delegátů zastupujících téměř všechny krajanské organizace v Kanadě a který se vyslovil pro název Národní sdružení Slováků, Čechů a podkarpatských Rusínů. V září 1939 pak se název změnil na Československé národní sdružení v Kanadě, kde prvním předsedou a zároveň prvním ze tří slovenských předsedů se stal Štefan Rudinský a zůstal jím až do r.1946. Čestným předsedou se stal dr.F.Pavlásek a gen. tajemníkem ing. K.Buzek, jeden z prvních absolventů pražské Vysoké školy obchodní, který má značné zásluhy na vybudování organizace Československého národního sdružení v Kanadě. Během války podnikl velkou cestu po Kanadě, kde objevoval Čechy a Slováky a pomohl založit mnoho odboček. Ke konci války mělo Čs. národní sdružení v Kanadě 91 odboček od pobřeží k pobřeží, zahrnující na 7 tisíc členů. (Pro zajímavost: byly také založeny 4 odbočky z řad 2500 sociálně- demokratických sudet- ských Němců, kteří uprchli z území Československa a hlásili se v Kanadě k osvobozovací akci.) Bůžkova organizační cesta byla vodítkem pro další cesty čs. vojenské mise, která prováděla mezi Kanaďany českého a slovenského původu nábor dobrovolníků do armády. K.Buzek byl také hlavním iniciátorem vydání knihy „Památník československé Kanady", která vyšla v roce 1943. Karlu Bůžkovi byla udělena za jeho zásluhy Masarykova cena Československého sdružení v Kanadě. Letos se dožil devadesáti let. Díky své činnosti bylo Československé národní sdružení v Kanadě uznáno kanadskou vládou jako representační organizace čs. osvobozovací akce a bylo mu uděleno právo k založení čs. válečného dobročinné fondu. Proto také čs. vláda v exilu byla jako první uznána kanadskou vládou 12.října 1940, tedy dříve než vládou Velké Británie 18.června 1941 a Spojenými státy 29.června 1941. Češi a Slováci v Kanadě, kteří se narodili v Československu, byli také vyjmuti z registrační povinnosti nařízené kanadskou vládou. Tím se uznalo trvání předmnichovské Československé republiky. 2. července 1941 přišla do Kanady čs. vojenská mise vedená plk. Č.Hutníkem, které kanadská vláda poskytla veškerou podporu při náboru do čs. armády. V Edmontonu byla také organizována letecká škola pro čs. letce a posádky. Z Kanady bylo do armády rekrutováno mnoho Čechů a Slováků, mnozí z nich položili životy za osvobození své vlasti v boji o Anglii a na evropských bojištích. 14,srpna 1942 navázala kanadská vláda oficielní diplomatické styky s čs. vládou na úrovni vyslanectví. Prvním vyslancem ČSR se stal dosavadní generální konsul dr. Frant. Pavlásek a vyslancem kanadské vlády u vlády československé generál Vanier, který se později stal kanadským generálním guvernérem. 3. června 1943 vystoupil dr. Beneš v hlavním městě Kanady Ottawě před společným zasedáním sněmovny a senátu, kde byl bouřlivě vítán. Kanadský ministerský předseda Mackenzie King vyzdvihl mezinárodní význam presidentovy státnické osobnosti a potvrdil neplatnost mnichovské dohody. Montrealský deník „Montreal Gazette“ během Benešovy návštěvy napsal: „Málo britských občanů vzpomíná bez zardění na 30.září 1938. Za bezectný >mír pro naši do10 POLYGON 5/94 [pageend12]bu< jsme prodali národ, který byl oddaný věci spojenců po dvě desetiletí. Bylo to neodpustitelné jednání a skvrna, která se stala nesmazatelnou. Byla smyta krví, potem a slzami. Dnes, kdy se vítězství blíží, přichází Beneš, aby nám připomenul, co jsme dlužni jeho národu." Nebezpečí, které hrozilo Československu ze strany Německa, vyvolalo vlastenecké uvědomění našich krajanů a sjednotilo je ke společnému odporu proti násilné okupaci. Tento odpor, v kterém Československé národní sdružení v Kanadě plnilo přední úlohu, se v souhrnu uskutečnil 1. dobrovolnou mobilizací do československé armády; 2. národním darem prostřednictvím čs. válečného dobročinného fondu, který vynesl celkem $332,000 (dnešních asi deset milionů dolarů), jež byly zaslány do Londýna na podporu čs. vlády; 3. morální a hmotnou podporou zahraniční armády; 4. propagační činností československé myšlenky v Kanadě; 5. podporou válkou postižených dětí a dospělých, když se dr. Lotta Hitschman- nová stala organizátorkou této akce, která byla počátkem široké poválečné kanadské humanitní pomoci. Tyto body sdružení plnilo podle svých možností až do roku 1948, kdy došlo k přerušení styků s domovem. Po komunistickém únorovém puči 1948 začly do Kanady přicházet za mnohdy dramatických okolností tisíce uprchlíků. Byl to především politický exil z řad poslanců, představitelů a členů potlačených politických stran, kteří si v řadě případů svým útěkem zachránili životy, protože byli dodatečně in absentia odsouzeni k hrdelním trestům. Je tedy trochu paradoxní, když někteří čeští politikové, kteří riskovali mnohem méně, prohlašují, že nikdo emigrovat nemusel. Tito exulanti po určité, mnohdy dlouhé době, strávené v nehostinných poválečných uprchlických táborech, se dostali do Kanady, kde výrazně oživili politickou činnost sdružení. Celou svojí činností burcovali kanadskou vládu, veřejnost a své spolukrajany k poukazování na situaci ve své vlasti, která se opět po krátkém poválečném období stala žalářem za železnou oponou. Byli to také tito exulanti, kteří po invazi Československa sovětskou armádou v srpnu 1968 urychlili po apelaci u kanadského ministerského předsedy a kanadské vlády příchod nové vlny exulantů do Kanady. S touto iniciativou přišli především tehdejší předseda sdružení Antonín Daičar, generální tajemník a pozdější předseda Jiří Corn a právník dr. Josef Čermák. Díky této iniciativě a rychlé pomoci kanadské vlády přišly do Kanady další tisíce vesměs kvalifikovaných Čechů a Slováků. V důsledku nově vzniklé situace sdružení změnilo svůj program, některé prvky vypustilo a zdůraznilo ty, které mohlo plnit v dané situaci; 1. Upozorňování kanadské a světové veřejnosti a vlád na násilnou a nelegální okupaci Československa sovětskou armádou; 2. Upozorňování příslušných veřejných činitelů na nedodržování Helsinských dohod čs. vládou a na pronásledování čs. občanů; 3. Vyjadřování podpory čs. disidentskému hnutí, Chartě 77, Hnutí na obranu nespravedlivě pronásledovaných, svobodné kultuře a umění; 4. Pomoc nově příchozím založením uprchlického fondu; 5. Podnětné návrhy na změny v imigračním zákoně ve prospěch nových imi- grantů z Československa; 6. Uzavřením smlouvy mezi kanadskou vládou a sdružením o sponzorování uprchlíků a pomocí k jejich integraci v Kanadě; 7. Propagaci české a slovenské kultury v Kanadě, jakož i mateřských jazyků, kulturního dědictví a historických tradic. Můj předchůdce ve funkci předsedy sdružení, Jiří Corn, který je jediný žijící z osmi předchůdců, z vlastní iniciativy sestavil a vydal souhrnný dokument činnosti sdružení od roku 1960 až do roku 1989. Tento objemný svazek, čítající několik stovek stran, popisující aktivity sdružení v tomto období, dopisy, apelace, podporu našeho programu, byl předán presidentu Václavu Havlovi a prostřednictvím rektora university Karlovy uložen v universitní knihovně a také v čs. a kanadském státním archivu. Jiří Corn je také inciátorem založení kanadského fondu na podporu českých a slovenských universit, který již konkrétně přispěl velkou pomocí na jejich obnovu. Se sdružením jsou v Kanadě afiliovány nebo spolupracují řady dalších organizací, např. Čs. obec legionářská v zahraničí, Sokol, Sdružení čs. politických vězňů, Čs. společnost pro vědy a umění, dámské odbory, Masarykův Memorial Institute v Torontě, Comenius Institute v Montrealu, Česká a slovenská obchodní komora, Nové divadlo v Torontě, Čs. podpůrná jednota, farnosti s kostely, peněžní ústav Kampelička a další. Bylo by velmi nespravedlivé jmenovat řadu Kanaďanů českého a slovenského původu, kteří se uplatnili v různých oborech lidské činnosti a opomenout mnoho dalších. Faktem zůstává, že Češi a Slováci se významně prosadili v politice, ekonomii, kultuře, vědě, umění a sportu a domnívám se, že jsou výtečným přínosem nejen pro Kanadu, ale i pro rodnou vlast, která na ně může být hrdá a na kterou nikdy nezapomněli. Každý rok během kongresu Československého sdružení v Kanadě naše organizace uděluje Masarykovu cenu. Toto uznání se uděluje Kanadanům českého či slovenského původu,, kteří dosáhli významných úspěchů na některém úseku své činnosti, a Kanadanům jakéhokoliv původu, kteří se zasloužili v úsilí o svobodné Československo nebo obohatili život Čechů a Slováků. Nositeli této ceny za posledních deset let jsou (v pořadí, jak byly uděleny): Otto Jelínek, Gordon Skilling, Karel Buzek, Karol Stark, Tomáš Baťa, Rudolf Fraštacký, Lota Hitsch- mannová, Vladimír Krajina, Wilson Woodsi- de, Zdena Škvorecká, Antonín Daičar, Ota Hora, Walter Koerner, Oskar Morawetz, Mitchell Sharp, John Reeves, Jiří Corn, Josef Škvorecký, Josef Čermák, Václav Havel, David Kilgour, Viktor Fic, Chaviva Hošek, Marta Kubišová, Hubert Obr, František Braun, Jiří Krupička, Joe Schlesinger, Olga Velanová, Viktor Zicha, Walter Dufek, Karel Jeřábek, Lubor Zink, Marie Vránová, Jan Waldauť, Viera Fraštacká, Štefan Lesso, Karel Kryl in memoriam. Po 17.listopadu 1989 přivítali kanadští Češi a Slováci změny v Československu s nesmírným nadšením. To potvrdily první demonstrace na tuto podporu organizované v několika velkých městech Kanady již 20.listopadu 1989. Bylo vybráno mnoho tisíc dolarů, které byly poslány do Československa, i na tu dobu potřebných počítačů, faxů, kopírovacích strojů a jiné technologie, jakož i odborných knih, legislativních a parlamentních materiálů. Z iniciativy generálního tajemníka CSK byl také organizován program „Education for Demokracy", pod kterým přijely do Československa stovky lektorů anglického jazyka. Je pravdou, že vztah mezi exulanty a rodnou zemí, zejména po stránce zákonodárné a vládní, není na ideální úrovni. Např. po sametové revoluci prvním velvyslancem v Kanadě byl jmenován bývalý člen ÚV KSS, který pružně převlékl kabát a nám to radosti nepřidalo. Československá republika byla rozdělena dohodou politiků bez referenda lidu. Někteří čeští činitelé se stále vyjadřují o krajanech, jako by to byli naivní političtí hlupáčci, kteří nevědí, co se doma děje a kteří by se měli starat o své věci, přičemž se zapomíná, že mnoho z nich je také českými nebo slovenskými občany a o dění ve vlasti se zajímají intenzivně. Věříme, že společnou diskusí a častějším stykem se tyto vztahy dříve či později zlepší. V zahraničí je k tomu dobrá vůle, která snad bude časem opětována i doma. Domníváme se, že Česká i Slovenská republika potřebují co nejúčinnější lobby v zahraničí, které by ve spolupráci se zastupitelskými úřady hájilo a propagovalo jejich zájmy. Příkladem k tomu je v poslední době naše angažovanost u kanadské vlády na prosazování České a Slovenské republiky do NATO, jakož i utužení postoje Kanady v této alianci. Můžeme slíbit, že v této práci budeme pokračovat podle našich nejlepších možností. □ Poznámka redakce; Projev Miloše Šuchmy, předsedy Československého národního sdružení v Kanadě, pronesený 26. června ř.r. v Praze na XVII. světovém kongresu Československé společnosti pro vědy a umění, byl redakcí nepatrně zkrácen. iiiiiiiiiiiiiiiiiiiiiimiiiii //vzEPAnuiiiiiiiiiiiiiiiiiiiii UBYTOVÁNÍ V PRAZE: 3+1 s přísl. nebo 1+1 s přísl. blízko stanice metra v Praze za rozumné ceny. Volejte +42-2-256 806 nebo pište na: J. Plíhal, Mánesova 48, 120 00 Praha 2 iiiiiiiiiiiiiiiiiiiiiiiiiiiimiiiimiiiiiiiiiiiiiiiiiiiiiiiiiuiiii POLYGON 5/94 11 [pageend13]Hrozí nám nové nebezpečí z Východu ? ZDENĚK F. LEINER Větu o novém nebezpečf z Východu vyslovil francouzský ministr obrany Fran?ois Léotard v rozhovoru s reportérem druhého programu francouzské televise dne 14. července tr., v den národního svátku, když zdůvodňoval přítomnost německých vojáků v tradičním defilé na Champs Elysées. Od časů německé okupace a častých triumfálních pochodů německé armády po „nejkrásnější třídě světa“ to bylo poprvé, co se na její dlažbě ozývaly nikoliv kroky okovaných „halbštíflat“, nýbrž motorů německých obrněných vozů tvořících část jednotek Euro- korpsu - zárodku armády Evropské unie. Když bylo zveřejněno pozvání presidenta Mitteranda (jenž jím snad chtěl napravit svůj faux pas vůči příteli Kohlovi: zřejmě úmyslně opomenuté pozvání Kohla na oslavy padesátiletého výročí vylodění spojenců v Normandii), v celém francouzském tisku i tele- visi se doslova rozbouřila diskuse o vhodnosti tohoto pozvání. Dlouhé články připomínaly zločiny, kterých se dopustili Němci během okupace a kvůli kterým němečtí vojáci neměli být pozváni. Právě tak dlouhé články dokazovaly, že za zločiny bylo odpovědno především gestapo a že Oradour a jiné podobné ukrutnosti byly dílem esesáků, nikoli armády, která se během okupace chovala korektně. Vždyť to byl německý vysoký důstojník, velitel Paříže, který odmítl vykonat Hitlerův rozkaz k vyhození do vzduchu nejkrásnějších památek, mostů a veřejných budov. Autoři článků, často význační účastníci odboje a bojovníci Leclercovy armády, která osvobodila Paříž, shodně konstatovali, že mladí vojáci, kteří budou defilovat na Champs Elysées, nemají nic společného se svými případnými nacistickými dědečky a že dnešní Německo je nejbližší spojenec Francie v rámci Evropské unie. Ministr Léotard - snad jediný - použil jako další argument existenci nového nebezpečí z Východu. Vzpomeneme-li si na ještě nedávnou euforii, která následovala po pádu berlínské zdi a zákazu komunistické strany v Sovětském svazu, na přátelské stisky rukou ruského a amerického presidenta, zdá se nám toto prohlášení poněkud absurdní. Podívejme se však blíže na to, co je možná oprávňuje. Kvalitativní změny v poměru USA : Rusko Listuji v několikerých českých denících, které mám k disposici z posledních dvou až tří měsíců a konstatuji, že novináři věnovali pramálo místa schůzkám na Korfu a v Neapoli anebo poslední Clintonově návštěvě v Polsku a Lotyšsku. Suché informace převzaté z tiskových agentur. Prakticky žádný komentář, natož pokus o vysvětlení, co se dělo za kulisami a jaký to má význam pro budoucnost. Je pochopitelné, že (kromě sportu) věnují deníky nejvíce místa „lokálkám" - jako je nekonečná absurdní válka o naplnění senátu, územní členění nebo stoupající kriminalita a finančně-politickó skandály. Zájem čtenáře a s ním spojený náklad jsou příkazem. Nemohu se však ubránit dojmu, že obšírné články o úpadku ruského národního hospodářství, o katastrofálním poklesu životní úrovně, provázeného přepychem úzké vrstvy mafiánů a korupčníků, o rozkladu a bídě armády a loďstva, jsou výsledkem jisté úmyslné desinformace shora. Mám před očima obsáhlou reportáž Barry Newmana ze 6. července ve The Wall Street Journal. Pod titulkem „Prague's Progress“ činí americký novinář četné poklony hospodářskému vývoji České republiky a osobně Václavu Klausovi: „Premiér je tvrdý třiapadesátiletý ekonom, jenž ovládá v politice normální umění: říct jednu věc a - udělat její opak." (Na důkaz tohoto postřehu uvádí skutečnost, že Klaus chválí liberální kapitalismus, ale současně pevně kontroluje měnu, mzdy a nájemné bytů.) Václav Havel se pro Barry Newmana stal pouhým „kladečem věnců" a „komunisté, kteří ztratili tvář v roce 1968, se nemohou pokusit o podobný come-back, jako to dokázali v Maďarsku a Polsku". Zatím co obrození polští a maďarští komunisté, podněcovaní Německem, nedůvěřujícím Rusku, usilují o vstup do NATO a požádali o přijetí do Evropské unie, „Češi mají pocit, že mohou čekat. Premiér Václav Klaus je vůči Evropské unii nedůvěřivý. Jen málokterý z členů EU se stará o to, co by stálo rozšírení tohoto klubu. Německo by chtělo mít Čechy v NATO, avšak Spojené státy zneklidnit Rusy nechtějí. Češi jsou si vědomi, kdo jsou a kam patří." A novinář, který zřejmě čerpal mnoho ze svých informací na oficiálních místech, končí svou reportáž citací svého rozhovoru s poradcem premiéra, panem Weiglem: „Zde je srdce Evropy. Jestliže patříme do západního světa, Západ nedovolí, abychom byli znovu pohlceni. Nesdílíme paranoidní vizi Ruska a hord valící se na Západ. Věříme, že i Rusko se stane normální." Snaha dokázat, že Rusko kvůli svým vnitřním problémům již není pro Západ nebezpečné a jistě lehkovážná bezstarostnost mi připomínají situaci před „vstupem bratrských vojsk" v roce 1968, kdy veřejní činitelé a většina tisku také uklidňovali veřejnost a dokazovali, že se nám nemůže nic stát. Samozřejmě není ani pomyšlení, aby dnes či zítra Rusko intervenovalo na Západě silou, jako to již činí na některých svých asijských hranicích. Ve střední a západní Evropě se dnes boj o ovládnutí prostoru odehrává především na poli hospodářském. Co je na tomto poli pravdou dnes, nebude pravdou v budoucnosti. Rusko má přes komunistické plundrování bohaté přírodní zdroje, obrovský lidský potenciál a schopné vědce a inženýry, kteří v některých oborech předčili Američany a Japonce, o Západoevropa- nech nemluvě. Během schůzky sedmi nejbohatších států světa (G7) v Neapoli americký president blahopřál Jelcinovi k pokrokům, které Rusko zaznamenalo v posledním půlroku na hospodářském poli. Připomeňme, že též v oblasti mezinárodní politiky váha Ruska stoupá. Jeho „návrat na Balkán" a důležitá role, kterou hraje v jednání se Srby, stoupající vliv ve střední Asii a positivní řešení pobaltských problémů jsou důkazem návratu Ruska do role velmoci. Zevním projevem uznání tohoto statutu byla Neapol, kde bylo s určitým omezením kooptováno jako osmá mocnost. Po návratu z Neapole Jelcin poskytl rozhovor deníku Rossijskaja Gazeta a prohlásil: „Po loňské schůzce sedmičky v Tokiu nikoho ani nenapadlo uvažovat o politické osmičce. Navrhli jsme ji, stala se skutečností a nyní již spějeme k úplné integraci." Je pravděpodobné, že příští schůzka v Kanadě již bude G8. Volební vítězství přívrženců sblížení a úzké spolupráce s Ruskem na Ukrajině mu velice pravděpodobně přinese disposici s celým bývalým sovětským loďstvem v Černém moři, o které vedlo s Ukrajinou vleklý spor. Nově zvolený premiér Kučma připustil možnost dohody o zřízení ruské námořní základny na Krymu. Po dohodách o vojenských základnách v Gruzii a Arménii nebude Ukrajina zcela určitě poslední. Ruský ministr zahraničí Kozyrev nevyloučil ani možnost vybudování ruských základen i mimo území bývalého SSSR, například v Africe. Po obdobném volebním vítězství přívrženců Ruska na Bílé Rusi se ve třech slovanských státech skomírajícího Společenství nezávislých států hovoří nepokrytě o plánu obnovit ruské impérium. A není to pouze hlas Žirinovského a těch, kteří nemohou zapomenout na moc SSSR, který se ozývá. Dle dopisovatele Figara Petra Boceva chystá Alexej Solženicyn v Moskvě vydat knihu, kterou napsal před odjezdem do vlasti a v níž rozvádí podrobně svoji starou myšlenku unie všech slovanských národů východní Evropy... „Konec bipolárního světa a rozpad gigantického sovětského impéria jsou v povědomí Rusů - třebas i komunistů - pojímány jako porážka, opravdové trauma“, píše v posledním čísle revue Politique internationale president Václav Havel. „Tato zraněná ruská duše, vystavená o moc tvrdším podmínkám přechodu, než prožíváme u nás, hledá útěchu. Někteří politici jí nabízejí nový předmět hrdosti - ve skutečnosti pseudo-hrdosti: namísto, aby zakládali autoritu Ruska na procesu vnitřní transformace, je jejich cílem jí dosáhnout mocí." Český president a francouzský ministr obrany jsou zajisté lépe informováni než 12 POLYGON 5/94 [pageend14]prostý politolog-amatér, když naznačují možnost ozbrojeného sporu s Ruskem ve víceméně vzdálené budoucnosti. Zatím již existují důkazy, že se Rusko pokouší obnovit svůj vliv v bývalých satelitních státech svou nejpůsobivější hospodářskou zbraní: naftou. Když česká vláda odmítla výhodné nabídky západních naftařů na privatizaci českého ropného průmyslu ve prospěch Chemapolu, ministr vnitra Jan Ruml na základě zpráv české rozvědky vyslovil podezření, že tak zvaná „česká cesta" by byla spíše „ruskou cestou", jelikož vedení Chemapolu je pravděpodobně manipulováno ruskou naftovou mafií. Též místopředseda ODA Daniel Kroupa prý má důkazy, že zastánci „česko-ruské" privatizace mají v Chemapolu osobní zájmy. Dokud nebude konečně v provozu ropovod z Ingolstadtu, jsou české rafinerie zcela závislé na Rusku a zavření kohoutu rovopodu z Ruska ohrožuje přímo obranu státu. České tajné služby se také zajímají o privatizační projekt Královopolské a.s. a o úsilí „starých struktur“ se do něho zapojit. Spojení těchto „struktur" s naftařskou mafií v Rusku není tajemstvím. Kdo získá Královopolskou, na níž závisí české rafinerie, získá kontrolu nad jedním z nejdůležitějších sektorů českého národního hospodářství a přeneseně též na vnitřní i zahraniční politiku. Jestliže nemá být Česká republika znovu vtažena do sféry východního vlivu, musí se snažit více než dosud o pevné zakotvení na Západě. Není to náhodou, že významný americký politolog, bývalý poradce presidenta USA Zb. Brzezinski, v rozhovoru s presidentem Havlem vyjádřil domnění, že Česká republika by měla společně se Slovenskem a Maďarskem podat formální žádost o přijetí do Severoatlantického paktu, tak jako to učinilo Polsko. Při své cestě do Varšavy začátkem července francouzský premiér Balladur prohlásil, že Francie bude nejlepším advokátem co nejdřivějšiho vstupu Polska do Evropské unie. „Na poli obrany již požívá výhod přidruženého člena Unie západní Evropy a bude mít brzy své místo též v Atlantickém paktu,“ řekl Balladur. Není to paradox, že Poláci na čele s ex- komunistickou vládou vyvíjejí větší úsilí o pevné zakotvení na Západě, než Česká republika s pravicí u vesla? Je tento jev výlučně následkem jistého premiérova furiant- ství? St. Raphael, 31. července 1994 H Činnost StB ve třetím odboji domácím i zahraničním JIŘÍ MÁLEK Ať to zní paradoxně, útok komunistů proti Československu začal ještě před zrozením republiky 28. října 1918. Bylo to v Rusku, kde v řadách rudých gard bojovali někteří Češi proti legiím, bijícím se s Němci, Rakušany a bolševiky za obnovení samostatného státu jakožto naplnění staleté touhy českého národa. Po celou dobu první republiky usilovali komunisti o její rozvrat, o zničení demokratického zřízení a o uchvácení absolutní moci podle vzoru bolševiků. Komunistický odboj za druhé světové války byl veden výlučně k tomuto cíli. Prvním výsledkem bylo odtržení Podkarpatské Rusi od republiky ještě před skončením války. Konečným cílem komunistů byla bolševizace zbytku Československa. Tajné systematické proniknutí komunistů do rozhodujících složek státního aparátu a všech politických stran umožnil závěr války a bylo potvrzeno volbami roku 1946. Proti dobře a dlouho připravované komunistické ofenzívě zvláště za nevýhodné meziná- rodněpolitické situace se demokracie v Československu dostala do pozice bezvýchodné obrany. To je ovšem možno konstatovat až po dlouhém časovém odstupu. Proto i odboj vzniklý bezprostředně po únoru 1948, který byl pokračováním před- únorové činnosti politických stran a dalších organizací, respektive činnosti některých odbojových skupin z doby válečné, mohl být postupně zčásti infiltrován agenty StB. StB byla formálně složkou SNB, fakticky však v tomto směru nejdůležitější složkou komunistické strany. Výchozí pozice StB proti třetímu odboji byla v únoru 1948 daleko výhodnější, než výchozí pozice gestapa proti druhému odboji v březnu 1939. Tajnou kontrolou Československé strany národně socialistické byl na StB pověřen bývalý partizánský komisař Pich-Tůma, komunista s typickou otrlostí příslušníka StB, pro kterého vražda nic neznamenala. Jako náčelník útvaru 701A vyslal po měsíčním školení 1.února 1947 do ústřed. sekretariátu nár. soc. jakožto nepřátelského prostředí příslušníka StB Josefa Damiána. Tak mohl Pich-Tůma ihned po únorovém puči již 3. března 1948 ve zprávě o situaci v nár.soc. straně referovat kromě jiného o tom, že jedním z vedoucích vznikající ilegální činnosti národních socialistů je dosavadní vedoucí oddělení pro vědeckou politiku v ústředním sekretariátu této strany dr. Chalupa. Tradice druhého odboje a všeobecná důvěra v brzký pád poúnorového komunistického režimu vedla k rychlému a rozsáhlému vzniku odbojových skupin. Interní zprávy StB hovoří zmateně o mnoha stovkách skupin. StB zaútočila proti třetímu odboji neméně intenzivně než gestapo proti odboji druhému a její lepší nástupní pozice jí umožnila používat specifické metody, které je možno doložit na případu dr. Chalupy. JUDr Vlastimil Chalupa, nar.1919, původně bankovní úředník v Brně, se stal (na rozdíl od svého otce, soudce, člena KSČ) členem a funkcionářem Čs. strany nár.soc. Zajímavý moment jeho života tvoří skutečnost, že byl zatčen gestapem a po roce propuštěn z koncentračního tábora Sachsen- hausen, načež se stal velitelem civilní protiletecké obrany v Bance českých spořitelen v Brně. V únoru 1948 působil jako vedoucí oddělení pro vědeckou politiku v ústředním sekretariátu Čs. strany nár.soc. Předseda strany dr. Zenkl mu prý nabídl, aby se po volbách 1948 stal generálním tajemníkem strany. Jak řečeno, již v únoru 1948 zahájil ilegální činnost, avšak už předtím byl kontrolován ze strany StB. Intenzivně počal budovat odbojovou organizaci, a tak byl Damiánem označen za osobu, jejímž prostřednictvím by bylo možno proniknout do sítě nár.soc. ilegálních skupin. Proto byl Chalupa 7.dubna 1948 v Brně na příkaz Picha-Tůmy t.zv. tajně zatčen. „Tajné zatčení" byla jedna z metod StB, zcela postrádající právní podklad i podle tehdy platných zákonů. O žádné zatčení nešlo. Neexistoval zatykač, osoba „tajně zatčená" nebyla předána do vyšetřovací vazby. Šlo o únos, kdy se skupina estébáků dohodla, že se někoho zmocní. Ten byl někde přepaden a odvlečen na jemu neznámé místo do t.zv. konšpirační chaty nebo budovy a tam vyslýchán. Výslechem se tu rozumělo dotazování a vynucování výpovědí a doznání. Samozřejmou součástí tehdejších výslechů bylo surové týrání, často takového stupně, že oběť nepřežila. Metody StB i jednotlivě případy byly dokumentovány již v padesátých a šedesátých letech kromě jiného inspekčními zprávami ministerstva vnitra a publikovány jak v roce 1968, tak po listopadu 1989. Dr. Chalupa byl tedy „tajně zatčen" 7.dubna 1948, odvezen na konšpirační chatu (dnes Bukovka) do Horní Malé Úpy v Krkonoších a později přemisťován do různých konspiračních objektů v Praze i jinde. S Chalupou jednala StB jinak než s ostatními, kteří se jí dostali do rukou. Záměrem bylo, získat Chalupu ke spolupráci. Ukázalo se, že Damiánův typ byl správný, výsledek pro StB jednoznačně výborný: Chalupa začal po několika dnech pobytu v konšpirační POLYGON 5/94 13 [pageend15]chatě s StB spolupracovat, a to tak horlivě, jak dosud rozvíjel odboj. Orgánům StB se s ním podařilo navázat přímo přátelský poměr, s některými řídícími orgány si tykal. Brzy získal pozici hodnotného a iniciativního agenta. Řízen orgány StB, zvláště Otmarem Kaši- nou, Václavem Vackem a L.Zelenkou, pokračoval v organizování sítě národně socialistických skupin. Vydával časopis Plamen, který se tiskl přímo na StB, a sepisoval s estébáky různá memoranda, k jejichž tisknutí dostal přidělen cyklostil. Podařilo se mu spolu s příslušníky StB proniknout do 11 ilegálních skupin, z nichž 4 byly později zlikvi-. dovány jeho přímou osobní aktivitou. Tuto rozsáhlou akci vedla StB pod názvem Skaut, akce byla přímo řízena vedoucími pracovníky StB Plačkem, Pichem-Tůmou, Zelenkou, Milenem a Závodským. Jako spojky fungovali Josef Damián a Ladislav Drahomínský. Kolik lidí dostal Chalupa do vězení, nebylo spočítáno, nejméně 80, ale spíše asi 120, ačkoliv se hovoří o několika stech. Pokud si některé zprávy StB o jeho činnosti pochvalují, že dostal na šibenici 4 lidi, to tedy pravda není. Oto Stehlík a Jaroslav Karban se však z vězení dostali na svobodu až po 16 letech. Pich-Tůma také v roce 1951 vypověděl, že dva odbojáři, Konečný a býv. orgán StB Novotný, byli zastřeleni proto, aby nebyla prozrazena spolupráce „mjr. Krále“, t.j. dr.Chalupy s StB. Z příkazu StB založil Chalupa ilegální Čs. stranu práce. Program sice vyzývá k boji proti bolševikům, avšak ve své aktivní části se tak málo liší od programu komunistického, že přivádí k myšlence, za co se má vlastně bojovat. Stejně i časopisy Plamen a Hlas svobodné republiky s podtitulem Orgán Čs. strany práce a různá memoranda, všechny tiskoviny, jejichž autory byli Chalupa a jeho řídící orgány, obsahují vesměs plané protikomunistické povídání, vyrovnávání se s otázkou, kdo zavinil únor 1948, nepodstatné teoretické úvahy o komunismu a mezi tím úvahy o nemožnosti ozbrojeného boje proti komunistickému režimu. Cíl těchto tiskovin byl jediný: tlumit skutečný odboj, odvracet od spolupráce se zahraničními agenturami, od ozbrojených akcí, ze kterých měla StB a komunisti vůbec největší strach. Protože tiskoviny musely mít přece jen jakési bojovnější pasáže, rozkazoval „mjr. Král“ vše rozšiřovat jen po linii již zapojených od- bojářů. Na schůzky s odbojáři docházel „mjr. Král“ zprvu pečlivě hlídán svým řídícím orgánem, kterého představoval jako dalšího odbojáře. Ti pak v některých případech přejímali řízení skupin až do jejich zatčení. Akce s Chalupou vedla StB pod názvem „Skaut“. Pro výsledky své činnosti proti domácímu odboji od dubna 1948 do září 1949 byl vedením StB Chalupa pokládán za dobře vázaného agenta, čímž třeba rozumět toho, kdo nemůže couvnout. Proto bylo rozhodnuto, že může být poslán do zahraničí a tam pokračovat ve své činnosti. Byl převeden na t.zv. ofenzivního agenta, přeřazen k 1. správě StB, kam byl současně přeřazen i jeho řídící orgán Otmar Kašina. Ten byl poslán do Paříže, kde nastoupil jako 1. velvyslanecký rada, tedy na místo, vyhrazené na všech zastupitelských úřadech bývalé ČSR a ČSSR pro orgány 1. správy StB, osoby, řídící v jednotlivých státech ofenzivní zpravodajství. :!: * :J: Uveďme nyní legendu dr. Chalupy, s kterou přišel do Francie a kterou rozšiřuje houževnatě i dnes. Chalupa tvrdí, že krátce po únoru k němu na sekretariát nár.soc. přivedl bývalý poslanec Růzha (již tehdy agent StB) muže, kterého Chalupa později identifikoval jako Karla Švába, vedoucího funkcionáře sekretariátu ÚV KSČ. Šváb ho získal pro společnou akci proti vedení Gottwald-Ko- pecký, kde měl Chalupa spolupracovat s jakýmisi národními komunisty v řadách StB, českými titovci, kteří ho později zachránili před stalinsko-gottwaldskou skutečnou StB, a dopravili ho do zahraničí. Chalupově legendě říkají odborníci blábol. Věřit tomuto blábolu mohli již tenkrát jen lidé s nedostatečnými znalostmi skutečné politické situace v Československu, v KSČ a v StB. Dnes tomu mohou věřit jen lidé mimořádně prostoduší. Tak přijal Chalupa své nové zařazení a jako agent, vědomý si své hodnoty pro StB, dovolil si položit několik podmínek: StB dopraví do zahraničí jeho manželku s dítětem a jeho nejbližší přátele, jiné přátele nebude perzekvovat a postará se o jeho rodiče. StB splnila požadavky ochotně, neboť pomáhaly dokreslovat Chalupův obraz pro zahraniční odboj i jeho rodinu a přátele jako dobrého organizátora odbojových skupin, zajišťujících - kromě jiného - převádění osob do zahraničí. Doma pracoval Chalupa pro StB bez jakéhokoliv písemného závazku. Ten podepsal až v den odletu na falšovaný pas dne 3.září 1949. Byly mu uloženy jednak úkoly zpravodajské, především proti čs. exilu, a pak přes exil proti domácímu odboji, jednak úkoly desinformační. K plnění svých úkolů se měl dostat do politického centra exilu. To se však Chalupoví zdaleka nezdařilo v míře, kterou si StB přála. Kontrarozvědná i rozvědná činnost StB nebyla zdaleka na takové úrovni, jak se vždy mělo zato. Úspěchy proti domácímu odboji, dosažené především provokacemi a bezuzdným terorem, neměly protějšek v úspěších zahraničních, kde agenti mohli počítat především pouze s přílišnou otevřeností některých exulantů. Řídící orgány i jejich agenti se často dostávali do situací, vyvolaných nedostatečnou profesionalitou, takže četba hlášení do pražského centra StB je nejednou přímo humorným čtením. Tak se Maisonovi, jak znělo Chalupovo krycí jméno ve Francii, podařilo zprávami pro Prahu ucpat na toaletě splachovací nádrž a instalatér je předal francouzské kontrarozvědce. Ta v květnu 1950 Chalupu pečlivě vyslechla, což on opět podrobně sdělil do Prahy. Vyvázl zdánlivě bez úrazu. Úroveň francouzské kontrarozvědky, infikované různými levičáky, byla v té době nevalná. Chalupa se ovšem dostal i do podezření bdělejších exilových kruhů, především z centrály gen. Kudláčka a Luži. Jeho zprávy do Prahy neměly valnou hodnotu. Jeho řídící orgán a starý dobrý přítel Kašina, krycí jméno Len- tier, byl odvolán a nahrazen dalším známým, Josefem Damiánem, krycí jméno Gregor, odsouzeným zatím v Československu ke dvaceti letům a připlíživším se do Paříže coby ilegalista. Pro činnost zpravodajskou využíval Chalupa především své vedoucí místo v Zahraničním ústavě, který vybudoval podle instrukcí StB v Paříži. Tomu současně umožňovalo provádět rozsáhlou činnost desinformační a ideově rozkladnou. K tomu používal zvláště levičácký časopis Tribuna, který k tomuto účelu zveřejňoval různá prohlášení a memoranda. Tato tzv. vlivová agenturní činnost Maisona, tj. Chalupy, byla vedením StB, ministerstvem vnitra a KSČ vysoce ceněna. Chalupa si počínal lépe jako přesvědčený levičák, než jako profesionální zpravo- dajec, k čemuž ovšem také neměl žádnou kvalifikaci. Takového vlivu v exilu, který od něho StB očekávala, nedosáhl. Když byl v roce 1951 z Paříže odvolán Damián a Chalupa se chystal odcestovat do Spojených států, marně se domáhal na StB, komu má předat svou agenturní činnost, především v Zahraničním ústavu. StB nespěchala, neměla právě vhodného agenta a tak Chalupa, udánlivě těsně před zadržením francouzskými orgány, odcestoval do Spojených států. Tam s ním StB obnovila pravidelný styk podle vlastních záznamů až v roce 1956 a udržovala ho do roku 1958. Dne 19.září 1956 hlásil ministr Barák politickému byru ÚV KSČ, že v emigraci v USA máme pět agentů. Ve Spojených státech pracoval Chalupa pod krycím jménem Direktor. Zatímco ve Francii pracoval jak proti exilu tak proti domácímu odboji, ve Spojených státech pracoval jen proti exilu, neboť domácí odboj byl po roce 1954 již prakticky potlačen. Podobně jako ve Francii, také v USA neunikl „Direktor“ pozornosti kontrarozvědky. Dostal strach a choval se tak bázlivě, že uhýbal ze svých povinností agenta, trval jen na používání mrtvých schránek a vyhýbal se osobnímu styku s řídícím orgánem, čímž vůčihledně znemožňoval StB, aby mu ukládala konkrétní úkoly. Proto s ním ukončila po roce 1958 pravidelný styk a jeho svazek rozhodla v roce 1961 uzavřít a uložit, * * * Klade se však několik otázek. Když ukončila StB styk, proč to udělala, když mohla Chalupu kdykoliv ke styku přimět pohrůžkou odhalení? Nebo musela StB Chalupu předat k řízení někomu silnějšímu? O skutečném Chalupově profilu věděli kromě řídících pracovníků další orgánově StB, pracovníci ministerstva vnitra, vysocí funkcionáři KSČ, prokuratura i soudy již od února roku 1951, kdy o všem vypovídali Pich-Tůma a další. Zahraničním rozvědkám západních států to nemohlo zůstat utajeno. Jak na to reagovaly? Materiálů o Chalupoví je ohromné množství. V Praze, Brně, Olomouci, ve Francii, ve Spojených státech, v archivech ministerstva vnitra, spravedlnosti, generální prokuratury, soudů i u soukromých osob. O Chalupově činnosti jako agenta StB bylo i v České re- 14 POLYGON 5/94 [pageend16]publice zveřejněno to podstatné usneseními soudů v letech 1968 - 1979, v novinách roku 1968, po roce 1990 pak v oficiálním tisku generální prokuratury. Po roce 1991 má zásluhu o široké odhalení americký krajanský tisk, konkrétné Nedělní hlasatel sérií článků na základě autentického materiálu z archivu někdejší StB. * :!: * Na závěr je třeba upozornit, že Chalupa neprodleně po listopadu 1989 počal vyvíjet na území naší republiky horečnou činnost, neví se, zda z iniciativy vlastní, a to v Brně, v současné době raději v Olomouci. Někteří bývalí agenti StB nepřestali udržovat kontakty se svými řídícími orgány ani dnes! To však již není v kompetenci Úřadu pro dokumentaci a vyšetřování činnosti StB, nýbrž Úřadu pro zahraniční styky a informace a Bezpečnostní informační služby. Poznámka redakce: PhDrJiří Málek je historik, pracovník Úřadu pro dokumentaci a vyšetřování StB, dlouhodobý politický vězeň z padesátých let, zakládající člen Klubu Milady Horákové. Tento text, který nám dal-k disposici pro otištění, pronesl na kongresu Společnosti pro vědy a uměni v Praze 28.června 1994. Otiskujeme jej se zanedbatelným zkrácením. O byrokracii a vlídnosti- a o Praze vůbec VLADIMÍR CÍCHA Knížka, kterou jsem si při své první procházce Prahou v květnu roku 1994 koupil, byla útlá knížka Werichova „Všechno je jinak“, reflexe známé zkazky o umírajícím židovském rabínovi. A vskutku, jako by i v mém případě bylo tomu podobně... Újištěn mnoha přáteli o tom, že získat český cestovní pas je hračka, vyslechl jsem s úžasem informaci choti, že tomu tak zdaleka není. Když jsem pak sám v Praze vyšel do úřadů za stejným účelem, seznal jsem, že měla pravdu. Na ověření státního občanství nikdy nezrušeného čekal jsem týden. Je třeba získat sdělení Bezpečnosti o místě posledního bydliště, jež je součástí ostatních dokladů, které je nutno předložit. Totéž ověření občanství se vyžaduje tam, kde lze žádat o občanský průkaz. Bylo mi řečeno, že ten nelze vydat dříve než za 14 dní. Po týdnu jsem si tedy vyzvedl ověření o občanství a vystál hodinovou frontu na pasovém oddělení. Za tři dny opět, neboť mezi podáním žádosti a vydáním hotového pasu neexistuje rozdíl. Nutno čekat dvakrát... Nic na tom nemění fakt, že akt vydání hotového dokladu trvá asi minutu. V průběhu následujícího času se však tyto lapálie staly nepodstatnými... Proměny v zemi a hlavním městě nadále pokračují, a dle mého názoru zdařile, protože ten můj pohled, tj. pohled návštěvníka, který za pár týdnů odjede, nicméně návštěvníka jiného než jaký přijíždí třeba z Bavorska... a zase jsem chodil ulicemi města a občas jsem cítil, jako by ve mně srdce dusalo dvojím tempem. Pražským a pacifickým. Nepociťoval jsem vzrušení nebo nostalgii, ale zato se díval pozorně a zdálo se mi, jako by šedavá ponurost ještě prokazatelněji vymizela z tváří lidí a občanů hlavního města, v útržcích hovorů jsem slyšel zájem a elán a často jazyk počítačové techniky a podnikání a po pár dnech, když mi člověk, působící na přírodovědecké fakultě, sdělil, že cizinci, a hlavně tedy Američani, v Praze žasnou nad znalostmi našinců a jejich podnikavostí, znalostmi nejmodernější techniky a technologie, věřil jsem tomu, tam jako by přeskočili střední éru a napojili se rovnou na to nejnovější a nejsofistikovanější s oním typickým koumáctvím, které dovede využít sebemenší příležitosti, a příležitosti této doby nejsou malé, ale obrovské... a s potěšením jsem se díval na množství domů v renovaci a na dokončené objekty, vždycky pěkné, třeba takový Lobkovický palác na Malé Straně vypadá, jako by byl z cukru, je plný světla a pastelových barev, chybí tady už jenom Wolfgang Amadeus, jinak ale chyběli diváci; na koncertu (Janáček, Dvořák) v sobotu večer nás bylo 15 (patnáct) diváků, ale to možná bylo jen nějakou výjimečnou shodou náhod, ale i kdyby nebylo, nedivil bych se příliš, protože v Praze se konají koncerty denně a na mnoha místech, někdy i dvakrát denně, v chrámech, kostelích a hudebních síních, je toho i pro cizinecký ruch víc než dost. Vybírali jsme si z brožurky Kulturní přehled (9 Kč), tam se dovíte o každě akci v průběhu celého měsíce, zatímco ve Van- couveru snad jenom v tiskovině The Geor- gie Straight může se jeden alespoň trošku orientovat, ale nemá to onu přehlednost a úplnost... a brzy jsem viděl a pociťoval, že jsem měl přijet na tři měsíce místo na tři týdny. Kin sice v Praze ubylo, ale nikoli divadel a koncertů a výstavních síní a hospod, restaurací, kaváren a vináren a bister a nikde se už netváří povýšeně a neříkají, že mají obsazeno ve dveřích prázdného lokálu a všude je vidět činorodá snaživost a podni- kavost a nevlídných prodavaček válem ubývá a na úřadech, ač jsou bídně organizované, jsou alespoň slušní, a dokonce v chabě větrané místnosti pasového oddělení, naplněné do krajnosti žadateli, jsem nepozoroval nic z bývalého hulvátství, všichni se chovali slušně, dokonce i mne, když jsem se podivoval nad bídnou organizací, uklidnili vlídným způsobem, a tak jsem nakonec vyndal knížku a četl si, až na mě došla řada ... navštívil jsem také přednášku amerického profesora dr. Badera, kandidáta na Nobelovu cenu, bývalého majitele firmy Aldrich, boháče a filantropa, hovořil se zaujetím o podceněném českém chemikovi Josefu Losch- midtovi, vynikajícím vědci, a předseda Akademie věd a předseda České chemické společnosti a i ostatní hodnostáři hovořili anglicky, pan profesor se usmíval a znovu zdůrazňoval znamenitost toho Čecha s německým jménem a stejně tak se netajil obdivem k úrovni české chemie, což mě jako laika překvapilo, ale říká-li to muž tak význačný, asi to bude pravda. Příštího dne večer jsme navštívili představení Jiřího Suchého „Koupil jsem si knot", typický text-appeal, Jiří Suchý, trio a dvě baletky, jedna vysoká a zajímavě krásná, nepochybně bude o ní brzy slyšet i jako o osobité zpěvačce, představení se konalo v pěkném šálku Klubu Lávka před hrstkou diváků, Jiří Suchý říkal, že tohle je jako začarované, to místo, ačkoli z hlediště je velikými okny vidět přímo na Hradčany, snad to bylo tím, že Semafor nemá v současné době své divadlo, kam si lidé zvykli chodit; zato divadlo Járy Cimrmana je neustále vyprodané, zhlédli jsme „Vyšetřování ztráty třídní knihy" a nejnovější hru „Záskok", v ní se objevilo několik nových tváří a zářil Z. Svěrák v hlavní roli a znovu jsem obdivoval nápaditost tvůrců té nádherné říše srandy a jemného humoru, humoru, v němž každé slovo má svůj význam a čím pozorněji se poslouchá, tím více se divák pobaví, zdá se, že tohle divadlo zdaleka ještě není na konci své cesty ... a po představení přijde k chuti dobré pivko nebo víno (radši tedy pivo, z vín červených převažuje v Praze frankovka a vavřinecké, obé chabé jakosti a chuti), pivo je stále výborné a stačí ujít pár kroků od kteréhokoli divadla a najdete dobré posezení a nápoj a zase mě napadlo (vzpomínám na Kanadu), zda není smutno ve městě, kde za sklenicí moku musíte ujít několik bloků. V knihkupectvích snad poněkud ubylo na rozmanitosti titulů a přibylo četby pro sentimentální paninky nebo příznivce všelijakých dobrodružství, ale dost zájemců v každém obchodě naznačuje, že snad i napřesrok najdete jej na svém místě i s knihami, nakoupil jsem si jich asi pět kilo a pak se ještě po příletu zpět k Pacifiku proklínal, že jsem si nekoupil dvě knížky Pittigriliho, k dostání v jednom antikvariátu na Vinohradské třídě... A všude na ulicích pozoroval jsem více halasu a snad i radosti, více slušnosti, která přibyla k dostatku zboží a sortimentu, který mnohdy překvapí i oko uvyklé západnímu dostatku; mne fascinoval výběr sardinek až trapně přesahující to, co lze dostat ve Van- POLYGON 5/94 15 [pageend17]couveru v tomhle sortimentu, ač právě tady žije tolik různých národností. A zase jsem si všiml, že v Praze vypadají ženy jako ženské, obdařené většinou hojností tvarů pod elegancí blůziček a šatů píchajících do očí (BH) a ty ženy jsou taky nějak veselejší než před 4 lety i nežli loni, možná však, že to byl jenom dojem, neptal jsem se jich na jejich osudy a nálady; stále dávají přednost šatům před gatěmi. Tramvaje jezdí přesně a často a na ulicích jsem se cítil bezpečně. Horko je asi jen mezi mafiány. V letním kině v bývalém parku J. Fučíka viděli jsme český film podle Kafkovy Ameriky, ani veledílo ani škvár, pár dní nato pak v divadle Na zábradlí Havlovu hru Pokoušení, faustovské téma moderní doby. Ve vestibulu je vkusné posezení, na stěnách obrazy, stolečky i na dvorečku s výhledem na domy dýchající věkem, domy dostávající novou fasádu, barvu, a v tom divadelním bárku mají všechno, drobné občerstvení, udělají vám na přání i grog a punč ... a staré poklidné a dobré časy předválečné připomenou se v kině Lucerna, kde je též posezení u velikých oken s výhledem do pasáže a dostatečný pult s becherovkou a jinými nápoji a nelze zapomenout na dobrý pocit, který jsem měl při pohledu na renovace domů a na výsledky již dohotoveného díla a stejně tak jsem si povšiml, že na těch pracovištích byli i pracovníci a pracovali... Takto krátkodobý pozorovatel a vychut- navač dobrot bez nutnosti zůstat napořád vidí možná všechno jinak, i když jsem si říkal, že se pokusím všechno sledovat, taky s ohledem na všechny nashromážděné negativní informace ... ona asi pravda bude někde uprostřed, tak tomu bývá nejčastěji. Popřít se nedá zlepšení služeb, vynalézavost podnikatelů, mnohdy jejich vkus, smysl pro příjemnou atmosféru. Ovšem, že se tam - v České republice - dějí věci, které by se dít neměly, že jsou nové kasty a ti, co by měli bručet, zpívají si cestou do banky, že veliké výdělky jsou hlavně v podnikání, už méně v kvalifikované práci v pracovním poměru. Můj přítel, zkušený odborník, pracuje ted 12 hodin denně, jezdí často do ciziny a vše dělá za fixní plat, soudím, že okolo dvaceti tisíc měsíčně, přibyl mu však pocit užitečnosti, ale i rychlejšího opotřebování; na druhé straně do rodinného klanu mladý přiženěnec hovoří o výdělcích v astronomických číslech, stejně jako o různých cestách za účelem vymáhání dlužných peněz; je to mladík bez valné kvalifikace, zato pln chuti riskovat a můj odhad je, že skončí v base nebo s kulkou v těle. Je asi předčasné považovat Václava Klause za ekonomického génia jen proto, že mu kdekdo dává diplomy a medaile; problémy se mohou vyskytnout, ostatně nejsem ekonom, jenom laik a pozorovatel přející bývalé vlasti jen to dobré, aby to, co se dokázalo a je správné, zůstalo a lepší ještě přibylo. Ale mám taky zato, že ekonomika není všechno, že by se neměla stát modlou, bůžkem, kterému bude obětováno všechno ... ale tyhle úvahy nemají být náplní krátké reportáže. Bylo pondělí a ráno jsem zašel, spíše z rozmaru a zvědavosti, na policii a podal si žádost o občanský průkaz. Zeptal jsem se úřednice, zda by se mohl stát velký zázrak a doklad bych mohl mít odpoledne, neboť zítra letím do Kanady. „Ach, to půjde asi těžko ... no ale zkuste si zavolat,“ řekla úřednice, odkládajíc cigaretu do popelníku, a podala mi lísteček s dvěma čísly - telefonním a jednacím. Poděkoval jsem a vyšel na ulici, bylo krásně. Večer jsme zašli do Metropolitan klubu, sestoupili tam v jednom průjez- dě v Jungman- nově ulici dolů po úzkých schodech. Nemohl jsem si přát příjemnějšího rozloučení s Prahou. Trio hrálo delikátně main-stream jazz. Fousatý pianista středního věku, typem úředník, třeba statistik, nešetřil jemným, ale patrným swingem, hráči na bicí vystačila k doprovodu minimální sou- pravička, šmidlal skoro každou skladbu koš- ťátkama. Zpěvačka Jitka Vrbová zpívala anglicky, hlubokým, sametovým hlasem ... a pak přišel mládenec v kožené vestičce a pozdravil se s hudebníky, donesl ke stolu, kde s přítelkyněmi seděla zpěvačka, víno a pak, asi po hodině, se posadil k pianu a jeho projev byl hlasitější a plný elánu a měl říz a inspirace stejně jako víno hnaly mu prsty po klávesách, v bleskovém tempu improvizoval Gershwinův Summertime a pak další skladby a když konečně o přestávce přistoupil k muzikantům k baru, pravil: „Sem úplně vožralej!" Vyšli jsme a rozloučili se se synem, který ještě pár dnů zůstal. Druhý den ráno jsem si vzpomněl, že jsem měl telefonovat včera stran občanského průkazu. Učinil jsem to. „Prosil bych paní Voříškovou.“ „U telefonu." Na mou otázku, zda náhodou můj průkaz není hotov, řekla, že hotov je. Byla to pravda. Vypadá teď podobně jako náš řidičský průkaz, jenomže jen malinko větší. Objednal jsem taxíka. Přijel včas a stálo to pakatel. Připadal jsem si jako ve Vancou- veru. Až na ten pakatel... U přepážky Lufthansy došlo k poruše na počítačích. Slečny u obrazovek se dohadovaly, kdy začnou pracovat »manuálně«. „To se stává - občas. Někdy to vypadne v Los Angeles, jindy v Atlantě. Snad to bude brzy dobrý," usmála se světlovlasá slečna. A bylo. A letadlo se vzneslo přesně podle řádu... Ill 16 POLYGON 5/94 [pageend18]JINDŘICH STIKAROVSKÝ Země česká, domov můj … (IX) Měsíc červenec se projevil jako naprosto pohodový. Této vazby používám vědomě, byť zní jakkoliv blbě. Nechci však zaostávat za moderní živou češtinou, jejíž slovesné klenoty vytváří sám lid, jak již kdysi konstatoval známý jazykozpytec Džugašvili. Lid český pochopitelně tvoří i další zajímavosti, na které si leckterý privandrovalec, jenž skoro pětadvacet let chyběl, musí rychle zvykat. Nutno však konstatovat, že mnohá rčení doznala filologickou benevolencí svých anonymních tvůrců jistého zjemnění a noblesnosti. Když jsem například poprvé slyšel, že soused Voráček (třetí chalupa vlevo od kostela), „je v pohodě“, neboť mu konečně vyřídili invalidní důchod, „a teď může ležet a kopat se do zadku“, byl jsem pochopitelně zmaten. Nešťastník, jemuž uřízli obě nohy nad kolenem, si pohody moc neužije, natož aby se do něčeho radostně kopal. Ani po stránce etymologické mi to jaksi nevycházelo. Člověk se může ocitnouti v rozpacích, v nesnázích, dokonce i - s prominutím - v prdeli, jako již výše zmíněný chudák Vorár ček, rozhodně však nikoliv „v pohodě“. Pak mně ale došlo, že ta „pohoda“ snad nahrazuje jadrný staročeský název části rektální. Svým způsobem moji teorii podpořila existence novotvaru „ty vago“, který je užíván místo dosavadního a nám staromilcům důvěrněji známého „ty vole“. Též oslovení „ty brdo" není řídké, ale jde jen o variantu plnohodnotně nahrazující rohatého sudokopytníka. Jinak všechno ostatní zní globálně česky, až na maličkosti jako: „děvčata se šly rozšoupnout", což zní zajisté roztomile, zejména z úst různých ministrů a jiných inteligentů. Neřekl jsem však dosud, proč byl červenec plný pohody. Především proto, že mi začaly dvouměsíční prázdniny a taky přijela starší dcerka Cilia, kterou jsem už neviděl dva roky. Jel jsem si pro ni do Vídně, kde rakouská vzduchoplavební linka z Johannesburgu končila, a cestou jsem se kochal krásami české a moravské země, kterou, díky jindřichovické odloučenosti a kulantním cenám benzinu, znám jen povšechně. Jelikož letadlo mělo přistát v pátek 06.00 za kuropění, vydal jsem se na cestu již ve čtvrtek ráno. Na impertinentní dotazy ženy Libuše, kam že to vlastně jedu, neboť Vídeň je od Jindřichovic vzdálena pouhých 350 km, jsem odpovídal velmi stroze. Vím totiž své a co když někde budou spravovat silnici či hraniční přechod zablokují ekologičtí hipí- ři, kterým se nelíbí Temelín. Také ve Vídni se moc nevyznám, takže se cestou na Schwechat mohu několikrát ztratit. Na to již Libuše neřekla nic, neboť ještě nezapomněla, jak jsme loni v Praze vyjeli z Karláku a hledali výpadovku na Liberec skoro dvě hodiny. S fůrou času před sebou a předpisově nahuštěnými pneumatikami jsem preskákal úsek frýdlantské silniční správy a vrhl se k Mladé Boleslavi. Za Boleslavi začalo pršet, ale v obci Brodce právě dovařili výtečnou drštkovou polévku, což hlásala cedule před pečlivě omítnutým hostincem. Zkusím, zda nelžou, řekl jsem si a za chvíli přede mnou stál vrchovatý talíř vábně vonící dršt- kovky - spolu s orosenou sklenicí piva. „Jedu vozem,“ namítl jsem chabě, ale pan hostinský mě uklidnil: „Jedna desítka vás nezabije a máme tu plněné papričky. Vono se to vsákne.“ Vsáklo se to a já pokračoval v cestě na Vídeň. Kolem dvanácté už nepršelo, ale zase bylo horko. To jsem byl již za Kutnou Horou a bylo mi jasné, že, pojedu-li dál tímto tempem, dojedu do Rakous k večeru, čímž budu finančně zruinován, neboť blbý řízek s bramborovým salátem tam přijde na 160 šilinků. Zvolnil jsem tedy a nakonec zastavil v Rozsochatci, kde stále ještě podávali oběd. Jelikož tu byla řeč o řízcích, dal jsem si tedy jeden s bramborovou kaší a hlávkovým salátem. Zde musím konstatovat, že byl dobře propečený a s jedním bezalkoholním Budvarem to všechno sakumpak stálo 45,80 Kč. Takže vidíte, jaká je to ve světě lumpárna, chtít po slušném člověku 160 šilinků. Naopak rád podávám ty nejlepší reference na dotyčný hostinec v Rozsochatci, jehož jméno jsem bohužel zapomněl, ale stojí hned u silnice směrem na Havlíčkův Brod a poznáte ho podle úplně čerstvě natřené štátuje svátého Antoníčka. Obsluha je tam výtečná a platit můžete i v korunách. Asi ke čtvrté odpoledne jsem dorazil do Jihlavy. A tam jsem si uvědomil, že kousek od tohoto milého města je Velké Meziříčí a pět kilometrů od něj osada Kůsky, kam jsem ještě za války jezdil s rodiči na prázdniny na „lont", jak se tehdy správně česky říkalo v Brně. V těchhle Kůskách to bylo dobré, protože nebyly nikdy zanešeny na mapě, takže se prý tam po celou dobu války neukázal ani jeden německý voják, neboť tam nikdy netrefil. V mých vzpomínkách se tahle víska jevila jako ztracený koutek s dvaceti chalupami, z nichž největší patřila panu Josefu Motyčkovi, jehož jedna z pěti dcer, Josefka, byla naší pomocnicí v domácnosti. Mimo těch dcer měl pan Motyčka ještě dva syny, Josefa a Tondu, a taky dva koně a šest krav a prasata a slepice, a proto měl všeobecnou vážnost, takže dělal starostu. Kromě rodiny a domácího zvířectva měl taky úřední buben, vlastně takový tamborský bubínek, který visel hned pod obrazem panenky Marie v kuchyni a který byl snímán jen v případě důležitého oznámení obyvatelům vsi. To pak Josef či Tonda vylezli před stavení a u kapličky, která stála hned naproti, sbubnovávali obecenstvo do houfu, aby pak s úřední vážností oznámili, že komu se prská koza, může ji připustit od 7.00 do 18.00 večer k obecnímu kozlovi, který bydlel též u starostů. Jednou mladší Tonda, aby si to zkrátil a nepřišel o večeři, řekl, že zájemci mohou nechat připustit kozu u starosty a starý pan Motyčka měl o smích postaráno. K těm obavám o večeři měl Tonda pádný důvod, neboť u Motyčků se jedlo kolektivně. To panímáma Motyčková nechala pořádně uležet tvaroh z kravského mléka, pak s tím ještě něco dál podnikla, že vznikla lepkavá a dosti páchnoucí hmota, připomínající zapařené ponožky, a když do toho nasypala přehršli kmínu, napatlala obsah štoudve do středně velkého lavóru, kterému se správně říkalo „vajdlink", a takto vše servírovala rodině, která již s připravenými lžícemi seděla kolem stolu a čekala na svoji večerní pochoutku. Pan Motyčka pak udělal křížek na pecnu o velikosti menšího kola, uflákl každému pořádný krajíc, rodina se slušně pokřižovala a pak už jen hlučné cvakání lžící prozrazovalo, že se u Motyčků něco děje. Je pochopitelné, že každý se činil a představa, že by kvůli blbému bubnování přišel o pět minut pozdě, musela chudáku Tondovi připadat jako menší chiméra. Šlo o konsumní systém, který později vešel do podvědomí národa dodnes platným bonmotem „Kdo zaváhá, ten nežere“, což můžeme v praxi pozorovat při jakékoliv oficiální tiskovce či slavnostním otvírání pasáží a vernisáží, při nichž se podávají jednohubky, chlebíčky, studené mísy a jiné lahůdky, na které se pak vrhají všichni přítomní jako slepice na flus. Hltají neméně čile, avšak pokřižuje se málokdo, snad proto, že z cizího krev neteče. Bylo mi též známo, že v těchto Kůskách žije vzdálená rodinná přízeň z otcovy strany, jejíž úhelným kamenem byla babička Multuschová, matka maminky mého otce a její sestry Franzi, která si pak vzala jistého mládence Filipa, rolníka z Kůsek. Takže potomci tohoto spojení- Míra, Máňa, Kristýna, Jarin a Fanouš - byli už otcovi bratranci a moji ... - to už nedokážu klasifikovat, zkrátka příbuzní. Všechny jsem je naposledy viděl v roce 1950, kdy jsme se s otcem vydali na motorce do těch končin. A nyní, po tolika letech, zabočil jsem za. Jihlavou a vydal se nazdařbůh po „stopách svého mládí“, jak by řekl klasik či strýc Quido Maria Vyskočil. Všeobecně panuje vžitý usus „nevstoupíš podruhé do stejné řeky". Tuto formuli si oblíbili zejména mnozí dnešní poplyšoví klasikové, odloživší neméně sugestivní a dosti z kontextu vytrženou pitomost „opustíš-li mne, nezahynu“ atd. Vstupovat do stejné řeky se stalo největší mojí zálibou, zejména tuším-li, že se v ní šplouchá lecjaký bývalý grázl. A vám, co ještě váháte, doporučuji vstoupit to té řeky též. Je pravda, někdy člověka rozdrkotá zima, když do ní vleze, POLYGON 5/94 17 [pageend19]nebo i šlápne na ostrý kamínek, ale za chvíli je vám v té řece jako doma a bodejž by nebylo, vždyť doma jste. A už jen ten pocit, že vás žádný z těch bramborů, co rozvěšují po břehu své varovné bubáky „Nevstoupíš...!“, nemůže vystrnadit, kdyby se i na hlavu postavil, je k nezaplacení. Byl tady před pár týdny pan Loewy a jak jsme si tak povídali, prozradil jsem mu svoje tajné přání. Jaké by to bylo, kdyby do té stejné řeky vstoupilo aspoň deset tisíc našich lidí, exulantů, což zní možná fantasma- goricky, ale uznejte, že krásně. A čím víc si to převaluji v hlavě, tím méně mi to připadá jako něco neuskutečnitelného. A kdyby se to povedlo, joj, to by se všechno pohnulo dopředu. Nebo si myslíte, že nám tu demokracii rozjedou bývalí kádrováci či pan ministr Novák? No, odbočil jsem trošku, takže zpět do Kůsek. Po troše bloudění a častém vyptávání jsem se dostal na správnou silnici a už jsem docela uvěřil povídačkám z války, protože Kůsky na mapě nejsou zakresleny dodnes. Dokonce je chtěli zrušit, zlikvidovat, rozbourat, ale naštěstí z toho sešlo. Poslední váhavé přibrzdění, rozhlédnutí se kolem a - ano, to je ta známá kaplička a naproti hospodářství Motyčkových a, hle!, rybníček, na němž jsme jako kluci pouštěli locfky z kůry, a tohle by měl být barák Filipů. Kdysi měl v průčelí dřevěnou stodolu, dnes je všechno přestavěno a nově omítnuto, no, zaklepal jsem, riskl jsem případnou blamáž a rozhodně jsem nevěděl, co hned říci fes- tovní čtyřicátnici, která mi otevřela. Ale pak se objevil Fanouš, a to už jsem věděl, že jsem u Filipů a on mě poznal taky za moment - a hned se vařilo kafe, však to znáte. A když se to kafe dopilo, navrhl jsem, že bychom mohli navštívit Jarina, který prý bydlí v Meziříčí. Jarina jsem si pamatoval nejlépe. Odjakživa tak nějak vyčuhoval mezi svými sourozenci, to už nebyl vesnický chasník, mířil výš a jeho sny rozhodně nesplývaly s tátovou rolí a strakatými kravkami. Začal studovat gymnasium ve Velkém Meziříčí. Když měl nastoupit do kvarty, dohodl tatínek s otcem Filipem, že by bylo pro Jarina lepší, kdyby šel k nám do Prahy, kde by pokračoval ve studiu. Myslím, že ho měl velmi rád a věřil v jeho schopnosti. Snad tušil, že těsné prostředí idylického zapadákova osady Kůsek není zrovna nejpronikavější motivací pro bystrého vesnického kluka, který toužil jen po jediném: vypadnout od rodiny, která nechápala jeho ambice a skryté touhy, z chalupy plné much a stoletých názorů, jež nepřipouštěly, aby čtrnáctiletý klacek čuměl do nějakých knížek, když všichni ostatní dřou do úmoru. Právě o dovolených se můžeme nejlépe přesvědčit o tom, že ne jen na veřejnosti, ale i v soukromí dodržují muži pravidla bontonu, určující ženám čestné místo po jejich pravém boku. Důkazem toho jsou postele v hotelích: Takřka vždy - díváme-li se zepředu - jsou rozvrzané ty levé. V. DAVYDOVSKI Žil s námi v Praze celý rok a já měl najednou staršího bráchu, kvartána, který byl silnější, větší, chytřejší a taky měl holku. Bylo mně tenkrát dvanáct a našel jsem svůj velký vzor. Byl krásný ten rok osmačtyřicátý, plný klukovských vylomenin a rošťáren, které vyvrcholily náhodným objevením staré flobert- ky a rozstřílením maminčiny čínské vázy, na které si moc zakládala. Skončilo to tristně. Napřed otcův křížový výslech a po něm citelný výprask, nejhorší, který jsme s Jari- nem kdy dostali. Netušili jsme tehdy, že trestající otcovu ruku nepohánělo jen spravedlivé rozhořčení, ale i strach. Neboť tisíce lidí bylo právě v té chvíli zavíráno za mnohem menší delikty, než je držení nehlášené zbraně. Dělnická třída převzala veškerou moc ve státě a věci nabraly nebývalý spád. Nejprve zmizela teta Luisa Cernovická. Byla známou oděvní návrhářkou, vždy elegantní, jak ze žurnálu. Koncem května se zastavila „jen tak na skok“, vypila kávu a už zase běžela. Pouze u chodbových dveří se náhle otočila a všeptla mamince podivná slova: „Nevolejte mi už! Mohl by to zvednout někdo jiný." Než se maminka vzpamatovala, byla pryč. Netušili jsme, že navždy. Za tři měsíce nám přišla pohlednice ze Sydney, na níž stálo lakonické „Jsem OK. Luisa". Též „bavorák“ pana MUDr Glůcklicha, našeho domácího, vonící benzinem, doutníky a koženou solidností, zmizel pojednou z domovního průjezdu a na vstupních dveřích ordinace v prvním patře se objevily bílé nálepky s kulatými razítky. Správcová, paní Mik- šová, která nám jednou týdně chodila žehlit, byla několik dní nato i se svým mužem zatčena. Soudruzi z StB našli totiž ordinaci i byt pana doktora smutně prázdný a pod dveřmi cedulku se vzkazem: „Jsem na dlouhodobé dovolené ve Švýcarsku. V urgentním případě volejte Basel....“ - a telefonní číslo. Paní správcová to neoznámila, takže měla smůlu. Také rodinný přítel „strejda Žundálek", který byl disponentem Pensijního ústavu na Žižkově a nosil tatínkovi výstředně barevné americké kravaty, jež mu posílal jeho bratr z Ameriky, přestal provokovat okolí chester- fieldkami a svítícím odznáčkem Svazu přátel USA a začal nosit rádiovku. Byla to však léčka, neboť i on se za několik měsíců ozval z jakéhosi německého lágru pro uprchlíky. Teprve za několik roků nato se mi maminka svěřila, že jsme měli jít s ním. Vše bylo připraveno do posledního puntíku, včetně roztopené lokomotivy statečného strojvůdce Konvalinky. Ano, šlo o legendární únos chebského rychlíku, ve kterém správný chlap a kamarád Lojzík Žundálek čekal tehdy marně na své přátele. Nevím, co zadrželo mě rodiče od kroku, který mohl změnit všechno. Možná měli strach, možná ještě netušili, co nám osud a dělnická třída chystaly. Snad i rodinná vilka v Tišnově, ve které bydlel dědeček, spolu s několika dalšími parcelami, jež patřily našim, svazovala nerozhodnou mysl rodičů. Měl jsem tehdy vztek, když jsem se to dověděl, na oba dva, mladistvě nekritický a strašný. Dnes už je chápu, ale v roce osmašedesátém mi naštěstí v uších zazněla slova pana Kohna: „Když jde o kejhák, nekoukej na mébl!" Nakonec vše vyřešil dědeček, který přijel do Prahy a vyzval rodiče, abychom se sebrali a odstěhovali do Tišnova. Stalo se a život v Praze se stal historií. Samozřejmě i pro Jarina, který se vrátil do rodných Kůsek. Ve studiu však již nepokračoval a místo toho nastoupil do továrny na kabely ve Velkém Meziříčí. To byly poslední informace, které jsem o Jarinovi měl. Více jsme se už neviděli, neslyšeli o sobě, zmizeli jeden druhému ze života. Tecf však, po čtyřiceti šesti letech, jsem stoupal s Fanoušem a jeho ženou po schodech jednoho z řadových paneláků, kterých chronická bytová krise namrskala po republice desítky tisíc. „Neříkej, kdo jsem, schválně, jestli mě pozná!“, nabádal jsem Fanouše, a ten se spikleneckým porozuměním přikývl. Paní, jež nám otevřela, se bouřlivě přivítala se švagrem a švagrovou. Mne si povšimla až po upozornění Fanouše, že na Jarina někdo čeká. Po chvilce se přišoural on. V domácích trepkách, v košili s krátkými rukávy, v podoma-kalhotách. Typická blond čupřina mu zůstala. Jen oči orámované věncem vrásek se zdály unavené a klukovská jiskra v nich ustoupila ostražitému střehu. Nepoznal mě. I po představení koukal chvíli nedůvěřivě a váhavě mě pozval dovnitř, možná jen díky Fanouškově přítomnosti, kterého nechtěl ztrapnit. Byl jsem uveden do vkusně vynábytkovaného obýváku, ve kterém se obcuje toliko v ponožkách, jak je v těchto krajích obyčejem. Poté posazen vedle pána domu a další vstup do stejné řeky mohl začít. Po krátké výměně rodinných novinek přešel bez dělostřelecké přípravy k frontálnímu ataku. To ještě nevěděl, že jsem se vrátil z exilu. V čem to dnes žijeme? Podívej se, kam to dopracovali! Na televizi nelze koukat, je to samá vražda a prasárna. Proto vzrostla zločinnost. Přitom drahota, kterou si chudák důchodce nezaslouží a mezitím všelijací podnikatelé se topí v milionech. Fabriky se zavírají a lidi jsou bez zaměstnání. A tomu se říká demokracie!... Když vychladl, pozeptal se na mé osudy. Řekl jsem mu pravdu. Že mám venku stát Favorita, mu řekl Fanouš. - No vidíš, tak ty si teda žiješ, že? A bereš odtamtud nějakou penzi, že? Když jsem přiznal, že ta „penze“ nedělá ani tak moc, asi kolem osmi tisíc, zlobně se zamračil. „Vidíš, a já s ženou máme dohromady šest tisíc měsíčně.“ A ted přišlo to „pravé ořechové“, jak s oblibou říkají místní obyvatelé. „A to jsem nikam ne- zdrhl!“ Věděl jsem, že bude načase ukončit diskusi. Věděl jsem též, že prodělal infarkt jako já, což byla prakticky jediná věc, která nás 18 POLYGON 5/94 [pageend20]mohla spojovat. Nevěděl jsem však, na jaké úrovni je velkomeziříčská koronární jednotka, a proto jsem se ovládal. Vyměnili jsme si' adresy, protože tak káže bonton. Omluvil se kousavě, že vizitku nemá, nacož jsem ho uklidnil, že ji nemám také. Fakticky ji opravdu nemám. Pak nastalo rozloučení, takové bez chuti a zápachu a jelo se zpátky do Ků- sek, kam jsem slíbil vrátit Fanouše a jeho choť. Měl jsem v úmyslu pokračovat na Vídeň, ale Fanouš a jeho žena mi v tom naprosto kategoricky zabránili. V Kůskách mi byl představen jejich synek, který se mezitím vrátil z práce a se kterým jsem pak jel nakoupit pivo, aby bylo čím zalejt večeři. Je to sympatický kluk a dělá do myslivosti. „Víš," naklonil se ke mně Fanouš, když jsme pak seděli na zahrádce, „on Jarin tu politiku strašně žral. V Káblovce byl předsedou partaje a dokonce náčelníkem Milice. Takže se nediv, že tak nadává.“ Nedivil jsem se ničemu, neboť žiji ve své domovině už zase dva roky. Šel jsem raději spát, protože ve dvě po půlnoci jsem hodlal vypadnout. A když jsem si to švihal liduprázdnou krajinou směrem ke Znojmu, měl jsem radost, že je to takové, jaké to je. I s těmi škobrtanci a paskvily, kterých jsme svědky takřka denně, i s nehoráznými příklady hroší kůže, arogance a bezzásado- vosti i na místech nejvyšších, jsme snad už z toho nejhoršího venku a Jarinům už zbylo jen to nadávání. Když jsem však přejížděl tlustou čáru, dělící českou zemi od Rakous, kouknul jsem se do zpětného zrcátka a zjistil, že za tou čarou vůbec nic nezmizelo, všechno tam bylo přesně tak jako před chvílí, i ten barák s oprýskanou omítkou a - čára-nečára - zůstane to stejné, dokud my sami si to nedáme do pořádku. Na Schwechat jsem dorazil přesně o půl šesté a za hodinu už Cilia ochutnávala pořádné meruňkové knedlíky. Mají je ve Znojmě „U jelena", ale musíte přijet v sezóně. Jindfíchovlce, 27. července 1994 M Klausova vládo, konej svoji povinnost! VÁCLAV HOLUB Článek svého přítele M. Bureše v minulém Polygonu jsem četl s velikým zájmem a ještě větším rozhořčením. Jsem konsternován neuvěřitelnou skutečností, že naše polistopadové administrace a jejich justiční orgány ještě ani po pěti letech nebyly schopny rehabilitovat významného muže - oběť komunistické msty a nenávisti - RUDOLFA BERANA. Jako byl Beran v první republice představitelem převážně zemědělského lidu organizovaného v Republikánské straně, tak Antonín Hampl byl vůdcem průmyslového dělnictva a předsedou sociální demokracie. Není divu, že tito význačnější politikové tehdejší doby našli brzy - v zájmu republiky, její kon- zolidace a bezpečnosti - cestu trvalé spolupráce i osobního přátelství. Tato spolupráce našla konkrétní výraz ve vytvoření tzv. rudo- zelené koalice, která se stala od samého počátku nového státu páteří a spolehlivou základnou skoro každé vlády a úspěšného politického a hospodářského vývoje v bouřlivých poválečných letech 191 &—1938. Beran a Hampl byli političtí architekti rudozele- né koalice a její hlavní představitelé a obránci až do samého konce. Sdružovala je starost o mladou republiku, péče o drobný pracující lid. Beran a Hampl byli také cílem nejprudších útoků ze strany komunistů, kteří, poslušní moskevských rozkazů, systematicky oslabovali a rozvraceli nový stát. Hampl, přirozený vůdce dělnictva, předseda největší odborové organizace kovodělníků a předseda sociální demokracie, mařil úspěšně komunistické plány a odhaloval jejich demagogii s Lidovou frontou i jejich nepřátelství vůči demokratickému státu. V tomto úsilí o záchranu a rozvoj republiky nalezl plnou podporu Rudolfa Berana. Proto byli oba tak nenáviděni. Jsem přesvědčen, že jako byl Beran po druhé světové válce postaven před Lidový soud a nespravedlivě odsouzen na doživotí, že stejný osud by byl stihl i Antonína Hamp- la, kdyby se o tragický konec jeho života nepostarali nacisté. Stačí si přečíst knihu býv. komunistického ministra zahraničí dr. Jiřího Hájka „Zhoubná úloha pravicových socialistů v ČSR“, ve které právě Hampl je předmětem hanebných a přímo zběsilých útoků a kde autor přímo uvádí, že se sociálními demokraty je třeba mluvit jen prostřednictvím policie, prokurátorů a soudců. Hamplův nejbližší spolupracovník Vojtěch Dundr ostatně skončil život - stejně jako Beran - v komunistickém žaláři... M. Bureš mluví o politickém nadání, osobním přátelství a statečnosti obou vedoucích mužů československého státu - Berana a Hampla. Sám ze své zkušenosti vím, že jejich spolupráce v těžkých a nebezpečných dnech po Mnichově a zejména po březnu 1939 zamezila tomu, že se správy nad zbytkem ČSR nezmocnila fašistická lůza, která pod ochranou nacistů se o to vážně pokoušela. Byl jsem např. svědkem toho, jak tato sebranka přepadla Lidový dům, obsadila telefonní centrálu, tiskárnu, redakci býv. Práva lidu a sekretariáty strany a mládeže. S Františkem Raušem, gen. tajemníkem mládeže, jsme okamžitě kontaktovali předsedu strany Hampla a informovali jej o hrozivé situaci. Hampl zavolal Berana, který se obratem spojil s ministrem vnitra a policejním ředitelem Prahy a nařídil tvrdý policejní zásah. Za několik minut byla fašistická chátra z Lidového domu vytlačena a my jsme se mohli vrátit do svých kanceláří. Nebylo to poprvé, kdy Lidový dům byl násilně obsazen. Už v roce 1920 se neoprávněně Lidového domu zmocnili komunisté. I tehdy, v důsledku politické spolupráce obou velkých demokratických stran, byli komunisté z Lidového domu vyhoštěni. Jsou stovky dokladů o tom, jak Beran pomáhal exilu a dr. Benešovi, jak svým pevným postojem, politickým rozhledem a správnou taktikou uchránil stát a jeho obyvatele před nejhorším. Aby vynikl politický profil R. Berana a jeho mimořádná osobnost, je si třeba přečíst jeho obhajovací řeč před pražským Lidovým soudem. V nesmírně těžkém a nepřátelském ovzduší Beran obhájil svůj postup. Věcným rozborem situace Beran přímo klasickým způsobem ukázal na smrtelné nebezpečí, ve kterém se tehdy nacházel bezbranný národ a jeho bezmocné vedení a v nejtěžší chvíli svého vlastního života, stoje před soudním tribunálem, nastavil statečně zrcadlo jak nacistům, tak komunistům. Tato odvážná řeč ovšem neměla nejmen- šího vlivu na přítomné soudce, protože - jak známo - už dávno před procesem komunistické politbyro rozhodlo o tom, že Beran je vinen a že musí zemřít ve vězení. Je nejvyšší čas, aby se generace, vyrostlé během komunistického režimu, dověděly plnou pravdu o lidech jako byli Beran, Hampl, Dundr i tisíce dalších, kteří nevinně trpěli v době komunistické krutovlády, a také plnou pravdu o lidech, kteří se nelidskostí a zločinů dopouštěli a nesou za to před národem a soudem dějin plnou odpovědnost. Pozn. redakce: Autor tohoto článku, Václav Holub, byl před druhou světovou válkou blízkým spolupracovníkem předsedy Čs. sociální demokracie -Antonína Hampla. Po válce, kterou prožil v řadách čs. zahraniční armády na Západě, byl až do únorového puče poslancem Národního shromáždění a jedním z nejrozhodnějších odpůrců komunistické infiltrace. Po porážce demokracie odešel znovu do Anglie, kde žije podnes. Po dlouhé roky byl ústředním tajemníkem exilové ČSSD a čelným funkcionářem legionářských a jiných organizací. Letos 8. srpna oslavil Václav Holub ve svěžesti ducha a pln zájmu o dění doma i ve světě své 85. narozeniny. Dodatečně přejeme hodná zdraví. POLYGON 5/94 19 [pageend21]Z glosáře j iř íh o l o ew y h o (v iii) Ovarium paní Finnbogadóttirové X PONĚKUD JSEM VÁHAL, zda tenhle glosář mám vůbec začít psát. Četl jsem totiž v Českém deníku dopis jistého pana K. Jandy z Prahy 2, zakončený výzvou: „Nepište do českých novin! Žijete v Německu a jste placen v markách! Proto jste pro většinu lidí nedůvěryhodný. “ Dopis ovšem nebyl adresován mně, nýbrž panu Frýborto- vi z Hannoveru, exulantovi, který si dovolil mít (tuším, že na česko-německé vztahy) trochu odlišný názor než pan Janda. Nicméně i já pobírám důchod v DM a i moje názory se asi v lecčems liší od názorů pana Jandy z Prahy 2. X NASTAVENÁ ZRCADLA se jen málokdy těší obecné oblibě. To je také úděl knihy Češi v dějinách nové doby (Pokus o zrcadlo) autorů Petra Příhody, Petra Pitharta a Milana Otáhala, zde pod společným pseudonymem Podiven. Knihu vydalo nakladatelství »Proměny« v Praze už v prosinci 1991. Byla tehdy kvitována přehršlí víceméně odsuzujících recenzí; od té doby je proti ní uplatňována ignorovací taktika, pro niž má němčina přiléhavé označení Totschweigen. Zamlčování historických skutečností ovšem ničemu dobrému neslouží. Četbu Podivena lze proto vřele doporučit každému, kdo je ochoten si dodatečně poopravit obraz dějin, implantovaný mu státní propagandou, školou a možná i rodinou. * „DĚJINY 20. STOLETÍ“ Paula Johnso- na, v originálu A History of the 20th Century, patří do téže kategorie historických prací. Toto kontroverzní, avšak čtivé dílko (845 stran, Proměny, Praha 1991) přeložil do češtiny Jan Čulík ze skotského Glasgow, mnohým z nás známý z vln Svobodné Evropy. Podle Paula Johnsona zřejmě toto století nejvýrazněji ovlivnil špatně pochopený Einstein, z jehož klasické rovnice E = mc2 si mnozí odvodili toliko relativismus mravní. Ten pak zákonitě vedl k obecnému relativismu všech hodnot - s dobře známými důsledky. * MEZI NEJZÁPORNĚJŠÍ postavy XX. století řadí Johnson zřejmě nejen Lenina, Hitlera a Stalina, ale také svatouška Wood- rowa, po němž se v Praze (opět) jmenuje hlavní nádraží. Autor nemilosrdně odhaluje naivitu i propastný diletantismus tohoto amerického prezidenta, na jehož osudné omyly doplácí lidstvo podnes. A když už Wil- sonovu mysl zcela zastřela nemoc, vládla za něho poslední dva roky jeho prezidentství prostřednictvím „vzkazů z lůžka"-jeho choť Edith, absolventka dvoutřídky. Pacienti z Bílého domu, zdá se, vyorali v dějinách našeho věku hlubokou brázdu; vzpomeňme jen F.D.Roosevelta a jeho neotřesitelné víry v dobrotu a poctivost J.V.Stalina... * VERSAILLESKÁ SMLOUVA, podobně jako pozdější úmluvy z Teheránu, Jalty a Postupimi, vycházely ze zásadně falešných předpokladů: ze statického vidění světa, z nedostatku představivosti. (Trpěl tím ostatně i Edvard Beneš, když se v roce 1945 domníval, že Německo „klesá na celá pokolení do hospodářského chaosu a politické bezvýznamnosti". Stav jím předvídaný trval sotva čtyři roky.) -X- HLUBOKÁ POLITICKÁ MOUDROST je skryta v písňovém textu, který známe všichni. Napsali ho Voskovec a Werich a zhudebnil ho Ježek: Nikdo nic nikdy nemá míti za definitivní... Bezpečně stabilní je na tomto světě jediné: zákon ustavičného pohybu. -X- POSTUPIMSKÁ KONFERENCE tří z pěti vítězných mocností (Francie a Čína se jí, jak známo, nezúčastnily) stává se v části české publicistiky čímsi na způsob posvátné krávy, jíž je možno se dovolávat zejména ve vztahu k tzv. „odsunu“ Němců. Nemělo by se ovšem zapomínat, že Postupim, kde v létě 1945 báťuška Stálin nebetyčně dominoval nad nováčky Trumanem a elementem Attleem, byla toliko jedním článkem v řetězci „dohod", jimiž se rozhodovalo o nás bez nás. Kdo se dovolává Postupimi, přihlašuje se nutně i k Jaltě. A svým způsobem také k Mnichovu. -X- MAĎARŠTÍ KOMUNISTÉ se velice snažili, za Rákosiho, za Nagyho i za Kádára, aby socialismu získali sympatie, ba lásku uherského lidu. Co se jim nepodařilo za dlouhých 40 let, to hravě zvládla konzervativní vláda ministerského předsedy Pétera Borosse za pouhé čtyři roky. Voliči, notně znavení disidentskou rétorikou, najmě však tržní ekonomikou bez přívlastků, zařadili zpátečku: náhle jsou socialisté na Dunaji populárnější než kdykoli v minulosti. -X LEGÁLNÍ NÁVRAT komunistů k moci lze zaznamenat i v Polsku, ale také v Lotyšsku a v dalších nástupnických státech někdejšího SSSR. Rovněž volební úspěchy PDS (bývalé SED) ve východní části Německa - místy kolem 30% hlasů! - jsou vážným mementem. Dalším na řadě může být Slovensko. X- PAN PREZIDENT HAVEL vyslovil na konferenci „Evropa a my" přání, aby Česká republika už nebyla označována coby země postkomunistická. Na tom něco je. Dokud totiž čelné pozice ve vládě a v ekonomice stále ještě zaujímají chatrně překabátění ex- bolševici, nomenklaturní kádrové, jejichž praktická činnost směřuje k dovršení a legalizaci komunistického bezpráví (vizkauza Lidový dům aj.), není předpona post- zatím ještě namístě. -X- NOSTALGIE PO „TOTÁpl“? Těsná nadpoloviční většina obyvatel České republiky si přeje, vládu pevné ruky. Zjistil to ústav STEM, který vyzpovídal statistický vzorek 1113 respondentů starších 18 let. 21,8% by si autoritativní režim přálo určitě ano, 31,1% spíše ano. Nepřekvapuje, že si demokracii jako řemen přeje 3x více lidí se základním vzděláním než vysokoškoláků a že nejradikálnější zastánci pevné ruky převažují mezi komunisty a sládkovci. X- NÁZORY EXTRÉMISTŮ z obou politických pangejtů se vůbec často shodují. Nebylo tomu jinak ani v případě aféry, vzniklé v sobotu 30.července, kdy dvě desítky fašistických výtržníků zabránily pokojné tryzně v Terezíně a rozkopaly věnce s českými nápisy „Usmirenľ a „Obětem násilí“. Za „plně opodstatněný protest" označil tento incident soudruh Miroslav Grebeníček, předseda Komunistické strany Čech a Moravy. X- ZÁPADNÍ SDĚLOVACÍ PROSTŘEDKY terezínský skandál monitorovaly a široce komentovaly. Vcelku reprezentativní názor vyjádřil úvodník »Frankfurter Allgemeine«: Nelze vytýkat české vládě a českému státu, že k extrémistickým výtržnostem došlo; tomu žel nedovede zcela zabránit žádná společnost. Úřady však musí proti násilníkům rázně zakročit. To se v Terezíně nestalo: policie tu byla, avšak pasivně přihlížela. X VRCHOLU FARIZEJSTVÍ dosáhla některá zlomková seskupení, například LSU. Její mluvčí Pavel Seifer sice projevil vlažný nesouhlas s postupem sládkovských úderníků, zároveň však zdůraznil, že jeho strana chápe „pocity a pohnutky protestujících občanů“. - Je před komunálními volbami, i ho- lolebé hlasy se počítají. X OTÁZKA DVOJÍHO OBČANSTVÍ nedá spát řadě českých zákonodárců i publicistů. Vytahují takyargumenty nejtěžšího kalibru: co prý, jestliže stát A bude mobilizovat proti státu B, a podvojný občan se k jednomu z odvodů nedostaví, čímž se ergo kladívko stane zastřeleníhodným zběhem? - To je ovšem argument těžkotonážní, ba zdrcující. Jenže vytažený ze zbrojnice 19. století. X OTÁZKA DVOJÍHO OBČANSTVÍ (2) je zřejmě pro leckoho, jehož sé vůbec netýká, mimořádně palčivá - zřejmě z důvodu PZ (Princip Závist). A v tomto případě je dovolena každá lež a faleš, např. i tvrzení, že SRN zásadně nepřipouští dvojí občanství. Což ovšem vůbec není pravda: Spolková republika Německo má 1,4 miliónu občanů, kteří kromě jejího pasu (který je zároveň, pasem Evropské unie) vlastní ještě i některý jiný. To je údaj zcela oficiální a ověřený. Pokud by něco takového stejně liberálně umožnila i Praha, znamenalo by v přepočtu, že by více než 170 tisíc obyvatel ČR vlastnilo ještě i některý jiný pas v barvě červené, zelené či modré. Hrůza! 20 POLYGON 5/94 [pageend22]X DVOJÍ OBČANSTVÍ (3) je nesnesitelné každému, kdo se klaní pohanské modle zbožněného Státu. Snad bychom se měli rozpomenout na původní poslání státu a postupně jeho funkce zredukovat tak, aby byl účelovým zařízením, jež slouží lidem. X ÚSTAVNÍ SOUD promluvil podle práva a (k malé radosti politiků vládních i komunistických) zrušil část zákona podmiňujícího restituci takzvaným trvalým pobytem. Nesporný úspěch exulantů a aspoň malý krůček správným směrem. Bude nutno vymáhat stejným postupem i další samozřejmosti, například právo k účasti na volbách? Nasvědčují tomu výroky z lavic vládních i opozičních. * MÍSTOPŘEDSEDA STRANY, která je jinak mému srdci nejbližší, žel nedávno proslovil, že volební právo by měl mít občan zásadně jen tam, kde také platí daně. Zřejmě si neuvědomil, že hlásá návrat do feudalismu, potažmo do Zlatého věku starých Čechů, kdy podle Palackého směli na sněmech zemských hlasovati jen daní platiči. Místopředsedovi političtí předchůdci byli zřejmě jiného názoru: roku 1907 vynutili masovými demonstracemi a generální stávkou uzákonění všeobecného, rovného, přímého a tajného práva hlasovacího pro všechny dospělé občany Rakouska - daní platiče i neplatiče bez rozdílu. X ČESKÝ GENERÁL BÁRTA přistižen při krádeži ve švédském obchodním domě 7 pohoršovaly se nedávno pražské noviny. Provolávám: To je toho! A dodávám, že ve srovnání s tím, co si švédští jenerálové na- rabovali za Třicetileté války v Čechách, není lup soudruha Bárty žádná kompenzace. Dávní švédští lampasáci u nás kradli exkluzivní umělecká díla, třeba sochy Adriána de Vries. Soudobý český vojanský pán se ve Stockholmu spokojil s vodními pistolkami z umělých hmot a jakýmisi rybářskými pomůckami. Dekadence. * WHAT ABOUT BAUDYŠ? Lituji, ale sérii dalších průšvihů neprůstřelného ministra obrany odmítám v tom vedru komentovat. Nic už mě k němu nenapadá. * V RÁMCI REORGANIZACE byl kdysi jeden z mých kolegů přeložen z kulturní rubriky přechodně do rubriky ekonomické. Proti všem předpokladům se mu tam zalíbilo, takže už národohospodářské tematice zůstal věren. A protože byl svědomitý, hleděl pro svou novou činnost získat odbornou kvalifikaci. Když mu potom po několika letech bylo ekonomické vzdělání stvrzeno příslušným diplomem, hořce si gratulantům postěžoval: „Mnohem líp se mi psalo o ekonomice, dokud jsem jí vůbec nerozuměl.“ X LÍČENÍ DOMÁCÍCH POMĚRŮ, s nímž se občas setkáváme na stránkách českých krajanských časopisů (z klasických exilových už vychází jen Polygon) potvrzuje pravidlo, že nejsnáze se vždy posuzují ony jevy, o jejichž podstatě a pozadí toho víme nejméně. A tak různých „zasvěcených" posudků - jak fundamentalisticky kritických, tak i kultovně obdivných - přibývá se čtvercem vzdálenosti od střední Evropy. Největšími experty na poměry v České republice bývají ti z exulantů, kteří rodné luhy a háje uzřeli po roce 1989 teprve jednou, a to ještě za hustého smogu. -X- PRAGOCENTRISMUS JE VYVINUT tak silně, že pro mnohé z nás je Česká republika jen jakýmsi synonymem Velké Prahy. Obraz poměrů, který při této optice vzniká, je ovšem nutně zúžený a neúplný. Exulantům lze při pobytech vřele doporučit, aby se nepohybovali pouze v okruhu 3 km od Prašné brány, nýbrž podnikli také pár výletů mimo Prahu. Tempo proměn v zemi je mnohdy v „provincii" ještě patrnější, než v hlavním městě. -X- STATUTÁRNÍ MĚSTO LIBEREC je dnes jedno velké staveniště, zvláště v centru, které padesát let jen chátralo. Bude zajímavé podívat se tam znovu tak za dva roky, až už nebude uzavřených ulic a jeřáby odjedou. X- NAD LIBERCEM NA JEŠTĚDU se tyčí horský hotel ve tvaru startující kosmické rakety; patrně jediné vysoce estetické architektonické obohacení někdejších Sudet po druhé světové válce. Však také autor, ing. arch. Karel Hubáček, byl za tento projekt vyznamenán prestižní Perretovou cenou. - Těžko pochopit, že týž architekt vyprojektoval morbidně ponurý černožlutý mnohoúhelník obchodního domu Ještěd (nyní K-Mart) na Soukenném (Henleinově, Gottwaldově) náměstí v Liberci, budovy, z níž padá tíseň na duši. -X- ČESKÁ REPUBLIKA je jednou z mála evropských zemí, kde ještě rajčata mívají původní vzhled, aróma a vůni. Zcela na rozdíl od vyšlechtěných produktů nizozemských, o nichž při diskusi v Evropském parlamentě řekl poslanec Böge, CDU, povoláním zemědělec: „Holandská rajčata jsou nejvznešenější způsob prodávání vody. “ -X- KONČÍME S PÍSNIČKOU a loučíme se neradi - mohli by si zazpívat poslední ruští bohatýři na rozloučenou s Německem. Motto ruského koncertu na rozloučenou s Berlínem, konaného 18. května, znělo Dosvi- danja. Poněkud naivní autorka týdeníku FOCUS napsala, že tento pozdrav znamená „soviel wie tschüss und good bye‘\ i poslal jsem čtenářský dopis, že přesný význam pozdravu je „auf Wiedersehen“. Což z úst okupační armády zní spíše jako nebezpečná výhrůžka. Dopis vyšel ve FOCUSu 17/94 pod titulkem „Beinahe eine Drohung“. * KDE SE USÍDLILI stalinští orli, tam tráva neporoste ne sedm, ale sedmkrát sedm let. Na letištích a tankodromech v bývalé NDR je půda zčásti kontaminována do hloubky deseti metrů; spodní voda je zamořená naftou a nejrůznějšími jedy. Pod povrchem leží nepředstavitelné množství ostré munice, min, bomb a granátů. Aby představa o rozsahu škod byla konkrétnější, připomeňme si několik základních údajů: Sovětský svaz udržoval na území svého ulbrichto-ho- neckerského satelita armádu zvící 460 tisíc mužů; když si k tomu připočteme oficírskó báryšni, dostaneme se podstatně nad půl milionu exteritoriálních hostí. Ruské základny zabíraly plochu 4% území NDR, přes 4320 čtverečních kilometrů. X NENÍ NAD NÁZORNOST: Prezident německého svazu velkoobchodu, Michael Fuchs, nedávno vysvětlil, proč třetina podnikatelů v SRN se nyní snaží přemisťovat výrobu do bývalých komunistických zemí. Co se týče mzdových a sociálních nákladů, řekl Fuchs, „mohu za cenu jednoho německého pracovníka zaměstnat 70 Rusů, 38 Bulharů, 18 Poláků, 17 Čechů nebo 10 Maďarů." X NENÍ NAD NÁZORNOST (2): Ještě dlouho po válce se tvrdilo, že Japonci dovedou výborně kopírovat cizí výrobky, nejsou však dost inovativní a kreativní na to, aby vyvíjeli vlastní špičkové produkty. Zřejmě už tento předsudek dávno padl. Přiklad: v jednom z nejnáročnějších oborů budoucnosti, mikroelektronice, přihlásili Němci za uplynulých pět let celkem 216 patentů. Za stejnou dobu jich Japonci zaregistrovali - 12 688. X NENÍ NAD NÁZORNOST (3): Spolkový kancléř Kohl nedávno konstatoval, že německý výzkum, donedávna ještě obdivovaný, začíná nebezpečně zaostávat. Jako příklad uvedl moderní genovou technologii. Tou se zabývá ve Spojených státech přes 300 pracovišť, v Japonsku 130 a v Německu - čtyři. X NENÍ NAD NÁZORNOST (4): Německý křesťansko-demokratický politik Heiner Geissler varoval nedávno před japonskou konkurencí. „Japonci pracují nejen déle než my," řekl, „ale pracují dokonce i v pracovní doběI“ X CHUDÁCI ŠKOLÁCI, čekají je zmatky. Kašpařiny kolem českého pravopisu totiž utěšeně pokračují. Zatímco jeden z náměstků ministra školství začátkem července prohlásil, že nová školní Pravidla českého pravopisu, vydaná v roce 1993, platit nebudou, oznámil 21 .července ministr školství Ivan Pi- lip po dohodě s Ústavem pro jazyk český Akademie věd oficiálně, že se podle nových pravidel učit bude, jelikož budou od září pro školy závazná. - Jistě nehrozí, že by po tomto oznámení utichly projevy nevole i vole. X KONCOVKA -OVÁ, navěšená na jména žen a dívek zaručeně neslovanského původu, působí leckdy poněkud komicky. Leč: taková Clarice Lispectorová, Indíra Gándhi- ová, paní Sillanpääová, Silitoeová, Tom- baughová, Vórósmartyová, Nizámiová zní pěkně důvěrně a domácky, jako by všechny ty děvy byly vyrostly v Třebáni nebo v Novém Jičíně. X ŠPIČKOVÝ VÝKON v počešťování zahraničních dam podala ČTK, když Prahu navštívila prezidentka Islandské republiky Vin- dis Finnbogadóttir. Koncovka -dóttir (dcera) je obdobou našeho -ová. Leč ČTK klidně navěsila na -dóttir ještě i -ová, takže se o paní prezidentce referovalo pod jménem Finnbogadóttirová. Čili: -ová na druhou. Hotové ovárium. xxxxxxxxxxxxxxx POLYGON 5/94 21 [pageend23]Ekonomické metamorfózy aneb * Méně do žaludku, více do investic DUŠAN NOVÁK Česká ekonomika Setrvalý stav Ve srovnání s prosincem 1993 za celé letošní pololetí se ceny zvýšily o 4%. V červnu vzrostly proti předešlému měsíci nejvíce potraviny (0,7%). Roční inflace od června ’93 do června '94 činí 9,7%. Předpokládá se, že v roce 1994 nebude překročena jednociferná inflace. Míra nezaměstnanosti v červnu zůstala v podstatě na stejné úrovni (3,1%). Úřady práce evidovaly celkem 160 tisíc nezaměstnaných, více než polovinu z toho připadá na ženy, nepříznivý je podlí absolventů škol, kteří se ucházejí o zaměstnání poprvé (11%). Počet volných míst se v letošním roce neustále zvyšuje a ke konci června dosáhl 78 tisíc, najedno volné místo připadají dva nezaměstnaní. Podle ministerstva průmyslu a obchodu změnilo po roce 1989 svoje zaměstnání 1,2 mil. osob, čili každý pátý. Díky této vysoké přizpůsobivosti pracovníků vykazuje ČR tak nízkou nezaměstnanost. Poslední den v červnu skončila těžba v ostravské části ostravsko-karvinského revíru. Během čtyř a půl roku odešlo odtud přes 18 tisíc pracovníků a vyčlenění některých organizačních jednotek představovalo úbytek dalších 9 tisíc. Většina uvolněných pracovníků však našla novou práci u soukromých firem, někteří využili rekvalifikační kurzy. Z iniciativy samotných uvolňovaných pracovníků vzniklo na padesát soukromých firem. Útlum těžby se na růstu nezaměstnanosti výrazně neprojevil. Vývoj obyvatelstva Odborníci z Institutu klinické a experimentální medicíny zjistili, že tržní ekonomika způsobila změny ve stravovacích zvycích českého, obyvatelstva. Při průzkumu tvrdilo 44% dotázaných, že jedí méně než dříve, neboť potraviny nejsou subvencované a ušetřené peníze mohou utratit jinak, např. na cestu do zahraničí či ke kapitálové investici. Klesá spotřeba masa a zvyšuje se podíl ovoce a zeleniny, poněvadž nabídka je pestrá. Více než polovina občanů by chtěla zhubnout a je si vědoma škodlivosti nadváhy. Podle tisku v USA ovlivňuje nadváhu přílišné používání automobilů a neustálé sledování televize, která propaguje různé pochutiny. V ČR zatím taková obliba televize není a odborníci zatím nedokáží odhadnout, zda český občan bude následovat americký trend. Ke konci roku 1993 žilo v České republice 10,33 mil. obyvatel, mužů je téměř o 300 tisíc méně než žen. V Evropě jsme na desátém místě. Přírůstek obyvatelstva za rok 1993 je však velmi nízký, činí 8 tisíc osob, z toho se necelých šest tisíc přistěhovalo a necelé tři tisíce představuje přebytek narozených nad zemřelými. Praha a Středočeský kraj zaznamenaly úbytek obyvatelstva o několik promile. Další čísla jsou nepříznivá, neboť se narodilo 121 tisíc dětí (nejméně od roku 1918), ale potratů bylo 85 tisíc. Na 70 tisíc sňatků připadá téměř 40 rozvodů. U mužů dosahuje střední délka života 68,9 roku, u žen 76,6. Peněžnictví Úroky z úvěrů i vkladů klesají. Po jarní vlně, vyvolané iniciativou Komerční banky, vyhlásily peněžní ústavy k 1. červenci další pokles. Česká spořitelna snížila citelně úroky z termínovaných vkladů. Pozorovatelé však kritizují peněžní ústavy, že jejich úrokové marže (rozdíl mezi úrokem z úvěrů a vkladů) přesahují šest procent. Velké podniky si stěžují, že české banky žádají za úvěry příliš vysoké úroky, a proto si půjčují od devizových cizozemců. Koncem prvního čtvrtletí 1994 zahraniční úvěry dosáhly celkem téměř 700 mil. USD a pro konec roku odhaduje ČNB, že překročí 2 mld. USD. Ale české firmy investují také v zahraničí, celková částka činila koncem čtvrtletí 1994 1,6 mld. Kč. Vedení České národní banky přivítalo s velkým uspokojením nové hodnocení mezinárodní agentury Standard & Poor’s, která přidělila ČNB značku důvěryhodnosti „BBB+". Tím získala lepší hodnocení celá republika a zařadila se před Israel, Chile a Řecko. S&P ocenila stejnou třídou také hlavní město Prahu, poněvadž je pouze mírně zadlužena a jsou vyhlídky, že její zdroje porostou. Komentátoři očekávají, že nové hodnocení bude mít příznivé důsledky i pro podniky a umožní jim získat v zahraničí lepší úvěrové podmínky. V příštím roce by ČNB mohla postoupit opět o jeden stupeň a tím by se dostala již o třídy A. Státní anebo soukromá iniciativa V souvislosti s koncem pololetí a přípravou rozpočtu zahájili ekonomové diskusi o tom, co české ekonomice chybí pro její zdárný rozvoj. Komerční banka ve svém hodnocení upozorňuje, že kromě třídění odvětví na více a méně úspěšná, se také odlišují podniky v jednom sektoru na dobré a špatné a jejich situace závisí především na schopnostech managementu. Jiné diskusní příspěvky upozorňují, že stát málo dbal, aby příjmy manažerů byly úzce spojené s celkovým postavením podniku, až do zprivatizování nehrál roli vlastníka a po prvním kole kupónové tuto úlohu převzaly fondy. Názory na další postup můžeme rozdělit na makro- anebo mikroekonomický. U opozičních stran převládají názory, které přetrvávají z minulosti. Její poslanci si slibují další pokrok pouze od státní politiky. Opět se vynořila námitka predávkované restrikce a tlak na deficitní rozpočet. Požadavky na stát jsou značné: „uplatnit tržně konformní průmyslovou politiku, zaměřenou na obnovení komerční, technické a technologické konkurenční schopnosti našich výrobců, využít cílené podpory rozvoje vědy ... rekvalifikace pracovní síly ... podporovat export ... chránit náš trh." (Poslanec Kraus v Lidových novinách.) V mnoha těchto návrzích však chybí odvolání na iniciativu podniku. Jestliže se výrobce nepřičiní, nepomůže ani podpora exportu či vědy. Vláda může poskytnout příležitost, ale nemá možnost podniku předepsat, jako za dřívější doby, kolik musí exportovat pod hrozbou určitých sankcí. Zvláště po druhé vlně privatizace bude příští vývoj záviset na úsilí nových vlastníků, tj. fondů, jestliže se jim nepodaří zvýšit výkon zaostávajících podniků, pak se situace české ekonomiky nezlepší. Pokud si bude management dále vyplácet neoprávněně vysoké prémie a zvyšovat mzdy bez odpovídajícího výkonu, pak státní zásahy nepomohou. Trh kapitálu Po celý červenec vykazuje burza klesající objem obchodů, minima 51 mil. Kč dosáhla seance 26.7., poslední červencové obchodování zvýšilo objem na 115 mil. Kč, ale v červnu seance přesahovaly 300 mil. Kč. Týdenní obchody v RM-S zůstávají od druhé poloviny června na úrovni 44 - 48 mil. Kč. Na obou trzích převládají příkazy k prodeji. Burzovní index ČNB - 120 vrcholil v březnu na hodnotě 1400 a končil červenec kolem 900 bodů. Příčinou poklesu je nedostatek finančních prostředků v ČR a nezájem zahraničních investorů. DIKové jsou zklamáni především vysokým poklesem kurzů, který trval od jarního maxima až do začátku června. Druhým nepříjemným překvapením jsou nízké anebo žádné dividendy ať již podniků anebo fondů. Proto začátkem prázdnin začaly prodeje, jimiž DlKové_získávají peníze pro financování dovolené. Úvahy brokerů sice předpovídají návrat zahraničního kapitálu, ale kurzy českých akcií na zahraničních burzách (Vídeň, Mnichov) však zatím potvrzují domácí nízké ceny. Předpovědi pro útěchu málo přesvědčivě tvrdí, že vzestup obchodů i kurzů nastane na podzim. Většina DIKŮ vložila v první vlně svoje body do fondů a očekávala z této investice přiměřený příjem. Nejvyšší dividendu vyplácí Rentiérský IF, 1200 Kč čistého na kupónovou knížku (10 akcií), čili výnos 12%. Ale Harvardský dividendový, IPF Komerční banky a Spořitelní privatizační jen 375 Kč na knížku (20 akcií). Zprávy o fondech v tisku ujišťují, že hodnota jejich akcií podle portfolia je o mnoho vyšší než kurs. Např. pro HIF dividendový: hodnota 1903 Kč, kurs 514 Kč, Spořitelní privatizační: hodnota 1165 Kč, kurs 555 Kč. Ale tato čísla jsou pro DIKa bezvýznamná, neboť pro nedostatek poptávky nemůže svoje akcie za údajnou hodnotu prodat. NKÚ zasahuje Nejvyšší kontrolní úřad v několika zprá22 POLYGON 5/94 [pageend24]vách odsoudil špatné hospodaření některých institucí a úřadů. Centrum kupónové privatizace používalo „socialistické praktiky“ např. tím, že za tři roky existence nestanovilo zaměstnancům pracovní dobu ani nesledovalo docházku (většina si přivydělává vedlejším pracovním poměrem). Ztráty způsobené špatným hospodařením dosahují stamilionových částek. 120 milionů věnovalo CKP neoprávněně Středisku cenných papírů na předání výpisů z účtu jejich majitelům. 12 milionů poskytlo ministerstvu financí a jiným institucím za činnosti, které patřily k jejich povinnostem. Obdarované úřady použily peníze na občerstvení svých pracovníků. Středisko rovněž nezajistilo důslednou ochranu informací na kapitálovém trhu. Ředitel CKP však výsledky kontroly odmítl a oznámil, že se obrátí na soud, neboť NKÚ poškodil profesionální pověst CKP. Zákony však tento postup neumožňují. NKÚ rovněž odhalil závažné nedostatky v mnohamilionové výši při hospodaření s přebytečným majetkem Armády ČR v letech 1990 až 1993. Kontrolované osoby pronajímaly armádní budovy bez nájemních smluv, nevyžadovaly včasné uhrazení dlužných částek a 11 mil. Kč vůbec nevymáhaly. Ženijní materiál armáda prodávala bez udělení výjimky vládou a bez vyhlášení veřejné soutěže. Vojenské útvary hlídaly jen nedostatečně různé objekty, které pak nenechavci vykrádali a devastovali. Při prodeji některých kulturních památek (zámku Kanice, Stružná, Neznášov) porušili prodávající zákon, který nařizuje, aby tyto objekty nabídli přednostně státu. Vláda uvolnila pro rok 1993 jako dotace na teplo 5,2 mld. Kč. NKÚ provedl kontrolu na ministerstvu financí a zjistil, že se vyplatilo 5,63 mld. Kč více. Některé finanční úřady nekontrolovaly, zda žadatelé mají na dotacé nárok a neoprávněně vyplacené částky nevymáhaly zpět. Kontrola se týkala čtvrtiny poukázaných obnosů a zjištěné nesrovnalosti dosáhly 50 mil. Kč, proto celková výše neoprávněně vyplacených dotací pravděpodobně činí kolem 200 mil. Kč. Mnozí z příjemců nebyli vlastníky objektů anebo vytápěli nebytové prostory a někteří sice peníze převzali, ale faktury za teplo nezaplatili. Také některá další ministerstva připravila státní pokladnu o milionové částky. Ministerstvo privatizace vyplácelo svým zaměstnancům protiprávně osobní příplatky, škody na majetku odepisovalo, místo aby žádalo od viníků náhradu, nevedlo průkaznou evidenci majetku, celková škoda činí 72 mH. Kč. MO podalo odvolání, které však NKÚ zamítl. Ministerstvo hospodářství připravilo státní pokladnu pouze o sedm milionů korun: vyplatilo neoprávněně 2 mil. odstupného některým zaměstnancům zrušených organizací, 5 mil. příjmů z likvidace jednoho ústavu nepřevedlo státu. Závěry kontroly však přijalo bez odvolání. Snad zveřejněné výsledky kontrol přijmou ostatní ministerstva a úřady jako varování a skoncují s minulými způsoby práce. Veřejné zakázky - nejlepší obchody Vláda schválila návrh zákona o zadávání veřejných zakázek, který se bude týkat státního a místních rozpočtů a objednávek kolem 60 mld. Kč ročně. Zadavatel bude povinen vyhlásit soutěž v Obchodním věstníku a zveřejnit jméno vítěze. Uchazeč bude mít možnost podat stížnost, že postup neodpovídal předpisům. Na přechodnou dobu může zadavatel zvýhodnit tuzemskou nabídku, která bude o 10% vyšší než zahraniční. Přednost budou mít rovněž podniky, které zaměstnávají občany se sníženou pracovní schopností. Zatím si však české firmy stěžují, že při veřejných soutěžích dostávají přednost zahraniční podniky. Pro dodávku radiolokátorů na pražské letiště Ruzyň v prvních dvou kolech zvítězila Tesla Pardubice s nabídkou za 36 mil. Kč: Ale nakonec zadavatel vybral francouzskou firmu Thomson za 52 mil. Kč. Francouzi se pak obrátili na Teslu, aby jim pro Ruzyň dodala anténní systémy. Tuto dodávku zprostředkoval Omnipol a.s., který si k ceně připočítal ještě 15% provize. Ředitel letového provozu však tvrdí, že radiolokátory Tesly jsou vhodné pouze pro nepříliš zatížené vzdušné prostory. Tesla udělala chybu, že odmítla dodat Thomsonu levnou anténu. Ztrojnásobila cenu a tak zahodila příležitost uplatnit se pomocí Francouzů na významných trzích. V tisku si stěžuje Avia Praha na ministerstvo vnitra, že pro pohraniční policii nakoupilo 20 terénních mercedesů a 10 džípů, jejichž cena i údržba je velmi vysoká, ačkoliv Avia nabízela výkonný, nikoliv luxusní, ale užitkový vůz. V brzké době bude armáda obnovovat svoji zastaralou výzbroj (většina bojových letadel končí kolem roku 2000). Odborníci předpokládají, že mezi domácími i zahraničními firmami se rozpoutá boj, při kterém budou pomlouvat konkurenci a rozdávat milionové úplatky. Ministerstvo obrany ujišťuje, že bude především spolupracovat s domácími firmami. Jde o vysoké částky, v rozpočtu armády připadne 9 mld. Kč pro nákupy, např. na potraviny 725 mil. Modernizafce sti- hačů MiG-21 si vyžádá 3,5 mld. Kč, ještě významnější je zakázka na 72 taktických letounů, kterou by chtělo získat Aero Vodo- chody. České firmy žádají, aby velké zakázky, tak jako v jiných evropských zemích, schvaloval parlament a tím zabránil korupci na ministerstvech, sněmovna však tvrdí, že zatím ještě nemá dostatek potřebných odborníků. Dlužníků přibývá Nedostatek soudců po sametové revoluci způsobil, že občané i podnikatelé spoléhali na dlouhé trvání soudního řízení, když nebudou vyrovnávat svoje závazky. Např. nájemníci obecních bytů neplatí nájemné a navíc ještě devastují byty, z 80% jde o romské rodiny. Proto města nyní upravují určité domy horší kategorie pro náhradní ubytování. V Přerově budou mít byty pouze společné umývárny, vařič a elektrické topení. Jakmile nájemník odmítne platit elektřinu, bude okamžitě odpojen. Do těchto bytů chtějí obecní úřady přestěhovat neplatiče anebo „nepří- způsobitelné“ občany. Mezi dlužníky patří také vyšší složka: kanceláře, které spravují bytový fond a neplatí Vodárnám a kanalizacím. V Karlových Varech nevyrovnávají faktury za vodu a odvod splašků také firmy, jako např. Karlovarské minerální vody. Nevyrovnané pohledávky VaK Karlových Varů dosáhly již 26 mil. Kč a firma si musela vypůjčit pro vlastní provoz 15 mil. Kč. Proto se rozhodla přerušit dlužníkům dodávky vody, i když tím zastaví jejich výrobní činnost. Řada velkých podniků neodvádí dávky nemocenského pojištění. Sice sráží zaměstnancům jejich drt, ale neplatí nic a používají zadržené peníze pro svoje provozní účely. Hlavními dlužníky jsou dosud netransformované socialistické velkopodniky, např. Ostravsko-karvinské doly, dlužné částky dosahují desítky milionů korun. Malým hříšníkem je Fidelis Schlée, vydavatel zaniklé Lidové demokracie, který nezaplatil státu 200 tisíc Kč a odejel za hranice. Slovenská ekonomika Clearingové účty ČR a SR Podle národní banky Slovenska překročila 21.7. salda obou účtů (součet starého i nového) poprvé v neprospěch ČR hranici úvěru 130 mil. ECU. Slovensko již v minulosti platilo překročení limitu podle dohody v tvrdé měně. Po opatřeních SR: devalvaci, dovozní přirážce a předpisu, že české zboží potřebuje pro dovoz do SR certifikáty, vývoz českého zboží značně poklesl a nastalo saldo opačné. Do konce měsíce se však situace pro ČR zlepšila, takže k vyrovnání dluhu tvrdou měnou nedošlo. Rozhodným termínem je vždy poslední den měsíce. Nezaměstnanost Úřady práce SR evidovaly koncem června 360 tisíc uchazečů o práci, tj. o tisíc více než v květnu. Míra nezaměstnanosti se zvýšila na 14%, nejvyšší vykazují okresy Rimavská Sobota 26%, Rožňava a Košice - venkov 24%, nejméně lidí bez práce je v Bratislavě (4%) a v Trenčíně (6%). Podle pracovníků Čentra evropských studií je pro Slovensko nepříznivé, že má vysoký pódii dlouhodobě nezaměstnaných (53%). Spory ČR - SR Dohoda uzavřená mezi Ruskem a Českou republikou o finančních závazcích obsahuje podle slovenských expertů také pohledávky továren SR, které exportovaly svoje zboží prostřednictvím českých vývozních společností. ČR vymáhá od Ruska 360 mil. USD, z toho 55 mil. by připadlo Slovensku. Podle stanoviska slovenských podniků však jejich podlí na dluhu dosahuje 140-160 mil. USD. Po těchto námitkách ČSOB zahájila vlastní šetření, celková částka překročila 55 mil. USD, ale nepřiblížila se k 140 mil. O konečném dělení rozhodnou ministerstva hospodářství ČR a SR. Zbrojovka Vsetín se domáhá uznání svého vlastnictví 2626 ha lesa, které nyní leží již za hranicemi na Slovensku. Ve sporu rozhodnul Okresní soud v Povážské Bystrici, že lesy Zbrojovce nepatří. Podnik se odvolává ke Krajskému soudu, neboť jde o velmi značný majetek, podle znalců o více než 700 mil. Kč. Podnikoví právníci nabízejí také mimosoudní vyrovnání, při kterém by Slovensko lesy vykoupilo. Řozhodnutí přísluší slovenskému ministerstvu privatizácie nebo polnohospodárstva. □ POLYGON 5/94 23 [pageend25]HOVORY PŘES LÁNY JÁRA MECŮ U nás v Kocourkově Ať děláme co děláme, pořád jsme kocour- kovští, říkává můj soused, stařeček ze dvou světových válek. Nutno dodat, že svůj povzdech má načasovaný na chvíli po přečtení denního tisku a po shlédnutí večerního televizního zpravodajství. Jen při pravidelném poslechu presidenta ze zámku děda Vaškovi vyčítá, že neměl chodit s pány na led. Lidem pak vykládá, že všechno to demokratické trápení začalo tím, že na počátku chodil Vašek s pány na pivo. Něco na tom je. Usilovat o demokracii pitím piva se soudruhy deformovanými reformou může jen myslitel z Kocourkova. Ale - jak říkal Jakeš na tajném zasedání, které pak zveřejnili na pásce - lid ho chce. Upřímně řečeno: On opravdu za nic nemůže. On jenom mezi tím vším lítá. Má povoleno mluvit ze zámku a občas někam odjet a nechat se zviditelnit. Často je fotografován jako por kladač věnců, dovolenou tráví na nejtajnějších místech zeměkoule, kde píše projevy pro příští měsíce. Jeho úřad pro výzkum veřejného mínění s demokratickou pravidelností radostně uvádí vysoká procenta těch, kteří ho milují a prý nikdy nebudou nikoho jiného milovat. Taková statistika potěší jak velké tak i sebemenší vladaře. Obzvlášť, když většina dotazovaných jsou spořádanými občany, kteří předtím se stejnou láskou milovali Novotného, Dubčeka, Husáka i Jakeše. I ta láska je kocourkovská. A jakou jinou politiku než kocourkovskou chcete dělat v Kocourkově? Tam přece musí být všechno nenormální, všechno jaksi šejdrem proti logice a zdravému rozumu. To si třeba president zamane, že pozve na návštěvu hano- bitele zakladatele jedné víry, jehož uctívají stamiliony věřících, a pan předseda vlády, tedy pan premiér, si stěžuje, že mu o takové návštěvě nikdo nic předem neřekne. Že ctihodného Salmana Rushdieho, jenž proti sobě poštval celý Orient, hostili bez účasti ministerského předsedy. Stejně tak nesmí nic vědět pan president, když je do pohostinné demokratické Prahy pozván irácký ministr zahraničí Sahháf, jehož fanaticky protizá: pádně orientovaná vláda měla v čase docela nedávném v Praze horlivého podporovatele všech Husseinových výbojů. Člověk, znalý dávnější i čerstvější minulosti v krajině kolem Řípu, se ničemu nediví a na nic se nevyptává. Ví, že jinak být nemůže. Když ministr obrany Baudyš dostal jakýsi nečekaný nápad na uzavření míru v Bosně, aniž vyrozuměl vládu nebo alespoň vrátného, zmizel s nápadem v Turecku. Ve světě se zasmáli, kocourkovští to brali jako normálku. Těm chápavějším už došlo, že normalizací nemůže být myšleno nic normálního, že autocenzura je cenzura a konstruktivní opozice - to vše jsou nesmysly oslavované jako vymoženost jen v Kocourkově. V žádné demokracii, kromě v té naší, by s takovými nesmysly nemohl nikdo vystoupit na veřejnosti. V rámci kocourkovské demokracie se např. zakáže „nezávislé a svobodné“ televizi NOVA rozhovor Václava Klause s Lubošem Beniakem. V jiném případě se tvrdou a přehnanou kritikou zatratí odvysílání záběru francouzské televize, na kterém je zviditelněn president Havel s podnapilým šéfem jeho ochranky Maninou. A zatím co dva Václavové v čele státu se ze svých absolutizujících a zevšeobecňujících postojů snaží přetrumfnout jeden druhého, třetí Václav jako by už ani nebyl na koni. (Sejdeme se u koně - říká většina „dorůstajících“ Pražanů, pro které je zřejmě Václav jako Václav.) Samozřejmě že nejde o podkoní ani pacholky a lidi sloužící. Ti všichni byli po dvaačtyři- cetiletých věrných službách na komunistickém dvoře osvobozeni. Dnes se scházejí „u koně“ občané čerstvé čtyřleté demokracie, která dle chvalozpěvů vrchnosti může být vzorem všem demokraciím světa. (Sranda musí být, i kdyby už vůbec žádného rozumu nebylo.) Dle názoru Prahy, jak je po jednání v Terstu 16. července 1994 tlumočily italské zdroje, je kandidatura ČR na vstup do EU dána „vyšší mírou jejího hospodářského rozvoje a je tedy i oprávněnější“. O naprostém nedostatku dobrých mravů, sebereflexe a sebekontroly se nemluví. Jen masmédia, riskující soudy a neexistenci, dávají občanům občas na vědomí, že existují podnikatelé rodící se ze zcizování státního majetku, banky půjčující na lichvářsky úrok, na transformaci parazitující politici, které k odstoupení nedokáže hned tak něco donutit, a že tisk je hafánkem, jehož nikdo ze samolibých vladařů nerespektuje. Dítka z vysokých škol prodchnutých duchem mar- xismu-leninismu, ověšena různými doktorskými tituly, sedí u řídících pultů společnosti a dávají nám i světu lekce z demokracie. A to už není ani Kocourkov ani sranda. To může být počátek psychicky nemocné společnosti. Ve svém nedávném rozhovoru pro měsíčník amerických podnikatelů >Forbes< ministerský předseda Václav Klaus definoval novináře jako největší nepřátele lidstva! Běda demokracii, u jejíž kolébky stojí ministerský předseda, který neví, že jedním z hlavních pilířů demokracie je svobodný a na vládě nezávislý tisk! Běda občanům, kteří se ve dvaačtyřicetileté minulosti naučili ministerským předsedům jen tleskat!!! S vládní koalicí, připomínající předúnoro- vou Národní frontu, a s koaličně loajálními občany je do demokratické 350-milionové Evropy strašně daleko. Nesametové pozapomnění Ústavního soudu Na Olympu spravedlnosti České republiky se zablýsklo na časy. Ústavní soud vyhověl návrhu skupiny 56 poslanců a zrušil některá ustanovení zákona o mimosoudních rehabilitacích. Osoby bez trvalého bydliště na území České republiky, které zatím nemohly uplatnit právo na vydání majetku podle zákona o mimosoudních rehabilitacích, nyní toto právo uplatnit mohou. Za tuto ukázku spravedlnosti se dostalo Ústavnímu soudu zaslouženého potlesku demokratické veřejnosti, a to jak doma, tak za Šumavou. Jen postoje některých pražských narychlo vypěstovaných demokratických předáků, včetně super-předáků, byly plné údivů až rozhořčených lamentací, cože si to Ústavní soud bez jejich příkazů dovoluje. Tato nevlídná reakce vlády neušla kritice denního tisku, zdůrazňujícího, jak „nízké je právní vědomí vlády a jak nedostatečná je zatím autorita Ústavního soudu". Zatímco iniciátor návrhu a mluvčí poslanců Marek Benda zhodnotil usnesení Ústavního soudu slovy: „Je to další důkaz, že Ústavní soud je demokratickou institucí v nejlepším slova smyslu,“ ve výroku presidenta Václava Havla už zazněl tón zcela odlišný. President „byl pro zrovnoprávnění exulantů, nebudou-li tím narušeny dosavadní právní vztahy“. Logika současnosti přitom napovídá i školákům, že ty právní vztahy musí být narušeny v každém případě. Má-li být majetek vrácen, musí být jinému odňat. Presidentův rival Václav Klaus vytáhl na exulanty vlastní počty a klausovsky je rozdělil na dvě skupiny. Na ty, kteří tiše a obětavě pracují pro vlast, a pak na hrstku těch, kteří, jak zdůraznil, chtějí „něco za něco“. Nevím, které tichošlápky obětavě pro vlast pracující má pan ministerský předseda na mysli. Bylo jich množství nepřehledné. V republice po dvaačtyřicet let svou „vlasteneckou" tichou práci budovali a prodlužovali v „mlčící většině“ režim nesvobody a v zahraničí se v tichém, hrabivém odstupu od demokratického aktivního exilu dopracovali až k „úpravě vztahů" a k přátelské kolaboraci s nepřáteli svobody. Nechce se věřit, jak může matematik Klaus mluvit o hrstce, která prý chce něco za něco a zároveň tak ostentativně přehlížet to velké množství socialismem vypěstovaných a vycepovaných kolaborantů, kteří už to něco za něco dostali. Nebo snad pan ministerský předseda neví nic o tučném odstupném a ještě tučnějších důchodech, jimiž jsou obšťastňovány Vysloužilé i dosluhující šarže v bývalé tak zvané Československé armádě? Jaká to skvělá odměna za to, že jako čeští důstojníci stáli v cizích službách a proti svobodě vlastního národa! Že stáli ve zbrani a připravovali českou armádu jako kanonenfutr k dobyvačným cílům sovětského impéria! Jestliže jejich ohebnost a zrada byla tak vysoce oceněna a demokratické předáky tento fakt nijak nedráždí, pohlédněme na poslední hrstku těch pravých nefalšovaných českých vojáků v západních armádách, majících tu smůlu, že v bitvách přežili, aby se jim dostalo pronásledová- 24 POLYGON 5/94 [pageend26]ní od komunistů a nyní byli zapomenuti. Neboť jak jinak to lze nazvat než zapomenutím, jestliže zodpovědným lidem, represen- tujícím Českou republiku jako právní stát, nevadí, že zmíněná úprava restitučního zákona o mimosoudních rehabilitacích se nevztahuje právě na tyto osoby. Při všech těch demokratických fanfárách je to zviditelněný pocit křivdy. Křivdy na zbytku neohebné české gardy našich lidí, našich vyhnanců a pro naši svobodu vždy aktivních exulantů za Atlantikem, kteří jako čeští Američané nemohou mít dvojí občanství. Právo k navrácení kdysi ukradeného má jenom občan České republiky a tudíž každý domácí bývalý politruk má přednost před (byť sebeza- sloužilejším) exulantem, přijmuvším občanství ve Spojených státech. Ústavní soud České republiky získal na úctě a čekají ho mnohá velká rozhodnutí a v daleko kontraverznějších otázkách, než je uzákonění spravedlnosti pro poslední hrstku vždy o spravedlnost usilujících exulantů. Odškodnit, vyslovit uznání a vzdát čest statečnosti patří k těm dobrým vlastnostem každé kulturně vyspělé demokratické společnosti. Lidé věří, že se tak stane. Že Ústavní soud České republiky, jenž bude dotvářet model naší demokracie, odčiní i poslední křivdy napáchané v době bezpráví na exulantech, kteří do dnešního dne zůstali občany republiky SVÝM SRDCEM! Pro příští generace nelze vymazat skutečnost, že před českým disidentem byl poúnorový český rebel, který prošel „vyšetrovňami“ StB, koncentračními tábory i železnou oponou, a který zůstal českým rebelem i ve vyhnanství. A k budoucí pravdě a spravedlnosti je třeba poznamenat, vyzvednout a zvěčnit rozhodující MEMENTO: že úhlavním nepřítelem disidenta i rebela byla masa malých-čecháčků-občanů, jásajících pod tribunami nepřátel občanských práv. Není důležité, zda ten nebo onen člověk byl v osudových létech doma nebo v exilu. Rozhodující bylo, na čí straně stál! Tento fakt nelze zastírat jen proto, že prokomunisticky sloužících byla většina. Jinak se může stát, že rozhodování o spravedlnosti se časem znovu dostane do nespravedlivých rukou! Srpen 1994. M Haló - je tam někdo ? OTA RAMBOUSEK Demokratizace, transformace, privatizace, lustrace, inflace a mnohé jiné - ace u nás zdárně pokračují. Jiné se buď vůbec nevyskytují nebo o nich raději nemluvit. Zde zmiňme dekomunizaci a telekomunikaci. O té bude dnes řeč. Specielně o telefonním systému. Všichni doma znají ten pocit bezmocnosti, kdy se ústy do telefonu zvolá „haló“ a ucho zachytí pouze jakési pípání nebo hrčení. Často vůbec nic. Nikdo nespěchá na pohotovost postěžovat si, že spojení mezi ústy a uchem je někde přerušeno. Ne, vážení, je to v telefonu. Ve čtvrtém roce usilovného pochodu do sjednocené Evropy a otevírání se světu je Česká republika v telefonní technice mezi deseti nejzaostalejšími státy ve světě. Není to z mé hlavy: expert s celosvětovými zkušenostmi si stěžuje: Byl jsem ve více než stovce zemí. Většinou v Africe, latinské Americe a Asii. Jsem dobře seznámen s telefonními systémy těchto zemí. Ale pro mne je současný český systém mezi deseti posledními. Vytočte pečlivé číslo stanice, kterou potřebujete. Zhusta se vám ozve někdo jiný. Zkuste se přes den dovolat. Po vytočení prvních dvou čísel, třeba 25 pro Prahu 2, se už ozve obsazovací signál. Zkuste najít v Praze pouliční automat na korunové mince, který funguje. Velmi oblíbené jsou tzv. „kolchozy“, kde je na jedné lince až deset účastníků a trvá hodiny, než dostanete volný tón. Nejlépe je volat mezi druhou a třetí hodinou ranní. Jenže - co, když hoří nebo člen rodiny leží na zemi v kuchyni se záchvatem infarktu? V takových případech jedině utíkat k někomu z blízkého okolí, kdo vládne vlastní telefonní linkou. Pokud je v kritickém okamžiku doma. Jindy jste třeba tři dny bez telefonu (který pravidelně platíte 50 Kč měsíčně) jen proto, že některý z „kolchozníků" zavěsil nedbale sluchátko. Žiji ve světové metropoli, v New Yorku. Odhaduji velmi skromně: daleko přes deset milionů telefonů. Když si přejete zavést linku, máte ji do tří dnů. Služba se tu nabízí, nemusíte na vymoženost 20. století čekat deset let. Jeden můj přítel, který se telefonu dočkal ve věku jarých 80. let, je občan bývalé masarykovské republiky, bývalý redaktor a bývalý politický vězeň. Uvažujete správně: ze stejné doby je i český telefonní systém. Stav se ovšem s přibývajícím businessem a rostoucími požadavky zhoršuje. Nový stát zdědil po bývalém režimu mimo mnoho jiného i zastaralou mezinárodni ústřednu, přes kterou bylo (a snad i dosud je) nutno volat 154 zemí. Minulé jaro byla ústředna celé dva týdny mimo provoz pro závažnou závadu v telesystému. Zoufalí účastníci se jí stejně nedovolali. Zaměstnanci ústředny prostě hovory nebrali, aby si ušetřili zlostné nadávky a výčitky. Zatím co ve světě je telefon služba a obchod, doma je telefonní stanice vymožeností a jakousi výjimkou, za kterou je třeba být vděčný. Česká republika má nyní na sto domácností 27 telefonů, zatím co v Německu nebo v USA je na stejný počet domácností přes 90 účastníků. Ale prý se stav pronikavě zlepší. Telefonní systém bude privatizován v druhé fázi kupónové privatizace. V současnosti společnost Telecom postupně modernizuje síf a např. ve vnitřní Praze oznámila účastníkům, že čísla stanic budou změněna, aniž by se namáhala říci, kdy. Nato se tisíce účastníků divilo, že jsou bez spojeni, protože změna byla provedena bez předchozího upozornění. „Instalovali jsme v r. 1992 111.240 linek, ač plán stanovil 95.482“, říká obchodní ředitel Jiří Šmahel. „Od ledna 1993 do konce října jsme instalovali 99 tisíc linek. Plán pro celý rok je 128.990 nových stanice.“ Trochu lepší naděje pro víc jak půl milionu žadatelů, z nichž většina je na pořadníku již řadu let. Tato situace byla ke konci řijna. Už 12. listopadu vznikla porucha na mezinárodní a meziměstské ústředně Praha. Mezinárodní spojení bylo přerušeno po celé ČR. V Praze a Středočeském kraji navíc i meziměstské spojení. Ještě 15. listopadu nebylo spojení mezi Prahou a Středočeským krajem. Mnoho zahraničních firem, které investují v České republice, zvolilo jinou, nákladnou cestu, jak za současné situace používat spolehlivé a rychlé spojení, nezbytné pro obchod. Tak např. společnost Philip Morris, která je druhým největším investorem, používá satelit a celulární stanice. Není to jednoduchá a levná záležitost. Většina moderních modelů stojí okolo 3300 USD. Zdá se, že v tomto odvětví, neodmyslitelném v moderních státech a v moderním obchodování se západními partnery, bude třeba nějaký čas čekat. V Americe, pokryté křížem krážem doslova stamiliony linek, je zajištěno spojeni s ostatním světem počítači. Stačí zavolat kamkoliv a po druhém zazvonění počítač převezme signál a uvolní linku pro hovor. „Tato metoda pracuje spolehlivě a rychle, voláte-li kohokoliv ve Spojených státech. Minulou noc jsem to zkoušel z Prahy dvaaše- desátkrát, “ konstatoval jeden uživatel pražského telefonu. * * * SPT Telecom se v blízké budoucnosti přemění na akciovou společnost. Zhruba čtvrtinu -26% - mohou akcionáři získat. Zdá se, že při současném stavu české telefonní sítě to bude velice dobrá investice. Illlllljlllllllllllllllllllllimill //VZERAT IIIllllllllllll DŮM U LESA v malé vesničce na Moravě u Vyškova, 4+1 moderní vybavení, koupelna, WC, etážové vytápění. Zahrádka, ovocné stromy, garáž, velký dvůr s pavilonem pro 8 osob. Dva telefony. Voda, koupání, rybolov, hřiby. Obchod i autobusová zastávka v blízkosti. I se zánovním nábytkem pro náročné. Přijatelná cena i v markách nebo v dolarech. Telefon +42.507.98245. iiiiimiiiiiiiiuiiiiiiiiiiiiiniiiiiiiiiiiimiiiiiiiiiiiiiiiiiiiii POLYGON 5/94 25 [pageend27]ROBERT F. LAMBERG Nesentimentální toulky sametovou Prahou aneb Svízel se sanací materielní i jinou V letošním červnu jsem byl již potřetí v sametové Praze. Při první porevoluční visitě, v létě 1990, mě přátelé ještě varovali před návštěvou automatů a hospod kvůli špíně a špatné jakosti jídel. Podíval jsem se na tehdy věhlasný „nejlépe zásobený supermarket Prahy“, bývalé to estébácké nákupní centrum na Pankráci. Byla to ubohost, i když se tam našlo více zboží než třeba u Zoufalého na Jungmannově náměstí. Na protější straně onoho náměstí ostatně stály dlouhé fronty turistů před jednou ze tří, čtyř prodejen skla, které se tehdy v Praze našly. Město bylo šedé. „Pozor! Padá omítka"! Celé bloky budov obehnala lešení, poznamenána sešlostí věkem. Ruinen schaffen - ohne Waffen: Vierzig Jahre DDR! zněl o rok dříve, krátce před koncem, lidový slogan v Honeckerově monarchii. Měl stejnou platnost i v Praze, tehdy a ještě i o rok později, za mé návštěvy. Zažil jsem ale v prvních porevolučních měsících také sem-tam překvapení. Chtěl jsem manželce, která je z „Dalekého Západu" a komunismus zná jen z filmů, knih a mého vyprávění, ukázat dům, ve kterém jsem bydlel před útěkem na Západ. Byla to již tehdy, 1957, rozbitá a špinavá barabizna, postavená počátkem století, v zanedbané ulici 20. pluku ve Vršovicích. Nyní však, 1990, ulice působila docela slušným dojmem. Zasadili stromky, ulici pořádně vydláždili - a bývalý můj dům se skvěl poměrně čerstvým nátěrem. Kůlničky ve dvoře, kde jsme, každá partaj, schovávali uhlí - velké hnědé balvany bylo před zatápěním třeba rozbít tupým koncem sekery - už neexistovaly: v domě zavedli plyn. „Z nouze se tady na čas bydlet dá," usuzovala moje drahá. A bylo po pedagogicko-politické lekci, i když se šťastná západnice pojistila výrazy „z nouze" a „na čas". ill 7K Při druhé návštěvě, 1992, bylo těch lešení podstatně méně, obchodů se sklem a bižutérií zato habaděj. Místy se dokonce našel moderní supermarket a Václavák i s okolím působily vysloveně dobře. „Královská cesta", alespoň úsek mezi Celetnou ulicí a právnickou fakultou u Vltavy, se vyznačila čerstvě natřenými fasádami (dvorky a pavlače čpěly ještě, pravda, socialismem) a i 1990 ještě všudepřítomný pach po lidských výkalech, charakteristický to smyslový atribut společnosti, pochodující vstříc slunci komunismu, jako by se o dva roky později byl cítil trošku, trošičku méně. Hradčany byly krásné, obnovené Stavovské divadlo snem, o šedých činžácích v Karlině, Holešovicích a na Vinohradech se to ovšem říci nedalo. Bud jak buď: Praha směrovala místo k rudým zítřkům zpět na Západ, kam odjakživa patřívala. Letošní dojem? Poněkud zanedbané západoevropské město se svérázem. K tomuto mnohotvárnému svérázu patří uzenářské krámy - co řikám krámy: chrámy! -, které zanikly spolu s první republikou a o kterých tak nadšeně psali vídeňský Čechoslovák Friedrich Torberg a nezapomenutelný Michal Mareš, který jednou, ve své mladosti, byl sám uzenářem. Takže vonící obchůdky, překypující uzeninami a obléhané turisty, jsou tu znovu. Jiný pražský svéráz tvoří turistika: cizinecký ruch, intensivní jak v Paříži nebo v Římě, o kterém se zpočátku předpokládalo, že se po revoluční sensaci rok od roku zmenší, je podle všeho trvalým zjevem Prahy, matky měst. Na Karlově mostě se české slovo slyší jen výjimečně, po Karlově ulici se kvůli exotickým davům chodit nedá a Staroměstské náměstí je pevně v rukou cizinců devisových a jiných. V Národní bance asi mají permanentní hody; ekonomice to přináší rozhodně více než vývoz zastaralých tanků v ruské licenci nebo export samopalů a třaskavin pro internacionálu teroru. Wš ?S\ Normalisace - skutečná normalisace - Prahy je stejně ale ještě v začátcích. Dopravní kalamita je tu snad menší než v jiných velkoměstech, zejména se týká centra metropole. Ale odporná dálnice za Museem se asi už eliminovat nedá a domovní či bytová sanace si vyžádá dalších pěti až deseti let. Dokonce i v oněch částech města, kde se to hemží turisty, chybí ještě leccos. Pražský Representační dům, secesní klenot, ještě stále není uvnitř restaurován; Prašná brána potřebuje pořádně umýt; v nejlepší části Na Příkopě je ještě stále proluka; restaurace bloku Karlových lázní není ukončena, ačkoliv obnova nevyžaduje zvláště vysoké investice. Paláce Malé Strany ještě znetvořuje lešení z rudých dob a přístup do jejich krásných barokních zahrad je jako za Husáka ještě nemožný. Jak říkám: pět až deset let, místy snad i více. A ještě něco: Pražské kolonie Američanů a Angličanů, Rakušanů a Němců sice utěšeně rostou; Praha na cestě zpátky do civilisace ale čím dále tím více pocítí absenci domácího židovského živlu. Šlechticům se samet vyplatil: vrátili jim majetky nebo alespoň jejich část. Ale na restaurace komunismem zničených objektů - hradů a zámků, parků, statků - jejich staronoví vlastníci zpravidla nebudou mít finanční sílu. Takže idea, která se za tou státní štědrostí skrývá - obnova důležitých historických památek ze soukromých zdrojů - se asi ne všude stane skutečností. U Mal- tézských rytířů to ale snad půjde: paláce na Velkopřevorském náměstí, nyní výsostné území Maltézského rytířského řádu (johanité), který se honosí dokonce velvyslanectvím, se dnes už zdají být v docela dobrém stavu. Že si ale řád udržuje nádherný gotický chrám a středověkou tvrz P. Marie pod Řetězem opravdu pod řetězem, totiž zavřený, to by si Pražáci - suverenity sem nebo tam - přece jenom neměli nechat líbit! Tři věci - tak vece starý dobrý šproch - byly v CCCP chvalitebné: vodka, kaviár a výjezdní doložka. Uvedl bych ještě čtvrtou položku: podzemní dráhu. Praha ji má a je výborná, skutečná boľšaja strojka! Na účet čtyřiceti let poddanstva je to ovšem poněkud málo, i kdyby se nepřihlíželo k okolnosti, že za stavbu metra obyvatelstvo zaplatilo... Metrem jsem se za pár minut dostal k ministerstvu financí, v jehož výzkumném ústavu jsem v důsledku zpadělaného kádrového materiálu a díky pomoci dvou slušných funkcionářů v posledním roce před útěkem pracoval. K mým kolegům v ústavu patřil člen Lidových milic Jaroslav Pěnkava, odborník na otázky daňové a jinak podle zveřejněného seznamu spolupracovníků StB „držitel propůjčeného bytu“ (kód StB: 121229 21167 Brána). Výzkumný ústav ministerstva financí již neexistuje, ujistila mě strážnice u vchodu do budovy. Inženýr Pěnkava zato existuje, našel jsem si ho bez potíží v telefonním seznamu. Existuje i Horymír Junek, PhDr, zpravodaj ČTK, který ještě roku 1970 dokonce v dalekém Mexiku intrikoval proti „zrádnému utečenci“ v tamějším Svazu zahraničních dopisovatelů, kde jsme oba byli členy. Moji trapitelé Julo Bráník, Božena Dostálová, Karel Hés, Václav Kylián se v telefonním seznamu nenacházejí, ale jen proto, že už mají po smrti: jinak by vesele vyznávali liberalismus a demokracii, jako tisíce Pěnkavů a Junků. Morální sanace? Tak za generaci nebo i za dvě. * * « Což mne přivádí k CIA. Nedaleko již zmíněné proluky Na Příkopě je restaurace „Marie Terezie“. Elegantní podnik s výbornou kuchyní (seznam moučníků by mohl být bohatší). Výzdoba jídelny je přísně císařsko-krá- lovská, se všemi příslušnými erby na zdích. Podnik čtenářům vřele doporučuji; ceny nejsou nízké, ale pro „zrádné utečence“ beze všeho dostupné. Hospodský mi nedal zdarma napapat, abych jeho podnik chválil; upozorňuji na něj z důvodů osobně-historic- 26 POLYGON 5/94 [pageend28]kých: patří totiž vdově a synovi po mém kolegovi Zdeňku Martínkovi, kterého roku 1956 odsoudili pro velezradu a špionáž k 18 letům žaláře. Když ho po dlouhých letech vypustili, měl podlomené zdraví. Zemřel ještě poměrně mlád. Martínek patřil do jedné z ilegálních skupin na právnické fakultě KU. Po studiích se účastnil nadále ilegální činnosti, kterou or- ganisoval agent-chodec CIA Luděk Molnár, také kolega z fakulty. O dopadení této skupiny idealistů - Molnára ostatně nedostali - byly tehdy zprávy v celém rudém tisku. Moc poutavě a pokrokově se o případu s povolením StB a na základě jejích materiálů rozepsal pozdější „reformkomunista" Dušan Hamšík(„Případ >Holub< se uzavírá“, Květy, 20.6.1957). Když mě v srpnu 1956 v souvislosti s touto skupinou v Bartolomějské vyslýchali, nepoužívali názvu CIA, nýbrž CIC, Counter Intelligence Corps. Mluvili o „cicá- cích" a vyjádřili podezření, že bych byl i já už vzhledem ke znalosti cizích idiomů „cicá- kem" (nebyl jsem jím). (Konečně jsem našel výstřižek, který mi onehdy poslal přítel Molnár, s kresbou Vladimíra Jiránka. Před třemi pány s aktovkami a dosti idiotskými ksichty stojí muž bez aktovky stejného vzezření a rozčiluje se: „Já jsem byl obyčejnej agent-chodec. Zatímco vy jste si všichni vozili prdel v šestsettřin- áctkách!“) * * * Což mě zase přivádí k Pavlu Tigridovi, myšlenky holt skákají. Poznal jsem ho někdy počátkem šedesátých let a hned jsme si byli sympatičtí. Napsal jsem pár řádků do jeho „Svědectví“ a on mne pak požádal také o pomoc při rozesílání časopisu do Československa. Bylo s tím trošku práce. Ta se rozrostla, když jsem do každého čísla „Svědectví" přispěl bibliografií knih a časopiseckých článků o ČSSR. Byla z toho nakonec obsáhlá fuška, samozřejmě za „pámbu zaplať'. Ke každé vykázané knize jsem napsal vždy krátké ocenění, jen jednou větou, na víc samozřejmě nebylo místa. Jaké moje překvapení, když mé strohé doporučení Ti- gridovy knihy „Le Printemps de Prague“někdo doplnil dalším oceněním ve smyslu, že toto dílo pro svou vynikající jakost bylo přeloženo etc. etc. Ješitnost může být trapná. Ještě více mne však zarazilo, že se Tigrid po dubčekovštině objímal s kde jakým rudým kádrem, který se na Západě objevil. Okolnost, že se vydavatel „Svědectví" stavěl proti mému kritickému postoji vůči Sudeťá- kům, o kterém jsem mu vykládal, našemu přátelství také nepřidalo. The point of no return způsobil ale můj nenapravitelný sklon ke vtipkování. Když si mně Tigrid jednou postěžoval na finanční tíseň časopisu, prohodil jsem zlehka: „Jak to? To je pokladna CIA zavřená?“ Reakce mého kolegy v řemeslu žurnalistickém byla zcela neúměrná, co do tónu i do decibelů: že prý si takové řeči nemusí nechat líbit. Ještě jsem stačil zakoktat, že jsem to nemyslel vážně, že by však nicméně mně osobně bylo ctí, pracovat pro CIA. Mléko bylo ale již rozlité - a při tom zůstalo... A nyní je nepřítel pokladny CIA ministrem kultury ČR. V říjnu mu bude sedmasedmde- sát, „na politika je to mládí“, abych citoval V+W. Pan ministr se každopádně může utěšovat myšlenkou, že z jeho kolegů za kulatým nebo obdélným stolem nikdo „cicákem“ nebyl. Bohužel. Jedna dvě generace na mravní sanaci - myslím, že to je střízlivý odhad. Buenos Aires, 9. srpna 1994 □ Jak to vlastně bylo s hospodářským rozvojem Sovětského svazu TOMÁŠ KRYSTLIK Stále jsou slyšet hlasy přívrženců starých sovětských pořádků, že by ruské hospodářství neupadalo, pokud by dosud existoval Sovětský svaz. Nejnovější studie Světové banky tento názor zásadně vyvrací a ukazuje, že bývalý SSSR byl již tři desetiletí před svým rozpadem z ekonomického hlediska kolosem na hliněných nohách. Sovětský svaz nejméně od roku 1960 nebyl rozvíjející se ekonomickou velmocí, jak dosud věřila i celá řada západních ekonomů, nýbrž byl jednou z nejméně výkonných ekonomik na světě. Studie Hospodářský úpadek Sovětského svazu zpracovaná Wil- liamem Easterlym ze Světové banky a Stanleyem Fischerem z Massachusett- ského technologického institutu uvádí, že všechny dosavadní studie o hospodářství SSSR obsahovaly systematickou chybu, která způsobila, že hodnocení stavu sovětské ekonomiky bylo vždy zcela chybné. Podle oněch chybných západních odhadů rostla sovětská ekonomika mezi lety 1980 a 1990 o 2,4% ročně, což bylo nad světovým průměrem. Do těchto hodnocení nebyla zahrnuta jedna zásadní položka, a to obrovské náklady vynaložené na tento růst. Vezmou-li se v úvahu relativně vysoké sovětské státní investice, obrovské náklady vynaložené na poměrně vysoké vzdělání a nízký růst populace, změní se téměř dvou a půl procentní roční nárůst ve schodek. A to takový, že sovětská ekonomika byla po posledních 30 let nejvíce upadajícím hospodářstvím na světě vůbec! Na druhé straně je faktem, že před rokem 1960 i po započtení nákladů vynaložených na hospodářský růst sovětská ekonomika rostla. Mezi pravděpodobné příčiny obratu může patřit obrovské zvýšení výdajů na zbrojení - z dvou procent hrubého národního produktu v roce 1928 na 16% v roce 1980. Tato hypotéza není však zcela jistá, neboť většina zvýšení výdajů na zbrojení se odehrála před zmíněným rokem 1960 a snahy o vyrovnání se Spojeným státům s jejich projektem Strategické obranné iniciativy (SDI) společně s náklady na okupaci Afghánistánu nepohltily více než 1,6% hrubého národního produktu ročně mezi lety 1979 a 1989. Easterly a Fischer se domnívají, že klíčem k této záhadě by mohlo být vysvětlení podané profesorem Weitzmanem z Harvardské university v jeho studii uveřejněné před několika lety. Výpočty to zatím potvrzují. Jde o fakt, že v západních ekonomikách podniky v období snižování zaměstnanosti neustále obnovují a modernizují výrobní zařízení a strojní parky, aby se zvýšila produktivita práce a tudíž také zisk. V Sovětském svazu tomu tak nebylo. Zde od roku 1960 produktivita práce neustále klesala a autoři studie Světové banky tvrdí, že lepších výsledků prostě sovětský centralizovaný systém ani dosáhnout nemohl. Když se k tomu připočtou snahy sovětského systému o plnou zaměstnanost v zemi za každou cenu a celkový nedostatek modernizace průmyslu, je jasné, že po celých posledních 30 let žil komunistický systém investic shora na dluh. Státně řízené hospodářství, založené na rozdíleníinvestic centrálními orgány, sice může dosáhnout krátkodobého růstu, ale oběh kapitálu nesmírně poklesne a místo růstu pak přijde hospodářský pokles. Bude zajímavé pozorovat, zda se zastánci sovětského hospodářství ze závěrů studie Světové banky poučí. □ iiiiiiiiiiiiiiiiiiiiiiiiiiiiiiiiiiiiiiii /n zer át iiiimiiuiii SAINT RAPHAEL patří k nejkrásnějším místům francouzské Riviery. Strávíte v něm krásnou dovolenou za přístupnou cenu, najmete-li si dvoupokojový komfortně zařízený byt pro 4 osoby. Dva týdny v červnu a září 625 SFr., v červenci a srpnu 1000 SFr. Při delším pobytu sleva. • Volejte +33- 9482-3741 večer, nebo pište (česky): Les Tourtelles, 47 Allée du Touring Club, F-83700 Saint Raphael, France. iiiiiiiuiiiiiiuiiiiiiiiiiiiiiiiiiiiiiiiiimiiiiiimimiiiiiiiiii Je třeba se mít na pozoru, aby zápas o nastolení skutečné demokracie se nakonec nezredukoval jen na boj o ztracené statky. V. DAVYDOVS Kl POLYGON 5/94 27 [pageend29]Kamínek v botě pana Reiniše ARNOŠT WAGNER V neděli 24. července 1994 řekla v české televizi ing. Alena Hromádková, předsedkyně nové pravicového strany »Demokratická unie< (DEU), že mnozí bývalí příslušníci StB, kteří byli slušní lidé, měli zůstat ve službách policie spíše, než noví, neschopní, podplatitelní a bezcharakterní policisté-zloději, jejichž jména se stále objevují na seznamech vyšetřovatelů a prokurátorů. Tito bývalí zaměstnanci StB mohli dostat šanci „očistit se“, zbavit se minulosti tím, že jako odborníci mohli bojovat proti zločinu v policejních složkách nové České republiky. To řekla před kamerou velice sympatická paní Hromádková. Nějak se mi nelibí možnost, dobrou prací si „odpracovat" některé potlučené nebo zastřelené politické vězně, proto nemohu zcela souhlasit s ultrapravicovou předsedkyní, do jejíž strany nesmí vstoupit bývalý komunista (nádherný článek stanov!). Paní Hromádková - politicky ve shodě s JUDr Milanem Hulíkem a vydavatelem Českého deníku Josefem Kudláčkem - mohla svou myšlenku lépe formulovat, přesto mi dala podnět k napsání „obhajoby Alexeje Žáka“, neboť jeho případ dozrál a pro čtenáře a kritiky Polygonu je ho nutno uzavřít. Alexej Žák si svůj případ jako slušný člověk uzavřel sám v Polygonu z dubna 1994. V celém Československu (i v zahraničí-) vyvolalo udělení politického asylu českému policejnímu vyšetřovateli přeopatrným Švýcarskem veliký rozruch. Bývalý příslušník StB, později SNB a nakonec člen policie, vyšetřující hospodářské delikty, se stal přes noc senzací a o jeho „story“ projevily zájem mnohé noviny a časopisy, z nichž si bývalý kapitán vybral exilový, po celém světě čtený časopis Polygon.^ Alexej Žák v Československu narazil na neproniknutelnou zeď toho největšího svinstva, kterou se mu nepodařilo prorazit a na její obcházení měl příliš mnoho hrdosti. Zed, za kterou stály ty největší hospodářské a politické kalibry, proti nimž slušovický Ču- ba působil dojmem rezavé malorážky. Amnestie presidenta republiky (na čí nátlak?), jež měla Žákovi usnadnit návrat ze Švýcarska, je dokladem toho, jak o něj (o jeho „likvidaci") doma stáli. Alexej Žák nikdy nezapíral, že pracoval pro StB, ani co a jak tam dělal. Lidé, kteří ho znají, vědí, že je to slušný a poctivý člověk, snad ctižádostivý (ale kdo nejsme?), který chtěl něco pro mladou republiku udělat (a vyniknout). Amnestie z obavy o svou bezpečnost nevyužil, a tak Polygon měl „svého estébáka", kterého ze dne na den „objevil" neustále se reinkarnující časopis Západ-Today (redaktor S. Reiniš). Útoky Západu-Today a po jeho zániku torontského Nového domova, zaměřené spíše proti Polygonu než proti Žákovi, nakonec Alexeje Žáka přiměly k tomu, že se jako autor od Polygonu „odvrátil". Nechtěl dělat redaktorům, spolupracovníkům a vydavateli nepříjemnosti - přinejmenším do té doby, dokud český soud nerozhodne o jeho vině či nevině. Alexej Žák nikdy ani na okamžik nepochyboval o své nevině. 10. června 1994 se konečně karty naprosto obrátily bez toho, že by je Žák držel v ruce. Všechen hnůj a svinstvo z hlavy Alexeje Žáka smetl Krajský úřad vyšetřování policie České republiky v Brně, který usnesením ČVS-KVV-16/22-94 podle paragrafu 172 odst. 1/a, b trest, řádu zastavuje řízení proti kapitánu České policie Alexeji Žákovi ve věci zneužívání pravomoci veřejného činitele, vydírání a omezování osobní svobody. Z rozhodnutí policie ČR vyšel Žák čistý jako mimino, na obviněních nezůstal chloupek suchý. Veškerá akce proti němu se sesula jako domek z karet. Všichni svědci lhali nebo dokonce neexistovali. Výpovědi byly zkonstruovány nebo učiněny pod tlakem Čubových „vojáků". V mnohasjránkovém usnesení musela policie přiznat Žákovi morální a pracovní hodnoty a i když se jedná o naprosto úředně napsaný dokument, přesto z něho čiší omluva kolegovi, policistovi, který si hleděl své práce. Alexeje Žáka neznám osobně, ale myslím si, že o satisfakci se dokáže postarat sám. Jsem rád, že Švýcaři se udělením asylu neshodili, Polygon si užil „svého estébáka" a pan Reiniš si ho konečně může z boty vysypat. Pomůže to jeho sterilnímu svědomí (?). II Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 šv. Fr. na osobu a den !!! Informujte se u: WWVWWittV raaaara für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01-932 32 22 FAX 01 : 932 52 03 28 POLYGON 5/94 [pageend30]Spojené nádoby JOSEF KOLÁČEK „Česká armáda do Rwandy nepůjde!“, hlásal hlavní titulek na první stránce >MF Dnes« z 20 června. Článek pod ním informuje o žádosti náměstka generálního tajemníka OSN Kofi Anana, který se obrátil na českou delegaci při OSN a na představitele branného a bezpečnostního výboru parlamentu, kteří byli v USA na návštěvě. Konkrétně žádal o poskytnutí vojenské nemocnice. - „Mise při OSN podle diplomatických zdrojů uvedla, že Česká republika žádosti s velkou pravděpodobností nevyhoví, neboť již vyčerpala všechny své možnosti pomoci mírovým silám. Vojáci a civilní policisté českých ozbrojených sil působí v současné době v pěti mírových operacích OSN: v Chorvatsku, Libérii, Mosambiku, Iráku a Gruzii. Podle představitelů české armády by však bylo těžší najít dobrovolníky, kteří by do Rwandy vůbec byli ochotni jít, než dát k disposici jednu z polních nemocnic, které jsou připraveny pro brannou pohotovost státu.” - Hned vedle v rámečku je sloupek s titulkem „Granát zabil muže Červeného kříže“. Pod ním líčení, jak dělostřelecký granát zasáhl nemocniční komplex v centru hlavního města Kigali. Snad většina čtenářů ocení střízlivou, vyváženou informaci. Nijak ho už neohromí větička: „Ve rwandské válce zřejmě zahynulo již přes půl milionu lidí.“ Zraněných bývá dvakrát až třikrát více. 10. června 1994 vydal zbytek rwandských biskupů (Thadée Ntihinyurwa, biskup z Ciangugu, místopředseda biskupské konference, Jean B. Gahamanyi, biskup z Bu- tare, a Augustin Misago, biskup z Gikongo- ro) prohlášení k zavraždění tří biskupů a deseti kněží v Kabgayi na počátku června. Je to 14 úderných odstavečků. Neplýtvá se slovy. Zaujal mě desátý a čtrnáctý. Prvníjde na kořen věci: „Je jasné, že jádrem konfliktu mezi FRP-lnkotanyi a rwandskou vládou je otázka neúprosného boje o moc. Ale k čemu je dobrá tak hrůzně smrtonosná válka? K čemu slouží dosáhnout moc za každou cenu, když se předtím zdecimuje lid? Nikdy nebude vláda bez subjektů. A třináctý odstaveček pořádně rozviklal mou českou hrdost ukolébanou argumenty článku >MF Dnes«. Potěšila nás nedávná resoluce OSN vyslat zesílenou vojenskou, jednotku, aby se lépe zajistilo uklidnění v zemi a aby se umožnilo dodat potraviny a léky trpícímu obyvatelstvu. Prosíme naléhavě, aby tato vojenská jednotka přišla do Rwandy co nejdříve, než bude příliš pozdě." Kardinál státní sekretář Angelo Sodano v interview pro deník >ll Messaggero« odpověděl na otázku redaktora: Každý den docházejí dramatické zprávy z Rwandy. Svatý stolec se domnívá, že by měla Itálie zasáhnout? A jak? - Kardinál'Sodano odpověděl: „Tváří v tvář takovým masakrům nelze zůstat v nečinnosti. Proto hledíme se sympatiemi na italské iniciativy směřující k tomu, aby se dostalo pomoci tomu trýzněnému obyvatelstvu. A tento názor jsme také sdělili italské vládě.“ „Pro Bosnu jste poprvé použil výrazu ’humanitní vměšování’; to byl srpen 1992. Církev si přála zákrok, aby byl odzbrojen útočník. Tento obrat jde dál?“, ptal se redaktor. Kardinál Sodano nato: „Ano. Tehdy to bylo logické dovolávat se mezinárodní solidarity. Tento požadavek je nutný více než kdy jindy. Víte, že válka už trvá 800 dní? Je na čase, aby skončila. Je třeba pracovat na tom, aby skončila. Existuje právo na humanitní zásah, ale i povinnost. - Co platí pro Bosnu, to platí také pro tragedii v Rwandě." Jaká je však odvrácená tvář Měsíce? Myslím na události, o kterých se v televizi nebo v novinách nedovíte. Jedna řeholnice z města Zaza ve Rwandě nám vyprávěla: „Marie Terezie je Hutu. Je učitelkou v Zaza. Emmanuel je Tutsi. Byl odborným dělníkem ve školním týmu v Zaza. Mají čtyři děti, tři chlapce a děvčátko. V neděli 10. dubna odešel Emmanuel s nejstarším synkem, aby se ukryli. V pondělí v noci se vrátili domů - rozloučit se, řekla nám pak Marie Terezie. A také v noci na 12. dubna byli pronásledováni a zavražděni. Marie Terezie se ráno dovídá tu zprávu. Je u svých rodičů se svými třemi dětmi, protože ’oni’ přišli k nim loupit. 13. dubna přicházejí čtyři ozbrojenci pro její dva chlapce, aby je zabili. Druhý den přichází Marie Terezie do střediska sdělit nám tu ’zprávu’. Je klidná. Vypráví nám, jak k tomu došlo a dodá: Jsem šťastna, neboť jsem své dva chlapce dobře připravila. Řekla jsem jim: Mé děti, lidé jsou v těchto dnech zlí. Zabili vašeho tatínka i Olivera. Ještě přijdou hledat i vás, ale nemějte strach. Čeká na vás krátké utrpení, ale pak se hned připojíte k svému tatínkovi a Oliverovi v jiném životě s Ježíšem a Marií. A my se jednou všichni setkáme a budeme moc a moc šťastni. - Týž den si milicionáři přišli pro její dva chlapce. Pak jí ještě přišli říct, že její děti byly velmi statečné, že byly naprosto klidné. Já jen v duchu žasla, s jakým klidem mi to Marie Terezie vypráví. Sálala na mne její víra v život věčný... je to dobrá křesťanka." Anebo: Jeden dělník malého semináře, z kmene Hutu, pracoval jako každý jiný den. Byl ve styku se 700 zajatými Tutsi, kteří byli nacpáni do komůrek semináře. Jeden z milicionářů jej poznal a vyzval ho, aby před masakrováním odešel ze semináře. Odmítl. Byl zabit s ostatními. To viděla na vlastní oči sestra Perpetua od Ježíše. Anebo: Felicitas Niyitegeka pochází z kmene Hutu, táhne jí na šedesátku a je členkou sekulárního institutu ’Pomocnic apoštolátu’ v Gisanyi. Ona a její spolusestry přijaly a ukryly v domě uprchlíky Tutsi. Její bratr, armádní plukovník v Ruhengeri, se to dověděl a telefonoval jí, aby co nejrychleji uprchla před jistou smrtí. Napsala mu dopis: „Milý bratře, děkuji Ti za to, že mi chceš pomoci. Než bych si ale zachránila život tím, že bych opustila těch 43 osob, o které se starám, volím zemřít s nimi. Modli se za nás, abychom dospěli k Bohu a řekni staré matce a bratřím: Na shledanou. Až přijdu k Bohu, budu prosit za Tebe. Chovej se dobře! Moc děkuji, že na mne myslíš. Tvá sestra Felicitas.“ Její bratr dostal tento list 12. dubna. V následujících dnech Felicitas pomáhala desítkám osob přejít hranici. 21. dubna přijela milice s nákladním vozem, aby všechny odvezla na hřbitov. Tehdy Felicitas řekla spolusestrám: „To je chvíle, kdy máme vydat svědectví. Pojdme!” Vylezly na nákladní vůz a zpívaly a modlily se až k příjezdu na hřbitov. Tam už byly vyhloubeny šachty. Vojáci z obavy před plukovníkem ji přemlouvali: „Nemáš strach ze smrti? Nevidíš, že to začíná být vážné? Budeš zastřelena poslední!" Popravili už 30 osob a znovu ji přemlouvali. Odpověděla jim: „Ne, nemám důvod, abych žila, protože vy jste zabili všechny mé spolusestry.” A tak Felicitas byla jednatřicá- tá. Její bratr přijel pozdě. Když ji pak pohřbíval, šeptal: „Tys zvolila zemřít. Ted za nás pros!” Po vyprávění desítek svědectví o hrdinných křesťanech v Rwandě ta řeholnice z jižní části země jen prostě, ale s důrazem zakončila: „Nemyslete si, že víra ve Rwandě zahynula. Je živější, je mocnější než kdy jindy.” Amnesty International nastavila světové veřejnosti nepříjemné zrcadlo. V tomto roce bylo v 61 zemích popraveno bez soudního řízení nejméně 10.000 osob, 700 lidí zmizelo beze stop a na 4000 osob bylo mučeno při výsleších, a to ve 112 zemích. Sudánští biskupové Gassis, Abangite a Mazzolari apelují na Radu bezpečnosti a Evropský parlament, aby podnikly kroky k ukončení „apokalyptického utrpení sudán- ského obyvatelstva”. Za 12 let teroru muslimské vojenské vlády zahynulo přes 6 milionů občanů a 4 milionům hrozí smrt hladem. Zdá se, že v současném světě převažuje postoj, který sudánští biskupové charakterizují slovy Kaina: „Cožpak jsem strážcem svého bratra?" Hiubokomyslné komentáře odborníků na mezinárodní politiku se nejvýše strefují do špinavých machinací obchodníků se zbraněmi, ale jen všeobecně. Nikdo z nich nevznese požadavek jako sudánští biskupové, aby se OSN postarala o embargo na dovoz zbraní oběma soupeřícím stranám v zemi. Jenomže kořen růstu násilí a zločinnosti vězí v jednom tabu. Matka Tereza z Kalkuty to vyjádřila bez ubrousku na slavnostní snídani ve Washingtonu při příležitosti Národního dne modlitby. Bylo přítomno 3000 osob, mezi nimi president Clinton a vicepresident Gore, oba s manželkami. Před tímto shromážděním Matka Tereza řekla: „Když dovolujeme, že matka může zabít dokonce své dítě, jak můžeme lidem říkat, aby nezabíjeli jeden druhého? Každá země, která dovoluje potraty, neučí lidi milovat, ale používat násilí, aby dosáhli toho, co chtějí.” Všichni přítomní povstali k nadšené ovaci. Jen čtyři osoby zůstaly sedět a civěly bezduše do prázdna. President, vicepresident a jejich manželky. Řím, 10. července 1994 M POLYGON 5/94 29 [pageend31]VLASTIMIL RADKOVICKÝ Učit se, učit se Pokud někdo postrádá chybějící Leninovo třetí opakování k naplnění citace, jde o záměr, protože snahou bude ukázat, že i všeobecně prospěšné zásady mají svá úskalí: jsou totiž také zneužitelné, mohou vést i ke krajně škodlivým jevům. A jak víme, "každá krajnost je škodlivá". To už je originální Leninův výrok, jehož nejkrásnější aplikaci jsem našel v r. 1970 v jedné knize. Nebyly to Leninovy sebrané spisy, ale citát byl vytištěn palcovými literami na vnitřní straně přebalu knihy Artura Londona Doznání (procesy a justiční vraždy padesátých let). Když se v roce 1969 náš domovní důvěrník učil celé pasáže z Rudého práva nazpaměť, aby měl argumentační zásobu pro nelehké ideové diskuse, často a rád zdůrazňoval, že se učí podle Leninova hesla. Přitom jeho chabá paměť, chybějící schopnost logického uvažování i zbrklost vyjadřování, se promítaly do argumentací, že "soudruh Brežněv má za sebou i silnou Kubu a zrádné Číňany smete z povrchu zemského, jako to udělal s celou Koreou". Z učenlivého domovního důvěrníka, zámečníka v Laboratorních přístrojích, se do roka stal předseda Krajské odborové rady. Mechanické ukládání čteného, slyšeného nebo viděného do paměti má svoje opodstatnění např. při učení se cizím jazykům, má význam i v profesích, kde je nutné znát množství údajů, ale tato forma představuje pouze základ pro dvourozměrnou vědomostní strukturu. Teprve schopností pracovat i s třetí dimensí - popsané aplikovat a propojovat! - lze získat z procesu učení plnou hodnotu. Zmíněné mechanické učení cizích slov může vyústit i do podoby, kdy slovní zásobě chybí znalost správné výslovnosti, gramatiky, ale chybí i schopnosti určit variační význam toho kterého slova; taková znalost připomíná hezké auto, kterému chybí motor. Před časem jsem zažil přímo ukázkový příklad toho, jak mechanicky uplatněná znalost může lehce ošálit i vzdělaného člověka. Mladá paní - s titulem inženýrky - se ve společnosti chlubila svojí novou mikrovlnnou troubou. Stěžovala si pouze na to, jak se tekutiny při ohřevu strašně odpařují. Jako důkaz uvedla, že naplní hrnek vodou až téměř po okraj, po tříminutovém ohřevu však voda sahá o centimetr níže. Taktně jsem jí připomněl rozhodující roli zákona o tepelné roztaživosti hmoty. „Právě, objem vody se teplem zvětší - a přesto je jí v hrnečku stále méně, odpařuje se!" Doporučil jsem jí, aby totéž množství vody ohřála v tenkostěnné sklenici - a „odpařování" zmizí. Nedůvěřivě si mě změřila trochu pohrdavým pohledem, ale za pár minut se na mne obrátila s úsměvem: „Vy máte pravdu, úplně jsem zapomněla na to, že tlustostěnný hrnek se teplem také roztáhne, ale z objemového hlediska daleko víc, nežli ohřátá voda, takže hladina musí zákonitě poklesnout." Tato dáma pochopila a přijala svůj omyl. Z fysiky známe např. i zákon o přeměně hmoty v energii, stejně tak i zákon o přeměně jedné formy energie v jinou. Každý školák pochopí, že se dřevo, uhlí a další hořlavé látky spalováním mění na teplo. Poněkud náročnější na pochopení je pokus, při kterém vložíme do kyseliny ocelové péro - ale toto péro nejdříve stáhneme do nejtěsnějšího tvaru a převážeme jej silonovým vláknem. Kam se při rozpouštění kovu v kyselině poděla energie staženého péra? Vyučující nejčastěji demonstrují vysvětlení tím, že v jedné kádince rozpouštějí péro uvolněné a v druhé kádince péro stažené. Tam, kde se rozpustilo stažené péro, ukazuje teploměr hodnotu o něco vyšší, energie staženého péra se neztratila, jen změnila formu. Proč tenhle úvod ze školní fysiky? Jednak jako důkaz toho, že znalosti mají význam nejčastěji až při jejich propojení do logických vazebných řetězců. Dále i pro připomenutí, že hmota i energie jsou nezničitelné, jen mění svoje formy: všechny jevy podléhají přesným zákonům - a přitom na ně vůbec nemá vliv to, zda lidé tyto zákony znají či uznávají. Odborníci už dávno poznali (ale i lidová moudrost!), že přírodní zákony mají obdobu ve stejně nekompromisně působících zákonech lidské psychiky a tedy i chování. Nepochybně jsme se všichni setkali s lidovým lapidárním rčením „Lidská blbost je nezničitelná", vyjadřující fakt, že pro některé lidi je logika nedosažitélným cílem. Jiný poznatek je důsledkově vyjádřen např. ve rčení „Udělat kozla zahradníkem". V praxí se nám tyto zákonitosti promítají např. do rozhodování. V nádražní restauraci si od špinavého a podnapilého individua sotva koupíme „zaručeně zlatý prsten za poloviční cenu", stejně jako asi nepřijmeme telefonickou anonymní výzvu k odeslání pěti tisíc korun na dobročinné účely - v obálce s adresou na poštovní box. Ovšem v tak krajních případech nás ihned a výrazně varují vnější formy jevu. Pokud nejsou vnější formy něčím varující, naplňuje se často ono „Lháři ve fraku každý uvěří“. Podvody jsou vždy zahalovány do kamufláží, takže i význam onoho „učit se" dostává dimensi naléhavého zvážení druhu a účelu učení. Je všeobecně známo, že nejnebezpečnějšími - a také nejúspěšnějšími podvodníky jsou vychytralí lidé s talentem. Vzdělání hraje roli podobnou dynamitu, obrazně řečeno, může pomáhat stavět tunely, i zabíjet lidi. Někdejší „poučení z krizového vývoje" nás ale poučilo, že úspěšným podvodníkem byl nejen doktor Husák, nýbrž i nevzdělanec Biľak. Jednotlivé skupiny podvodníků se vžy uplatňují v kvalitativních i kvantitativních podobách přímo úměrných prostředí, tedy panující morálce, stávájícímu režimu, právnímu řádu. Historie i současnost nám to dokazují přesvědčivě - a bez výjimky. Proto je při posuzování stavu společnosti vysoce směrodatným hlediskem počet podvodů a jiných trestných činů. Všech špatných činů,^ nejen těch prokázaných a potrestaných! Špatný čin nemůže být normou či dokonce dobrým jen proto, že jej páchají i jiní, nebo k jeho odsouzení chybí potřebný zákon (ochota zákon přijmout a naplnit), případně když je takový čin dovolen a tolerován „shora"! Při posuzování dosaženého stupně demokratizace se musíme ptát nejen na to, čeho všeho jsme dosáhli a co všechno občan smí, nýbrž i jakými způsoby jsme toho dosáhli -as jakými důsledky! Prvořadým kritériem je vztah člověka k člověku, úcta k právu a majetku, poměr hodnot vynakládaných a získávaných. Stupeň demokratizace není totožný s dosaženými ekonomickými výsledky!!! I nacistické Německo mělo vyspělou a prosperující ekonomiku. * $ *- * * Hodně se hovoří o tom, že české sdělovací prostředky trpí impulsívností, nesouladem zpráv, senzacechtivostí. Pravděpodobně ano, ale pochybuji o tom, že by faktická podstata sdělovaného byla někým vymýšlena. Kromě toho je např. v rozhlase i v televizi dosti besed, často vysílaných ne ze záznamu, ale živě. Máme tedy k získání přehledu o stavu společnosti (kromě osobních zkušeností) dostatečný základ i v těchto informačních zdrojích. Co z nich lze vyvozovat? Např. i to, čemu se český člověk naučil v současné slavné „porevoluční a demokratické" době. Rozhlasová autentická výpověď sedmnáctiletého pachatele krádeží nejméně pěti aut měla tento obsah (volně citováno): Proč jsem kradl? Něco přece dělat musím. Krade každý koho znám, kradou i ti nahoře. Kdo u nás nekrade, je brzy vyřízený. Já nemohu zbohatnout v privatizaci - tak alespoň kradu auta. Mě tady buzerujete za krádeže, ale kde vzali majitelé těch bouráků na ně peníze, to vás nezajímá. Rozhlasová beseda (Radioforum) o problematice Knižního velkoobchodu (Macek a spol.): Místopředseda vlády si koupí od státu majetek za zlomek jeho skutečné hodnoty, v zápětí na prodeji části tohoto majetku vydělá desítky milionů, nikdy ani nezačal s činností - s podnikáním v knižním oboru. Všechno řeší sice soudy, ale za pomoci dobře placených advokátů „mnohé není doloženo a nelze už dnes ani prokázat“, tedy ani odsoudit. Krach banky Bohemia, kde přičinlivý estébák podpořil své druhy a bývalé chlebodárce riskantními půjčkami a zárukami, vyvolá u středních a drobných střádalů této banky oprávněnou paniku. Předseda vlády poučí obyvatelstvo v tom smyslu, že na to si musíme zvyknout, krach banky je něco jako běžná dopravní nehoda. Zakrátko na to zkrachuje další banka z velmi podobných příčin, tedy zase jedna „běžná dopravní nehoda". V obou případech jsou bohatě komentovány důsledky krachu - ale k rozboru a podstatě příčin se nikdo nemá. Když 30 POLYGON 5/94 [pageend32]z cca dvaceti bank zkrachují dvě, jde o desetiprocentní „nehodovost", Takže je zřejmě v normě, když každé desáté auto havaruje, občane nevzrušuj se, tak je to v pořádku, nauč se to chápat, jak ti to premiér objasňuje. Sdělovací prostředky oznamují, že hlavní viník krachu banky Bohemia nemůže být zatčen, protože se skrývá na neznámém místě. Během dvou dnů telefonují „nechápaví" občané do rozhlasu, že „neznámé místo úkrytu" pachatele je v jeho trvalém bydlišti, včera byl v místním hostinci, dnes dopoledne nakupoval v samoobsluze. Ale policie nemůže pachatele zatknout, nezná místo jeho pobytu! Proč asi? Řadový občan, se starostmi, kde vzít v rodinném rozpočtu na nájem a ještě na nákup benzinu, se diví - a hlavně závidí „úspěšným podnikatelům". Princip podnikání, zbohatnutí - i demokracie - je mu dostatečně objasňován na příkladech, musí se jen učit, učit... V druhé polovině května oznámil náměstek ministra vnitra statistický údaj o kriminalitě v ČR za rok 1993: oproti roku 1992 stoupla o celých 50%! Např. pro obchodníky s drogami se ČR stává už cílovou zemí, jsou odhalovány nové a nové skupiny pašeráků lidi, množí se krádeže Semtexu i zbraní, krádeže aut nabývají doslova hrozivých rozměrů... Přesto ale představitel policie přesvědčuje občany o tom, že nárůst kriminality je nutno posuzovat v celoevropském nárůstu kriminálních činů, tedy opět jakási snaha vytvořit z absurdity „běžnou normu“. Pochybuji o tom, že by česká policie neznala údaj o příčině nárůstu trestných činů v západoevropských zemích: 68% z nárůstu mají na svědomí občané zemí bývalého ostbloku (nelegální práce i obchodování, krádeže, prostituce, padělání dokladů, celní podvody, pašování osob atd.)! Český občan je policií nabádán k tomu, aby se o svou bezpečnost postaral sám! Všechno je navíc podloženo zcela nesmyslnou teorií, že nárůst kriminality je způsoben postupnou přeměnou společenského zřízení, tedy demokratizačním procesem. Nesmyslnost a průhledná šalebnost této teorie tkví v tom, že je úmyslně zamlčován nezájem vybudovat zdravé a účinné zákonodárství - protože by poškodilo především vládnoucí elitu i současné mocné. Těm se totiž přenáramně hodí „vlastní forma demokracie a práva“, tedy netrestání zločinů a přečinů jak z minulosti, tak ze současnosti. Policie - i k tomu určené státní orgány - se zaměří na závažnější trestnou činnost, připravuje se totiž zákon o „špinavých penězích“. „Konečně!“, řekne si mnohý z těch, kteří naivně věří v poctivost a spravedlnost demokratických změn. První komentáře k připravovanému zákonu ale ihned zmrazí naděje bláhových: zákon bude postihovat špinavé peníze, které budou zjištěny po vstoupení zákona v platnost. Tedy ne ty, které pocházejí z totalitní éry, ty už byly úspěšně a definitivně - a hlavně beztrestně - „vyprány". Jde o stejnou kamufláž, předstírání práva, jako u projednávané „tečky za restitucemi". Občané ČR (i svět!) jsou českou politickou elitou poučováni, že restituce „nemohou trvat do nekonečna" a musejí jednou skončit, nejlépe hned, protože „všechny nejzávažnější křivdy minulosti byly napraveny či zmírněny v rámci možností". „Nejzávažnější“ křivdou bylo např. zabrání velkostatku či zámku bývalému šlechtici, takže ten musel odejít do ciziny. Po „Velké sametové" se vrátil (často jen formálně), a tedy naplnil podmínku „trvalého bydliště" pro navrácení ukradeného majetku. Ne, že by mu majetek nesměl být vrácen, ale na stupnici „nejzávažnějších křivd" to nepředstavuje maximum ani po stránce majetkové (99% exulantům byl ukraden veškerý majetek), ani po stránce existenční. Restituční „tečka" jen neobratně a demagogicky předstírá vyčerpání možností nápravy křivd minulosti. Předstírá proto, že restituce, byť i nemalé, představují vracení majetku převážně v držení a správě státu, obcí či jiných „kolektivních" a anonymních majitelů, tedy jeho vracení nikoho „nebolí", nikdo z jednotlivců nemusí majetek opouštět a tím trpět pocitem křivdy. Po nedávných trapnostech s navracením majetku Židovské obci už snad jen naprostý hlupák nechápe, o co „v nápravě křivd" jde. 0 tomto „zásadovém“ postoji k ukradenému majetku se přesvědčil také např. český Sokol. Většina jeho původních sokoloven slouží jako výnosné restaurace a sály, proto je restituce nežádoucí, většina současných majitelů si pronajala či koupila tyto objekty velmi výhodně od obcí (i když to často stálo nějaké všimné pro vlivného představitele). Jakákoliv jiná forma by narušila pojetí privatizace a tržního hospodářství, vnesla by totiž nerovnováhu do zlodějských praktik, zloději předchozí éry by byli znevýhodněni. A to přece - jak jistě uznáte - nelze, nelze připustit. Naprosto stejná situace je i u bývalých politických vězňů. Na jejich srazu v Jáchymově to koncem května zaznělo zcela jasně: ukradený majetek jim nebyl vrácen, tzv. zbytkové tresty trvají... Restituční „tečka" spěchá. Je na ni také velmi příhodný čas. Podstatné národní hodnoty si už vlivní v privatizaci „odkoupili", je třeba celý proces hry o majetek legálně ukončit, aby jí snad nehrozily nějaké následné snahy hledat spravedlnost v příčinách a důsledcích. Také lid obecný je správně naladěn k odporu proti jakémukoliv vracení čehokoliv a komukoliv. Podstatná část národa se ocitla bud v bídě, případně na těsné její hranici, nebo nejméně v ne právě existenčně jisté pozici. Proto projevuje názor, aby se už nikomu majetek „nedával“, v bláhové naději, že se tím zlepší jejich vlastní pozice. V neposlední řadě i proto, že závist, tato výrazná česká vlastnost, se stává i projevem nemohoucnosti cokoliv změnit v nepřirozeném a výrazně nespravedlivém procesu dělení na bohaté a chudé. Proč tedy této „lidové" nálady nevyužít? Nebo ji dokonce jakoukoliv formou objasňování pokazit? Je třeba se učit, učit... X -X -X -X -X Jak už bylo zdůrazněno, stav společnosti lze posuzovat podle stovek jevů - a z desítek zdrojů. Ale jsou i takové jevy, která samy dokáží doložit zcela přesvědčivě rozsah 1 hloubku právního i morálního rozleptám' společnosti. Všechen český tisk přinesl zprávu o české podnikatelské mafii, jejíž dva členové byli zavražděni v Holandsku. V článku se mj. píše: Koncem minulého týdne zatkla ostravská kriminálka tři muže, kteří se na činnosti této skupiny podíleli. Zároveň vyhlásila pátrání -po Milanu Kubalikovi z Českého Těšína. Jako soukromý podnikatel podnikal pod hlavičkou firem GLOBUS, TIME-EXPRES, GRANT, IMHAG, PROGRES, BAUTEXa BTM, na jejichž činnosti se podíleli i oba zavraždění. Pro miliony čtenářů je tato zpráva důkazem toho, že česká policie potírá zločin. Pro pana Kubalí- ka, majitele firmy GRANT GmbH, stejně tak pro jeho manželku, rodiče a známé, je tato oficiální policejní zpráva doslova šokující. Dovídají se o vyhlášeném pátrání po panu Kubalikovi, ačkoliv hledaný je i s manželkou nejméně dvakrát týdně ve svém českém bydlišti - aniž by je tam někdo z české policie vyhledal či jim poslal obsíiku na jednání. Pan Kubalík se sám telefonicky ozve české policii a žádá vysvětlení-ale jeho identita je zpochybněna! Proto odešle doporučený dopis panu majoru Hálovi, kde uvádí: „Reaguji na informace, které jste poskytl novinářům. Rád bych Vás upozornil, že já, Milan Kubalík, majitel firmy GRANT GmbH, jsem nikdy nenakupoval v podnicích za účelem podvodů, ale obchodu... S ostatními firmami nemám nic společného. Prokazatelně jsem se za nikoho nevydával a ani nekupoval zboží s úmyslem ho nezaplatit... Nechápu, jak je možné, že si někdo může dovolit dát mou fotografii do denního tisku s textem >hledaný podvodnik<...“Pan Kubalík píše i presidentu Havlovi, píše i do všech redakcí českých deníků. Pouze „moravskoslezský den" zveřejňuje dementi pod titulkem „Policisté »vyrobili« omylem zločinecký gang?" s podtitulkem „Podnikatel z Českého Těšína je poněkud udiven, že je po něm vyhlášeno celostátní pátrání". Ani po šesti týdnech však pan Kubalík nedostává od policie žádnou odpověď, pouze zjišťuje, že policie hledá usilovně u mnoha firem nějaký důkaz o tom, že obchoduje nečestně. (Také zjišťuje, že „někdo" v noci probodal pneumatiky na autě jeho manželky.) Tedy je nejdříve zveřejněna zpráva o podvodné činnosti a vyhlášeném pátrání - aniž je s „delikventem“ navázán jakýkoliv kontakt - a potom se hledají „důkazy". Jde pouze o neprofesionální práci policie - a nebo se za akcí skrývají jiné záměry? V kterékoliv skutečně demokratické zemi by takový postup znamenal nejméně okamžité odvolání celé řady příslušných pracovníků, s vysokou pravděpodobností i samotného ministra vnitra (viz např. Německo v r. 1993). V Čechách je to „norma". Nejde jen o pocity českého podnikatele nad touto normou, nýbrž především o důsledky pro všechny obyvatele země, kde taková norma nalezla platnost. Je na místě i otázka, kolik takových norem se spolehlivě zavedlo i v jiných sférách života „nejsilněji zdemokratizovaného státu východní Evropy". Učit se, učit se... Čemu jsme se naučili - a čemu se učíme? POLYGON 5/94 31 [pageend33]Tuhle večer mě navštívili tři významní zástupci české domácí kultury. Doprovázela je půvabná žena, o níž samotné by šlo napsat fejeton, opěvující její tělesné i duševní přednosti. Ale to až jindy. Dnes si vezmu na mušku ty tři české kulturníbar- dy. Všichni mají své zaměstnání, vyvíjejí však jaksi mimoúřední činnost. A právě o ní jsem je vyzpovídal. Dr. František KAUTMAN je spisovatel. Česká veřejnost ho zná jako autora dvou vynikajících románů (Mrtvé rameno, Prolog k románu), esejů o Dostojevském, Dykovi a jiných osobnostech a problémech. Málokdo však ví, že je spiritus inspirans a agens na- kladatelstvíčka KOS, což značí Klub osvobozeného samizdatu. JS: Co se skrývá za názvem KOS? Dr. Fr. Kautman (FK): KOS je občanské sdružení autorů a čtenářů, které vydává subskripčně práce svých členů pro své členy. Není to však v pravém slova smyslu nakladatelství. Vzniklo na základě zkušeností z doby totality, kdy se knihy opisovaly na psacím stroji v několika málo exemplářích, naprosto nezištně. Autoři nedostávali honorář, a nebyli jakkoli odměňováni ani opiso- vatelé a šiřitelé... JS: ... až na to, že některé občas tajní zavřeli. FK: To byl „honorář“, který někdo někdy dostal, např. p. Šavrda a zde přítomný Jiří Gruntorád. Tyto tantiémy však nebyly vymí- něny. JS: „Totáč“ už je díkybohu za námi, proč se tedy vracíte k metodám, podmíněným právě jím? V České republice existuje přece spousta nakladatelství různě profilovaných. Dalo by se říci, že v naší zemi neexistují knihy, které by nemohly vyjit. FK: Skutečnost je ovšem jiná. Existuje řada rukopisů z různých oborů a od různých autorů, které si vydání zasluhují, ale nemají možnost se na knižním trhu prosadit. Proto se snažíme - jako ve starém samizdatu - tyto knihy zpřístupnit, s tím rozdílem, že je dnes můžeme vyrábět na počítači jako knihy a můžeme je rozšiřovat legálně, aniž se vydáváme v nebezpečí stíhání. Samozřejmě předpokladem úspěchu naší činnosti je co nejširší čtenářská základna členů, jimž naši lektoři nabídnou seznam rukopisů našich autorů a oni se závazně přihlásí k jejich odběru. Jediná podmínka členství je roční příspěvek 50 Kč. Členové mají právo objednat si kterýkoli z našich titulů v libovolném počtu. (Adresa: KOS, Betlémská 17, Praha 1.) JS: Co jste už vydali? FK: Vydali jsme zatím Knihu poesie Jana Vladislava, soubor všech jeho veršů, paměti dr. Bedřicha Placáka Partyzáni bez legend, dále experimentální text Jana Kameníčka Vznik románu v sonátové formě, studii vedoucího sociologické katedry na UK Miroslava Petruska Alternativní sociologie, vydanou už v samizdatu, a knihu našeho předního, křesťansky orientovaného básníka z okruhu Jana Zahradníčka, Renče, Kosto- hryza, Zdeňka Rotrekla Němé holubice dálek. JS: To je velmi exkluzivní četba, že? FK: Nebude to poesie mnoha, ale okruh svých čtenářů si vždycky najde. Celá ta kniha je prodchnuta židovskou tématikou. Křesťanský.básník v ní zpracovává pozitivně judaistické momenty a kromě této náboženské tématiky do jeho veršů prolíná zkušenost z třináctiletého věznění po únoru 1948 a zároveň jeho filosofický pohled na určité existenciálni otázky. JS: Kdesi jsem četl, že kniha jakžtakž vydělá na své náklady teprve, když se prodá 2000 výtisků. Vy vydáváte sto výtisků. FK: My kalkulujeme - protože nevstupujeme na knižní trh - pouze s výrobními náklady, které jsou při našich dvou stech výtiscích vysoké, méně výtisků nelze za přijatelnou cenu vyrobit. Pro naše členy stojí naše knížky relativně málo. Všichni naši spolupracovníci pracují jako v samizdatu, tedy zcela zadarmo, i ti, kdož nám pomáhají naše svazky distribuovat, jakož i paní Rasochová, grafička. Jejím dílem je jednotná, myslím, že docela vkusná obálka a celková úprava. JS: Nekonkurujete tedy normálnímu knižnímu trhu? FK: Ne. Naše nabídka je určena nejen čtenářům, ale slouží i jako předběžná nabídka nakladatelům. Projeví-li některý zájem o náš titul a autor s jeho nabídkou souhlasí, ochotně takový titul uvolníme pro další vydání. Naše vydání lze tedy označit za vydání nulté. 8! ® ® Na elektrické křeslo usedl p. Jiří GRUNTORÁD. Ve dne někde, ani nevím kde, úředničí, odpoledne se vrhá na svého koníčka - knihovnu samizdatu a exilových publikací v Praze na Senovážném náměstí 2. JS: Jak se přesně jmenuje vaše zařízeni? Jiří Gruntorád (JG): Společnost LIBRI PROHIBITI a jsme občanským sdružením, které je registrováno na českém ministerstvu vnitra. Nemáme předsednictvo ani správní rady, máme pouze členy. Je jich asi 150 a ti všichni mají jedinou povinnost: starat se o knihovnu LP. Nemají žádná práva. JS: Nekonkurujete té instituci, kterou vede dr. Vilém Prečan v Scheinfeldu? JG: Já jsem o tom s dr. Prečanem hovořil a došli jsme k názoru, že obě instituce si konkurovat nemohou a nebudou, protože my jsme knihovna v pravém slova smyslu. Máme čtenáře, chodí k nám denně pět šest zájemců, kdežto v Scheinfeldu je Dokumentační středisko a navštíví je čtyři až pět vědců do roka. JS: Vy sbíráte nejen knihy, ale i časopisy vyšlé mimo oficiální, státem kontrolovaná nakladatelství za „totáče“, finančně udržovaná různými státními organizacemi? JG: Snažíme se zdokumentovat všechny noviny a časopisy od začátku do konce, tj. od r. 1948 do listopadu 89. Ale máme ve sbírce i starší tiskoviny, některé náročné časopisy a po této stránce je naše knihovna unikátní. Podobná neexistuje. JS: A smysl vašich sbírek...? JG: Jsou nezbytné pro bádání ve všech možných oborech, protože je to sbírka „transoborová". Jsou tam noviny, časopisy jednak exilové, jednak samizdatové, a ty se zabývají všemi tématy, která vůbec existují, od seriózní literární vědy až do „pop-muziky" či jehovistické problémy. JS: UBRI PROHIBITI musí také z něčeho „žít", platit činži, světlo, telefon... JG: Máme několik sponzorů. Penězi nás podpořilo zejména ministerstvo kultury, které nám ze státního rozpočtu uštědřilo loni i letos 200 tisíc korun. Kromé krytí výdajů, které jste jmenoval, je část určena na nákup knih a jiných věcí, protože máme také sbírku nosičů obrazového i zvukového záznamu. Velkou část peněz pohltí i katalogizace, provádíme ji na počítači, který je kompatibilní s Národní knihovnou a s Prečanovým Dokumentačním střediskem, takže si informace můžeme vyměňovat. JS: Kdo vám pomáhá? JG: Hlavně má žena, bez níž by ta knihovna nikdy nebyla vznikla - já bych si sám nikdy netroufl. Dělá ty nejméně populární práce, jako jsou účetnictví a shánění peněz. Na katalogizaci máme několik studentek z knihovnické fakulty, které nám věnují svůj volný čas. JS: Jak je vaše knihovna uspořádána? Myslím technicky. JG: Sbírky jsou rozděleny do fondů. Především velmi rozsáhlá je sbírka exilové literatury i časopisů. Odhaduje se, že existuje na 3000 exilových publikací v české řeči. My tam shromáždili asi čtyři pětiny exilové knižní produkce. Jsou mezi nimi i cizojazyčné publikace, věci slovenské, ukrajinské, ruské, anglické a jiné, většinou překlady prací exilových autorů, máme tam kolekci samizdatu polského, ruské exilové literatury. Rozsáhlou sbírkou jsou samizdatové publikace, které vyšly na československém území, knihy Petlice, Expedice, Kvartu, České expedice a jiných edicí. Sbírky samizdatových časopisů jsou kompletní, kdežto samizdatové edice knih často úplné nebývají, protože se „tiskly“ v nákladech mezi 15 až 30 exempláři a dnes jsou to vzácné bibliofilie. JS: Ještě snad, kdy je knihovna LB na Senovážném otevřena? JG: Máme otevřeno od pondělí do čtvrtka od 13 do 17 hodin. ® ® ® Třetím návštěvníkem onoho večera byl Pavel PRIMUS, který má v Praze nakladatelství a několik knihkupectví nejen v hlavním městě. Nakladatelská činnost je velmi intenzívní a zabere spoustu času. Čas, který mu vybývá, věnuje Pavel Primus jedinečné instituci, totiž škole pro knihkupce, kterou založil v roce 1991. JS: Co vás k takovému odvážnému kroku, pane Prímusi, inspirovalo? Pavel Primus (PP): Tehdy nastala situace, že by tím, že nebyl zřizovatel pro knihkupeckou školu, přestalo existovat na 80 knihkupců, to je žáků, kteří chodili do knihkupecké školy. Zákon totiž ty zřizovatele zrušil, takže to mohl provozovat jen stát, a ten se tohoto oboru zřekl. JS: Je to tedy jakási bývalá pokračovací škola. 32 POLYGON 5/94 [pageend34]PP: Ne docela. Na téhle škole vyučujeme nastávající knihkupce, kteří po 4 létech končí maturitou. Jsou „vyučenými knihkupci s maturitou" a mohou pokračovat třebas na vysoké škole. JS: Kdo vyučuje? PP: Vyučují tam vesměs vysokoškolsky vzdělaní kantoři, kteří mají na příslušné obory aprobaci. JS: Kdo je platí? PP: Já. Odborným výcvikům nebo odborným předmětům se učí u mne nebo v jiných nakladatelstvích a pokud jde o teoretickou výuku, mám ji zajištěnou u Státní školy. JS: Kolik máte dnes žáků? PP: 160 žáků-knihkupců a 60 aranžérů. JS: Kde se konají přednášky? PP: Pokud jde o teoretické předměty, učí se ve Státní škole, odb. učiliště v Praze 8, Náhorní. Praktickým předmětům vyučuji já ve Vězeňské, praxi pak žáci vykonávají u erudovaných knihkupců, např. v knihkupectví Fischer, Orbis aj. JS: Kterým předmětům se vyučuje? PP: Odborným, jako např. provoz, knihkupectví, účetnictví, potom předmětům praktickým, např. jak zacházet s knihami, jak je posílat, jak posílat na dobírku, jak jednat se zákazníky, a konečně teoretickým předmětům, jako česká a světová literatura, čeština, matematika a tak. Po 4 letech dostanou výuční list a - jak jsem už řekl - mají maturitu. JS: Rozvrh hodin? PP: V prvním ročníku se žáci čtyři dny učí, jeden den mají praxi a v dalších třech ročnících jsou dva dny praxe a čtyři dny teorie. JS: Kdo se může do této školy přihlásit? PP: Každý, kdo dokončí osm let základní školy a má předpoklady být knihkupcem. Předpoklady zjišťujeme testy a přijímacími zkouškami. JS: Co takové studium stoji? Musí žáci platit školné? PP: Ne ne. Částečně takové studium dotuje stát, částečně to platím já ze své kapsy. JS: Máte už nějaká absolventy? PP: Ó ano. Letos se konají maturity už potřetí. A je zajímavé, že se každý, kdo knihkupeckou školu absolvoval a chtěl se knihkupcem stát, uplatnil, všichni se v oboru umístili. Odmaturovalo na 40 žáků, někteří pokračují na vysoké škole. JS: Přál bych si, aby každým rokem bylo aspoň těch 40 nových „knihkupců s maturitou“, abych nemusel z žádného českého knihkupectví odejit s nepořízenou, jako se to mnohdy stává dosud. ® ® S Děkuji vám, pánové, za rozhovor. Nakonec ještě otázka všem třem. JS: Proč to všechno děláte? Jste takoví idealisté? Předpokládám, že finanční ani jiné výhody vám z této „mimoúředn! činnosti“ nekynou. FK: To jste tedy uhodl. Spíš nevýhody. Ale podobnou otázku nám kladli už za „totáče". Odpovídali jsme: Přece něco musíme udělat pro uchování kontinuity české literatury. Starý Melantrich mívafve znaku heslo: Nepodlehne ani ohni, ani meči. Mám-li dnes na mysli budoucnost české knihy, mohu dodat: ani trhu. Ale něco se pro to musí udělat. Jak to říkával Jan Masaryk v komentáři k heslu „Pravda vítězí": Jistě, ale ne hned a musíme jí k tomu pomoci. JG (to řekl velmi stručně): Někdo to dělat musí. Jiný důvod ke svému „koníčku“ má PP: Vychovám si své knihkupce, oni si otevřou svá knihkupectví, já jim budu prodávat knihy ze svého nakladatelství a já potom zbohatnu! ® ® ® Ti tři jsou už zase u své práce a u svých koníčků, kterými slouží nezištně jiným občanům. Dokud budou existovat takoví občané, nemusí nikdo nad českým národem lámat hůl. JAROSLAV STRNAD Již jenom krok do Švýcar... ARNOŠT WAGNER Přišel za mnou synovec, že jsem mu před čtvrt stoletím slíbil k promoci hodinky. On si to již nepamatuje, ale připomněl mu to prý táta. Jeho táta musel mít setsakramentsky dobrou paměi, neboř já si nepamatoval ani synovcovu maturitu, natož promoci, ke které se můj synovec dopracoval ve věku, kdy američtí vědci uvažují o důchodu. „Má táta svědky?" Plánoval jsem v nejhorším navštívit místního Vietnamce, jenž prodával pravé rolexky za tři stovky i s doživotní (Vietnamcovou obvykle) zárukou. „Byla u toho máma,“ zalhal synovec, počítaje s tím, že je po pětadvaceti létech (a nepěkném rozvodě) nebude konfrontovat. „Tak ti něco pěkného koupím. Klasické, nebo digitální?“. Doufal jsem v to druhé, ale Žádat na Ukrajině, aby se vzdala atomových zbraní, je stejné, jako nutit ježka, aby dal své bodliny do úschovy lišce. V. DAVYDOVSKI synoveček věděl naprosto přesně, co chce na zápěstí: „Nic moc blejskavého, jenom pár - dva páry ručiček, elegantní, nenápadné. Už mám něco vyhlédnutého, nechceš tam se mnou zajít, strejčku?“, dodal s úsměvem, na který jsem v naši rodině nebyl zvyklý (a dnes ani zvědavý). Cestou do hodinářství jsem nenápadně vytahoval z peněženky pětistovky a zmuchlané je přemisiovat do tajné kapsičky v podšívce saka, doufaje, že těch pár stovek v peněžence vysvětlí nemožnost koupě něčeho příliš luxusního. „Zavřeli AB banku,“povídám, „něco jsme tam s tetou měli. “ Smutný úsměv a kroucení hlavou měly u synovce vzbudit soucit a otevřít případnou cestu k ústupu. „Tak?“, utrousil promovanec, „však vám to převedou jinam, neboj, strejdo!“ Po kapesní inventuře jsem se poprvé trošku uklidnil a konečně si synovečka prohlédl z blízka. Bylo horko, konec května a kluk měl na sobě jenom kalhoty, sandály a tričko, ale jak jsem pomalu (a s hrůzou) rozeznával, ty tři věci, ve kterých se pohyboval naprosto ledabyle s přirozenou elegancí, byly té nejlepší kvality: vlna, kašmír, hedvábí a kůže plazů. Když jsem řemen v jeho kal- hotech odhadnul na polovinu mé výplaty, začal jsem nenápadně předávat zmuchlané pětistovky zpět do peněženky, ale tuto bankovní transakci jsem již nestačil dokončit, nebof jsme se zastavili u výkladu firmy ORIOSA na Josefské ulici. Nemám rád výklady. Špatně se v nich orientuji, speciálně když nemám brýle, čas a dobrou náladu. Raději jsem vešel do obchodu, kde jediná nevkusná věc byla uniforma černého šerifa. Díval jsem se do vitrín a zapomněl okamžitě na svoji lakotnost, šetrnost, chce- te-li: opatrnost. Zde všechny tyto vlastnosti ztrácely význam. To, co jsem kolem sebe viděl, předběhlo malého českého človíčka o světelná léta. Hodinky, chronometry, šperky. Věci tak krásné, dokonalé a DRAHÉ, že jsem cenovky odmítnul číst, naprosto přesvědčen, že v Brně tento obchod nemůže mít zákazníka. Pochopil jsem konečně svého synovce, jeho jemný humor, drahý vkus a neopálený proužek na levém zápěstí, kterého jsem si všimnul až po tom, kdy se ptal prodavačky, zda jsou jeho hodinky již vyčištěny. Než je slečna zabalila do krabičky, ukázal mi Tomáš, tak se jmenuje, pěkné, trošku na můj vkus velké a těžké hodinky, nic moc, žádné zlato a drahé kameny. Značka IWC Schaff- hausen, Switzerland. Pod nimi malá cenovka v■ českých korunách: 4,058.000 (čtyři miliony padesát osm tisíc) korun. Krok za mnou se smál Tomáš: „Mají ještě jedny. V malounko jiném provedení, ale ty jsou za devět milionů a zdá se, že se o ně obchod trošku bojí, tak se s nimi neproducirují. Ale pivko mi koupíš ... vid', strejdo?“ Odkráčeli jsme ulicemi Manhattanu do Sputniku a patřil nám svět. Konečně se řadíme... OOOOO POLYGON 5/94 33 [pageend35]PAVEL STILLER Filmový Saturnin komedií roku Z letošního ubrečeného počasí se na existenci nějakého jara v Praze usoudit nedalo. Z vydatné spršky filmových komedií naproti tomu ano. Jarně veselá nálada českého filmu je jednou z výrazných charakteristik „mírného pokroku kultury v mezích zákona peněz“. Po drastickém omezení výdajů na kulturu v posledních dvou letech, jež bylo jakousi odtučňovací dietou j>ro nahnilou a nehospodárnými dotacemi nabubřelou substanci, zanechanou totalitním režimem, se kulturní život v Cechách začal zase utěšeně, byť převážně skromně, rozvíjet. Nejlépe je na tom nadále knižní trh, protože je jediným souvislým soukromým sektorem. Pulty knihkupectví se prohýbají pod tíží pestrých a zajímavých knih, ačkoliv tyto základní ukazatelé kulturní úrovně země pěkně podražily. Je to opravdový zázrak: přes 700 kolibřích, prostředních i velkých nakladatelství neustále chrlí vše, co je a bylo dobrého doma a ve světě. Nejnovější západní bestsellery se tumlují vedle disidentských a exilových prací, krásné dětské knížky vedle učebnic jazyků a průvodců po světě, fog- larovky a mayovky vedle detektivek a literatury faktu. Samozřejmě že nechybí ani »Červená knihovna* a různý literární kýč. Znovu přicházejí přední filosofové, např. Masaryk, Rádi a L. Klíma, prokletí básníci v čele s Rimbaudem a Verlainem, zakázaní autoři jako Jan Beneš (nepohodlné paměti), J. Žalman (umlčený film) a O. Wichterle (zotročená věda). V záplavě nových knih se objevují také vzácné tisky první republiky, poprvé po 60-70 letech. Úspornými opatřeními byl postižen nejvíce divadelní sektor. Některé pražské scény omezily provoz nebo provedly renovaci (Semafor), jiné zavřely, např. Fidlovačka, Komorní a Burianovo divadlo (Déčko). Pod novým názvem se znovuotevřela důležitá jeviště jako Divadlo K (Komedie) a Labyrint (dř. Realistické). Z ničeho se vynořily nové soubory, hlavně v okrajových čtvrtích, mj. v Dejvicích, Bráníku, na Žižkove a pod Palmovkou. Praha má opět 35 malých a velkých scén jako na vrcholu rozkvětu v roce 1968. Ekonomickou raritou a turistickou atrakcí pro cizince je první soukromé divadlo Gag, ve kterém světově proslulý B. Hýbner se svým souborem pěstuje pantomimu a americkou němou grotesku. Produkce českého filmu se scvrkla zhruba na třetinu (z 30 snímků ročně na 10), zahraniční koprodukce v to nepočítaje. Specifické filmy pro děti a mládež, kdysi chlouba české kinematografie, se až na malé výjimky přestaly vyrábět. Skoro celá tvůrčí kapacita se naštěstí soustřeďuje na natáčení komedií, protože ty jsou nejvíce zapotřebí a lze je nejsnadněji zpeněžit. Na přechodu minulého a letošního roku se na stříbrném plátně objevila řada usměvavých děl různé úrovně a odezvy u diváků, z nichž zde vyjI- máme několik typických příkladů. Nenáročnou veselohru na motivy Hraba- lových Pábitelů »Andělské oči* natočil slovenský režisér Dušan Klein, žijící v Praze. Po výborném a nápaditém »Konci básníků v Čechách* zřejmě nevinná atmosféra malých a naivních hrabalovských figurek Kleina příliš neinspirovala, takže odvedl nezvykle chudokrevnou práci. Snímek zčásti zachránily jen dobré výkony M. Kopeckého, J. Abr- háma a P. Kříže. Herecký ohňostroj rozpoutala Jiřina Boh- dalová, královna evropských komiček, v klasické pohádce pro děti a dospělé »Nesmrtelná teta* podle Erbena. Režisér Z. Zelenka rozšířil Erbenovu duální konkurenci rozumu a štěstí o aktuální faktor závisti, podvodu a lži. Chameleonsky proměnlivá víla a zlá čarodějnice „teta Závist" neustále ruší veselý a rozšafný souboj mezi mužským a ženským principem dobra, mezi bělovlasým rozumem a mladistvě rozdováděnou štěstěnou. Vedle vynikající intrikánky Bohdalové obstáli se ctí J. Hanzlík (král), F. Blažek („hloupý“ Matěj) a B. Bobuľová (princezna Pavlína). Poučný film o lidských ctnostech a slabostech byl natočen v překrásných českých in- a ex-teriérech, na zámcích Vranov, Sychrov a Horšovský Týn. Nejlepším filmem roku 1993 byla oficiálně zvolena „muzikálová komedie pro všechny generace“ Šakalí léta televizního režiséra Jana Hřebejka. Nadprůměrný snímek obdržel ještě další tři „Oscary“, totiž České Ivy, za skoro dobrou režii, výbornou hudbu Ivana Hlase a jen prostřední výkon J. Abrháma v roli otce a poctivého esenbáka. Jako většina porot světa, měla i ta česká pochybnou tendenci udělit více cen jednomu filmu. Spravedlivá byla odměna za režii a hudbu. Ostatní dvě ceny měli po právu dostat Kleinovi »Básníci v Čechách* a jejich představitel P. Kříž. Rozhodnutí polosocialistické poroty opět jednou doložilo trvající zmatek v českých hlavách, ještě zčásti zamlžených režimní indoktrinací: konformní a společensky málo kritický snímek dostal přednost před vysoce kvalitní satirou, která je mnohým lidsky a politicky nepohodlná. Šakalí léta jsou velmi vzdálenou ozvěnou na nedosažitelnou Bernsteinovu West Side Story. Boj dvou klukovských band se odehrává v polovině 50. let v Podbabě, ve stínu stalinsky škaredého hotelu International, tehdy jediného pražského mrakodrapu. Utopické sny dejvických usmrkanců, holobrád- ků a pásků o životě v Americe ztělesňuje rockový „král" z Pardubic, jenž jako hostující zpěvák a kytarista pije krev zapšklým funkcionářům hotelu. Trpěný idol mládeže je provokativně oblečen dle páskovské módy v károvaném „ohozu“ jakéhosi českého Billa Haleyho. Historicky věrnou postavu „svůdce mladých“ a neumdlévajícího „vyřvávače" strhujících rytmů Bejbyho plasticky vytvořil M. Dejdar. Název Šakalí léta symbolizuje jednak skautsko-pionýrskou romantiku, jen zčásti otrávenou stupidní stranickou propagandou, jednak právě onen malý český stalinismus, jenž byl trapným, nevzdělaným, puritánským a neméně zločinným odvarem svého bolševického vzoru. Choreografie muzikálu se sice jasně orientuje na skvělé newyorské předloze, ale svou nedostatečnou invencí nedosahuje ani dosti slušné úrovně 60. let, takových „Klarinetů" nebo „Starců na chmelu“. Pár rozverných klukovin, několik vtipných „hlášek“ a neobyčejně dynamická hudba zkrátí chvíli v kině. Povrchní a politicky zcela naivní děj filmu ovšem poukazuje na promarněnou šanci k nastavení opravdu dobového zrcadla. Jako by zostřeného třídního boje mezi rodiči, aparátníky a patolízaly nelidského režimu ani nebylo. Křečovitá a nehistorická apolitičnost autorů připomíná současnou všeobecnou ztrátu paměti, ony nekritické postoje mnoha politiků a velké části národa k temné minulosti. Hlubokou společenskou angažovaností se naproti tomu vyznačuje další mistrovské dílo Jana Svěráka »Akumulátor I*, jeho třetí trefa do černého po Ropácích a Obecné škole. Všímaví scénáristé otec a syn Svěrákoví, držící vždy palec na pulsu doby, si tentokrát vzali na mušku český a celosvětový problém „televisní nemoci": věčné vysedávání u „čumofónu", vznik „obdélníkových očí" a dlouhodobé oblbování diváků nekonečnými sériemi. Důsledkem nemírného konsumu často málo náročných televisních produktů, této moderní drogy, je mizení lidské energie, ztráta sexuální potence, vznik podivínských vlastností a nutkavá nechuť k reálnému životu u jinak zdravých mužů a žen. Takovým neduživým „pacientům" už nepomáhá normální medicina, jenom přírodní léčitelé, telepatičtí a kinetičtí „čarodějové", kteří jsou schopni v postiženém nalézt nečekané zdroje energie a vyvolat znovu živou touhu po člověčích kontaktech. Svěráková dramatická parabola srší nápady a situační komikou. Stylisticky používá speciální a nákladné efekty amerických sci- ence-fiction-filmů, jako šíření energie světelnými paprsky, stínové prolínání halucinač- ních obrazů, komplikované modely a umělé figury, jízdy kamerou uvnitř objevně napodobených tělesných orgánů a jiné „nadpřirozené" děje. Titul snímku a některé jeho action- prvky jsou hravou parodií na hollywoodské seriály všemocného terminátora, predátora, likvidátora atd., rakousko-americké mega- hvězdy A. Schwarzeneggera. Vynálezcem funkce lidského akumulátoru přišel i český film se svou vtipnou troškou do komerčního mlýnu zábavy. V hlavní roli mladíka, hledajícího životní 34 POLYGON 5/94 [pageend36]energii, se poprvé objevil syn Čechoameri- čana M. Formana Petr. Krátký výstup má také jeho matka V. Křesadlová. Trojlístek exilových herců doplňuje česko-kanadská kráska E. Brychta v hlavní ženské úloze. Vášnivou postavu energického a energetického doktora svým známým chladným způsobem „podehrává“ Z. Svěrák. Všetečného domovníka mimuje jeho partner z Divadla Járy da Cimrmana L. Smoljak. Povedená produkce firmy Heureka, nejdražší v dějinách čs. kinematografie, se určité setká se zájmem mezinárodního publika a kritiky. Všechny znaky dobré a tolik potřebné satiry, jdoucí do morku kostí, vykazuje také turbulentní komedie zkušeného režiséra Víta Olmera s nezvykle dlouhým názvem >Ješté větší blbec než jsme doufali«. Titul filmu ve zkratce definuje „pracovní' krédo a naději různých českých „koumáků", falešných podnikatelů a mafiánů, spekulujících na „hloupost“ a neobratnost obyčejných lidí, kteří za existence trhu „v tom neumějí chodit". V konkrétním případě se vykutálení čeští gangsteři, včetně chamtivých ředitelů a nepoctivých advokátů, pod vedením ruské mafie (!) snaží nezákonnými triky získat velký hotel v Mariánských Lázních, jenž jeden „malý český člověk" zdědil po svém americkém dědečkovi, posrpnovém emigrantovi. Předpokládaný „blbec" se ovšem projeví jako tvrdý oříšek a bezstarostně rozmáchlá kosa domýšlivých podvodníků dopadne na kámen úrazu. Vychytralá „liška podšitá" prohlédne nastražené pasti, vyhne se smrtícímu bumerangu a dokáže drzé „vyčurance“ vtipně a elegantně „přečurat". Hlavní roli, vděčnou pro svůj překvapující vývoj a herecké možnosti, přesvědčivě ztvárnil lidový ka- baretista Luděk Svoboda, jenž si také napsal své dialogy. Je to zatím jeho největší úspěch v českém filmu. Jako neschopný gangster Pinďour mu dobře sekunduje R. Skamene, v úloze úplatného ředitele J. Přeučil a bodrého vrátného J. Skopeček. Poněkud matnou roli záhadné milenky si zahrála S. Chytrová, která také navrhla kostýmy. Úložku rozdováděného amerického dědečka a holkaře si na tělo napsal a herecky ztělesnil věčně mladý, skoro devadesátiletý Jára Kohout. Dosti neobvyklým případem v českém filmu je zcela paralelní snímek M. Růžičky >Hotýlek v srdci Evropy«. Jen s malými obměnami na stejný námět natočená veselohra však v žádném ohledu nedosahuje Olmerovy verse. Vrcholem bujarého filmového jara je bezesporu Saturnin v obrazech. Jirotkova klasická kniha je nadšenými čtenáři i literární kritikou pokládána^ za „bibli české legrace". Vedle Haškova Švejka je Saturnin jediným českým humoristickým románem světové úrovně, i když sotva adekvátně přeložitelným. Jeho jemný, duchaplný, nápaditý, kultivovaný a okouzlující humor, plný květnatých příměrů, situačního vtipu a slovních hříček, je specificky český, ačkoliv je autorem místy - podle potřeby děje - transponován do polohy anglicky uměřeného understatement, americky rozpustilé grotesky nebo salonních kanadských žertíků. V knize i ve filmu je obsažena „chvála hravého bláznovství, brilance humoru jako životní filosofie a laskavá atmosféra venkovské idyly", jak poznamenala pražská kritička M. Spáčilová. „Nevděčného" úkolu filmového přepisu Sa- turnina se ujal televisní režisér Jiří Věrčák. Nevděčného proto, že Ji- rotkův román je příliš známý a populární. Vždy se najde spousta labužníků, puristických čtenářů a náročných kritiků, kterým se bude to či ono nelíbit, kterým bude mnohé chybět nebo přebývat. Šikovná scénáristka M. Wagnerová stála před vpravdě hamletovskou otázkou, co zachovat, co vypustit, jakou situaci jinak, tedy filmově vyvinout. Je nabíledni, že jakýkoliv zásah do jemného pletiva Jirotkovy logiky, skladby a posloupnosti point působí jako bumerang. Bez redukujících škrtů a chyb se taková práce prostě neobejde. Ke cti autorky je však třeba říci, že se jí nesnadná transkripce vcelku podařila. Něžná až impresionistická kamera J. Špal- dy věrně zachytila krásu ještě nezničené přírody, žádnými nenávistnými ideologiemi nezkažené ovzduší pohody a oddechu, veselou bezstarostnost a bezelstnou slušnost lidí první republiky, kteří ani neměli potuchy o propasti, do které se brzo potom zřítí v obou totalitních diktaturách. Také filmový Saturnin je kronikou života na jiné, dnes již neexistující planetě. Mimořádnou pokroutkou jsou herecké portréty románových figur. Výteční jsou oba filosofové humoru, slovenský estrádista Milan Lasica (dr. Vlach) a Ondřej Havelka (vypravěč Jiří), uhlazený šéf světoznámého Pražského synkopového orchestru. Jana Synková (teta Kateřina, dotěrná encyklopedie přísloví") pojala svou roli poněkud extrémně, jako kabarétní parodii své postavy a její nenasytné honby za penězi a životní jistotou. Lucie Zedníčková (slečna Barbora) je inkarnací dívčí svěžesti, charakterové nevinnosti a roztoužené zamilovanosti. Superbní výkon podal představitel Satur- nina Oldřich Vízner. Je to asi nejlépe zahraná postava znovuzrozeného českého filmu po „spořádané" listopadové „revoluci“ 1989, vedle Třísková učitele ve Svěrákově Obecné škole. Ve Víznerově bezúhonné interpretaci je Saturnin důstojným a decentním anglickým butlerem, čertovsky nápaditým chlapíkem a dřímajícím vulkánem akce zároveň. Saturnin ví vše potřebné, včas zařídí vše nutné a hladce zdolá bez bázně a hany jak rodinná protivenství tak přírodní hrozby a nebezpečí. Víznerova kongeniální, důsledná a precisní stylisace hlavního hrdiny je na plátně naprosto odzbrojující a zanechává v divákovi trvalý dojem obdivu a uspokojení. Věrčákův snímek je v českém filmovnictví stejnou raritou jako Jirotkův román v české literatuře. Lahodné dílo vyrobila společnost Jupiter pro Českou televizi, která zamýšlí udělat z filmového Saturnina čtyřdílný seriál, což může znamenat jen rozmělnění hotového a hutného díla. Celovečerní film tak prakticky zůstane platným obrazovým pomníkem Jirotkovy jedinečné fantasie a brilantního spisovatelského ducha. Kresba Jana Kristoforiho je převzata ze „Saturnina“, vydaného curyšskou Konfrontací v roce 1979. POLYGON 5/94 35 [pageend37]Čtvrtá cesta Oty Šika Že Ota Šik je známý ekonom a že to i v politice daleko dotáhl, kdopak by to nevěděl. Že ale po značné části svého života, strávené mezi knihami, experty, politiky a studenty, sáhne místo k papíru k napnutému plátnu, aby po hledání pravdy ekonomické (Ota Šik: Třetí cesta) se pídil po poznání uměleckém, to už je skutečnost mnohým neznámá. Není to sice bůhvíjaká vzácnost, že muži (i ženy) veřejného života v rámci osobních úniků z každodenního stresu sáhnou po nějakém instrumentu lecjakého kumštu. U Oty Šiká je to jinak. Na knihy si sedá prach, inkoust v plničce už dávno zaschl a pojmy politické ekonomie jsou dobře zašity v saku vzpomínek. Ota Šik prostě už jen maluje. Celou svou bytostí. Když jsem ho v červnu navštívil v Galerii Siegenthaler na curyšské Oberdorfstrasse, poznal jsem ho po mnoha letech na první pohled. Znal jsem ho dříve nejen z televize, ale i z přednášek. On mne pochopitelně neznal. Aby taky znal každého studenta! Naslouchal jsem tenkrát jeho teoriím o třetí cestě. To už je víc než dvacet let. Svět se za tu dobu změnil a Ota Šik mi v galerii přiznal, že se stal svým vlastním revizionistoú. Povídali jsme si asi hodinu. V prostorné galerii se za tu dobu vystřídaly tucty návštěvníků. Nechci se tu rozepisovat o životě a kariéře Oty Šiká. Mne zajímá Ota Šik malíř. Na zdech visí stoba- revné oleje, jejichž vášnivá exprese kontrastovala s vnějškem pana Prof. Dr. sc. oec. Dr. h. c. mult., jak to stojí vytištěno na vizitce. Pokouším se dojmy sladit a bez problémů se mi to daří. Snad i proto, že mezitím sám vyučuji ekonomii a vedle toho také maluji. Ota Šik se už v útlém věku středoškoláka chtěl stát malířem. Profesor kreslení na gymnasiu rozpoznal jeho talent a tak mu nic nestálo v cestě, aby se mládenecké sny uskutečnily. Válka a koncentrák změnily člověka i sny. Když se pak po 40 letech sny mládence Šiká zase prodraly do popředí, bylo kde navázat. Pochopitelně, ruka tak dlouho necvičená se musela učit zacházet se štětcem a barvami. Dnes už má malíř Šik za sebou vývojový proces etapami evropského malířství 20. století. Počínaje kubismem přes surrealismus a expresionismus až k divokému malířství sedmdesátých let. Zaujmou nás obrazy figurální stejně jako plátna zdánlivě abstraktního žánru, z kterých - jako v tajenkách skrytých - na nás hledí objekty Šikovy fantazie. Na počátku je neurčitá představa. V dialogu s barvícím se plátnem nabývají malířovy vize konkrétních forem a dílo roste v několi- katýdenním procesu do konečné podoby. Šik se očividně vyžívá v experimentech s barvami. Produkuje akordy barev, které hned tak každému neladí, které ale při delším prohlížení splynou v harmonický soulad. Šikovy obrazy nejsou jednoduché. Jsou to malířova osobitá svědectví naší doby. Jeho plátna jsou vědomá i podvědomá komunikace umělce se světem. Strach a obavy osmdesátých let jsou stejně zřetelně naneseny štětcem z palety na plátno jako radost a optimismus raných let devadesátých. Šikovy poslední obrazy prozrazují málo optimismu, spíše skepsi a zklamání. Ne, se svým vlastním životem Ota Šik nespokojen není. V obrazech se zrcadlí nespokojenost s posledním vývojem světa, hlavně ve východní Evropě. V žilách malíře je až příliš politických krvinek, než aby se dění dneška neodrazilo v koloraci a obsahu jeho děl. V ohlédnutí na svůj vlastní život konstatuje Ota Šik, že to byla někdy souhra náhod, co určila jeho běh. Hodně zažil a měl pestrý a pohnutý život, říká. Takové jsou i jeho obrazy. Souhra náhod a hravý experiment živé fantazie, žádný koncept dialektického materialismu. JAN FRIEDE Poznámka: Na obrázku nahoře vidíme Otu Šiká, vlevo je reprodukce obrazu „Černý pavouk" (olej na plátně, 1933, 90x80cm). Černobílá reprodukce bohužel neprozrazuje barvy různých odstínů, jimiž se Sikovy obrazy vyznačují. 36 POLYGON 5/94 [pageend38]Poslanec Ludvík Rychtera osmaosmdesátiletý Po komunistickém puči v únoru 1948 odešlo do exilu více jak třicet poslanců, zvolených ve svobodných volbách v květnu 1946. Mnozí si tím zachránili život, neboť by je nepochybně potkal osud dr. Milady Horákové. Dnes z nich žije, pokud je mi známo, jen pět: Antonín Bartoš, Václav Holub, Ota Hora, dr. Jan Stránský a Ludvík Rychtera, který se 6. července 1994 dožil 88 let. Ludvík Rychtera byl do parlamentu zvolen za národně socialistickou stranu v brněnském volebním kraji jako frézař v brněnské Zbrojovce, kde se aktivně zúčastnil jako odborář a politický pracovník činnosti mezi dělníky. Přesvědčený demokrat, odpůrce totality, vždy zdůrazňoval, že bez svobody a humanitní demokracie, jak nás učil TGM, nemůže být ani dělník svobodný a spokojený. Tehdy neodcházelo mnoho dělníků do nejistého exilu. Většina jich uvěřila slibům o ráji, kterému jdou komunisté vstříc. Jako poslanec počínal si v poslanecké sněmovně statečně a nekompromisně hájil demokracii proti komunistům. Protože 'pocházel z dělnické rodiny, byl komunistům trnem v očích. Když mu hrozilo zatčení, zachránil se útěkem do Rakouska, kde po nějakou dobu žil v uprchlickém táboře nedaleko Salzburgu. I když se mu, jako bývalému poslanci, nabízely výhodnější pracovní možnosti, dal přednost velmi těžké a namáhavé práci. Z nevelkého přijmu podporoval své kamarády-exulanty, kteří byli odkázáni výlučně na hubenou lágrovou stravu. Po půldruhém roce emigroval do Spojených států. Jeho druhým domovem se stal Cleveland ve státě Ohio, kde pracoval ve svém oboru. Ludvík Rychtera měl za svého koníčka divadlo a zpěv. Po řadu let působil v místním ochotnickém spolku jako vynikající herec a zpěvák, stal se velmi oblíbeným, vpravdě miláčkem clevelandského krajanského publika. Současně se ihned zapojil do exilové činnosti, posílal balíčky se šatstvem, obuví a potravinami československým uprchlíkům do rakouských a německých táborů. Býval vždy skromný, nikdy se nehonil za slávou a popularitou. Byl neplaceným tajemníkem Krajanského výboru a podstatně se podílel na kulturní činnosti. Jeho velký idealismus si plně zaslouží, abychom mu k jeho 88. narozeninám přáli plné zdraví a klidný odpočinek. A totéž jeho obětavé a starostlivé choti, paní Míle. JOŽKA PEJSKAŘ Setkání v Oldenburgu Bylo to první setkání členů Exilového PEN-Clubu německé jazykové oblasti v severozápadním Německu - ve starobylém universitním městě Oldenburgu. Konalo se od 27. do 29. května 1994 a kolem padesátky autorů ze sedmi zemí přijelo na pozvání Nadace Konrada Adenauera, aby vyslechli přednášky a diskutovali na téma „Kulturní spolupráce v Evropě". Dvě hlavní přednášky byly věnovány problematice jazyka. První - „Sjednocení ně• P.T.CONSULTING Generalunternehmung zur Anlage- und Vermögensberatung, Riskmanagement ^ Postfach 138, CH-5212 Hausen Fax 0041 56 41 28 92 und 0041 56 42 25 74 Investice ve Švýcarsku, Německu, USA, Kanadě i v jiných zemích: Kapitálové pojištění Vklad do fondů (obligačních, akciových ...) Kapitálové investice Investice do nemovitostí Investice v různých měnách (sFr, US$, KAN$, DM, ECU) Na základě Vašich údajů Vám vypracujeme osobní nabídku, poradíme a též zodpovíme dotazy týkající se Vašich investic. Vyplňte a zašlete nám odstřižek, spojíme se s Vámi. _ Příjmení HI Jméno Adresa Telefon meckého jazyka“ - přednesl přední německý politolog a jazykovědec, profesor university v Bonnu dr. Wolfgang Bergsdorf, vedoucí kulturního oddělení spolkového ministerstva vnitra. O „Vládě jazyka - vztahu politiky k jazyku" pak hovořil dr. Karl Gebhardt z university v Kielu. Zajímavá byla bezesporu diskuse u „kulatého stolu“ s tematikou „Literatura a kultura v regionech - Šance a problémy". Za řízení presidenta Exilového PEN-Clubu dr. Rudolfa Ströbingera diskutovali holandská spisovatelka dr. van den Oever, spisovatel píšící německým „plattem“ Erhard Burchert z Oldenburgu a šéfredaktor deníku „Ostfriesen Zeitung“ Bernhard Fokken z Leeru. Ukázalo se - a poukázal na to dr. Jiří Morava z Innsbrucku - že problémy kultury v regionech jsou si - i když se jedná třeba o jiné země - velmi podobné. Součástí setkání byla i návštěva v seve- roholandském Groningenu. Zde byli účastníci uvítáni ředitelem universitní knihovny dr. A.C.KIugkistem, který je se svými spolupracovníky seznámil s knihovnou patřící k nejmodernějším v západní Evropě. Vysoce ocenil dr. Klugkist dlouholetou práci členky Exilového PEN-Clubu Ludmily Šeflové, která po léta vedla v knihovně oddělení slovanských literatur. (-re-) Jste již přelepen(a)? Zní to nezvykle. Musíme si zvykat. Po Ra- kousko-Uhersku přišla Československá republika (ČSR), potom krátce Čechy a Morava, následoval Protektorát Čechy a Morava, pak opět ČSR, bohužel též ČSSR, s lítostí jsem zaznamenal ČSFR a nyní konečně máme Českou republiku. Za 76 let člověk bez přestěhování sedmkrát změnil stát. Mnozí z nás ještě nemají pasy nového státu, České republiky! Ty pasy, které jsou vydány předchůdkyní České republiky, nutno PRELEPIŤ, třebaže mají platnost i přes hranici tisíciletí. Ne, abyste si to udělal sám a třeba škrtnul nevhodné! To nejde. Tento úřední úkon náleží úředníkovi! Ale jak na to? Příslušné je samozřejmě oddělení víz a pasů v okresním městě. Fronta. Čekání dvě i více hodin. Předložené pasy nemůže pan úředník jen tak přelepit. Je mnoho falešných pasů a my, manželka a já (74 a 70 let), vypadáme jako potencioPOLYGON 5/94 37 [pageend39]nální podvodníci, cestující s falešnými pasy. Potřebujeme potvrzení matričního úřadu; Potvrzení, že existujeme. Že ještě dýcháme. Matriční úřad sídlí na Okresním úřadě. Vzdálenost dvou kilometrů jsme absolvovali poklusem. Pozor! V Karlových Varech jsou úřední hodiny na matričním úřadě v pondělí a ve středu - jinde mohou být jiné. Dopolední úřední hodiny jsme nestihli, fronta byla příliš dlouhá. Po asi jednohodinovém čekání se dveře úřadovny staly nepropustnými. Odpoledne nás čekalo překvapení: pro potřebné potvrzení musíme předložit rodný a oddací list. Co si má počít, kdo není oddán? Svobodní, homosexuálové a ženy lesbické to asi mají zlé. Slušná rodina má své doklady v pořádku, ale proboha necestuje s nimi. Pořadač, kde jsou založeny, máme 800km odtud. To nezvládneme ani tryskovým letadlem - úřední hodiny dávají už jen půl hodiny času. Ale nejen to, ještě něco se musí předložit, totiž potvrzení Městského úřadu, kde jste naposled bydlel před opuštěním komunistického ráje, s udáním, kdy jste odešel. Můj dotaz, zda mám přinést také potvrzení celního úřadu, kdy a kde jsme potají přecházeli hranice, zůstal bez odpovědi. Naše skvělá novorolská starostka je toho názoru, že z toho karlovarského matričního úřadu stačilo zatelefonovat do Nové Role, to ale asi ve směrnicích není a telefon něco stojí. Chybí však rodný a oddací list, a tak hajdy domů a hajdy zpátky, pouhých 800km tam a 800km opět sem. Úřední hodiny matričního úřadu ve Varech už známe, hravě jsme to stihli ä ve středu, po absolvování kratší fronty, jsme předložili všechny doklady - částečně v originále, částečně v ověřených fotokopiích. Milá slečna nám oznámila, že si za týden můžeme pro potřebné potvrzení přijít. Díky tomu, že kapacita karlovarských hotelů je vytížena jen asi z 30%, nebylo problémem najít dvoulůžkový pokoj. ♦ Pozor! Poslední termín přelepování je 31. prosinec 1994! Budeme mít tytéž pasy, jako už máme dnes, ale budou úředně prelepený! Jak krásný to pocit, být přelepen! Blaho v zahradě kvetoucích broskví. Práci čest! a Míru zdar! Na stráž! a Buď přelepen! OTAKAR ZOUFALÝ Dík Sokolům Účast na pochodu Sokolů 3. července 1994 odpoledne překvapila zřejmě nejen diváky, Pražany i nás, účastníky z blízka i z daleka, ale i pořadatele. Trochu chaotické to bylo, kdo jde vpředu a kdo za ním - ale o to milejší, protože se každý rád zařadil a nikdo nepostrádal rozkazy. Nejen při mohutných, státně organizovaných spartakiá- dách, ale i při dřívějších sletech, kde muselo být všechno rozkázáno, aby to klapalo. Možná, že je to nová cesta Sokola, ta dobrovolná a nikým nenařizovaná disciplina. Jásot, volání a slzy. Na vedro se nedbalo a mnozí z nás nevěděli, zda jsme byli mokří od potu či od slz. Od slz radosti. Diváci volali s námi „Ať žije Sokol!“ a nám z ciziny patřilo jejich „Děkujeme vám!". To nebylo předem domluveno, pane Payne, pane Klausi a další pánové. To bylo spontánní přivítání „našich" od našinců. Film o tomto pochodu ukáže každému, že jsme jeden národ. Kdo komu má poděkovat? Poděkování si zasluhuje vystoupení na Strahově, přijetí a pohoštění zahraničních hostů v Tyršově domě, organizace, autoři, nacvičovatelé atd. atd. A diváci! Diváci, protože nejeli na své chaty - byly přece svátky - mládež, rodiče i děti. Budeme s vámi, sestry a bratři, i když žijeme tam, kam nás vítr zavál - v Sydney, Torontu či Mnichově. „Děkujeme vám,“ říkali nám po cestě Prahou i u českého piva. Vždyť bez vás v zahraničí by byl Sokol ty desítky let nepřežil. LADISLAV PAVLÍK (Mnichov) Veteráni té poslední vyhrané války Sešli se v onu červencovou sobotu, 9.VII. 1994, letos je to už čtvrtý rok, kdy se sejít směli, opět dole na Můstku, spodním konci pražského Václaváku, a pravil jeden z nich, mladík František, sotva osmdesátiletý a s černým tankistickým baretem naší západní brigády, který sem připutoval až z Los Angeles, kam ho nevlídnost země vypudila: „Tak nevím není-li to blbost, že máme pochodovat nahoru ke Koni. Měli jsme pochodovat s kopce, od Koně dolů, to nás dojde zaručeně víc.“ Došli však - až na nějakou tu výjimku - všichni, a i těm, co nedošli a cestou je naložili připravení vojáci do svých přehlídkových vozidel, obecenstvo zatleskalo. Byli to ti, kterým všichni něco dlužíme. Počínaje oním zbytkem, hrstkou legionářů (Bože, ta válka, kterou jsme tehdy vyhráli, skončila před šestasedmdesáti léty, jak mladí musili být, když šli bojovat, a přece věděli, proč), většinu však tvořili ti, kteří toho legionářského příkladu následovali, neboť: Když zařve lev, tu velí mužům čest odložit rádlo, vžiti meč a ubírat se s polí orných do polí válečných, tak nějak to napsal český básník. Zde pochodovali ti, kteří se ubírali, kteří uposlechli hlasu Iva, a věru, mnoho dobrého jim z toho od vděčné vlasti jaksi nevyplynulo, třebaže se na ona zmíněná pole nevydávali skrze udělení trafiky, ta míra nevděku a zloby, kterých se jim dostalo, byla poněkud přílišná a zraňující. Ono zapomenutí poctivých mrtvých, které zopakovala i naše nedávná delegace v Normandii, která si při společenském blýskání oslav padesátého výročí Invase nenalezla čas na návštěvu Čs, válečného hřbitova tamtéž. Byli tím nejlepším svého národa a chámové tohoto národa jim to nikdy neodpustili. Ti, co nám vyhráli tu poslední z válek, které jsme vyhráli, z těch, které se ještě směly vyhrát, a kteří se nehodili, ach tolik nehodili do obrazu dějin sovětské kolonie. Nehodili se do obrazu uvědomělého poddanství, protože bojovali za svobodu a lidskou důstojnost a spravedlivější svět. Protože byli ochotni zemřít za obnovu Československa jako svobodné země, či - v případě Legií - ti, kteří tuto zemi svým bojem vytvořili. Kteří dokazovali a dokázali, že si nepřejí být poddanými, ale občany. Bylo více než hezké, že k nim přišel promluvit předseda vlády a bylo hezké a pravdivé také to, co tam řekl. Nutno poděkovat Václavu Klausovi za to, že to udělal, že měl potřebu a cítil povinnost udělat to. Je to od premiéra o to lepší, oč horší bylo to, co jeho ministr obrany, onehdá, právě těmto veteránům, hloupě i chámsky podle, v Prostějově provedl. Ani ministrův generál, který mu podlost lží s velice krátkýma nožkama zakryl, se tentokrát neukázal. Což bylo jistě dobře. Těmto mužům šlo v životě o cosi, oč onomu generálovi, domnívám se, nešlo nikdy. Nesnížili se k uvědomělému poddanství, ba dávali výraz tomu, co zove vojenská čest. Bylo dojemné vidět znovu staré prapory, pod něž se kdysi tito mužové i ženy postavili a byli připraveni zemřít za cosi, co takový prapor představuje. Byli hrdí na svůj prapor, na rozdíl od všelijakých poddaných později, a tyto prapory mohly být konečně jednou opět veřejně hrdé na ně, tak jako tehdy plným právem bývaly. Byla to připomínka časů, kdy jsme bývali zemí, se kterou se počítalo, se kterou se muselo počítat, díky těmto lidem. Vojáci naší jednotky v Perském zálivu byli tentokrát přítomni, vojáci našich jednotek UNPROFOR prošli, rota parašutistů velice vzorně zapochodovala, snad co připomínka toho, že dosud také máme jakousi armádu, která si ovšem musí svou čest a slávu, hrdost na své prapory a hrdost svých praporů i občanstva na tuto armádu, teprve obhájit a důvody, které vedou k zaslouženému potlesku, zasloužit. Ale prosím, tito výsadkáři, na rozdíl od toho, co obvykle potkáváme, přinejmenším už vypadali jako vojáci. Také to patřilo k potěchám oné soboty na Václaváku. Pokud jde o naše veterány, sběhlé věru ze všech koutů a všech možných armád světa, v květnu 1989 nikdo z nich ani nikdo z nás nedoufal, že k podobné přehlídce u nás ještě kdy dojde. To, že k ní došlo, byť to už nebyli oni usměvaví chlapci v battle dressech, kteří projeli Letnou roku 1945, ani oni uprášení „Svobodovci" v Celetné, ani kohorta našich letců v britských uniformách, ale tato minulost, kterou jsme nesměli mít, zde byla. Snad to bylo to nejlepší z nejlepšího. Neboť tito lidé, pokud se této chvíle dožili, si to více než zasloužili, a také tato země si to zasloužila, a pak ovšem všichni ti, kteří se nedožili, ale kterým tam také byla vzdána pocta. Ba co víc, byl to záznam dějin, které llllllllllllllllllllllllllllllllllll INZERÁT lllllllllllllll VÝHODNÁ NABÍDKA Pronajmeme nově zařízený dům u Mexického zálivu pro sezónní i krátkodobou rekreaci. Informace: tel./fax (+1-813)-398 7910. iiiiiiiiiiiiiiiiiiiiiiiiiimiiiiiiiiiiiiiiiiiiiiiiiiiiiiiiiiiiiiini 38 POLYGON 5/94 [pageend40]nám byly zločinné upírány, dějiny, které nám upíralo duchovní podsvětí lidstva, předmětně pak zločinci k němu se hlásící. Civilisace, ke které se hlásíme, pak dala za pravdu těm pochodujícím, kteří kdysi vyšli za hlasem Iva, a nikoli zločincům. I to je dobrý pocit. JAN BENEŠ Generace umluvených Po desítiletích vyučování ve Spojených státech na všech úrovních a studentů všech národností možno dělat zodpovědné závěry o mladší generaci. Jeden z těchto závěrů je následující: Dnešní generace čtyřicátníků a padesátníků je generací umluvených, kteří věří, že se ze všeho mohou chytráckou řečí vymluvit. Byla vychována bez náležité lásky a kázně liberálními rodiči a vzdělána bez náležité intelektuální a morální zodpovědnosti liberálními učiteli. Liberálové indoktrinovali generaci dnešních čtyřicátníků a padesátníků touto filosofií: Není důležité, co řeknete, ale jak to řeknete! Levičáci je navíc omámili heslem: Řeč není prostředek k dorozumění, ale zbraň k dobývání. A komunisté je dorazili: Lidem lze namluvit všechno! A tak generace, která je dnes u moci a or- ganisuje záležitosti národa a světa, naučila se vyjadřovat tak obratně, že slova ztratila smysl a jejich praktický účinek je zoufalý. Naučila se házet učenými výrazy tak hbitě, že široké lidské masy si představují, že ta slova musí mít nějaký potřebný význam a odhalovat nějakou neznámou vyšší pravdu. Na vysokých školách se naučila tato generace opravdu dávat dohromady pozoruhodné věci. Namísto srozumitelné písemné práce třeba na téma „Jakou úlohu hraje čas v románu", píše thesi o „Ambivalentní frustraci při fixaci ontologické situace temporál- ních parametrů ve stratifikované totalitě fiktivního komplexu". Jak nemohou být prostí lidé takovou učeností uchváceni?! Jaká to vědomost nás omamuje již ze samého zvuku těchto výrazů! Jaká to vzdělanost slova! Jaká to neskonalá myšlenková hloubka se musí skrývat za tímto mozkovým plodem! Opravdu: není důležité, co řeknete, ale jak to řeknete? Ne, nikdy ne! Podstatou takového vyjadřování je přetvářka, lež. Volá studentka, pětačtyřicetiletá (rozvedená, dvě děti). Potřebuje doporučení pro studium k vyšší akademické hodnosti. Pak prý se chce dostat do diplomatické služby. Na otázku, zda graduovala, odpovídá, že ano, ve dvou oborech - v ekonomice a ruské oblasti. Na otázku, jak je to možné, když ředitel pro graduace nám sdělil, že ona bude končit svá studia až někdy koncem roku, začíná studentka rychle mluvit, vysvětlovat, žvanit, o tom, jak to všechno vlastně je a není. Lže - v učených termínech, na vyšší úrovni. Volá státní úřad pro vzdělání. Pořádá konferenci o vzdělání neprivilegovaných. Žádá mě, abych posloužil jako hlavní řečník. Na otázku, o čem ta konference bude jednat, předseda úřadu mluví, vysvětluje, žvaní - bez přestávky jistě deset minut - o perspektivách, dimensích, profilech a průsecích, maximálních kvantitách a nominálních kvalitách atd. atd. Na výzvu, aby řekl jednou srozumitelnou větou, co tím vším míní, je v koncích. Je jasné, proč potřebuje hlavního řečníka. Sám nemá co říci a chce nějakou konferencí udržet svou politickou posici. Celý svět se zmítá v nesnázích, které se nejen nezmenšují, ale narůstají - pro velká slova a malé činy. Technicky člověk vyrostl v obra a mravně zůstal pidimužíkem. Pod tímto zorným úhlem se musíme dívat na celou řadu individuí, která jsou mezi námi. Neboť vývoj k planému mluvení je všeobecný a strašný. Neukazuje se jen v Americe, ale všude - nejen mezi presidenty nahoře, ale i mezi byrokraty dole. Podívejme se, jaké pozdvižení např. způsobil americký president při svém posledním tažení Evropou, když dal najevo, že není zaměstnán starostí o dramaticky upadající dolar, jenž je základní mezinárodní měnou, ale spíše myšlenkou o „rozvoji kultury celoživotního učení“. Nebo pohleďme třeba na jednu odpověď novinářům, kteří se ptali na jeho reakci, týkající se prohlášení bývalého presidenta, vyslaného do severní Koreje na projednávání atomického odzbrojení této stalinistické země. Odpověděl: „Nevím, co řekl, a nevím, že víte, co on řekl. Nevím, co řekl a nevím, zda víte, co on řekl. Všechno, co vím, je to, co jsem řekl, a co jsem řekl, je politikou Spojených států amerických." Lze lidem opravdu namluvit všechno? Ne, všechny lidi nelze vždycky obalamutit. Lidé se nakonec vždy dopídí skutečnosti. A to ani nemluvíme o tom, jaké slovní konstrukce dovede splétat český president, který za pomoci mezinárodních vztahů si hraje na světového státníka a filosofa. LIBOR BROM Podle skutků poznáte je... Zákon, který „nemusí" být dodržován - protože za jeho nedodržováním nenásleduje sankce - postrádá morálku. Je-li toto úmysl zákonodárce (jinak si to vysvětlit nelze!), pak totéž platí o těch, kteří zákony tvoří i kteří je schvalují. Společnost, která jim v dobré víře dala svou důvěru a z ní pro ně vyplývající odpovědnost, zklamána dochází k poznání, že sami potřebnou mravní úroveň postrádají. Skutečnost, že právě z uvedených důvodů jsou zákony ve velké míře porušovány, vedla ke zpustošení morálky a k abnormálnímu nárůstu 'zločinnosti, jaká nemá v naší zemi obdoby. To se netýká jen současné hospodářské a jiné trestnosti, ale i zločinů proti lidskosti, páchaných komunisty v době jejich totalitní moci. Bez potrestání všech těchto zločinů nelze zvednout mravní úroveň naší společnosti. Doufat v její obnovení těmi, kdo tuto situaci zavinili a potrestání zločinů proti lidskosti naopak v současnosti brání, je pošetilé i nebezpečné, zvláště když dokonce tvrdí, že to vše „je daň za sametový přechod z totality do demokracie!“. ADOLF BEČVÁŘ Nezlobte se na zrcadlo Pavel Verner, Pražské hyeny; románové falotikum. Praha: Mladá fronta, 1994. (235 stran) Poměrně negativní přijetí „románového falotika" Pavla Vernera Pražské hyeny kritikou by autora nemělo nijak překvapovat, natož znepokojovat. Nachází se v dobré společnosti. Kdo čte Pražské hyeny jen povrchně jako příběh, jakkoliv nekonvenční, několika hlavních postav - tiskové mluvčí Frederiky, opatrovníka hyen Mirdy a herecké dvojice z Kremodramatu - tomu uniká, na kolika rovinách se tento román vlastně pohybuje a kolika směry se rozvíjí. A jak je tím pádem významově bohatý a jak skvěle je promyšlena celá jeho stavba. Notná dávka nejčernějšího humoru, spolu se surrealistickými a absurdními prvky děje, mohla by snad i průměrnému čtenáři vnuknout poznání, že má před sebou komplexní alegorii, která nastavuje zrcadlo soudobé společnosti v tradici sahající až k bajkám starověku. Centrální napětí spočívá v protikladu mezi hrbáčem Mirdou a krásným Francouzem Cochonnetem. Pologramotný, nemytý Mirda je pouze divákem, voajérem, zatímco elegantní, zkušený cizinec užívá života (sexu) z první ruky. Příznačné je, že mrzák teprve v „mezinárodním srovnání" závistivě shledává, že si jenom namlouval, že je středobo- dem vesmíru. Snad je jasné, že tu nejde o nějaké nezralé sexuální soutěžení. Je nezbytné číst i poměr těchto dvou hrdinů alegoricky. Tak Mirdu lze pokládat za personifikaci zamindrákované, zpotvořené post-totalitní společnosti, která v důležitých aspektech kulturního a morálního života je odtržena od civilizovaného světa a tudíž sama sebe přeceňuje. Na druhé straně stojí hrdý, bohatě obdařený Cochonnet, značící Západ, vyspělost, eleganci, světovost. Co nám tedy napovídá konec dvou nejkladnějších a nejsympatičtějších hrdinů, Cochonne- ta a Frederiky? Ani zde neexistuje jednoznačná odpověď. Nejmocnější symbol Co- chonnetovy nadvlády zůstává nedotčen (i hyeny ho respektují), a tudíž se přikláním k výkladu, že autor si úplně nezoufá, ale věří, že kladné hodnoty, které Cochonnet POLYGON 5/94 39 [pageend41]zosobňuje, nakonec přece přetrvají primitivní hyenismus Mirdů. Nepochopení Vernerova románu se mi zdá příznačné. Autor nepředkládá lichotivý portrét své doby, ba rouhá se dost zřetelně určitým národním a společenským svátostem. Ovšem myslím, že to nedělá z nedbalého cynismu: Autor se dělí se čtenářem o pocit hnusu, na který nemá žaludek, a pokládá krutý naturalismus za nejpůsobivější prostředek. Z hlediska společenské kritiky jsou Pražské hyeny znepokojující a skličující četba. Ale vinu za poměry přece nenese ten, kdo je líčí. A kdo má přísně určovat morální meze a upozorňovat na jejich překročení, třeba radikálními prostředky, když ne dnešní spisovatelé? Dokonce i stavba románu, se svými rozmanitými významovými rovinami podobajícími se palimpsestu, je paralelou současné společenské různorodosti a desorientace. Pavel Verner předložil výstižnou soudobou studii post-totalitní společenské přeměny. DANA LOEWYOVÁ (LOS ANGELES) Z dopisů čtenářů, došlých do Českého deníku ODMÍTÁME »TLUSTOU ČÁRU< (Prohlášení předsednictva Konfederace politických vězňů) Po vítězství levicových sil (tj. komunistů) v Polsku, Maďarsku a ve východní části Německa zesiluje i u nás tlak nedemokratických sil a množí se pokusy destabilizovat společnost. Jako mnoho jiných organizací ani Konfederace politických vězňů (KPV) nezůstala ušetřena současného vývoje a pomlouvačně kampaně nezodpovědných jedinců, kteří ji diskreditují v očích veřejnosti. ... Někteří z našich komunistů sní znovu o převzetí „zodpovědnosti“ za tuto zem. Odtajněme archivy a seznamme veřejnost s materiály, které se v nich nacházejí, ... Konfederace politických vězňů odmítá „tlustou čáru“ za minulostí. Minulost je stále živá. Dosud jsme nenapravili její kňvdy, ani nepotrestali v ní spáchané zločiny. Nedostatek politické vůle tak učinit znejisťuje náš další osud. Vzrůstá beznaděj, vytrácí se důvěra. Bývalí mocní transformovali svou politickou moc v moc ekonomickou a lidé, zvláště na venkově a menších městech, znovu mají důvod se bát. Volební výsledky v okolních státech varují. A varujeme i my: Nepodceňujte nebezpečí, které se skrývá v naší nedůslednosti! Široké zázemí, které komunismus u nás pro svou činnost stále nachází, mu znovu otevírá cestu k uchopení moci. JUDr Stan. Drobný, předseda KPV JE PROTO NEPOCHOPITELNÉ... Náš premiér jakož i ostatní členové vlády ČR se vracejí ze svých častých zahraničních návštěv ověnčeni medailemi nebo diplomy. Přitom se naše hospodářská, politická a sociální situace sice pomalu, ale jistě zhoršuje, což pozoruje každá hospodyňka, matky s více dětmi, poctivý živnostník či řemeslník, intelektuál, zdravotník a hlavně důchodci. Ceny se šplhají stále nahoru, kriminalita roste téměř geometrickou řadou, banky krachují, a tím i podnikatelé, za restitucemi vláda chce udělat tečku, aby exulanti, Židé, církev a naši občané již nic nedostali. Přitom se nedívat do zpětného zrcátka a za vším udělat tlustou čáru, jak říká premiér. Zato ve všech akciových společnostech se to hemží bývalými soudruhy, co dříve vedli národní podniky, do jejichž funkcí je jmenoval Krajský výbor KSČ a schválil ÚV KSČ, dnes zaštítěných do všech pravicových stran a hnutí. Vláda jim dovolila podnikat se všemi možnými způsoby nabytých peněz. Kancléř Adenauer udělal po válce důkladnou denacifikaci. Debolševizaci u nás by snad udělali pánové Devátý, Cibulka s emigrací, KPV a KAN. Ale ty jsou dnes odstaveny na vedlejší kolej. Proto také dnes se minulostí bývalých komunistů nikdo z vlády a parlamentu nezabývá, a proto je výsměchem přijetí zákona o protiprávnosti komunistického režimu, když je vše pn starém. A tak naši soudruzi ve vládě, parlamentu, bankovnictví a akciových společnostech již nejezdí ve škodovkách, ale v mercedesech, dovolenou netráví na Krymu nebo Kubě, nýbrž na Kanárských ostrovech nebo na plážích afrických břehů, svoje zákonité manželky vystřídali sličnými mladými sekretářkami nebo pohlednými děvami z erotických klubů. Své děti již neposílají studovat do Ruska, nýbrž na západní university a v politických stranách vystupují na podporu vlády a Hradu. ... Zdeněk Hrdlička, Ostrava für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! *:♦ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? Chtěli byste vědět,'co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 40 POLYGON 5/94 [pageend42]IB IB Hi 2> 0 S3 HOTEL GARNI Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav. nádraží) Telefon + fax: 0911 / 44 84 48 § serióznost, dynamika a naprostá otevřenost informací § nezávislost na naší politické scéně © 6x týdně zajímavé informace pro rychle se rozšiřující okruh čtenářů # ideální místo také pro Váš inzerát Ce$hÝ deník čtou Poc^e průzkumu především lidé s vlastním názorem J - podnikatelé a střední vrstva, mající dostatek prostředků na nákup Vašeho zboží, na využití Vašich služeb! CesKý deník Vám nabízí možnost oslovit právě ty zákazníky, které hledáte! CesKý deníK Vám nabízí bezkonkurenční ceny, kvalitu i účinek inzerce! Pište na adresu: ČesKý deník, inzerce. Na Florenci 19, 110 OO Praha 1. Volejte ještě dnes: (02) 282 32 58, 282 33 58; faxujte: 232 47 25Í [pageend43]ING BANK Internationale Nederlanden Bank (Schweiz) Nové perspektivy? Majetek se nejdříve vytvoří vlastní prací a podnikáním. Pak s naší pomocí pracuje pro Vás. ING Group, která je druhým největším koncernem a pátou bankou v Evropě, vytvořila síť s více jak 60 operačními středisky ve 40 zemích. Naše neustále se rozšiřující činnost ve všech rychle se rozvíjejících částech světa, k nimž dnes patří střední Evropa, potvrzuje naše vedoucí postavení v bankovnictví v hospodářsky perspektivních zemích. Naše mezinárodní zkušenost usnadňuje služby našim zákazníkům v celém světě. Nabízíme nejenom bankovní a finanční porady, ale komplexní správu majetku s pomocí nejmodernějších finančních metod a prostředků jak pro soukromé osoby, tak pro podniky. S našimi finančními poradci lze jednat česky*. Internationale Nederlanden Bank (Switzerland) Private Banking Glärnischstrasse 36, Postfach 4623 8022 Zürich, Switzerland Telefon: +41.1.207 42 92* Fax:+41.1.207 42 60* [pageend44]