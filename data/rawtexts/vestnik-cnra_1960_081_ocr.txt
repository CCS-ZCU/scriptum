VĚSTNÍK N. CHRUŠČOV ODJEL. Přes tři týdny se N. Chruščov zdržoval v New Yorku a účastnil se jednání Valného shromáždění Spojených národů. Přijel, odjel a mnoho lidí si upřímně oddychlo, nejvíce ovšem new-yorský policejní komisař Kennedy, který měl s hlídáním nevítaného hosta nejvíce práce. Také žurnalisté, kteří si mohli za Chruščovem nohy uběhat, si oddychli, protože už nebudou muset shánět novinky. Jinak o- všem Chruščov na novinky nebyl skoupý. Mluvil к lidu na ulici z balkonu sovětské delegace v jakési moderní parodii balkónové scény Romeo a Ju- lietty. Procházel se v sandálech po Park Ave. jako bodrý americký měšťák, kterého “jeho nohy zabíjejí”. Vrcholu populárnosti v pochybném slova smyslu Chruščov dosáhl, když se při zasedání Valného shromáždění zul a botou patrně chtěl praštit filipínského delegáta, který se mu nelíbil. Rozmyslel si to však a mlátil botou do stolu. Mlácení do stolu pěstí bylo jeho oblíbeným argumentem. Valné shromáždění Spojených národů dosud nikdy takový špektákl nezažilo a západní diplomaté uznali, že si budou muset zvykat na nové moresy. Rudá Čína sice nebyla ještě letos za člena Spojených národů přijata, ač se o to zvláště president ČSSR Antonín Novotný i N. Chruščov vřele přimlouval, avšak mnohý z delegátů si asi řekl, že uhlazený komunistický mandarin Čouenlai by jistě měl lepší mravy než Chruščov. Na konec však nezáleží na tom, co dnes diplomaté říkají, ani na tom, zda při tom mlátí do stolu pěstí nebo botami, nýbrž na tom, co se opravdu stalo. Můžeme klidně říci, že zatím se nestalo nic. N. Chruščov se vrací do Moskvy s prázdnými rukami. Možná, že ani Chruščov nečekal, že už teď něco v New Yorku pořídí. Uvidíme kolem 7. listopadu, až se sejde v Moskvě к oslavě výročí bolševické revoluce Chruščov s representanty Rudé Číny a ostatními představiteli sovětských loutkových vlád a na čem se usnesou. Snad potom uvidíme, o co vlastně Chruščovovi v New Yorku šlo. Podle našeho přesvědčení N. Chruščov v New Yorku chtěl jen ukazovat své silácké a propagátorské umění. Věděl předem, že svobodný svět nepřesvědčí, a snad si připravoval půdu na rozbití organisace Spojených národů. Chruščov svou taktiku přehnal a neuvědomoval si, jak se tady v New Yorku se- směšnil a jak si odradil tak mnohé lidi, kteří ho byli ochotni brát vážně. Chrušěov však, a to nestačíme opakovat, mluvil z oken к lidu za železnou oponou a nikoli к těm, kteří ho denně viděli mezi sebou. Komunisté věří, že nezáleží na tom, co kdo dělá a říká, nýbrž na tom, co z toho propaganda udělá. Černoši v Kongu nečtou Chruščovovy řeči. Poslouchají spíše, co jim říká jejich “Spasitel” Lumumba v Leopoldvillské hospodě. A ten jim říká, že Chruščov je jejich přítel a Spojené národy i Spojené státy že jsou jejich nepřítel. Pokud můžeme sledovat z československého tisku československý čtenář se dovídal jen o skvělých výkonech a projevech Chruščovových. To ovšem nic neznamená, protože tam nic jiného lid číst nesmí. To už v Polsku, kde nevládne tak přísná censura, polský lid si učinil obraz lepší, oboustranný a dostal strach, zda snad Chruščov svým řáděním a hrubostí neuzavřel dveře jednání mezi západem a východem. Gomulka, sotva se vrátil do Varšavy, považoval za nutné polský lid uklidnit, a ujistit ho, že tomu tak není. Všechny návrhy, které Chruščov v New Yorku podal, byly zamítnuty. Přijat byl pouze jediný, především proto, že Spojené státy byly pro něj. Totiž, aby valné shromáždění debatovalo o tom, že všechny koloniální národy mají být svobodné. Nedá se však říci, že to na konec bude Chruščov považovat za své vítězství. Už bez tohoto návrhu totiž bylo rozhodnuto proti Chruščovovi, že Valné shromáždění bude debatovat o maďarské otázce a o znásilnění lidských práv v Tibetu. Už v této souvislosti bylo jasné, že se bude mluvit také o osudu národů za železnou oponou a že ani Sověty ani Rudá Čína z této debaty nevyjdou se ctí. Nyní, když bylo rozhodnuto debatovat o koloniálních národech vůbec, je jasné, že bude ještě více mluveno o národech za železnou oponou, porobených sovětským novokolonialismem. Už nyní se mluvilo o sovětském novokolonialismu a o porobených národech více, než je Chruščovovi milé. Na televisní debatě komentátora Süsskinda s N. Chruščovem ČESKOSLOVENSKÉ NÁRODNÍ RADY AMERICKÉ Číslo 81 Říjen I960 Vratislav Bušek. [pageend1]rozzuřila Süsskindova zmínka o porobených národech Chruščova do té míry, že Chruščov doporučil Süsskindovi, aby pustil ten “garbage” z hlavy (před rokem říkal Chruščov, že některým lidem ta “krysa vězí v krku a nedovedou ji vyplivnout”). Vůbec se ukázalo, že každá zmínka o porobených národech je pro Chruščova jako rudé sukno pro býka. S našeho hlediska je proto zatím jediným positivním výsledkem dosavadního zasedání Valného shromáždění Spojených národů to, že se několikráte na něm mluvilo o porobených národech a že se o nich ještě hodně bude mluvit. Smutné je, že president Dwight D. Eisenhower ve své řeči před Valným shromážděním Spojených národů se o porobených národech vůbec nezmínil, ačkoli toto je jediný bolavý bod, o kterém N. Chruščov nerad slyší. Znovu se potvrdilo, že otázka porobených národů patří na agendu Spojených národů a že toto je jeden z mála trumfů, které svobodný svět může proti sovětskému imperialismu uplatňovat. Víme sice, že řeči naše porobené národy neosvo- bodí, avšak zapomínat na ně není ani slušné, ani politicky moudré. Bude našim trvalým úkolem to připomínat naší budoucí nové vládě. Ve studené válce se bude pokračovat a otázka porobených národů v ní musí hrát ještě větší roli, než dosud hrála. Snad se někdo podiví, že jsme se ve své reportáži z New Yorku zabývali pouze N. Chruščovem a nikoli presidentem ČSSR Antonínem Novotným. Kdybychom měli o Antonínu Novotném a jeho významu soudit podle psaní Rudého Práva, museli bychom se domnívat, že velmi vážným způsobem zasahoval do jednání Valného shromáždění Spojených národů, a že jeho projevy byly s velkým zájmem poslouchány. Skutečnost je však taková, že americký tisk věnoval řečem A. Novotného pozornost jen zcela nepatrnou, prostě zaznamenal, že mluvil. Pro nikoho nebylo zajímavé, co říká Chruš- čovova loutka, zajímavější bylo si všímat loutkového principála N. Chruščova. Nikdo nevítal Antonína Novotného v New Yorku, a nikdo ho nevítal v Praze po jeho návratu, jenom komunistická stafáž a pražské noviny. Nebylo to snadné vymyslet si něco lichotivého, co by přesvědčilo občany o jeho triumfální cestě. Večerní Praha ze dne 11. října sice napsala, že “Praha nadšeně přivítala za všechen lid našeho presidenta,” ale lid se neobjevil. V podání komunistického tisku, Chruščov žádal všeobecné odzbrojení jménem lidu celého světa, setkal se však s odporem západu, hlavně Spojených států. Československý občan, který se naučil za války číst mezi řádky a odhalovat pravdu z pokrouce- ných zpráv, měl rozhodně radost ze sdělení, že se jednalo v New Yorku o porobených národech. Lidová Demokracie dne 13. října citovala Chruščo- va: “Myslíte si, že předložením otázek Maďarska a Tibetu zaséváte sémě míru a vzájemného porozumění? Nikoli, vybíráte si otázky, jimiž chcete znesvářet země. Prosím, dělejte si co chcete, my se nebojíme ani takovýchto otázek. Přijíždím do New Yorku a vidím, jak Američané — je to jejich zvykem — žvýkají do rytmu žvýkačku. Nyní chcete místo žvýkačky dát delegátům Valného shromáždění do úst kousek vaty, aby seděli a žvýkali tuto vatu.” Po vypočítání všech sovětských úspěchů, dočítá se čtenář konečně to hlavní: “Jak rozhodlo Valné shromáždění v otázce odzbrojení?” Chruščov sám pak odpovídá: “12 delegací socialistických zemí, Kuby, Guineje a Mali hlasovalo proti odložení otázky, pro odložení hlasovalo 62 delegátů!! Můžete blahopřát imperialistickým státům, že mohou slavit vítězství. Zmařily projednávání .... Každý poctivý člověk bude tímto rozhodnutím roztrpčen. USA, Velká Britanie, Francie a Kanada si samozřejmě nepřejí odzbrojit a jiné státy ještě nechápou nutnost vyřešení této otázky. My však budeme bojovat za mír a odhalovat podněcovatele války.” Přiznání velkého neúspěchu sovětského bloku si československý čtenář správně vysvětlí, že anti- komunistický blok je sjednocen proti Moskvě a nedá se nachytat na léčky. Znaje Novotného, dovede si lehce představit, jakou smutnou úlohu hrál v New Yorku. Je to typ komunisty, který chodí s deštníkem po Praze za slunného dne, poněvadž v Moskvě prší. Nadarmo neříkali o něm američtí novináři v New Yorku, že je ze všech moskevských nohsledů “nejposlušnějším ocáskem”. Všem se nám oddychlo, že pán se svým služebnictvem se vrátil domů. К 28. ŘÍJNU 1960. Na chicagské oslavě (viz zprávu chicagské oblasti) ČSNRA dodala prohlášení “K 28. říjnu”, které pak v anglickém znění, po odhlasování, pode- psali přítomní a Rada odeslala do Bílého domu. PROHLÁŠENÍ: Oslavujeme opět československý státní svátek, který v Československu není dovoleno oslavovati. Od naší minulé vzpomínky uplynul opět další rok, kdy našemu lidu ve vlasti nebylo dovoleno svobodně mluvit, svobodně psát, svobodně se sdružovat a svobodně volit. Československu byla vnucena nová ústava, která není výrazem svobodné vůli lidu, jemuž byla již dávno vzata jeho dřívější svrchovanost. I státní DOZVUKY V PRAZE. 2 • VĚSTNÍK [pageend2]znak byl zkomolen. Na zasedání Valného shromáždění Spojených národů přijel do New Yorku nejvyšší představitel komunistického režimu v Československu a dosvědčil svým jednáním, že není mluvčím svobodného lidu, ale pokorným služebníčkem Moskvy. Věru svoboda dočasně pominula. My však chceme na půdě svobodné Ameriky vydat svědectví, že nepominula ani po dvanácti letech komunistické nadvlády nezadatelná práva našeho lidu. Jako kdysi tak i dnes má lid v Československu nazadatelné, svaté právo na politickou i náboženskou svobodu; na svůj vlastní, v pravdě svrchovaný a samostatný stát v neztenčených historických hranicích; na svou vlastní svobodně zvolenou vládu, zodpovědnou lidu; na vládu, která by především hájila vlastní zájmy československého lidu a nikoli cizí zájmy komunistické Moskvy. Lid v Československu má však také nárok na naši vděčnost a na naši lásku. A tuto lásku mu nejlépe osvědčíme tím, že ve svém dosavadním usilování spolu se všemi lidmi dobré vůle neustaneme, dokud tento památný den nebude v osvobozeném Československu opět slavně oslaven a dokud vláda se nenavrátí do rukou lidu, jemuž jedině po právu náleží. TGM POMNÍK V SAN FRANCISKU. Tvůrcem portrétu je sochař Josef Mařatka, rodák pražský, český umělec z proslulé školy J. V. Myslbeka. Mařatka upozornil na sebe poprvé v cizině na pařížské výstavě r. 1900. Byl členem České Akademie a francouzské Societě Nat. des Beaux Arts v Paříži, kde pracoval na velkých dílech svého přítele Rodina. V Praze pracoval se sochařem Suchardou na pomníku Palackého, se Šalounem na figurách pro Husův pomník. Četná jeho díla zdobí Moderní galerii v Praze, státní budovy, parlament a parky mnohých měst. První portrét presidentův dokončil r. 1921, následovaly pak další portréty, pro parlament, československá vyslanectví v cizině — a konečně našlo jeho dílo trvalé místo i na americké půdě, v parku u Zlaté brány. V neděli odpoledne, dne 30. njna, bude důstojná a významná oslava, odhalení pomníku T. G. Masaryka v krásném parku Golden Gate v San Francisku. Na slavnost se sjedou krajané z celého státu, přijedou zdaleka hosté, Dr. Jaroslav Drábek z Washingtonu, který bude vysílat zprávy do Československa “Hlasem Ameriky” a redaktor Ivan Herben z New Yorku za Radio Free Europe. Bude to krásný okamžik i pro československé občany, až se doví za železnou oponou, že Masaryk je uctíván i Američany jiného původu a že krajané stále ho ztotožňují se svým úsilím za obnovení svobody v Československu. Program bude zahájen v 1 hod. odp. fanfáry z Libuše. Mayora města bude zastupovat úřadující starosta San Franciska Dr. Charles Ertelo, předseda Board of Supervisors. Ceremoniářem je James Frolík, advokát, z krajanské rodiny a člen Sokola z druhé generace. Hlavním řečníkem je Vlasta Vrázová z Chicaga, úřadující místopředsedkyně Československé národní rady americké. Dalšími řečníky jsou Wm. S. Maillard (Rep.) a John F. Shelley (Dem.), kteří zhodnotí Masarykův význam ve svobodném světě. Hlavní zásluhu o postavení pomníku má Sokol v San Francisku a jeho župní starosta A. G. Kohoutek. Na jejich výzvu přispěli krajané z celých Spojených států. S radostí opakujeme zprávu člena svého předsednictva br. James Krákory, že ČSA. darovala $500, naše odbočka v Los Angeles hlásí dar $25 a tajemník J. Bednář $5; člen výkonného výboru ČSNRA br. Anton Benesh oznamuje dar krajanů v Detroit $64.75. Ovšem to zdaleka nepředstavuje dary, které se sešly. Amerika vzdává poctu Masarykovi, ale v jeho rodné zemi se odstranily nejen pomníky, ale i jména ulic a budov po něm pojmenovaných, na př. zmizelo Masarykovo nádraží, Masarykova universita atd. Zbyl jen jeden pomník a to v jeho rodišti Hodoníně, který je komunistům trnem v očích. Když chtěli pomník strhnout, bylo z toho vzbouření, i chtěli to řešit tím, že před pomník postavili velký nápis s hanopisem proti Masarykovi. Stojí tam napsáno: VĚSTNÍK 3 [pageend3]“R. 1918 Masaryk dal 200,000 rublů ruským teroristům, aby zabili Lenina. Když byl presidentem, bylo stříleno 40krát do pracujícího lidu. Terčem četníků byli dělníci, rolníci, muži, ženy a děti. 70 bylo zavražděno, přes 300 vážně zraněno. Jejich jediným hříchem bylo, že chtěli žít lidsky. “Masaryk věděl o těchto zločinech. Neudělal nic proti tomu, poněvadž s tím souhlasil. Statisíce živitelů rodin bylo bez zaměstnání, každým rokem stoupal počet zavražděných živitelů. “Tak nakládala buržoasní demokracie s pracujícím lidem. Tak vypadal humanismus Masarykův, nic než korupce, nezaměstnanost, bída, utrpení a vraždy.” Tato cedule byla několikráte tajně v noci zamazána. Teď tam komunisté postavili obrovský reflektor, kterým se cedule celou noc osvětluje. Fotografie nápisu s pomníkem v pozadí se dostala do Ameriky. Bude rozmnožena a rozeslána novinám, aby Američané, zvláště krajané, si uvědomili, kam až sahá nenávist komunistů к Masarykovi a první republice. Tato nenávist platí i ke Spojeným státům, proti kterým se denně štve v tisku a rozhlase. Vítání krajanů v Praze je jen přetvářka — good business — a příprava к infiltraci amerických krajanských organisací. A proto Masaryk a 28. říjen je a bude námi oslavován ve Spojených státech, aby nevyhynula masarykovská tradice za doby temna v Československu. Česká kultura je bohaté spektrum, které bychom neměli mechanicky zmenšovat na několik jmen, třeba sebe větších. Jedním z jejích velikých světel je Karel Hynek Mácha. Poněvadž šestnáctého listopadu slavíme sto padesáté výročí jeho narozenin, sluší se, abychom se mu ve svém zájmu poklonili. Mácha se narodil roku 1810 v Praze na Újezdě ze zchudlé mlynářské rodiny. Po skončení filosofie studoval práva, která přes všecky překážky úspěšně skončil v roce 1836, ve kterém umřel. Zemřel a byl pochován v Litoměřicích, 1. října 1938 před obsazením města Němci byly jeho pozůstatky převezeny do Prahy a 7. května 1939 slavnostně uloženy na Vyšehradě. Mácha začal básnit německy, později píše poezii českou. V próze vydal zejména Křivoklát, Obrazy života mého, obsahující Večer na Bezdězu a Má- rinku, a Krkonošskou pouť. Největším románovým dílem Máchovým jsou Cikáni. Mácha psal také historické tragedie, z nichž se zachovaly jen zlomky, a známa je jeho korespondence a jeho Denník na cestě do Itálie a Denník z roku 1835. V těchto zkratkovitých datech ovšem chybí to nejdůležitější: v roce své smrti hodil do klína probouzející se vlasti krátkou epickou báseň o čtyřech zpěvech a dvou intermezzách, která předčila všecko, co básnického národ od svého probuzení vytvořil, a která snad dodnes nebyla překonána. Jde samozřejmě o Máj, který zahájil evropskou úroveň české poezie a který byl inspirátorem všech generací českých básníků, od generace Nerudovy přes Vrchlického, Zeyera a Březinu až к Horovi i Nezvalovi, к Halasovi i Zahradníčkovi. Mácha ve svém Máji vytvořil drahokam, jehož smutný lesk po tolika letech neuhasíná, rozmnožil jím a umocnil naši mateřskou řeč, korunoval se za krále, dosud nesesazeného, českých básníků, a způsobil, že měsíc květen, měsíc milenců, je u nás v Čechách od té doby vždycky nevýslovně smutný a mámivě sladký. Jako Máchovi prchal jeho jinošský věk, podobný poutníku, zacházejícímu za skalinou, tak nám prchají vzpomínky na domov a mizí sama znalost mateřské řeči. A kdo lépe než Máj nám může ukázat hebkou a zvonivou její krásu? Kdo lépe než Máj nám dovede připomenout “ach, zemi krásnou, zemi milovanou, kolébku mou i hrob můj, matku mou, vlast jedinou i v dědictví mi danou, širou tu zemi, zemi jedinou’”? Proto ve výročí Máchových narozenin nezanedbejme si opět po dlouhé době jeho Máj přečíst — my všichni, já i ty, Hynku! Viléme!! Jarmilo!!! Oblastní výbor v New Yorku pořádal dne 8. října krásnou oslavu v rámci Masarykových 110. narozenin, na které byla odevzdána plaketa Jana Masaryka velké americké organisaci B’nai B’rith AntiDefamation League “za vynikající zásluhy v odstraňování předsudků a diskriminace”. Tato plaketa je druhá udělená ČSNRA; prvá byla dána Overseas Press Clubu v New Yorku. Plaketa je uměleckým dílem p. Pavla Kabzany, starosty newyorského sboru Slovenského Sokola. Program byl zahájen v 7:30 hod. v sobotu večer v prostorném Penn Top sále na nejvyšším poschodí hotelu Statler Hilton, odkud je překrásný pohled na město. Program zahájila a řídila ses. Emilie Welclová, výkonná tajemnice ČSNRA, která přijela za předsednictvo z Chicaga. Během večera představila zástupce organisaci, význačné hosty a zástupce amerického tisku. Rev. Josef Šefl zahájil večer modlitbou a večer ukončil Rabín Stránský a Rev. John Shintay. Blahopřejné telegramy byly čteny od vice-presidenta Richard Nixona, senátora John F. Kennedy a senátora Jacob К. Javitse. Starosta města New Yorku Wagner dvakráte telefonoval, že neočekávaně byl zdržen a nebylo mu možno se dostavit. Místoguvernér p. Lefkowitz též přihlásil svou účast, ale návštěva Chruščovova a 4 • VĚSTNÍK ZPRÁVY OBLASTÍ A ODBOČEK VELKÝ ÚSPĚCH OSLAVY V NEW YORKU. Petr Den: Kochejme se Májem v listopadu! [pageend4]Předseda Andrej Valúšek předává plaketu p. Epsteinovi, řediteli B’nai B’rith Anti-Defamation League. Pěvecký sbor “Jan Hus” v New Yorku s dirigentem p. Nelhyblem. VĚSTNÍK • 5 [pageend5]CHICAGO, ILLINOIS, Z OBLASTNÍHO VÝBORU. Je opravdu radostné sledovat, jak se zájem o činnost Oblastního výboru v Chicagu zvyšuje. Návštěva na měsíčních schůzích je toho nejlepším důkazem. Delegátům a delegátkám odboček ČSNRA a spolupracujících organisací a spolků jistě imponuje pěkná úroveň jednání schůzí, které vede zkušený spolkový pracovník, předseda br. Břetislav Vaněk. Schůze Oblastního výboru konána v září měla ráz příprav ke spolkové činnosti v nastávající sezóně a přece byla velmi zajímavá. Účastníci sledovali pozorně dobře připravené zprávy úředníků i výborů. Největší zájem všech soustředil se na zprávu br. Franka Kratochvíla, který jako pokladník pořádajícího výboru podal souhrnný přehled o radostném finančním výsledku Československého dne. V pečlivě zpracovaném výpočtu uvedl finační obrat u každého stánku, kuchyně, bárů, vinárny, kaváren, akce štěstěnek, prodeje vstupenek, pečiva, květin a pod., takže každý z účastníků schůze měl představu obrázku plánu, podle kterého se hospodaření Československého dne vedlo. Když br. Kratochvil oznámil konečnou číslici čistého výtěžku přes $3,600.00, čímž byly překonány všechny dosavadní výsledky Československého dne, radostný potlesk posluchačů byl všem pracovníkům zaslouženou odměnou. Vedle vysokého morálního úspěchu, také finanční přínos pro plnění stále rostoucích úkolů v záslužné a potřebné činnosti Národní rady je podněcující a povzbuzující hnací silou pro další akce, které již Oblastní výbor připravuje. Podle zprávy místopředsedkyně ses. Emilie Wel- clové pořádající výbor již zahájil přípravy pro tradiční ples Oblastního výboru v sobotu 21. ledna 1961. “Malá scéna”, čilá skupina schopných div. ochotníků exulantů, za vedení br. Leopolda Svrčka, sehraje pro Oblastní výbor divadlo “V temnotách” v neděli 27. listopadu, přípravu vede rozhlasový výbor s předsedkyní ses. Marii Šafusovou. Činnost odboček ČSNRA byla jak v září, tak i v říjnu živá. Filmové večery odboček dr. Milada Horáková a Západní předměstí se dobře vydařily. Také členské schůze odboček Mistr Jan Hus a Česká Kalifornie měly velmi pěknou úroveň. Zavedení společenské hodiny po projednání spolkových záležitostí se dobře osvědčuje, protože návštěva na schůzích roste. Je to také zásluhou obětavých sester, které připraví nejen pohoštění, ale také i dárky a starají se, aby se i zábava po schůzi dobře rozproudila. Zpráva ses. Vlasty Vrázové, úřad, místopředsedkyně ČSNRA, o činnosti předsednictva ČSNRA a z jeho schůzí, které se konají pravidelně každé první úterý v měsíci přispívá také ke zvýšenému zájmu delegátů o schůze Oblastního výboru. Všichni se již v jeho schůzích dozvídají o podnětných akcích Národní rady, jak na poli národních a vlasteneckých snah, ale zejména v podpoře americké demokracie a boji proti světovému komunismu. V zářijové schůzi vyslechli jsme zprávu ses. Vrázové o vzrušujících událostech ve Spojených národech, memorandum předsednictva pro presidenta Eisen- howera, o opatřeních za propuštění Jaromíra Zástěry, amerického občana vězněného v Československu již plných 10 let. Oblastní výbor účastnil se příprav ke konání ú- spěšné, skutečně důstojné oslavy státního svátku čs. samostatnosti a uctění výročí 110. narozenin T. G. Masaryka, která se konala v neděli 23. října a byla pořádána Masarykovým pamětním výborem, ve kterém byly zastoupeny všechny vedoucí národní organisace. Výkonnou tajemnicí tohoto výboru byla ses. Emilie Welclová a ve výborech pracovali četní členové předsednictva i Oblastního výboru. V neděli 23. října shromáždili se v Sokolovně Havlíček-Tyrš v Chicagu nejdříve na banketu a pak i programu představitelé všech, na slavnosti zúčastněných organisací a řada významných hostů, mezi které, nadšenými ovacemi vítán dostavil se dlouholetý, osvědčený přítel československého národa dr. Preston Bradley. Jeho projev uchvátil posluchače a strhoval je к častým potleskům, když líčil tragické osudy všech diktátorů a vyjádřil pevnou víru, že i síla despotického komu- vše, co s tím souviselo, konference, těžkosti dopravy atd. mu to v poslední chvíli znemožnily. Banket byl prvotřídní a slavnostní, takže nikdo neželel $10 vstupného a jídelna byla p!ně obsazena. Vyslechnuty byly vřelé projevy p. Epsteina, ři- ditele velké národní organisace, p. Lichtena z or- ganisace B’nai B’rith, a p. Schlesingra. Všichni jsou nadšenými ctiteli Tomáše Masaryka a mají к němu velmi blízký poměr. Nutno připomenout, že se zasloužili o vydání TGM poštovní známky. Plaketu odevzdal předseda br. Andrej Valúšek. Dále promluvil kongresník Santangelo. Pěvecký sbor “Sboru Jan Hus” dodal к důstojnosti večera. Pod taktovkou svého schopného dirigenta p. Václava Lelhybla zapěl národní hymnu a skladby к poctě národů československého, amerického a židovského. Banket byl četně navštíven hosty z B’nai B’rith. Téměř všechny krajanské organisace a spolky byly zastoupeny svými předsedy a členy. Rudolf Pešek upozornil na vystavený československý prapor, který byl zhotoven na žádost presidenta Masaryka r. 1918 br. Knedlhansem a je nyní majetkem Jednoty ČSA. Velkou zásluhu o úspěch večera má tajemník oblasti br. David Višnovský, předseda Andrej Valúšek, místopředsedkyně ses. Václavková, tiskový výbor za spolupráce všech členů, zvláště ses. Sabatové, br. Steina, Slavíka a Tkaného. Z Chicaga přijela početná výprava hostů doprovázena Arturem Vaňkem. Prohlédli si město a druhého dne zajeli do Hyde Parku к hrobu presidenta Roosevelta. Byli ubytováni přímo v hotelu Statler Hilton. 6 • VĚSTNÍK [pageend6]nismu i jeho představitelů ohrožující dnešní mír světa bude zlomena a dočká se zániku, a že demokratický svět bude vítat i národ T. G. Masaryka znovu do řady svobodných národů. Dalšími řečníky byli Karel Prchal, starosta AOS., který zdůraznil význam pocty T. G. Masarykovi, i 28. říjnu, a člen našeho předsednictva Adolph Čierny, správce sokolské župy Ľudevít Štúr, v jehož slovenském procítěném proslovu vyslechli jsme vřelé ujištění, že bratři Slováci zde v Americe i v celém světě svou věrnost к demokratickým ideálům T. G. Masaryka prokazují úsilím к obnovení svobody československého národa. Anglický projev James Krákory, tajemníka Jednoty ČSA, byl naléhavou a varovnou výzvou ke všem americkým občanům, kteří stojí věrně za americkou demokracií, aby se také postavili do řad jejích obránců. Hlubokým dojmem působila jeho slova, že zůstat stát stranou v této tak vážné době je zradou. V programu účinkovaly pěvecké sbory Lyry a Jednoty ČSA, recitovali Lada Holeček a Vláda Williamsová. Živý obraz, připravený Oblastním výborem, sestavil a řídil br. Vlád. Richter. Na oslavě byly přítomnými podpisovány dopisy, adresované našemu příteli senátoru Douglasovi, též sen. Dirksenovi a kongr. Pucinskému. Přes 200 podpisů amerických občanů, účastníků slavnosti, podepřelo žádost o milost pro Jaromíra Zástěru. Morální úspěch oslavy vyvolal velkou odezvu v krajanské obci v Chicagu a okolí. Oblastní výbor účastní se také příprav к významné události, kterou bude Mezinárodní bazár (Folk Bazaar) ve dnech 12. a 13. listopadu a bude se konat v Navy Pier pod sponsorstvím mayora města Daleyho. Československá národní rada americká zastupuje československou složku. Již po dobu několika týdnů úřadovna se stará o získání vhodných předmětů pro prodej ve zvláštním stánku, žádné zboží, vyrobené v dnešním komunistickém Československu nebude tam prodáváno. Dále každá národnost účastní se umělecké výstavy krásných ručních prací a různého zboží. Bude také mezinárodní kuchyně, ve které návštěvníci Mezinárodního bazáru budou moci ochutnat národní jídla všech zúčastněných národnostních skupin. Příspěvky pro náš stánek a výstavu jsou vřele vítány. Je třeba je poslat na adresu ČSNRA, 4125 West 26th Street, Chicago 23, Illinois. Také naše Čsl. ženská národní rada v exilu v Chicagu přihlásila se ke spolupráci na Mezinárodním bazáru s ČSNRA. Tato naše čilá ženská orga- nisace pořádá 5. listopadu svůj již tradiční taneční věneček ve velkém sále budovy ČSA v Ciceru. Doporučujeme všem к návštěvě. MASARYKOVO SDRUŽENÍ, DETROIT, MICH. V pátek, dne 7. října, byla měsíční schůze za dobré návštěvy členstva. Jsme opět v práci po letních prázdninách. Schůzi předsedal po dlouhé době čestný, stálý předseda bratr M. Kovařík, který byl radostně přivítán po své dlouhé nemoci. Velice radostně bylo přijato oznámení výsledku letní sbírky na fond T. G. Masaryka ČSNRA, která činí skoro $170.00, další příspěvky jsou očekávány. Velká řada krajanů, sběratelé i sběratelky, vykonali dobrou službu. Všem, sběratelům i dárcům a členstvu patří srdečné díky. Jako minulá léta i letos usneseno konati veřejnou schůzi 28. října, v den slavného svátku československého národa, s případným vzpomínkovým programem. Srdečně zveme celou krajanskou ve- VĚSTNÍK • 7 Jaromíra Žáčková, tajemnice. OSLAVA 10-LETÉHO TRVÁNÍ ODBOČKY ČSNRA V LOS ANGELES. Dne 9. října oslavila odbočka desáté výročí svého založení slavnostním banketem v sokolovně, kterého se zúčastnilo na 200 lidí. Program byl zahájen konferencierkou ses. L. Nekudovou. Obětavá zakladatelka odbočky, ses. E. Smeadová, která od založení se věnovala oddaně Radě, zajímavě vzpomenula začátků odbočky, představila zakládající členy, kterým pak ses. Nekudová připnula kytičku vděčnosti. Předseda L. Erban uctil památku zesnulých členů. Ve své řeči mluvil hlavně o poslání Rady na théma “Výzva к obraně demokracie”. Br. Jos. Stelibský se po těžké operaci znovu zapojil do národní práce a připravil nám radostné překvapení zahráním dvou nových písní, které za jeho doprovodu mistrně zazpíval dr. Dostál. Obě písně byly také svého času vysílány Radio Free Europe do Československa. První píseň má název “Ty naše drahá překrásná země” a druhá je veselá “Až na našem pražském hradě”. Br. Knobloch přednesl procítěně báseň od Pavla Javora. Br. Koukal se nám představil hrou na malou foukací harmoniku za doprovodu br. Stelibského a br. K. Finka a překvapil nás svým výkonem. Následovala krátká scéna “Vypravuj nám, babičko”, ve které účinkovali ses. M. Lindnerová, br. Koukal a br. Fink. Byl to velmi hodnotný program a celá oslava byla prožívána přítomnými ve vlasteneckém duchu. Chutnou večeři připravila znamenitá kuchařka ses. Hesová. Po večeři byly promítnuty filmy, zapůjčené ústřednou ČSNRA z Chicaga: Krásy barokové Prahy, ČSR od roku 1918 do 1938 a Poslední léto TGM. V pondělí večer, dne 31. října, byla svolána mimořádná schůze členstva se sestrou Vlastou Vrá- zovou, úřadující místopředsedkyní Rady, která den před tím promluví na oslavě v San Francisku a v neděli večer přijede do Los Angeles. [pageend7]KRAJANSKÝ VÝBOR, CLEVELAND, О., pořádá koncert dne 23. října v České národní síni. Slavnostním řečníkem je Dr. František Schwarzenberg, profesor politických věd na Loyola universitě v Chicagu, předseda politického výboru a člen předsednictva ČSNRA. V hudební části proPITTSBURGH, PA. Dne 28. října pořádá Czechoslovak Room Committee program v anglické síni, Cathedral of Learning. Oslavu zahájí předseda Milan Getting ml. Hlavním řečníkem je Dr. Miloslav Kohák na théma “The American Influences in Czechoslovakia”. A. M. Horečný na fakultě university přednese slovenské básně. Dr. V. E. Andič oznamuje, že letos opět se pořádají diskusní večery “A Forum on Czechoslovak Literature, Arts and Sciences” v 8 hod. večer každý druhý pátek v měsíci v Československé síni. Dne 11. listopadu: Slavic Studies in American Universities. — Přednáší Dr. Elizabeth Trahan, Ph.D., Yale University, která žila 10 let v ČSR a nyní působí na universitě Pittsburgské. Dne 9. prosince: Večer slovenské poesie. — A. M. Horečný a pí. V. E. Andičová. Přijďte, budete vítáni. ZAJISTĚTE SEBE A SVÉ DRAHÉ. Když obchodní podnik oslavuje 100 let svého trvání, znamená to vždy, že jde o organisaci dobře vedenou, spolehlivou a v každém směru solidní. Jednota Československé Spolky v Americe, všeobecně známá jako Č.S.A., dovršila letos 106 let svého trvání. Jest to sto šest let vyplněných poctivou prací a službou na poli bratrského pojišťovnictví. Toto jubileum staví Jednotu ČSA do posice opravdového přítele a důvěrníka v záležitostech životního pojištění, zabezpečení a o- chrany našich krajanských rodin. Pojistky ČSA a její ochranné nemocniční, nemocenské a úrazové plány, jsou nejen stoprocentně spolehlivé a výhodné, ale jsou též neobyčejně levné, protože ČSA, jako bratrská a sesterská podpůrná jednota, jest organisace nevýdělečná a každý její člen jest zároveň jejím spoluvlastníkem a podílníkem. ČSA má 284 řádů ve většině států této země. Bude proto snadné pro vás státi se jejím členem a podíleti se na četných výhodách, které členství v ČSA poskytuje. Životní pojištění je nezbytnou součástí plánů к zabezpečení každého z nás. Zajistěte sebe a své drahé výnosnou a levnou ČSA pojistkou. ČSA ® 2138 So. 61st Court © Cicero 50, III. 8 • VĚSTNÍK ST. PETERSBURG, FLA. Naše odbočka, věrná památce svého předsedy, zahájila zimní sezónu se sestrou Helenou Hovorkovou v čele. Děkujeme okruhu přátel, že udržují odbočku v plné činnosti. Příští zábavy jsou dne 13. a 27. listopadu v Letter Carriers Hall, 314 — 15th Ave. South. Dne 30. října jede mnoho členů odbočky se svými přáteli na slavnost 28. října do Masaryktownu. I tam budou letos br. Hovorku postrádat. Karel Jahoda, taj. Ferd. Kováč, pokl. Pomník TGM v San Francisku. Obě naše sokolské jednoty v Detroit obdržely před časem krásně vypracované sběrací listiny od sokolské jednoty San Francisko na postavení pomníku presidentu Masarykovi. Přes léto bylo pokračováno ve sbírání příspěvků na tento opravdu krásný, historický a významný podnik čsl. Ameriky a výsledek byl zaslán v těchto dnech sokolskému výboru pro postavení pomníku. Zúčastněny ve sbírce byly nejen jednoty Sokol a Sokolice Detroit, ale i druhé organisace, řád Detroit ZČBJ., řád Havlíček ČSA., jejich členové a členky a též členstvo Masarykova Sdružení v Detroit. Celá sbírka byla pak soustředěna na jednu donační listinu, jména všech dárců jsou tam uvedena, spolu s obnosem daru a budou pak ve zvláštní knize v San Francisku sokolskou jednotou držena pro trvalou památku. Všem pak patří srdečné díky za dobrou pomoc. Našim sokolským a druhým čsl. organisacím v San Francisku přejeme všeho zdaru při dedikaci pomníku a naše díky za dobrou myšlenku a činnost. A. Benesh. řejnost z Detroit a okolí. Pozván je dobrý řečník, který promluví o významu dne v těchto důležitých dobách, bude hudební, zpěvní program, kterého se zúčastní naši mladí i starší umělci. Schůze bude zahájena v 8 hod. večer v dolejší místnosti Českého národního domu v Detroit, v pátek, dne 28. října. Po programu připraveno osvěžení pro všechny. Příští měsíc bude zahájena sbírka na vánoční obdarování dětí a potřebných rodin uprchlíků v Evropě ku rozdělení Americkým fondem v New Yorku. Odbočka utrpěla velikou ztrátu odchodem na věčnost bratra Vincenta Marise, dlouholetého člena a pracovníka. Zemřel náhle ve čtvrtek, dne 29. září, a pochován byl za velké účasti dne 1. října. Ve schůzi vzdána posmrtní vzpomínka dobrému pracovníku. gramu zahraje sokolská hudba za řízení James Humla. Sbor Vojan, řízený sbormistrem J. V. Krabcem, přednese směs lidových písní. Br. Ludvík Rychtera zazpívá árie z Prodané nevěsty za doprovodu prof. Menschika. Krúžok gen. Štefánika zazpívá lidové slovenské písně. Sólisty jsou Margaret Mihoková, Suzanka Vasolová, Anka, Růženka a Pálko Sichovi. U klavíru Alice Tothová. [pageend8]JAZYKOVÝ KOUTEK galán, galánka, galantérie, galantérni, galantní galerie, galeriový Galilea, Galiley nebo Galileje, galilejský galimatyáš galon Gándhí Mahátma Ganga, gangský i ganžský, gangští i ganžští garáž, garážový, garážovat! garderóba, garderobiér, garderobiérka garnitura garsoniéra gáže, gážista Gdaňsk, gdaňský genealog, genealogie, genealogický generál, generálský, generálmajor, generálporučík generosní i generózní génius Gent, gentský, gentští gentleman i džentlmen geolog, geoložka, geologie gerila i guerilla Germán, germánský, Germánie, germanisace i germanizace gesta pák ghetto glajchšaltovat glóbus, globusu i glóbu gobelín i goblén Golgata i Golgota gotika, gotický Gótové, gótský, gótští, gótština graciosní i graciózni graciésní i graciézní gramatika, gramatický gravura Greenwich, greenwichský grenadina griláž i griliáž Grónsko, grónský Gruzin, Gruzínec, gruzínský, gruzínština Guinea, Guiney i Guineje, guinejský, Guinejský záliv guvernér, guvernérský gymnasiální, gymnasijní, gymnasista, gymnasium gymnastika České národní sdružení po své reorganisaci v r. 1939 dlouho vzorně za předsednictví Karla Prchala s Nár. radou spolupracovalo. V té době vybudována byla za pomoci organisátora Vojty Beneše opět široká síť odboček jako v odboji prvním a ČNS bylo hlavní oporou Nár. rady po stránce finanční a vykonalo v tomto období mimo to i mimořádně velkou práci propagační, publicistickou i přednáškovou. Změna nastala, když předsednictví v ČNS uchvátil Adolf Kačer, za jehož vedení došlo к ostrým sporům jak v ČNS samém, tak v Nár. radě. Nejdříve pro otázku organisace Pomocného výboru, kdy Kačer se svými stoupenci postavil se příkře a neurvale proti utvoření American Relief for Czechoslovakia. O této pomocné organisaci, ač utvoření její bylo nařízeno americkým úřadem American War Fund, bylo tvrzeno, že se na ni bude doplácet, ač z tohoto zdroje dostalo se naší věci více prostředků než obnášely všechny krajanské sbírky na akci jak pomocnou tak politickou. Další spor veden pro otázku pomocných fondů, reservovaných sjezdy ČNS na první pomoc a jež dle rozhodnutí sjezdových měly být předány Čs. červenému kříži hned po skončení války. Posléze pro malicherné zadržování příspěvků Nár. radě. Sjezd poválečný Kačer ovládl úplně, hlavně hlasy jen na papíře existujících odboček po západě, zejména v Nebrasce, založených před sjezdem jeho organisátorem dr. Oldřichem Chýle, jenž už tehdy byl spolčen s komu- nisty, pro něhož Kačer vymáhal hned po skončení války místo čs. konsula v Chicagu a který dnes je vysokým úředníkem v ministerstvu zahraničí v Praze. Spory v ČNS měly již tehdy pozadí politické: v kruzích této složky vedena agitace proti presidentu Benešovi, o jehož návratu do Prahy uštěpačně bylo pochybováno, o čemž na sjezdu podány byly přesvědčující důkazy. Co však na sjezdu bylo ještě takticky popíráno, bylo zřejmé jako den po komunistickém puči v Praze, kdy ČNS Kačerovo postavilo se za nový režim, prohlásilo jakoukoli kritiku tohoto režimu za intervenci (!!!) ve vnitřních záležitostech československých, postavilo svůj měsíčník do služeb souputnických a když jeho předseda Kačer po návratu z Prahy krajanům na schůzích horlivě vysvětloval, že v staré vlasti “Nic se nestalo,” jen prý “vyměněna” vláda jako se děje v Americe. Vystoupení z Nár. rady připravováno již před sjezdem, jak svědčí odporučení jeho zástupce na poválečném sjezdu Nár. rady, aby Nár. rada byla rozpuštěna. Mělo za účel přivodit zánik této všená- rodní organisace, což však se nestalo, naopak přivodilo rozvrat samého ČNS. (Z 213 odboček do roka zbylo sotva 40 a dnes má ČNS mimo Chicago pouze tři odbočky.) Rozkolem byla ovšem i Nár. rada oslabena tím více, že rozkol udál se v době nadmíru nepříznivé. Jako po první válce projevila se v krajanských kruzích vyčerpanost a ochablost. Slovenské národní sdružení bylo již za války oslabeno zásahem dr. Milana Hodži, jenž svým bojem proti směrnicím presidenta Beneše rozdvojil tábor slovenských protestantů. A texaský svaz, jenž neměl přímých členů, v r. 1946 zastavil činnost a zbytky svých fondů předal American Relief for Czechoslovakia. Přes nepřízeň poměrů Nár. rada se však reorganisova- la. Místo ČNS zaujal v jejím výkonném výboru Koordinační výbor, jenž zastupoval Americkou československou federaci — v níž za předsednictví Jana Červenky se sdružily chicagské odbočky ČNS, s vystoupením z Nár. rady nesouhlasivší — a bývalé odbočky ČNS v Clevelandu, New Yorku a Novo- anglických státech. Tato složka spolu se Slov. nár. sdružením a Nár. svazem čes. katolíků Nár. radu udržela. Předsedou po reorganisaci zvolen Jan Červenka, jenž býval předsedou Nár. rady v údobí mezi oběma válkami a tajemníkem Karel Prchal, starosta Americké obce sokolské, výkonnou tajemnicí po odjezdu J. Martínka do Arizony stala se Bláža Čiháková. (Pokračování.) BERWYN PRESS 3212-14 S. GROVE AVE. BERWYN, ILL. STanley 8-0204 LAD. MEJDRICH a WILLIAM BUREŠ, majitelé ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 9 ČESKOSLOVENSKÁ NÁRODNÍ RÁDÁ ÁMER1CKÁ. (Pokračování.) Josef Martínek. [pageend9]FORM 3547 REQUESTED HELP FIGHT COMMUNISM BULK RATE U.S. Postage PAID Chicago, Illinois Permit No. 2127 ^^“436 Czechoslovak National Council of America 4125 W. 26th Street • Chicago 23, Illinois • Tel. LAwndale 1-7953 Nabízíme knihy: MLÁDÍ A DĚTSTVÍ — “Vzpomínky a myšlenky”— Alice G. Masaryková. — Krásná knížka o Masarykově rodině—ilustrovaná. Objednejte si v úřadovně ČSNRA, 4125 W. 26th Street, Chicago 23, Illinois, a v místě и své odbočky. Vyjde к 28. říjnu. Cena ........................................................... $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ........................................................... $3.00 CONGRESSIONAL RECORD —ze dne 7. března, s oslavnými články o TGM. Cena . .................................. 29c — poštou 50c CAPITOL FEDERAL SAVINGS ANB IBAN ASSOCIATION 3522 WEST 26th STREET CHICAGO 23, ILLINOIS Bishop 7-6900 • Vklady pojištěné agenturou vlády Spojených států do $10,000. CHARLES T. SALÁK, předseda WILLIAM CHOUTKA, tajemník [pageend10]