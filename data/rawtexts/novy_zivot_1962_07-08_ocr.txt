nový život Z OBSAHU PAN B ISK U P J . L. M O Ř K O V SK Ý K JU B IL E U C Y R IL O M E TO D Ě JSK É M U • OVEČKA: K O N C IL T R ID E N T S K Ý • H E ID L E R : SLUŽBA S L O V A » D. : NOVÁ O D PO V ĚĎ NA N OV É PR O B L ÉM Y • P E T R Ů : M ŮŽE B V T H U S R E H A B IL IT O V Á N ? • ČÍŽKOVSK Ý : PR A Ž SK É JE Z U L Á T K O V A F R IC E • JU S T : CHRÁM SV. B A R T O LO M ĚJE V K O L ÍN Ě N. LABEM • K U L T U R O U K SVOBODĚ • JC D r : JU A N O V A SVATBA • PAŽ : N A IV IT A A S K E P S E • N ĚM C O V Á -B A N ER JEE : PA STO R Á L N Í SU ITA • Z D O PISŮ • STALO SE DOMA, V E V A TIK Á N Ů , V E X IL U A V E SV ĚTĚ • NAŠE PO V ÍD K A : Č EP, SAMOMLUVA. ROC. X I V . CERVEN EC-S [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALLA. Řídí redakční kruh. Vychází 20. 8 označením následujícího měsíce. • Předplatná na rok 1962: V Itálii 1800 lir (podpůrné '2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii : pošt. slož. : C. c. post. 1-33428 Accademia Cristiana Ceco- slovacca • Via délia Conciliazione, 1. Roma (617) s pozn, NŽ 1962. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1800 lir na : Nový život - Accademia Cristiana Cecoslovacca, Roma, Via della Conci- I azione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planper), nebo našim zástupcům y jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; tjc 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : 4 ML (Dr. Stanislav Hofírek), 519, Dryburgh Str., North Melbourne, Vie. — Kanada : Zemská CML (Václav Vostřez), Box 541 Main 1’. O., Hamilton, Ont., nebo místní CML v Montreálu (Rev. A. Pelikán S.J.), 3200 Côte St. Catherine Rd,, Montreal 26, Que. — USA : Rev. Jaroslav Tománek, Lankin, No, Dakota. Vita Nuova. - Mensile. • Con approvazione ecclesiastica. • Autorizzazione Tribunále Roma N. 3779 del 16-3-54. • Direttore respon- tibile : P. Vincenzo In s o l er a S. J. novy život PETR OVEČKA KONCIL T R I D E N T S K Ý Dne 31. října 1517 Martin Luther přibil na dveře universitního chrámu ve Wittenberku 95 tezí proti odpustkům za účelem školské disputace. Nebyl Tto ani první, ani poslední protest proti výstřelkům při vyhlašování a výkladu od- pustků. Lutherův protest se ale stal výbuchem nastřádané nevole proti Římu, začátkem dvacetileté občanské války, a nejen to : začátkem velkého odpadu anglosaských zemí, který ve Švýcarsku a Francii svým způsobem hlásali Oldřich Zwingli a Jan Kalvín. Anglii přivedl na práh odluky Jindřich VIII., kterému ještě r. 1521 papež Lev X. (1513-1521) dal čestný název » Defensor fidei — Obránce víry « za spis na obranu víry proti Lutherovi. Martin Luther Stěžejní bod Lutherova nového učení je jeho nauka o ospravedlnění. Luther popřel posvěcující milost, jež se nám vlévá do duše svátostmi, a tvrdil, že naše spravedlnost je nám pouze něčím vnějším, jakoby připsaným. Této vnější spravedlnosti nabývá člověk pouze vírou v zásluhy Kristovy. Jestliže ale není vnitřní posvěcující milosti, není třeba svátostí, kterými se vlévá, a když není třeba svátostí, je zbytečný duchovní stav, který je uděluje : křesťan sám, bez prostředníka, se blíží k Bohu a zajišťuje si spásu. Celý složitý církevní stroj s farnostmi, kláštery, diecézemi, biskupy, sněmy, papežem a jejich úředními úkony, se mší, svátostmi, kanonickými zákony je třeba jako satanův vynález do základů zbořit a rozmetat. Luther tak dospěl k laickému křesťanství, kterému stačí pouhá bible, z ní člověk čerpá ospravedlňující víru : sóla fides, sóla Scriptura, sóla gratia. S tím vším souvisí učení o hříchu. Ten nezáleží ve ztrátě posvěcující milosti, do duše vlité, nýbrž jen v procitnutí nezřízených náklonností — hněvu, pýchy a zvláště smyslnosti, které jsou neodolatelné, jak učí zkušenost. Popřením svobodné vůle Luther prohlásil člověka za nevolného otroka neřestí. Lutherova nauka se rozletěla po Německu a brzy i po ostatních zemích. Byl vyzván svými řádovými představenými, aby odvolal. Byl povolán do Říma k odpovídání, a když znovu odmítl, papež Lev X. vydal bulu Exsurge Domine 15. června 1520, kterou byla odsouzeno 41 článků, a 3. ledna následujícího roku bulou » Decet Romanům Pontiticem« Luthera a jeho stoupence vyloučil z Církve a nařídil, aby jeho spisy byly spáleny. Luther se odvolal ke všeobecnému sněmu — už po druhé — třebas si asi byl dobře vědom, že jeho odvolání podle rozhodnutí předcházejících papežů je neplatné a bez právního významu. Ostatně nelze říci, že Luther věřil v nadřízenost koncilu nad papežem: na disputaci s Janem Eckem v Lipsku prohlásil kostnické odsouzení Jana Husa za nespravedlivé a mylné, a když se octl v úzkých, řekl, že i všeobecné sněmy se mohou mýlit. Jediným a posledním měřítkem víry je Písmo svaté. Volání po koncilu Odsouzení Lutherových vět neplatilo mnohým, ani ne všem katolíkům, za poslední slovo Církve. I v jejich řadách žily zbytky koncilové 158 [pageend2]P A N BISKUP J. L. MORKO VSKY K JUBILEU • V * , C YRILOME TODEJSKEM U Drazí v Kristu, očekává se, že spolky, skupiny i jednotlivci se už ze všech sil připravují k důstojné oslavé jubilejního cyrilometodějského roku 1963. Ale nezapomínejme ani na přípravu všeobecnou, nesenou duchem těchto apoštolů slovanských zemí. Když sv. Otec Jan XXIII, tak důtklivě vybízí k vnitřní přípravě na nastávající vatikánský sněm, shoduje se to krásně s myšlenkou cyrilometodějskou. A proto snad nebude užitečnější a vhodnější oslavy památky našich věrozvěstů nežli srdečný projev vděčnosti a lásky k Apoštolské stolici, k níž oni svoje svěřence vždycky vedli. Svatý Otec vyzývá, aby každý křesťan tak prohloubil a zesílil svůj duchovní život, že se bude podobat křesťanům prvotní Církve, z kterých křesťanská láska a radost tak zářila, že i pohany to roznítilo k touze po křesťanství. Tak se má uskutečnit sjednocení Kristova stádce; toto sjednocení si tolik přeje Kristus Pán, to tvoří přední záměr II. vatikánského koncilu. A kdo má více důvodů k tomu, aby se zajímal o sjednocení křesťanů, než právě katoličtí Slované ? Ať tedy naši kněží dávají příklad a pokyny k tomuto cíli a náš lid ať se všude chopí tohoto přípravného díla jak na všeobecný sněm, tak na důstojné oslavení 1100. výročí příchodu Soluň- ských bratří k našim předkům. To bude příprava na šťastnější život zde i na věčnosti. teorie. Volalo se po všeobecném sněmu. Na říšském sjezdu ve Wormsu r. 1521 příznivci sněmu nezvítězili jen proto, že Luther odmítl podrobit se koncilovým rozhodnutím bezpodmínečně a že papežský nuncius toto řešení nepřijal; na následujícím sněmu v Norimberku všichni stavové, katoličtí i ti, kteří se hlásili k Luthe- rovi, žádali »všeobecný, svobodný, křesťanský koncil, se sídlem v německých zem ích«. Za těmito poměrně nevinnými slovy se skrývaly požadavky, alespoň podle pojetí luterského, proti kterým v Římě museli mít vážné výhrady. Slovem » svobodný « se mínil sněm nezávislý i na papeži, protože papež je proti Lutherovi. Koncil má být »křesťanský«, mají na něm být přítomni nejen biskupové, ale též kněží, ano i laici, kteří mají mít i hlasovací právo. Koncil se má konat v Německu, tam, kde celá otázka vznikla. Váš v Kristu oddaný Jan L. Mořkovský, biskup amarillský Plných pětadvacet let to trvalo, než ke koncilu došlo. Důvod musíme hledat v jisté nedůvěře, s kterou papežové, a zvláště římská kurie, vzhlíželi k možnému koncilu. Politické události jim jako by přály. Tak nástupce Lva X. a Hadriána VI. (15221523) Klement VII. (1523-1534) se vymlouval na válku mezi Karlem V. a francouzským králem Františkem I. Konečně byl uzavřen mír v Barceloně 1529. Při korunovaci v Bologni papež slíbil císaři, že svolá sněm, kdyby skončilo neúspěchem jednání s protestanty v Augšburku. Jednání opravdu nevedla k ničemu, ale papež koncil nesvolal zase z obav před Francií; ta měla strach, že sněmem a urovnáním náboženských sporů v Německu vzroste moc císařova. Francie setrvala ve svém záporném nebo alespoň vyčkávacím postoji vůči koncilu i tehdy, když Pavel IIL (1534-1549) na jaře 1536 se zavázal koncil ohlásit a v červnu skutečně ho svolal na květen příštího roku do Mantovy. První pokus Bohužel zůstalo jen při svolání, koncil se 159 [pageend3]nesešel: mezi Karlem V. a Františkem I. propukla nová válka, takže by z Francie málokterý biskup mohl přijet; též vévoda mantovský kladl na papeže přílišné finanční požadavky. Pavel III. přeložil tedy sněm do Vicenzy. Už jmenoval tři své legáty a ti se vydali i na cestu. Ale přišla tam jen hrstka italských biskupů; poslové německých biskupů přišli, ale zas odešli; němečtí protestanté, od r. 1531 politicky i vojensky spojení v Šmalkaldskou jednotu, stroze odmítli pozvání, které jim odevzdal papežský nuncius. Zahájení bylo stále oddalováno, až po dvou letech, v květnu 1539, bylo odročeno na neurčito. Z neúspěchu měl velkou radost anglický král Jindřich VIII. R. 1534 byl vyloučen z Církve a bál se, že koncil vyzve Evropu k založení nějaké vojenské ligy proti němu. Hluboce zklamáni byli němečtí katolíci. Protestanté volali veřejně, že papež vůbec žádný koncil nechce, že jen klame krále na celém světě. A přece papež to myslil upřímně. Na přípravu koncilu jmenoyal reformní komisi devíti prelátů, mezi nimiž byli Contarini a Caraffa, o nichž bude ještě řeč. Komise vypracovala dobrozdání o » očistě v Církvi «, které obsahovalo několik velmi rázných zásahů do praxe římské kurie a do církevního života. Nebylo pochyby o tom, že chtěli začít reformu »v hlavě «, dříve než se koncil ujme tohoto hesla, jež v Basileji kdysi vedlo k rozkolu. Ještě jednou se chtěl císař pokusit o dorozumění s protestanty náboženskými rozhovory v Řezně, Byl přítomen Contarini, ale i tentokrát vše skončilo nezdarem. Jednotnou formulaci o ospravedlnění odmítli jak v Římě, tak i protestanté. Když ti odmítli též učení o pře- podstatnění, jak je přijal IV. lateránský sněm, papežský legát Contarini prohlásil, že jakékoliv další ustupování by vedlo jen k » zdánlivé svornosti «. Do Tridentu Po neúspěchu řezenských rozhovorů Pavel III. se vrátil k myšlence na koncil, protože protestantství už pronikalo i do Itálie. Sněm se bude konat v Tridentě, tak to dohodl ve Špýru Mo- rone, nejúspěšnější tehdejší papežský diplomat. Trident sice patří k Říši, ale je to italské město a je snadné tam jít z Itálie. Papež měl jisté výhrady, ale nakonec dal svůj souhlas. Než i toto druhé svolání 19. církevního sněmu bylo nadarmo. Dva týdny po uveřejnění svolávací buly (22. května 1542) František I. vyhlásil válku císaři. Marně čekali papežští legáti na biskupy. Papež a císař se shodli, že zahájení bude odloženo. R. 1544 válka skončila. V mírovém jednání František I. vyslovil souhlas s Tridentem jako sídlem koncilu a slíbil účast francouzských biskupů. Místo 15. března koncil byl skutečně otevřen 13. prosince 1545 za přítomnosti 31 biskupů, především Italů. Předsedali tři papežští legáti: Del Monte, Cervini a Angličan Pole. Otcové se v lednu dohodli, že současně budou projednávat oba hlavní úkoly : stanoVení katolické nauky proti protestantům a církevní reformu. Už na čtvrtém zasedání v dubnu bylo přijato, že apoštolská tradice, ústní podání, má stejnou váhu jako Písmo svaté ; dále byl stanoven, vlastně znovu opakován, seznam knih, které třeba považovat za Písm o; je to tzv. kánon knih Písma svátého.*) Latinský překlad sv. Jeronýma, zvaný Vulgáta, byl vyhlášen za autentický, tj. že se ho smělo používat při dogmatickém dokazování. Koncil ovšem neměl v úmyslu odstranit nebo dokonce zakázat studium původních biblických textů. První zasedání Už na těchto prvních zasedáních vidíme velký rozdíl od koncilů XV. století: hlasovací právo měli jen biskupové, generálové řádů a zástupci mnišských , kongregací, a to podle hlav, ne podle národů ; tedy nehlasovali prokurátoři a zástupci kapitul a universit. Koncilová jednání se konala jednak na zasedáních teologů a zúčastnili se jich nejslavnější tehdejší odborníci; jednak na zasedáních všech účastníků, kteří měli hlasovací právo ; a konečně na slavnostních shromážděních, která se konala v románské katedrále sv. Virgilia. Látku k projednávání předkládali legáti ; návrhy však mohli odevzdat sekretariátu koncilu všichni účastníci, i vyslanci panovníků. *) V seznamu knih Písma svátého jsou uvedeny i tzv. knihy deuterokanonické : Tobiáš, Judita, Moudrosti, Sirachovcova, Knihy Makabejské, Baruch, některé části knihy Daniel a kniha Ester. Protestanté je považovali za apokryfní, podvržené, protože nejsou uvedeny v některých seznamech knih Písma sv. ; nenajdeme je ani v protestantských vydáních bible, a to je též důvod, proč Církev nedovoluje svým věřícím číst protestantskou bibli. — Luther ani nepřijímal novozákonní list sv, Jakuba ; nazýval jej » Stroh-Epistel — epištola, v níž se mlátí prázdná sláma «, protože se v něm zdůrazňuje význam dobrých skutků proti pouhé víře. 160 [pageend4]Prostřednictvím svého vyslance císař naléhal, aby koncil posečkal s projednáváním věroučných otázek; papežští legáti ale ze strachu, aby se účastníci nerozešli, jednání popoháněli. 17. června 1546 byl přijat dekret o dědičném hříchu : nepřímo byl namířen proti pojetí reformátorů, že dědičný hřích zůstává i po křtu. Též začala debata o hlavním bodě, o ospravedlnění. Učinil jí konec úspěch protestantů ve šmalkaldské válce ; už se valili k Alpám. Legáti sice měli právo přeložit koncil na jih, ale nechtěli ho použít bez vědomí papežova. Naštěstí se úspěch obrátil na stranu císařovu a v debatě se mohlo pokračovat. Až třetí opravený dekret došel 7. ledna 1547 téměř jednomyslného schválení. Lidská vůle, říká se v dekretu, spolupracuje v plném smyslu slova s božskou milostí, která nese celý proces ospravedlnění, člověk tedy má právo mluvit o vlastní zásluze. Člověku se dostává opravdového vnitřního ospravedlnění posvěcující milostí, není pouze » prohlášen za spravedlivého «, jak říkali protestantů. Byly připraveny dekrety o svátostech všeobecně a o křtu a biřmování zvlášť. Svátosti působí » ex opere operato «, skutkem samým, nezávisle na osobní svatosti přisluhujícího kněze, nestačí jen víra v posvěcující Boží slovo. Při jednání o věroučných otázkách vládla až překvapující jednota mezi účastníky — diskuse se týkaly výhradně snahy, aby výraz byl co nejvíce úplný, aby se zachránila všechna hlediska, např. jak naprostá účinnost Boží milosti, tak i nutnost opravdové spolupráce, a aby se předešlo mylným výkladům; tato jednota zmizela, když přišla debata na některé reformní dekrety ; debaty, jako o povinnosti biskupů zdržovat se ve své diecézi, o zákazu hromadit více církevních obročí v jedné osobě, nebraly konce. Sněm přeložen do Bologně Začátkem března 1547 propukl v Tridentě skvrnitý tyfus ; asi ho přinesli vojáci vracející se z Německa. Úmrtí několika účastníků poskytlo legátům záminku, aby přes odpor císařských vyslanců přeložili koncil do Bologně, druhého to města Papežského státu. Prvnímu zasedání v katedrále sv. Petronia bylo přítomno 36 biskupů — v Tridentě poslední dobu jich bylo 71 a někteří tam z protestu zůstali. Celé léto a podzim se jednalo o jednotlivých svátostech, ale definitivně odhlasován a uveřejněn nebyl žádný dekret — snad aby nepohněvali císaře, který přeložení stále neuznával, a papež boloňským jednáním nedával definitivní schválení z ohledu na císaře, a následujícího roku dokonce koncil přerušil. Mezitím byla vojenská moc protestantů zlomena v bitvě u Můhlberku; císař vyhlásil Augsburský interim, který sice obsahoval katolickou nauku, ale protestantům dělal několik ústupků, jako kalich a manželství knězi. Protestanté slíbili poslat zástupce do Tridentu, ne do Bologně, ale jen, nebude-li koncil za vedení papežova a Sude-li nově diskutováno o dekretech, které byly přijaty na předcházejících zasedáních. Zase v Tridentě Nástupce Pavla III. papež Julius III. (15501555) svolal koncil znovu do Tridentu na 1. květen 1551. Skutečná jednání začala až v září, když přišli němečtí biskupové, jichž bylo později třináct. Francouzští biskupové přijet nemohli. Na základě bolognských prací bylo možno definovat nauku o eucharistii, svátosti pokání a pomazání nemocných; Kristus je v nejsv. svátosti skutečně přítGmen přepod- statněním, a proto je přítomen i mimo okamžik přijímání. Článek o udělování přijímání pod obojí — kalich — byl prozatím odročen. Byla prohlášena nutnost soukromé ušní zpovědi, soudní ráz rozhřešení a nutnost dostiučinění. V dekretu o pomazání nemocných, které Luther považoval za pouhý obřad, se zdůrazňovalo, že to je svátost. I tentokrát debaty o reformě postupovaly kupředu velmi svízelně. Koncil ztroskotá? Protestanté do Tridentu opravdu přišli. B randěn - burští se rozhodnutím koncilu podrobili, ale wúrten- berští trvali na svém postoji. Jakémukoliv styku s papežskými legáty se vyhýbali, jednali jen s císařskými vyslanci. Na jejich naléhání se jim dostalo nového ochranného listu, ale další požadavky, jako osvobození biskupů od přísahy věrnosti papeži, podrobení papeže koncilu, odvolání dosavadních rozhodnutí — sněm musil odmítnout. Nepomohla ani jednání v zákulisí. Když pak Mořic Saský za pomoci Francouzů znovu zvedl zbraně proti císaři, byl koncil 28. dubna 1552 přerušen. Unijní koncil ztroskotal. S bolestí se biskupové vraceli do svých diecézí: nauka Církve proti protestantům stanovena nebyla, ani nebyla uspokojivě vyřešena otázka církevní reformy. Přijaté dekrety, dosud bez definitivního papežského schválení, nebyly platným právem. Julius III. zemřel dříve, než byla uveřejněna bula, kterou chtěl vyhlásit dosavadní dekrety. Z politických důvodů musela být přerušena i reformní lateránská synoda, kterou svolal do Říma jako přípravu na nový lateránský sněm papež Pavel IV. Caraffa (1555-1559), nástupce Julia III. a Marcela II. Cerviniho. 161 [pageend5]Tfetí sezení Podnět k obnovení tridentského sněmu přišel z Francie, odkud ho nejméně čekali. Koncil dosud mel na zřeteli především bludy Luťhe- rovy a Zwingliovy, nemyslilo se tolik na Francii, která jednáním jen překážela. Ve Francii zatím vůčihledě rostl vliv nauk Kalvínových, zvlášť po smrti Jindřicha II. a za nešťastné vlády Kateřiny Medicijské. Papež Pius IV. (1559-1565) se domníval, že tridentský koncil zamezí velký odpad ve Francii. Proto 26. listopadu 1560 vydal bulu, kterou svolával znovu sněm, a to zase do Tridentu. Neříká jasně, zda to bude pokračování předcházejících tří sezení, nebo začátek nového koncilu. To měli rozhodnout Otcové sami. Němečtí protestanté pozvání na koncil odmítli. Posel, který nesl pozvání anglické královně Alžbětě, nedostal ani povolení přistát na anglické půdě. Němečtí katoličtí biskupové s účastí váhali, aby je protestanté neobvinili z porušení náboženského příměří, uzavřeného 1555 v Augsburku. Ostatní katolické země účast přislíbily. Zahajovacímu zasedání 18. ledna 1562 bylo přítomno 113 biskupů a opatů. Začalo se reformními dekrety, o rezidenční povinnosti biskupů. Až v létě Otcové přistoupili k jednání 0 věroučných článcích : o mši svaté a o přijímání pod obojí. Mše svátá byla definována jako památka, zpíítomnění oběti kříže, jí rovná, protože při mši je táž obětina a týž obětník — Ježíš Kristus, liší se od ní jedině způsobem : kdežto na kříži byla tato oběť přinesena způsobem krvavým, na oltáři se děje způsobem nekrvavým. Povolení kalicha bylo ponecháno papeži. V otázce celibátu kněží však koncil byl neústupný. Kalich Ústupků v těchto posledních dvou věcech se velmi domáhal na přání krále, pak i císaře Ferdinanda I. první pražský arcibiskup po době husitské Antonín Brus z Mohelnice ; doufal, že se tak usnadní návrat do Církve starokališníkům a českým protestantům. Pius IV. r. 1564 v dubnu povolil podávat z kalicha 1 laikům v dědičných zemích Ferdinandových a v Německé říši. Sám arcibiskup podával pod obojí u Sv. Víta, též jezuité u Sv. Salvátora u vedlejšího oltáře. Byl to však pozdní a neúčinný lék : nejen že jím nebyli získáni luteráni, ale ani zbytky kališ- níků; jejich duchovní nechtěli slíbit arcibiskupovi poslušnost, světili Husův svátek, i nemluvňatům podávali dále z kalicha proti vůli Církve, a proto jim arcibiskup brzy přestal světit žáky ; viž také proto, že si nepřinášeli potřebného vzdělání. . Kališníci tím vyřkli sami nad sebou rozsudek smrti. Z obou stran sevřeni výbojnými luterány a katolíky, octli se jako mezi dvěma žernovy a jejich osud byl zpečetěn. Horliví katolíci povolení kalicha nemile nesli, a když tato novota jen věřící mátla a přinášela více škody než užitku, postupně se od ní upouštělo. V Bavorsku se přestalo podávati pod obojí již 1571, na Moravě 1601, trnavská synoda, svolaná arcibiskupem Forgácsem, zakázala kalich 1611 a v Čechách byl zakázán r. 1622. Tridentská zasedání se dála za neustálého napětí, kdykoliv mělo dojít k nějakému rozhodnutí stran reformních dekretů. Napětí ještě zvýšil okázalý příjezd francouzských biskupů a pak diskuse o poměru biskupů k papeži —- jak lze smířit božský původ biskupů s jejich dosazováním papežem. Napětí, diskusím, sporům a vzájemnému vyčítání, že ta či ona strana je ovlivněna některým ze- světských panovníků nebo dokonce že její hlasy jsou kupovány, učinila konec smrt. V krátké době zemřeli oba nejstarší legáti Gonzaga a Seripando. Na jejich místo byl jmenován obratný diplomat Morone, opravdový záchrance koncilu. Po deseti měsících 14. července 1563 se konalo zase jedno valné zasedání, které znamenalo významný okamžik pro celý další průběh koncilu. Byla odmítnuta nauka protestantů o kněžství, přijat dekret o zřízení kněžských seminářů a o povinnosti rezidence biskupů. Houževnatý Mořone dal rychle vypracovat návrh na reformu Církve podle připomínek, které došly před sněmem nebo za jeho průběhu též od světských pánů. Předloha tvoří jádro toho, co nazýváme tridentská reforma. Věroučné debaty vyústily v dekret 0 svátostném charakteru manželství ; tajná manželství, uzavřená bez svědků, byla prohlášena nejen za nedovolená, nýbrž za neplatná: manželství musí být uzavřeno před farářem a dvěma svědky a musí být zapsáno do matriky. Na závěrečném zasedání byly připojeny dekrety o očistci, o odpustcích, úctě k svátým, k jejich obrazům a ostatkům. »Je dobré a spasitelné vzývat svaté, věřící mohou uctívat jejich obrazy 1 ostatky, též obrazy Krista Pána, ne že bychom věřili v nějakou jejich božskou moc, ale protože uctíváme a se modlíme k tomu, koho obrazy představují. « Je to opakování usnesení 7. všeobecného sněmu. 162 [pageend6]Koncil uzavřen Toto poslední zasedání bylo svoláno narychlo. Přes odpor španělského vyslance a mnoha biskupů Morone chtěl koncil co nejdříve skončit; též proto, že koncil byl pro papeže podnik velmi nákladný. Závěrečné zasedání bylo chystáno na půli prosince. Tu přišel dopis kardinála Karla Boromejského, že papež vážně onemocněl a že je třeba počítat s nejhorším. Morone se rozhodl sněm zakončit, aby předešel případné dohadování, zda koncil má právo volit papeže. Závěrečné zasedání trvalo dva dny, 3. a 4. prosince. 199 biskupů, 7 opatů a 7 řádových generálů podepsalo dekrety. Francouzský kardinál Guise, nedávno vedoucí opozice, dnes mluvčí koncilu, provolal slávu nynějšímu papeži i předcházejícím, kteří se o sněm zasloužili. Slovy: » Jděte v pokoji« Morone sněm rozpustil. Pius IV. se z nemoci zotavil a 28. ledna 1564 všechny dekrety všech zasedání bez výjimky-a beze změny potvrdil, a tím jim dal platnost. Tridentský koncil je odpovědí nejvyššího učitelského úřadu Církve na protestantskou reformaci; splnil též dlouho chovanou touhu po obnově v hlavě i údech. Neprohlásil nové články víry. Proti protestantismu nově formuloval katolickou nauku a pečlivě hleděl vždy poznamenat, jak tato nauka pramení v Písmě svátém, tradičně v Církvi vykládaném. Dal tak podět ke katolické reformaci. Svými opatřeními praktického rázu, jako příkazem biskupům založit kněžské semináře, zmodernizoval duchovní správu. I na jeho průběh měly vliv světské události, neubránil se zásahům světských panovníků, ale neváhal roz- Kapitoly o svátostech hodnout jednou proti tomu, po druhé proti onomu, a tak podal důkaz o své nezávislosti, o svrchované moci papeže a jeho legátů. Tridentský sněm by však ztěžka opravdu začal vykonávat vliv na církevní i světské dění a zůstal by mrtvou literou, kdyby se papežové celou svou autoritou nebyli postavili za provedení jeho rozhodnutí. Ještě Pius IV. založil zvláštní úřad pro autentický výklad koncilových dekretů, kongregaci koncilu, která existuje dodnes. Karel Boromejský jako milánský arcibiskup se stal vzorem horlivého a svátého biskupa doby potridentské. Nástupce Pia IV. domi- nikán sv. Pius V. (1566-1572) poslal všem biskupům — až do Ameriky, Konga a Indie — úřední vydání tridentských výnosů. Z pověření koncilu vydal Římský katechismus, obsahující definice koncilu prostým způsobem vyložené, a pak opravené vydání Římského misálu a breviáře. Za Řehoře XIII. (15721585) nunciové dostali za úkol bdít nad prováděním koncilových dekretů. Sixtus V. (1585-1590) a Klement VIII. (1592-1605) vydali opravené vydání Písma sv., Vulgáty. Papežové též usilovali o to, aby dekrety uznala i státní vrchnost — s úspěchem ve Španělsku, Polsku a v italských státech, bez úspěchu ve Francii a v Německu. O katolickou reformaci v duchu tridentského sněmu si získali nesmírných zásluh příslušníci starých i nově vzniklých řádů, především jezuité, které Bůh jako by právě k tomuto cíli ve své Církvi vzbudil. Délkou trvání, rozsahem své činnosti, svou všeobecností a aktuálností, hloubkou a důkladností svých výnosů, počtem svých opravdu vynikajících účastníků a konečně i svými účinky tridentský koncil zastínil všechny dosavadní církevní sněmy. Celá tři staletí uplynou, než se sejde nový koncil a začne své práce tam, kde tridentský sněm přestal: u učení o Církvi. ‘ . V ■ ■ ALEXANDER HEIDLER S L U Ž B A S L O V A »Jeden rozsévač šel sít ob ilí... Semeno je Boží slovo « (Lk 8, 5, 11). Těmito výrazy nám Ježíš naznačuje hluboký význam, který má v křesťanství náboženské poučování, hlásání nauky Bohem zjevené, to, čemu říkali apoštolově » služba slova « (srov. Skt 6, 4). Chceme-li správně rozumět katolickému kněžství, musíme v knězi í vidět nejen udělovatele svátostí, ale zároveň i hlasatele Božího slova. První rozsévač Božího slova je sám Ježíš. On je dokonalý kněz, dokonalý prostředník mezi Bohem a lidmi. Je pravý Bůh a pravý člověk. Proto je nejlépe oprávněn mluvit s Bohem o lidech a s lidmi o Bohu. Obojí patří k jeho úkolu. Mluvit s Bohem o lidech — a víc než m luvit! — to je jeho dílo vykupitelské, dílo kněžské v užším slova smyslu. Mluvit s lidmi o Bohu, to je jeho dílo učitelské, prorocké, kazatelské, dílo rozsévače Božího slova. I toto dílo patří k jeho úkolu prostředníka — a ani na ně nesmíme zapomínat, chceme-li správně rozumět Kristu a pak i jeho Církvi a úřadu katolického kněze. Jak je toto dílo významné, to vidíme už z toho, že zaujímalo tolik místa v Kristově pozemském životě. Hned na počátku svého 163 [pageend7]vyprávění o jeho veřejném působení zdůrazňuje svaty Matouš: »Ježíš obcházel celou Galilejí, učil v jejich synagógách a kázal radostnou zvěst 0 Božím království ... « (Mt 4, 23). A tak to pokračuje po celá tři léta jeho veřejného života. Ježíš všude neúnavně káže. Odevšad k němu přichází nesčetné množství lidí, »aby ho poslouchali a byli uzdraveni od svých nem ocí« (Lk 6, 18). Ježíš je učil »jako ten, kdo má moc ... « (Mt 7, 29). A když pak na konci těch tří let stál před římským soudcem Pilátem, shrnul své poslání a své dílo těmito slovy: »Já jsem se proto narodil a proto jsem přišel na svět, abych vydal svědectví pravdě« (Jan 18, 37). Než se vrátil k věčnému Otci, řekl Ježíš svým apoštolům: »Jako mne poslal Otec, i já posílám vás « (Jan 20, 21). To platí i o hlásání Božího slova. Ježíš jim výslovně přikazuje : »Jděte..., vyučujte všechny národy... a učte je zachovávat! všechno, co jsem vám přikázal« (Mt 28, 19-20). Všichni apoštolově považovali tuto službu slova za svou podstatnou povinnost, které musily ustoupit i jiné dobré skutky; a když jim předáci jejich národa zakazovali veřejně mluvit o Ježíšovi, odpovídali jim : » Suďte sami, zdali je to shodné s Boží vůlí, abychom poslouchali více vás než Boha. Je přece nemožné, abychom nemluvili o tom, co jsme viděli a slyšeli « (Skt 4, 19-20). Mimořádnou horlivostí — a také mimořádnou účinností — v hlásání Božího slova vynikal apoštol národů svátý Pavel, nesmrtelný vzor křesťanského kazatele a zvláště katolického kněze. Ve vědomí svého mimořádného poslání neváhal prohlásit: » Kristus mě neposlal křtít, ale kázat radostnou zvěst« (1 Kor 1, 17). Byl si vědom své odpovědnosti: »Že hlásám evangelium — praví — tím se chlubit nemohu ; to je mi uloženo jako povinnost, a běda, kdybych je nehlásal! « (1 Kor 9, 16). Nelekal se kvůli tomu žádné námahy a žádného nebezpečí. Sám nám svůj apoštolský život strhujícím způsobem líčí v 11. a 12. kapitole 2. listu Korin- ťanům. Svůj úkol plnil tak věrně a obětavě, že na konci své třetí apoštolské cesty mohl s klidným svědomím říci zástupcům křesťanských obcí, které založil: »Neopominul jsem nic z toho, co by vám bylo k užitku, ale hlásal jsem vám ťo všecko a poučoval vás o tom veřejně 1 po domech « (Skt 20, 20). Na příkladu svátého Pavla zároveň vidíme, jak apoštolově svěřovali úkol hlásat Boží slovo svým nástupcům, tedy především biskupům — a z jejich pověření pak i kněžím, popřípadě jáhnům a do jisté míry též prostým věřícím. Tak například svému žáku a nástupci v Efesu, svátému Timotejovi, Pavel píše : » Co jsi ode mne slyšel ..., svěřuj to dále spolehlivým mužům, kteří budou schopni, aby tomu učili i druhé « (2 Tim 2, 2). Tak začal řetěz křesťanských učitelů, který se nikdy nepřetrhl a trvá až do naší doby. Papež jako nástupce Petrův, biskupové jako nástupci apoštolů, to jsou hlavní učitelé v Církvi, pokud jde o záruku pravdivého výkladu Božího zjevení. Papež ve svých vrcholných učitelských projevech a koncil, všeobecný sněm biskupů s papežem v čele, mají od Boha záruku, že se při stanovení článků víry neboli dogmat nemohou zmýlit. Jen papež a biskupové mají také právo pověřovat ostatní křesťany veřej- , ným hlásáním křesťanské nauky. Hlavní tíha tohoto úkolu spočívá v praxi obyčejně na kněžích, kteří k tomu skrze své svěcení dostávají také zvláštní milosti. Kněz hlásá Boží slovo dětem ve škole, když vyučuje náboženství; kněz káže lidu v kostele při nedělní mši svaté i při jiných příležitostech, mluví nejčastěji na náboženské náměty i mimo kostel, například v rozhlasu, a píše náboženské články a knihy. Také theologii jako vědecké zpracování nauky zjeveného náboženství, které je předpokladem správného učení, pěstují hlavně kněží. Ačkoliv tento učitelský úkol není výlučně jejich výsadou jako například sloužení mše svaté nebo rozhřešení ve zpovědnici, patří přece k podstatě jejich úřadu, a byla by to velká chyba, kdyby ho kněží zanedbávali. Svým kázáním se křesťanský kněz nápadně liší od kněze starozákonního nebo pohanského, kteří jen vykonávali náboženské obřady. Komunistické režimy jsou dnes většinou ochotny dočasně trpět kněze zase jen jako služebníka kultu, ne jako šiřitele náboženského učení. S tím se nemůžeme smířit. A i když je dnes radno, aby se tam zbývající kněží za každou mravně přijatelnou cenu udrželi v duchovní správě, je přinejmenším nezbytné, aby horlivě a pečlivě využívali zbývajících možností kázat Boží slovo při bohoslužbách v kostele mládeži i dospělým, předčí164 [pageend8]tat á vykládat Písmo svaté, poučovat á povzbuzovat kajícníky ve zpovědnici a také mimo kostel odpovídat na všechny osobní náboženské dotazy. Čím je dnes úkol knězi při hlásání Božího slova těžší — z jiných příčin to často platí i ve svobodném světě — tím více je třeba aktivní spolupráce prostých věřících. Začíná to tím, že věřící jé pozorným, vnímavým a ochotným posluchačem kázání svého kněze, že projevuje zájem, že reaguje na podněty, které se ho zvláště týkají, že se snaží Boží slovo nejen slyšet, ale také plnit. Už to je pro kněze velká posila. Ale dnes to nestačí. Věřící laik, zvláště má-li určité všeobecné vzdělání a má-li možnost se vzdělávat i náboženský, má dnes přímo pomáhat při šíření křesťanské nauky, především náboženskou výchovou vlastních dětí, ale podle možností i jinak, například vedením biblického kroužku pro několik věřících nebo upřímně hledajících přátel. Vždy se přitom bude řídit naukou učitelského úřadu Církve — a má se pokud možná i osobně radit s theologicky vzdělaným knězem. Zachováváním těchto zásad může i dnes každý kněz — a ve spolupráci s ním do jisté míry i USA. — Dva naši kněží oslavili v posledních měsících své stříbrné kněžské jubileum : dpp. Jaroslav Tománek a Petr Le- kavý. Vidíme je zde na obrázku z jubilejní mše svaté dp. Le- kavého ve W arsaw 5. prosince m. r. : dp. Lekavý uprostřed, po jeho pravici jako jáhen dp. Tománek a po levici dp. Světinský. V pozadí biskup z Farga, v jehož diecézi všichni tři naši kněží pracují, mons. Lev F. Dworschak. Zprávu o jubileu dp. Tománka přináším e na str. 180. prostý věřící — prožívat nádherná slova svátého Pavla : » Bylo mi dáno pověření od Boha, abych byl knězem Krista Ježíše mezi pohany. Kážu proto Boží evangelium, jako bych konal posvátný úkon, aby se tak pohani stali milou obětí, posvěcenou od Ducha svátého« (Řím 15, 15-16). NOVÁ ODPOVĚĎ NA NOVÉ PROBLÉMY (K prvnímu výročí encykliky »Mater et magistra«) Bernanos vkládá do úst svého venkovského faráře slova : » Když vyšla encyklika Rerum novarum, zdálo se nám, že se pod námi chvěje země.« (Deník venkovského faráře.) Snad to není nadsázka, řekneme-li, že po sedmdesáti letech vzbudilo podobný rozruch a úžas ve světě nové sociální poselství Jana XXIII., encyklika Mater et magistra. Ohlas v křesťanském světě byl neočekávaně mocný. Právníci a sociologové, národohospodáři a politikové komentovali tento projev učitelského úřadu Církve v mnoha článcích denního tisku a odborných studiích ve všech jazycích. Bylo zřejmé, že i v naší době, proniklé zásadními omyly a drásané hlubokými zlořády, Církev je si vědoma svého úkolu : být všem národům matkou a učitelkou, hlásat světu základní zásady a směrnice nezbytné k účinnému a přiměřenému řešení sociální otázky. » Sociální nauka Církve, « píše J. Villain, » záleží podstatně v promítnutí doktrinálních zásad do oblasti společenské. Proto je podávána ve formě úsudků a směrnic. Tyto úsudky a směrnice Církve v sociální oblasti mohou být vyjádřeny způsobem více nebo méně slavnostním, ve shodě s námětem nebo s okolnostmi, totiž : 1) podle toho, zda podávaná nauka má větší nebo menší vztah k přirozenému právu a zjevení ; 2) podle závažnosti okolností, které vyžadují zákroku více nebo méně energického. « (L’enseignement social de l’Eglise, Paris 1953, s. 44). Se zřetelem k pokroku vědy a techniky, k stále hlubším změnám ve způsobu lidského života Církev rozhoduje, jaké konkrétní pokyny mají být vyvozeny z aplikace věčných a neměnných mravních zásad na nové podmínky a okolnosti. Tím nabývá sociální nauka Církve stále větších 165 [pageend9]rozměrů, stává se stále bohatším zdrojem, schopným poskytnout všem lidem cenné pokyny pro řešení jejich próblémů. » Sociální nauka Církve, « píše dále J. Villain, »není mrtvá doktrína, nýbrž živá myšlenka, která se vyvíjí poznenáhlu. Proto její vážné studium vyžaduje použití dějinné metody, je třeba sledovat, jak nauka papežů zaujímá nová stanoviska, nabývá nových odstínů vzhledem k projednávaným otázkám, a to podle toho, jak se mění lidské nauky, zřízení a životní okolnosti « (tamtéž, s. 55). Od Lva XIII. přes Pia XI. a Pia XII. až k Janu XXIII. se horizonty sociální nauky Církve neustále rozšiřují. Rerum novarum chápe sociální otázku v užším slova smyslu jako otázku dělnickou (» de conditione opificum «). Mater et magistra bere sociální otázku v celé její šíři. Chce » vyložit nauku a postoj Církve k novým a závažným otázkám naší doby..., k řešení sociální otázky způsobem přiměřeným naší době « (ě. 38) *. Encyklika J[ana XXIII. zahrnuje tedy vedle starých problémů, z nichž mnohé už byly rozřešeny nebo zčásti pozbyly významu, také nové a závažnější otázky, které klade dnešní doba. Podstatným rysem této encykliky je hloubka jejího pohledu : vidí, že lidské otázky přesahují národnostní hranice. Jejich přiměřené řešení předpokládá proto bratrskou spolupráci lidí chápaných v celé důstojnosti jejich lidské osobnosti jakožto bytostí svobodných a za své konání odpovědných. Spolupráci na všech úrovních a ve všech oblastech, jak v podniku samém, tak i uvnitř jednotlivých států, ba dokonce i na úrovni mezinárodní. Známky nové doby Pronikavé změny ve všech oblastech lidského spolužití ze základu přetvořily lidský život. Jan XXIII. zachycuje ty nejdůležitější (č. 3437). Na poli vědy a techniky: objev atomové energie a její použití, automatizace práce, dobývání vesmírných prostorů. Ve společenské oblasti: rozvoj pojištění, vzrůst všeobecného vzdělání a blahobytu, zájem průměrného člověka o problémy světové. V oblasti politické : vzrůst státních zásahů v hospodářském životě, *) Úryvky encykliky jsou citovány podle čísel Českého překladu, který vyšel v Římě péčí Křesťanské akademie. účast občanů na vedení státu, zánik kolonialismu a dosažení nezávislosti asijských a afrických národů. Uprostřed všech těchto proměn stojí člověk, lidská osoba. Je tvůrcem těchto novot a změn, ale právě jemu hrozí nebezpečí, že bude pohlcen a rozdrcen výtvorem svých rukou. » Nesmírné přírodní síly, které technika odkryla, mohou sloužit pokroku a blahobytu, mohou však také vést ke zkáze lidstva. « Také automatizace práce, racionalizace pracovních metod ochuzuje a otupuje pracujícího člověka. Odosobnění práce následkem krajního zjednodušení zmechanizovaných výrobních procesů tvrdě potlačuje touhu • člověka vyjádřit prací svoji tvůrčí osobnost. Následkem je jednotvárnost, nechuť k práci a ovšem snížení pracovního výkonu. (Viz F. Vito, Economia a servizio deU’uomo, Milán, s. 289.) Úcta k ílovéku Mater et magistra nabízí prostředek k řešení všech problémů a . krizí dnešní doby: je to nedotknutelná hodnota člověka, důstojnost lidské osobnosti. Vše je uvedeno ve vztah k lidské osobě, takže jen to je společensky hodnotné a opravdu prospěšné, co je opravdu lidské. Především práce, která je ryzím projevem lidské osobnosti a .která proto dává právo na spravedlivou mzdu (č. 55-63), na majetek (64), sociální zabezpečení (122), poskytnutí úvěru (121), ba i na činnou účast ve veřejném životě (129). , . , . Rovněž výrobní podniky musí být proniknuty úctou k lidské osobě. Podle definice Jana XXIII. mají to být na prvním místě ne nástroje k obohacení, nýbrž » opravdové lidské společenství « (č. 78). To vyžaduje, »aby poměr mezi majiteli, vedoucími a zaměstnanci podniku byl prodchnut vzájemnou úctou, ohleduplností a blahovůlí« (79). Tato reforma výrobních podniků v duchu lidskosti vyžaduje účast pracujících na životě podniku. Dělník nesmí být jen mlčenlivým vykonavatelem cizích rozkazů ; má také právo »uplatnit svůj hlas, svá přání a zkušenosti« (tamtéž). Podobně i zásahy státu do hospodářského života musí mít ohled na lidskou osobnost, její svobodu a podnikavost. »Zůstává stále platná zása166 [pageend10]da, že stát nesmí úplně odstranit svobodné podnikání občanů. Má je naopak podporovat, aby tak byla zachována podstatná práva každého člověka « (č. 42). Otázka zemědělská Novost a originalita encykliky Mater et magistra záleží v úplném projednání problému zemědělského. Hromadný únik rolnického obyvatelstva z venkova dokazuje, že zemědělství je v četných krajích zanedbalou oblastí, uzavřeným světem, kde člověk nevidí možnosti k rozvoji své osobnosti. Proto tíhne k městu, které mu tyto možnosti nabízí, aspoň zdánlivě. I zde je jádrem problému krize lidské osobnosti (č. 112). Papež se ptá, co třeba podniknout, aby byla . zvýšena životní úroveň venkovského obyvatelstva, »aby zemědělci netrpěli pocitem méně- cennosti, naopak byli přesvědčeni, že i zemědělskou prací mohou rozvinout svoji osobnost« (113). Směrnice, které Jan XXIII. podává, jsou vedeny týmž duchem křesťanského personalismu, tj. vírou v hodnotu a schopnosti člověka jako řešení dělnické otázky. Za pomoci státu a jeho rozumné zemědělské politiky (č. 119-127) musí být zemědělci sami průkopníky a hlavními činiteli svého hospodářského a společenského povznesení (č. 130), jsoucé přesvědčeni, že » v práci rolníka je spojeno vše, co slouží důstojnosti a úplnému rozvoji lidské osobnosti; musí chápat svoji práci jako Bohem dané poslání ... a zasvětit ji Bohu« (135). Nemůžeme se podrobně věnovat ostatním problémům, k jejichž řešení encyklika velkoryse přispívá moudrými radami. Stačí naznačit, že důraz, kladený i zde na člověka a jeho schopnosti, úcta k osobnosti chápané jako hlavní Činitel při zdokonalení všech společenských zřízení, je oslavou víry v člověka vykoupeného a osvobozeného činnou přítomností Církve ve světě (č. 167). Dějinný význam encykliky Mater et magistra Církev má velmi jemný cit pro čas a smysl dějin. Jako ptáci pudem vystihují příchod nového ročního období, tak Církev předvídá zrození nové doby v dějinách lidstva. (G. La Pira, Un’enciclica per la nostra epoca, Testimonianze, 1961, s. 557.) Jaký je smysl naši doby ? Pius XII. ho vystihl ve svém téměř prorockém poselství z 19.3.1958, v němž nabádá mládež, aby volala k lidstvu, že přešla krutá dějinná zima, začalo dějinné jaro (i přes mraky a bouře) a že dějinné léto, zářící a skvoucí, se už ukazuje na obzoru Církve, národů a světa. Mater et magistra je úvodem do tohoto nového velkého údobí dějin, které se blíží. Jan XXIII. zachytil mistrně její bolesti, naděje a možnosti. Papež samozřejmě dává směrnice, aniž se zabývá podrobnostmi. To přenechává křesťanským laikům, vzdělaným v křesťanské sociální nauce (č. 206-211) a prakticky připraveným na účinný sociální apoštolát (č. 221222). . Jako geniální vůdce a důmyslný stavitel naznačil Jaň XXIII. cestu, její východisko a cíl. Její vybudování je svěřeno odpovědnosti křesťanů ; vybízí je, aby o podaných zásadách a požadavcích »nejen důkladně uvažovali, nýbrž také podle svých sil pomohli k jejich provedení, a tak přispěli k uskutečnění království Kristova na zemi — království pravdy a života, království svatosti a milosti, království spravedlnosti, lásky a míru« (č. 239). Z. D. Na každou otázku, kterou klade vědec při pokusech, věda dává sice odpověď. Na druhé straně však sama si klade dvacet nových otázek. Věda je 'především škola skromnosti a prostoty. A. D’Arsonval BEDŘICH SVATOŠ : Motiv z jižního Tyrolska. 167 [pageend11]Naše povídka jan cep s A M O M L U V A Okno bývalo otevřeno a lidé se před ním zastavovali. V noci, když šli opozdilci z hospody, padalo na silnici červené světlo a za poodhrnutou záclonkou bývalo vídat na ubohé zdi stín kolísavého plamene a ohromných rukou. Mluvila ustavičně, ale její řeč, ačkoliv byla složena ze známých slabik, neměla smyslu. Jak to dráždilo, ty zvuky vyrážené s námahou a už už nabývající srozumitelnosti! Mluvila a mluvila a na zdi se zmítal stín jejích rukou a děsivé hlavy. Znělo to jako hukot vody převalující se v hloubkách, zadrhovalo se to jako vzlykot a najednou se to končilo slabým zívnutím : » Aach ! « A za chvilku to začínalo znovu. »U ž prý je docela proleželá, « říkali opozdilci, odtrhujíce se od okna, a jistý nepříjemný pocit se jim dral k, povrchu pivních par. Jizba nemocné byla plna spáčů. Dcera a zeť leželi na druhé posteli a děti už byly rozloženy po zemi na slamnících. Zvykli si už, že babička v noci mluví, a jejich dech se mísil s nezřetelnými žalmy umírající. Jenom dcera se chvílemi nazdvihla, motala se k matčinu lůžku nezvedajíc víček, urovnala jí podušku pod dlouhými bílými vlasy, zplihlými potem, a zase vrávorala nazpátek. 1 Brada nemocné byla nazdvižena, oči otevřeny dokořán a horečné ruce předly neviditelnou síť. Na stole se dusila petrolejová lampička přikrytá kusem hadru. Dlouhé minuty šly pomalu jedna za druhóu, až k prvnímu zakokrhání a vlaštovčímu pokřiku na návsi ještě sinavé. Ráno přinášelo trochu úlevy. Rty nemocné, zkórnatělé horečkou, se přestaly pohybovat, ruce 'spočinuly na přikrývce a oči se zavřely ke krátké dřímotě. Movák odešel s uzlíkem pod paží do cihelny, děti si protřely oči vodou ze džberu a vyhrabavše pod lavicí roztrhanou čítanku a sešit odšouraly se do Školy. Novačka trochu poklidila, přejela po podlaze mokrým koštětem, postála chvilku nad nemocnou a šla přes dvůr do statku na prácU • V jizbě je ticho, hodiny tikají, slunce klade světlo zbarvené zelení na prkna se širokými škvírami a na. stěny skvrnité plesnivinou. Zatím co se venku probouzí bzukot červnového dopoledne, otvírá nemocná oči, dívá se kolem sebe, jako by si na něco vzpomínala, a pak si zhluboka vzdychne. Ještě jednou den ! Ještě jednou tato ubohá světnička s otlučenou omítkou, popsanou od dětí barevnými tužkami, s harampátím pod lavicí, s mouchami na stropě. Tady se nakonec ztroskotala s postelí, na které leží, a s tamhletou skříní v koutě, kterou má po matce a v které teď visí šaty celé rodiny, mezi nimi také její svatební sukně a plyšový kabátek na zimu. » Až sem jsem se dokutálela,« myslí si stařena. Nikdy se nepozastavovala nad proměnami svého života, nebylo času. Nejdřív s mužem pryč z dědiny, kde se narodila, aby měl blíž do města do sladovny, pak sem tam po světě, už s dětmi na zádech a v náručí, s pruhovanými peřinami přes nohy lavice a stolu. A sotva to složili v novém bydlišti, začalo, to znovu : někdy měli na celý bochník, někdy jen na půl. Někdy toho mohlo být i víc, ale oni nepamatovali na zadní kolečka, to ne. O muzice bývali s mužem v hospodě až do rána. Nebožtík seděl u stolu s kloboukem v týle a ona výskala při babském sóle jako mladice. Ale pak přicházíval zítřejší den, v truhlíčku bylo sucho, děti kňouraly, pohledy rodičů byly kosé a zlé. Bylo to těžké, těžké, až zas do příštího ■ vyražení. Ty děti, co se jich navláčela ! Na pole na zádech v trávnici, s pole za ruku vedle sebe. Nikdy se nemohla napřímit, pořád to měla s sebou, pořád to ječelo, pořád to nemělo dost. Nahrbila se při tom, zuby jí vypadaly, tváře zežloutly, vlasy zplesnivěly. Ještě ted jí od toho břemene bolí ramena, kříž má strašlivě pohmožděn, život jako palčivou ránu. A nejtěžší byl ten jeden, kterého se nikdy nezbavila, který na ní zůstal viset celou svou tíhou. Celou noc jí jeho jméno neschází se rtů. - Jak ho donese, ubohá, na onen svět ? — Nenarodil se první ani pošlední, zdál se jako druhé děti. Pokřtili ho Jindřich, po jednom z kmotrů. To je pravda, mnoho si ho nevšímala, neměla na práci jenom jeho. Ale jeho ručka byla v její dlani stejně měkká jako ručka ostat- 168 [pageend12]nich dětí, stejně capal bosý v kalužích a večer se vracel s kalhotami na jedné šli. Byl celkem spíše málomluvný a samotář, ale z ničeho nic přišel odněkud s rozbitou hlavou. A nebyl by řekl, kdo mu to udělal, ne a ne. Jednou — to ještě neuměl pořádně mluvit — přišla s košíkem z města. Jindřišek jí běží přes dvorek naproti, vezme ji za ruku a kamsi ji vleče. »Pod, mami, podívej se, ony spintají!« Přijde na zápraží, stojí přimražena : jejích sedm malých housátek tam leží na řádečku, je po nich. Jindřišek jim jednomu po druhém zakroutil krčky. Což, nebylo to dohromady nic, děti bývají ukrutné. Nasekala mu tenkrát, ale jenom-firoto, že přišla o housátka. Tatík zatím umřel, nejstarší syn sloužil za pacholka, dcera byla také ve službě. Jindřich vyšel školu a šel na učení. Utekl od dvou mistrů a nakonec se dal za nádeníka k zedníkům. Byl to už dospělý člověk a ona stará žena. Přicházel domů *jenom na neděli, přinesl uzlík špinavého prádla, zapálil si cigaretu a šel hrát kuželky. Co může matka vědět o dospělém synovi ? Přicházel čím dál tím méně. Neměla už svého bytu, bydlila u vdané dcery a Novák se se švakrem nesnášel. Jindřich se ukázal dvakrát třikrát do roka. Matka se dívala užasle a se strachem na zavalitého mladíka s kníry a s tvrdýma očima pod obočím. Tohle je její syn, kterého nosila pod srdcem ? Tahleta ústa ssála její prs ? Ne, ne, ona přece za nic nemůže, ať si jde po svých ! Co dělá, kam chodí ? Musila na něho myslit čím dál tím víc, úzkost jí svírala hrdlo. Něco se stane, lidé jí cosi zatajují. Klusajíc bosá po polních cestách mluvila sama pro sebe a když byla jednou k večeru na trávě daleko ode vsi mezi mokřinami, na kterých ječely čejky, padl na ni takový strach, že nechala trávu na hromádce a přiběhla domů s prázdnou plachtou. A najednou to bylo tady : četník. Kdy byl váš syn naposled doma ? Víte o něm něco ? Stýká se s tím a s tím ? Stará zbledla a nevypravila ze sebe ani slova. Jindřich, taková hanba! Ale tenkrát to ještě nebylo tak zlé. Nějaká krádež, špatně dokázaná, trochu vyšetřovací vazby a svoboda. Jenže kdo jednou začne ... Za nějaký čas seděl mladý Hrabal doopravdy. Pak přišla válka a všecko se pochumlalo. Novák byl na vojně, nejstarší Hrabalčin syn Josef padl hned v červenci na srbských hranicích. Stařena plakala a počítala na prstech, kdy dojde na Jindřicha. Už by tam měl být také. Nikdy o něm s dcerou nemluvily. Čas utíkal, bídy přibývalo. Rekruti, jdouce s kufříčky na dráhu, prozpěvovali: » S náma už to nevyhrajou ... « Po dědinách se potloukali vojáci v hadrech, žebrajíce o jídlo. Četníci honili dezertéry. * V té době se začalo v kraji nápadně krást: slepice, prasata, šaty, peníze, co se dalo. Kdosi zahlédl k večeru za humny Jindřicha Hrabala. Stará schla strachem. Proč si vybral právě zdejší kraj, kde ho všichni znají ? Zdálo se, že se odtud ani nehýbe. Psi štěkali v chalupě celou noc a ráno sjela služka s půdy všecka zelená : našla v seně otisk lidského těla a knoflík z vojenské blůzy. » On u nás spal do rána ! « Zároveň už bylo slyšet z komory křik hospodyně : hrnec sádla pryč, tatíkovy vysoké boty pryč a kdovíco ještě. Sedláci začali zuřit a číhat na smělce. Dal se přistihnout na patře u Vyhnálků. Dva chlapi bodali nahoře vidlemi do otýpek a ostatní stáli s vidlemi pod patrem, že ho na ně naberou, až bude chtít skočit. , Tu noc zaťukal kdosi u Nováků ze dvorka na okno. Stázka šla otevřít, ale ztuhla ve dveřích a ucouvla mlčky do světnice. Stará na stoličce sotva otočila hlavu : byl to on, zarostlý a divoký, z čela nad okem mu tekla krev. Schovaly ho v seně na statku a strachem byly víc mrtvy než živy. Vesnice byla celá na nohou. Starý Vybíral, po kterém Jindřich včera střelil, umřel, aniž přišel k sobě. Když vylezla Stázka za bratrem, bylo místo prázdné. Ztratil se, nevěděly kdy. Co se stalo dál, nikdo nemohl říci. Jedni tvrdili, že je zavřen, druzí, že ho poslali na frontu, ale někteří se zapřísahali, že ho zahlédli v městě na nádraží. Ke konci války dostala stará Hrabalka pozvání, aby navštívila syna v garnisonní nemocnici. Ležel na lůžku změněn k nepoznání, oči mel vpadlé, díval se záhadně a cize. Na nohou, které mu trčely zpod pokrývky, bylo znát modré kruhy po okovech. 169 [pageend13]To byl její syn, to byl Jindřich! Stála nad ním tichá a bezradná, se stínem podivné hrůzy v očích. Nahnula se nad něho, pojmenovala ho jménem. Díval se na ni dál tupě a cize, modravé rty se mu naduly. Pak odvrátil hlavu a zavřel oči. . Hle, nezbadatelný lidský uzel! Nerozvine se nikomu, nevydá svého tajemství. Umírá Jindřišek, jehož měkkou ruku cítívala v své dlani. Umírá neslavný zločinec, >> umírá v ponížení, se stopami po okovech na nohou. Nemá nic než svůj vzdor a své mlčení, ale toho se nevzdá ani v posledním okamžiku. »Jindřichu ... Čí je to hřích?« opakuje stařena za dlouhých horečných nocí. Ospravedlňuje se, hádá se s nebožtíkem, snaží se ho zvábit mateřskou laskavostí. Mluví k němu mazlivým hlasem, aby ho nepoplašila : » Jindřišku, synáčku můj, to jsem já, tvoje matka! Pojď blíž, pojd sem ke mně, pověz, co tě b o lí! Polož si hlavičku na má prsa — odpočiň si, vyplač s e ! Odpusť ubohé staré matce, že na tebe neměla dost času, že se včas nestarala! Ach, snad jsem se za tě dost nemodlila, snad jsem tím vším já vinna, já ... Jindřišku, dítě mé ... « Natahuje k němu ruce, ale jeho tvář zůstává uzavřená a tvrdá, modravé rty jsou zaťaty. Odvrací se, odmítá ji. Konečně je den, světlo padá okny skrze listy muškátů, hodiny tikají. Její strašné vychrtlé ruce leží unaveny. Ve vyschlých prsou to tiše sípe. Její oči hledí do stropu, na kterém se chvěje světlý stín. Tento cizí strop, toto ubohé podruží je její poslední pozemská záštita. Za chvíli už toho nebude. Na okamžik se to zdá prosté a snadné. Stačí tiše ležet a čekat. Tady máš, Bože, moje ubohé ruce, moje ubohé prázdné ruce, tady máš mé staré vyschlé tělo, plné bolestí a lidské bídy. Udělej se mnou, co chceš, já ležím zhroucena u paty tvé velikosti! Ale pak se probouzí strach a láme člověka na svém obludném kole. Ne, ne, já nechci, já ještě nechci! Přišlo to tak znenadání, já jsem si ani nevšimla, že jsem už stará. Kdy se to stalo, kdy utekl můj život ? Ať dělá co dělá, nevzpomene si na víc než na věci malicherné, na rozbitý hrnec, na spálenou jíšku, na bolavý zub, který ji jednou trápil celou zimu. A přece se jí najednou zdá, že za tím vším bylo něco krásného, co vonělo jako vzduch v máji, když kvetou stromy a zejně je vlhká od posledního deště. V poledne přišla na chvíli Stázka, děti lomozily okolo talířků s polévkou, husy kejhaly jdouce s pastvy a vířily prach na silnici. Na stařenu padla podivná strnulost. Stázce se zdálo, že po ní obrací oči a chce promluvit. Nahnula se nad matku, položila jí ruku na čelo, zeptala se : » Bolí vás něco, maminko ? « Nemocná na ni hleděla vyjeveně — jedno oko se už kalilo a přestávalo mžikat — ústa se jí škubala jako k úsměvu, ale jazyk se jí vzpříčil. Stázka vzala děti, aby se ještě podívaly na babičku. Suchá a zčernalá ruka nemocné udělala slabý pohyb k jejich hlavám, ale děti se polekaly a utekly ven. Stázka se už od matky nehnula. Šukala sem tam po jizbičce, ale v nohou cítila podivnou slabost. Na nemocné bylo najednou vidět neklid. Její jediné pohyblivé oko ustavičně kroužilo po stěnách, obracelo se ke dveřím, ruce se opět začaly zmítat, na čele vystoupil pot. Stázka se najednou zhroutila k nohám postele a dala se do pláče. Trvalo to až do večera. Přišel Novák z cihelny, přišly dvě tři tetky, mezi nimi sestřenice nemocné, s kterou se neznaly od té hanby s Jindřichem. Jedna z žen začala předříkávat litanie. Umírající začala hlasitě stenat: »Ach, ta úzkost. Jak se na mne dívá! Jak je těžký! « Zdálo se, že se úplně probrala z mrákot. Ženy na chvíli ustaly v modlení a sestrčily v koutě hlavy dohromady. Oko umírající bylo vytřeštěno ke dveřím. Stál tam, čekal na ni. Byl zamlklý a temný, zavinutý v sebe. Čekal na ni jako její vlastní hřích. Byl tvrdý jako kámen, který má ona rozpustit svými slzami a svou láskou. Ale ona, Bože můj, kde ona nabere času a síly ? Agónie se protahovala, nemocná lomila rukama a pot se jí řinul proudem. Jaká úzkost, kdybyste věděli! Jaká úzkost! Návštěvníci se už stávali netrpělivými. Stázka odběhla na půdu ustlat dětem. Pod oknem 170 [pageend14]rozhledy MŮŽE BÝT HUS REHABILITOVÁN? K II. vatikánskému sněmu se vzhlíží s velkými nadějemi a na všech stranách propuká touha po sjednocení všech křesťanů, pokřtěných ve jménu Otce i Syna i Ducha svátého. Takový křest totiž je platný, i když je udělen mimo Církev katolickou, vtiskuje nézrušitelné znamení Ježíše Krista a spojuje s ním. S touto touhou po jednotě Církve se vynořila v českém exilu i otázka, zdali by nastávající koncil nemohl odvolat odsouzení Husovo, vyhlášené sněmem kostnickým r. 1415. To prý by byl první krok k zasypání propasti, která se otevřela v českém národě odsouzením mistra z Husince. Podívejme se proto na tu věc zblízka : může Církev během času své rozhodnutí změnit nebo opravit ? — Než budeme moci jasně odpovědět, musíme se vrátit do začátku křesťanství. Kristus Pán ustanovil hlavou Církve apoštola Petra (M tl6,18; Jan 21,15-17) a po něm přechází ta moc na jeho nástupce na římském biskupském stolci, protože první apoštol zemřel jako biskup římský. Už od začátku se obraceli biskupové k nástupci sv. Petra, když šlo o přesné zjištění, co je a co není pravda víry Bohem skrze Krista nebo apoštoly zjevená. (Zvlášť průkazný v té věci je fakt, že už v I. století předložila církevní obec korintská biskupu římskému sv. Klementovi své některé věroučné pochybnosti, ačkoliv byl ještě živ apoštol Jan, a to v Efesu, s kterým měl Korint čilé styky.) Poslední rozhodnutí ve věcech víry tedy nedávala např. bible, protože psaný Nový zákon je mladší než Církev a jednotlivé jeho části vznikaly pod vlivem Ducha svátého jen příležitostně, jak se toho ukazovala potřeba. V nauce víry a mravů proto vždycky rozhodovala církevní autorita a jen ona Písmo autenticky vykládala. Kdo zná dějiny prvních dvanácti církevních století, nemůže mít o tom pochyby. Článek o papežské neomylnosti prohlásil ovšem teprve I. sněm vatikánský r. 1870, ale Církev o tom byla přesvědčena odedávna. Co tedy jednou bylo v Církvi úředně (ex cathedra) rozhodnuto buď papežem samým nebo ve spojení se zastavily něčí kroky, bylo slyšet šuškání. Pak všecko ztichlo. Nemocná ležela chvíli bez hnutí, se zvrácenou hlavou. Její rysy byly najednou klidné a přísné, ústa se sevřela. Její oči se ještě jednou široce otevřely a zadívaly se komusi pevně tváří v tvář. Pak se pomalu natáhla a hluboce vzdychla. Její břímě dopadlo na váhy Spravedlivého. Z knihy » Děravý plášť « s obecným církevním sněmem, má trvalou platnost a nemůže být nikdy odvoláno nebo měněno. Změna je však možná (a děje se to dost často) ve věcech církevní kázně (disciplinárních). Po tomto úvodu se nám už začíná jasně rýsovat řešení Husova případu. Kdyby byl na sněmu odsouzen jen proto, že neposlechl papeže, když ho volal před svůj soud, mohl by být Hus rehabilitován v tom smyslu, že by se třeba jasněji vidělo dnes než tehdy, že to udělal v dobré víře (bál se jít k odpovídání, aby ho nepřátelé, zjevní i tajní, nepřelstili a neuškodili mu). Jenomže celá věc má i věroučné pozadí, a to hlavně, i když se možná zároveň s tím svezla zaujatost některých Husových českých odpůrců. Hus ve svých spisech hlásal články, které nebyly ve shodě s učením Církve. (Připomeňme jen něco málo: Zakladatel papežství je císař Konstantin; sv. Petr nebyl hlavou Církve, ani papež jí není, nežije-li ctnostně. Biskup i světský pán pozbývají veškeré své moci, když se dopustí těžkého hříchu ; proto i kněz v těžkém hříchu neplatně slouží mši, neplatně rozhřešuje.) Takových tvrzení předložil Husovi kostnický sněm třicet. Kromě toho bylo proti němu sestaveno na 15 článků svědeckých, přísežně potvrzených, že také v jiných věcech učil jinak než Církev. ■ A zde vrcholí vlastní Husova tragédie : některé články popíral, že jim tak neučil, jiným dával dobrý smysl, ale neodvolal žádný. Sněm se snažil, aby mu návrat do Církve usnadnil co nejvíce. Nakonec mu navrhl tuto mírnou formuli odvolání: »Ty články jsem nikdy nedržel a nekázal, a když bych to byl dělal, bylo by to chybné. « Ale nešťastný mistr Jan po jistém váhání odmítl i takové odvolání a zdůrazňoval, že od svého učení ustoupí jen tehdy, bude-li 0 opaku přesvědčen důkazy z Písma. Jenomže tím se dopustil nového poblouzení ve víře : všeobecný sněm s papežem představuje celou Církev, a proto s konečnou platností rozhoduje, co je obsaženo v tzv. pokladu víry a co ne a jak se má vykládat to neb ono místo z Písma. Protestantský dějepisec Kamil Krofta poctivě přiznává : »Je jisto, že v popředí koncilu stáli mužové nejen velké učenosti a širokého rozhledu, nýbrž i nesporné mravní výše, a že právě tito mužové měli také rozhodující vliv na odsouzení Husovo ... Bylo by pošetilé domnívati se o všech těchto mužích, že chtěli odsouzení Husovo ze msty za to, že se svou mravokárnou činností nešetrně dotýkal kněží. Příčiny rozporu mezi Husem a koncilem tkvěly zajisté jinde, hlouběji. Šlo tu především o některé vážné rozdíly věroučné « (M. Jan Hus, 61). Jsou snad dvě hlavní příčiny, proč se Hus ve svém mínění tak zatvrdil. První můžeme vidět v tom, že nebyl v teologii odborník. Ve svobodných uměních dosáhl sice mistrovství (titul obdobný s dnéšním doktorátem filosofie), ale v bohovědě dospěl jen k bakalaureátu, tj. nejnižšímu akademickému stupni teologickému. Na své věroučné novoty nepřišel sám, nýbrž je šmahem bral z Viklefa : přejímá z něho nejen myšlenky, názvosloví a důkazový materiál, ale 1 narážky, vtipy a chyby. Václav Flajšhans, vydava171 [pageend15]tel Husových spisů, připouští, že těch shod s Vikle- fetn je na sta a celostránkových (Český časopis historický r. 1922). A z toho ze všeho vyplývá druhý důvod Husova lpění na článcích sněmem zavržených : jak se zdá, šel na hranici v přesvědčení, že se mýlí koncil, ne on. Proto krátce před smrtí si vyžádal zpovědníka. Sám o tom píše: »Ten mě laskavě a velmi krásně vyslechl a rozhřešil. « Pán Bůh totiž soudí člověka podle jeho svědomí, i když je někdy mylné. Mistr Jan umřel s modlitbou na rtech. Kdyby byl Hus v Kostnici odvolal své články, které byly v rozporu s naukou Církve, byl by se mohl klidně vrátit do Čech a pokračovat ve své reformátorské činnosti na obnově mravů lidu i kléru. V tom by mu sotvakdo bránil. Víme přece, že pražský arcibiskup Zbyněk Zajíc ho zvával na kněžská shromáždění, aby tam duchovenstvu promlouval otevřeně do svědomí. A dnes bychom se k němu hlásili i my jakožto k velkému pracovníku v obnově křesťanských ctností, protože je všeobecně uznáváno, že Hus byl kněz života bezúhonného. Takto však můžeme jeho jednání omluvit osobním (mylným) přesvědčením, ale objektivně musíme uznat, že se v nauce víry v mnohém s Církví rozešel. Po tom, co jsme řekli, je odpověď na shora položenou otázku samozřejmá: Žádný církevní sněm ani papež nemůže nikdy prohlásit, že Hus ve víře nepobloudil a proto že byl odsouzen nespravedlivě. Kdyby dnes Husovy články hlásal kterýkoliv katolík, v podstatě by to s ním dopadlo stejně jako s Husem : světské rameno by ho sice podle starého říšského zákona císaře Bedřicha II. neupálilo, ale byl by vyloučen z Církve a soud nad ním ponechán Bohu, »který pronikavě vidí až do toho, co člověk chce i cítí« (Zjev 2, 23). Ondřej M. Petrů NĚMEČTÍ KATOLÍCI SNĚMOVALI V týdnu mezi 8. a 15. dubnem jsem měl příležitost sledovat pracovní sjezd Ústředního výboru německých katolíků, který se konal v jihozápadním cípu Spolkové republiky, v bádenském městě Frý- burku. V tomto Ústředním výboru jsou zastoupeny všechny organizované složky německého katolického života. Jeho pracovních sjezdů, které se konají jednou za dva roky, se zúčastňuje elita katolických pracovníků z různých oborů, a to nejen kněží, nýbrž z větší části laiků, mužů i žeh. Letošní pracovní sjezd Ústředního výboru německých katolíků se konal ve Frýburku, který je v německém katolickém životě významný zvláště tím, že je tam sídlo celonárodního Svazu katolické charity. Ve Frýburku je také světoznámé katolické nakladatelství Herderovo, v kterém vychází např. deseti- svazkový theologický slovník, nyní už ve 3. vydání. Frýburk je sídlo katolického arcibiskupa a tamní státní universita má katolickou theologickou fakultu. V nádherné gotické katedrále slavili účastníci sjezdu denně společnou sborovou mši, kterou sloužil vždy některý z německých biskupů a při níž téměř všichni přistupovali ke stolu Páně. Společná zasedání sjezdu na začátku a na konci se konala ve velkém auditoriu frýburské university, jednotlivé pracovní kroužky v různých sálech university, ústředí Charity a jiných budov. Při společném úvodním zasedání v obrovské moderní posluchárně bylo přítomno asi tisíc lidí, z toho více než 700 věřících laiků. Už pouhý pohled na toto shromáždění, v kterém měly převahu mladší ročníky vysokoškolsky vzdělané inteligence, svědčil o životnosti a síle katolického náboženství v dnešním západním Německu. Přesto byly zahajovací projevy a pak i rezoluce jednotlivých pracovních kroužků do značné míry sebekritické. Duchovní rádce Ústředního výboru německých katolíků prelát Hanssler vyzval ke správnému chápání pojmu »katolictví«. Řecké slovo »katholikós« znamená všeobecný, ce- lostní; vyjadřuje jednotu, která obepíná svět a zahrnuje v sobě všechny opravdové hodnoty. Je to pravý opak úzkoprsého lpění na místních zjevech a zděděných způsobech. Takto chápané katolictví zůstává dodnes ne zcela splněným úkolem i pro ty, kdo se hlásí ke katolické Církvi. Německým katolíkům vytkl prelát Hanssler mimo jiné nedostatek zájmu o některé obory moderní vědy, techniky a kultury. K této kritice ho přivedly statistické údaje 0 německých vysokých školách. Podobně kritické tóny se ozvaly i v přednášce profesora Hirschmanna S.J., který se zabýval přípravami na 2. vatikánský sněm. Koncil bude projevem života a síly dnešní Církve, ale zároveň ukáže i lidskou bezmocnost jejích členů tváří v tvář nesmírnému množství problémů naší doby. Středoevropští katolíci, mezi nimi 1 katolíci němečtí, si přitom musí uvědomit, že nejsou ve světové Církvi sami a že se nemůže všecko řídit jen podle jejich vkusu a jejich přání. Potom se shromáždění rozdělilo do jednotlivých pracovních kroužků, někdy značně početných. Zde němečtí katolíci a jejich hosté probírali otázky manželství a rodiny, školy, výchovy a lidovýchovy, vědy a vysokých škol, sociálního života, venkovského lidu, charity a sociální péče, knihkupectví, vydavatelství a knihovnictví, umění, politické práce, otázky státu a národnosti, mezinárodní spolupráce, pomoci nevyvinutým zemím, zámořských misií, uprchlíků a cizích dělníků v Německu, katolických menšin v protestantských krajích, úsilí o sjednocení křesťanských vyznání, otázky hlubšího duchovního života, ale i výstavby obytných domů a moderního plánování měst. Mimoto se po skončení vlastního sjezdu sešel zvláštní pracovní kroužek katolických publicistů a probíral časové otázky tisku, rozhlasu, televize a filmu. Kroužek, který se zabýval otázkami cizinců v Německu, věnoval hlavní pozornost dvěma skupinám : politickým uprchlíkům z komunisty ovládaných zemí a dělníkům, kteří dnes přicházejí do Německa za prací z jiných západních zemí. Političtí uprchlíci ze střední a východní Evropy, mezi které musíme ovšem počítat i osoby zavlečené za války nacisty do Německa na práci, pokud se po válce nechtěly vrátit do vlasti pod vládu komunistů, jsou v Německu po všech emigračních akcích dodnes dosti silnou skupi172 [pageend16]nou. Je jich přibližně 200 tisíc. Jednotlivé národnosti mají svou katolickou duchovní službu v mateřském jazyce ; koná se v duchu apoštolské konstituce » Exsul familia«, kterou vydal papež Pius XII. právě před deseti lety. Uprchlíci, kteří zůstali v Německu, se podle svých možností zapojili do německého hospodářství a jejich děti většinou chodí do německých škol. Němečtí katolíci však mají pochopení pro snahu exulantů, aby při tomto částečném zdomácnění v novém prostředí úplně nezanikla jejich původní národnost a národní kultura. Proto Ústřední výbor německých katolíků na návrh tohoto pracovního kroužku požádal vlády jednotlivých německých zemí, aby více než dosud podporovaly národní kulturu uprchlíků a umožňovaly jejich dětem vzdělání v jazyku rodičů, aspoň vždy na druhém místě. Může se to dít různými způsoby, např. zřizováním vícejazyčných škol, podporou doplňovacích kursů a letních táborů nebo zavedením nepovinných hodin slovanských jazyků do německých škol. Přitom se německým úřadům doporučuje, aby jednotlivým národnostem poskytly co možná největší kulturní autonomii. Vážnou sociální, morální i náboženskou otázkou se dnes pro západní Německo stává přítomnost více než půl miliónu zahraničních dělníků. Vzkvétající západoněmecké hospodářství potřebuje víc a více pracovních sil, a proto soustavně odčerpává nezaměstnané dělníky z méně pokročilých evropských zemí, zvláště z jižní Itálie, ze Španělska, z Řecka a z Turecka. Většinou jsou to mladí muži, ale je mezi nimi i mnoho otců rodin a dosti početné skupiny dívek a žen. Vesměs jsou to lidé prostí, bez většího vzdělání, a nyní přicházejí do úplně cizího prostředí: z jihu na sever, ze zapadlého venkova do průmyslového velkoměsta, ze země latinské do země germánské, často z kraje katolického do oblasti jiného náboženství. Ze ženatých mužů a vdaných žen našla zatím jen malá menšina v Německu společný byt pro celou rodinu. A kde se to podaří, nastane otázka školní výchovy dětí. Spojenými silami politických úřadů, církevních insti^icí, průmyslových podnikatelů a dělnických odborů se už na mnoha místech podařilo vytvořit společenská střediska, sociální služby a jiná zařízení, která těmto dělníkům pomáhají řešit jejich lidské problémy. O duchovní život italských dělníků a dělnic v Německu pečuje například 32 kněží, Španěly jich mají 24; italských sociálních poradců, placených německou katolickou Charitou, je ve Spolkové republice 45, španělských 17. Ústřední výbor německých katolíků naléhá na to, aby všechny tyto podniky a snahy dosáhly ještě účinnější podpory. Zvláště považuje za nutné, aby se usilovalo o zřizování rodinných bytů pro ženaté cizí dělníky, a tak se jejich rodinám umožnil společný život. To platí především v oněch případech, kde se musí počítat s trvalým pobytem těchto lidí v Německu. V duchu evropské jednoty by bylo jistě lepší, kdyby šel průmysl se svými investicemi za dělníky, a ne naopak. To se asi v dohledné době bude dít, aspoň v Itálii. Mimoto naléhají němečtí katolíci na své vlastní dělnictvo a na celou veřejnost, aby každý německý občan i v denním styku viděl v cizinci křesťanského bratra a podle toho se k němu choval. Tento příklad nám ukazuje, jak se dnes němečtí katolíci poctivě snaží vidět palčivé otázky skutečného života své země a celého moderního světa a postupně je řešit v duchu křesťanské spravedlnosti a lásky. A .H . SEDMKRÁT DENNĚ Sedmkrát denně jsem hlesal, mé dny a noci vlekly se krok za krokem v rudém pfísvitu dusivé pochodně místo slunce k nízkým mrakům Šlehající. Tam byl jsem otrokem. Má cesta vinula se těžce českými městy, samotami, hrady, choulila se v únavě bezcílné pouti, ke hvězdám, k Tvému odsouzení pod křížem ■ za noci tiskla se před přízraky zrady. Mlčící vsi mi vybíhaly vstříc ve známých údolích, stanuly strnule, cize, a dlouho za mnou zřely závojem slz pohřbených na polích. Viděl jsem mrtvá města, kde ulice stály nehybně, v magickém spánku čtvrti. Jen lidské sny létaly tile dům od domu jak bílí holubi v růžovém městě smrti. Ve věčné touze vzpínala vyzáblé ruce k nebesům temná okna katedrál a bludný noční vítr píSťálou mrtvých varhan . _ rekviem mé staré zemi hrál. Sedmkrát denně jsem klesal, mé dny a noci vlekly se krok za krokem v rudém přísvitu dusivé pochodně místo slunce k nízkým mrakům Šlehající. Tam jsem byl otrokem. Dříve, než po třetí kohout zakokrhá ... Nezemřít, ale ž ít! Musel jsem, musel jsem sbohem dát, odejít. Uprchlík PRAŽSKÉ JEZULÁTKO V AFRICE Stalo se to ve čtvrtek. Po mši svaté zavolal jsem na malého Petra (černoušek, který bydlí v misii a pomáhá mi, kde jen může) : »Petře, kde je kůň Bengo, což nevíš, že je čtvrtek ? « — »Hau, bába (óh, otče), Bengo utekl, řetěz je přetržený, hau, Bengo, Bengo, kde ses jen zatoulal ? «, a s těmito slovy se pustil za koněm. Toho rána jsem měl jet na misijní stanici Eččény (Na skalce). Obyčejně se dám na cestu o půl deváté a na místo přijedu v jedenáct. Mši svátou sloužím v malé chatrči, která se jednoho dne promění v kos- 173 [pageend17]teliček Pražského Jezulátka. Toho dne jsem měl také navštívit velkého náčelníka Mzvémpu, který má devět manželek a asi jednadvacet dětí. Navštívil jsem ho již několikrát kvůli pozemku na kostelíček Pražského Jezulátka, ale pokaždé měl nějaký důvod k odmítnutí, přestože vím, že jednoho dne povolí. Důvod je velmi jednoduchý. Při každé návštěvě totiž očekává dar (bud pytel mouky nebo cukru, přikrývka je taky dobrá). Tentokrát jsem koupil pěkně barevnou přikrývku. Měl jsem ji zabalenou v batohu. Zapaloval jsem třetí čibuk, ale Petr s Bengou nikde. Bylo už půl desáté, když se Petr objevil s koněm. Něco mi říkal, ale já jsem se nezajímal o jeho vysvětlení, kde Bengo byl, osedlal jsem rychle koně a už jsem se vyřítil branou, a malého Petra jsem nechal stát v prachu se slzami v očích. Chudák Petr, slíbil jsem mu posledně, žé ho vezmu s sebou, ale cesta by se velmi prodloužila, kdybychom seděli na koni oba. Sotva jsem ujel sto metrů, černoši začali na mne mávat a křičet. » Jistě se něco přihodilo, « řekl jsem si a zastavil se. Viděl jsem také malého Petra běžet a křičet z plného hrdla : » Bába, bába, zachraň mě, on mě jistě zabije ! « — a jako srnka vyskočil za mnou na koně. » Co se stalo, Petře ? « ptal jsem se. » Vrať se, velký Ngídy umírá. Když jsem hledal Bengu, potkal jsem jeho syna a on mi řekl, že jeho otec Ngídy chce být pokřtěn. « Jel jsem hned ke starému Ngídymu, nebydlel od mé misie daleko. Už několikrát jsem ho navštívil, protože jsem věděl, že dlouho nebude žít, ale nikdy jsem se neodvážil mluvit mu o katolické víře. Když jsem sesedl s koně, Ngídyho nejstarší syn na mne už čekal. Viděl jsem, jak se upřeně dívá na malého Petra, a přitom řekl : » Kam jsi jel, otče, což ti Petr neoznámil můj vzkaz ? « — Chudák Petr se strachem třásl, a tak jsem se na něj zasmál a řekl jsem : » Tvůj otec mě volá, a já jsem zde « — a s těmi slovy jsme vstoupili do chatrče. Trvalo mi to chvíli, než jsem si zvykl na šero a rozeznal všechny přítomné. Jeho ženy seděly na jedné straně a jeho synové na druhé. U Ngídyho hlavy stál jeho nejstarší syn. Vybalil jsem z batohu lahvičku s křestní vodou a pak jsem se naklonil nad umírajícím starcem. »Ngídy, bílý otec je tady, ty jsi mě volal, abych tě pokřtil, « pomalu jsem mu říkal do ucha. On jen zakýval hlavou, ale oči neotevřel. Pokřtil jsem ho, udělil mu svátost biřmování a svaté pomazání. Pak jsme se modlili za umírajícího. Když jsem skončil a chtěl odejít, viděl jsem, jak se kostnatá ruka zvedá. Uchopil jsem ji a naklonil se k jeho ústům. Slyšel jsem jen chrapot, ale jeho stisk ruky mi řekl, že mi děkuje. Položil jsem pak jeho ruku na jeho hrud a vyšel jsem. Vyskočil jsem na koně, a když jsem se chtěl dát do klusu, viděl jsem Petra, jak se dívá k zemi a bosou nohou vrtá v písku. » Petře! « zavolal jsem na něho a on se na mne bázlivě podíval, »posad se za mnou! « Zaslzené oči se mu rozzářily, ústa se protáhla od ucha k uchu a jedním skokem se přitiskl na má záda na koni, a dali jsme se na cestu. Bylo už půl jedenácté, ale dnes mi to nevadilo. » Petře, « zavolal jsem přes rameno, » Pavel se bude v nebi modlit za kostelíček Pražského Jezulátka. « — » Kdo je Pavel ?« ptal se překvapeně. » Starý Ngídy, pokřtil jsem ho na Pavla. « Toho dne malý Petr zachránil dva životy. Ten první byl Pavel Ngídy a ten druhý jsem byl já. Když jsme se blížili na místo Eččény, potkali jsme několik černochů, kteří šli domů, protože si myslili, že už nepřijdu ; ale když mě viděli, vrátili se se mnou. Sestoupil jsem před chatrčí, lidé se sbíhali a já hned začal zpovídat a pak sloužit mši svátou. Po kázání jsme proměnili kostelíček v jídelnu. Sedli jsme si kolem zdi a dali se do jídla. Já dostal slepičí stehno. Pak jsem jim vyprávěl, jak jsem pokřtil starého Ngídyho. Jeden starý černoch mi připomenul, že velký vůdce Mzvémpu na mne čeká. Podíval jsem se na hodinky a s hrůzou zjistil, že jsou už dvě hodiny. A já měl být u něho v jednu. Náčelník Mzvémpu nebydlel daleko, a tak jsme se dali všichni na cestu. Šli jsme pěšky. Já byl v čele a Petr za mnou. Na zádech měl můj batoh s přikrývkou a v ruce velkou hůl, bez které sotva uvidíš černocha chodit v trávě. Byli jsme asi tak dvacet metrů od náčelníkovy usedlosti, když se přede mnou začala kroutit veliká mamba (nejjedovatější africký had), připravená ke skoku. Než jsem se vzpamatoval z úleku, malý Petr skočil přede mne a jedním mávnutím holí rozdrtil hadovi hlavu. Petr se na mne podíval a pak řekl : »Otče, promineš mi teď, co se stalo dnes ráno ? « — Chudák Petr! Vždyť to byla přece moje vina, že jsem mu nedal možnost sdělit zprávu o umírajícím Ngídym. Pohladil jsem ho po hlavě, vzal ho za ruku a vstoupili jsme do usedlosti. Rádcové náčelníkovi netrpělivě už na nás čekali. Když se objevil náčelník Mzvémpu, všichni ztichli a dívali se naň. Nikdo nepromluvil ani slova. Po krátké chvilce náčelník mě pozdravil a já mu odpověděl. Pak jsem zase čekal, až mě osloví, protože nikdo nemá právo mluvit, jestliže mu náčelník nedá znamení. Zpozoroval jsem, že se dívá na malého Petra, který mě držel za ruku. »Jsi odvážný chlapec, tvůj otec může být na tebe hrdý, « pravil a přitom si sedl na velkou židli, která stála před jeho chatrčí. »Já nemám otce, náčelníku, zde bílý otec je můj otec, « odpověděl; cítil jsem, jak mi stiskl ruku. Náčelník se na mne podíval a řekl Petrovi: »Teď jdi a hada zahrab.« Když Petr odešel, náčelník mi pokynul, abych mluvil. Nejdříve jsem se omluvil, proč jsem přišel pozdě. Jménem ^ých katolíků jsem požádal o pozemek a povolení postavit malý kostelíček. Vybalil jsem přikrývku a dal mu ji. Jeden z rádců přistoupil, vzal přikrývku a donesl ji do chatrče. Když se rádce vrátil, náčelník promluvil : » Pozemek ti dám, ale ně hned; jdi domů a já pro tebe vzkážu. « A s těmi slovy vešel do chatrče. Všichni rádcové se rozešli a já zůstal sám se svými katolíky uprostřed usedlosti. Chtěl jsem se už dát na zpáteční cestu, když jeho první rádce ke mně přistoupil a řekl mi, abych vešel do chatrče, protože náčelník chce se mnou mluvit. Vešel jsem dovnitř. Náčelník na mne hned spustil: » Pozemek ti dám, ale nejdříve musím přemluvit své rádce. Oni jsou velmi proti vám, katolíkům, protože si myslí, že 174 [pageend18]jste velmi nebezpeční lidé.« — »Náčelníku, moji přátelé v Evropě mi už poslali peníze na stavbu a stále ještě posílají,« odpověděl jsem mu, ale on mě přerušil: » Řekni jim, že mám devět žen a ty mě stojí hodně peněz ; teď jdi domů a věř mi, že než zasadíme nové zemáky, budeš stavět kostel.« Pak vzal mou přikrývku, prohlížel si ji, šibalsky se usmál a já vyšel ven, tentokrát opravdu s velkou nadějí. Na zpáteční cestě malý Petr zpíval veselou písničku a já si říkal: » Nejdříve to byl pytel mouky, pak pytel cukru, také sůl, stará postel, vojenský kabát, dnes přikrývka a příště to spraví několik pytlů zemáků na sázení. Věru, lýlzvémpu, jsi ty šibal, ale já jsem jist, že budeš jednou sedět v první lavici v kostelíčku Pražského Jezulátka.« Už se stmívalo, když jsme přijeli domů. Cestou jsme se dověděli, že starý Ngídy zemřel o půl třetí odpoledne. Petr odvedl koně, dal mu pití a nechal ho pást před domem. Já si sedl na verandu a uvažoval o všem, co se mi dnes přihodilo. Nebyl jsem nespokojen, ba naopak : vždyť to vše je jen předehra kostelíčka Pražského Jezulátka. Tento článek vénuji všem milým dárcům, kteří přispěli a přispívají peněžním darem nebo modlitbou na můj kostelík. Právě minulý týden jsem dostal zase Váš šek. Pán Bůh zaplať za to ; ujišťuji dárce, že se za ně denně modlím, hlavně při mši svaté. Mám rozepsané dva další články. Jeden je o Jižní Africe, jak to dnes zde vypadá, a ten druhý je »> Panna Maria Lurdská na misijní stanici Mbava «. Lurdská jeskyňka bude dostavěna tento měsíc květen ; pro mé onemocněni se vše zpozdilo, ale hru, o sv. Bemadetě, kterou jsem sám napsal, děti už umějí, a 19. května budeme mít velký den na Mbavě. Lidé se shromáždí asi tři km od vesničky a pak půjdeme v průvodu do misie. Děvčata ponesou sochu P. Marie a lidé budou zpívat mariánské písně. Jsem jist, že v průvodu půjde i hodně pohanů, a ještě víc jich bude stát kolem cesty. Když přijdeme do misie, budu sloužit zpívanou mši svátou. Jeden kněz, černý otec Mawundla, bude kázat. Po mši děti předvedou hru o sv. Bernadetě a pak bude otevření jeskyňky a svaté požehnání. Pak lidé budou jíst. Musím nakoupit jídlo a hlavně limonády, protože ji mají černoši velmi rádi. A prp děti sladkosti. Odpoledne školní děti předvedou vlastní koncert. Je to složeno hlavně z pohanských* tanců a zpěvů, které mi připomínají tance a zpěvy na Moravském Slováčku. Zdeněk Čížkovský CHRÁM SV. BARTOLOMĚJE V KOLÍNĚ NAD LABEM Nejvelkolepějším výtvarným projevem gotické doby byly katedrály. Jejich štíhlá těla se vznášela nad městy a krajinou a hlásala univerzální víru v Boha, jež zářila jasným světlem nad západním křesťanstvem. Katedrály byly dokladem kulturního bohatství zemí a podle jejich počtu se dodnes hodnotí středověká vzdělanost toho neb onoho národa. V čele stála kolébka gotiky Ile de France. Jediná oblast, jež se jí vyrovnala hodnotou i početností, KOLÍN. — Chrám sv. Bartoloměje od východu s barokní kostnicí. bylo území mezi Kolínem a Kutnou Horou. Hned po r. 1400 se zde nacházelo cistercké opatství v Sedlci, chrámy v Kutné Hoře a Kouřimi, rozestavěný klášter cisterciaček v Skalici a dokončený děkanský kostel v Kolíně. Husitské bouře učinily tomuto nádhernému vzletu konec. Kostel sv. Bartoloměje v Kolíně tvoří spolu se Sv. Barborou v Kutné Hoře zajímavější dvojici než ostatní stavby této skupiny. Královské město Kolín bylo založeno při řece Labi po polovici 13. století Přemyslem Otakarem II. na místě původní osady a bylo osazeno většinou obyvateli pocházejícími z He- senska. Před 700 lety se začalo se stavbou kostela, na nejvyšším místě města. Jednoduché západní průčelí sinového trojlodí je svíráno párem štíhlých osmibokých věží. Mezi nimi upoutá pozornost bohatý portál, značně poškozený. Boční lodi jsou zevně členěny mocnými opěrnými oblouky, prvními toho druhu u nás. Vnitřek je složitý a ukazuje pestrost našeho tehdejšího, ještě nevyhraněného výtvarného vývoje. Z prvního plánu se nám zachovaly obvodní zdi stejnolodi, jež připomínají slohově významný klasickogotický kostel v Marburku v Hesensku, odkud většina obyvatelů Kolína přišla. Tato huť též vytesala řadu naturalistických hlavic, málokde v současném gotickém umění předstižených. — Druhá huť, ovlivněná domácí burgundský orientovanou tradicí, 175 [pageend19]zasáhla pronikavě do tohoto organismu a užila jako podpor mohutných pilířů s vloženými příporami. Nad nimi se rozvíjejí křížové klenby. Původní klasická myšlenka byla sice porušena, avšak vnitřek chrámu získal svou monumentální temnou pádnost, která tak neodolatelně kontrastuje se skleníkovou jasnosti pozdějšího Parléřova chóru. Zajímavá je též veliká západní tribuna a zvláště rozsáhlá, klenutá krypta, teprve v posledních letech odkrytá. Kostel byl zakončen třemi mělkými chóry. Roku 1360 nastává druhé» daleko významnější období stavby. Do Kolína přichází z Prahy královský stavitel Petr Parléř' a začíná s výstavbou nového katedrálně řešeného presbytáře, na nějž mělo navázat nové, nikdy však neuskutečněné trojlodí. » Petr Parléř je zajisté největším architektem evropské gotiky ve 14. století. Pocházel ze stavitelské rodiny. Jeho otec, se zúčastnil stavby katedrály v Kolíně nad Rýnem a kostel sv. Kříže v jeho domovském městě Gmuendu je též jeho díiěm. Jeho strýc vybudoval chrám v holandském městě Kampen. Roku 1352 přivádí Karel IV. Petra Parléře, třiadvacetiletého mladíka (.!)', do Prahy, aby převzal vedení stavby jemu nejdražší a ze státního hlediska nejvýznamnější — Sv. Víta na Hradě pražském, která osiřela úmrtím Matyáše z Arrasu. Tvůrčí originalita, s jakdu se Petr Parléř chopil práce, je úžasná. Klasický slohi -a styl v té době nejpokročilejší — anglický, decorátive — jsou mu imotivy k úplně novému ztvárnění a přehodnocení (jeho znalost anglické gotiky je tak výjimečná, že se dokonce naskýtá lákavá hypotéza, že jistou dobu v Anglii žil). Ve Sv. Vítu staví a klene velkolepý síťový chór s nejbohatším opěrným systémem své doby, sakristii obohacuje visutým svorníkem, zřizuje velebnou,, kopulovitou Svatováclavskou kapli, vedle ní nálevkovitou Zlatou bránu s jedinou monumentální gotickou mozaikou na sever od Alp a u ní buduje nejkrásnější schodiště evropské gotiky. Z původní romápské Královské kaple všech svátých na Hradě tvoří skutečný kamenný skleník a oba břehy Vltavy spojuje dlouhým mostem se slavnostní branou — Mosteckou věží. Rysem jeho umění je neumdlévající snaha po umělecké původnosti. Umění Petra Parléře ovlivnilo pak architekturu mnoha oblastí v Evropě po celé generace. , U obou svatyň v Praze byl Petr Parléř vázán na předešlé stavby. V Kolíně se mohla jeho tvůrčí fantazie rozehrát! naplno. Presbytář má katedrální půdorys s ochozem a věncem kaplí, jejichž rytmus se zevně ztrácí v mocném podvalu zdivá. Kontrast hmotného ochozu a skleníkové konstrukce vysokého chóru působí vznešeným kouzlem. Opěrný systém je na rozdíl od Sv. Víta prostý. Zde nebylo nutno působit slavnostně, jako v metropolitní katedrále svatovítské ; též tvarová náplň je zde jiná než v Praze. Zmizela plnost a plastičnost forem. Profily působí měkce a nehmotně jako celý ráz stavby. Žebra křížových kleneb sbíhají až k zemi nebo vyrůstají plynule z přípor. Příznačným Parléřovým motivem v Kolíně je osový opěrák chóru. Ruší se jím hloubkový rytmus stavby, která se jeví jakoby zakotvena na jediném místě. Světlo nepřichází zezadu, ale ze stran (tohoto principu používal na svých stavbách později Hans Stethaimer). V celkovém zjednodušeném programu zmizelo triforium, takže výstavba je pouze dvoupatrová. Stavba byla ukončena kolem roku 1378. Při boku západního průčelí vznikla r. 1503 zvonice a vedle presbytáře byla r. 1733 zřízena malá barokní kostnice. Výzdoba chrámu se nedá s architektonickými hodnotami srovnávat. Kromě několika gotických náhrobků, svatostánku a cínové křtitelnice vyniká několik zbytků maleb na skle z r. 1370 — v naturalistickém jadrném díle z okruhu mistra Božetěcha Theodoricha (dnes v muzeu). Z barokního zařízení se ještě zmiňujeme o krásném obraze umučení sv. Bartoloměje od Brandla. Kolín je dnes živým průmyslovým střediskem s mnoha továrnami na druhé straně Labe. Ale hledíme- li k městu odkudkoliv, vždy vyrůstá před námi nádherná středověká dominanta Sv. Bartoloměje s vysokým presbytářem v ušlechtilém, opravdu královském slohu karolinského stavitele Petra Parléře. Karel Just ★ * ★ R é v o , není snad Noe prvním z lidí, který byl hoden, aby sláva tvého Tajemství jej už i omráčila ? A nezšílel Chám tajemstvím Jidášovým ? Pš e n ic e , je-li pravda, že srdce lidská mohou zkamenět, museli bychom také věřit, že i mana někdy zolovnatí. Sy r ů v k o , zase až jindy budeme si vypravo- vati onu pohádku o lišce a koblížku, dnes přemýšlejme o tom, proč u našichs hospodářů upadly v nemilost krávy černostrakaté a naproti tomu proč Jidáše malují s vousy zlatově reza- tými, když přece kůra chlebová je skoro téže barvy ? Be d l o , máš arciť klidnější život než tvoje teta Medusa, protože mezi ^příbojem mořským a slunečním, jak tě poučila borová šiška, jest opravdu rozdíl, neboť živel vodní rozptyluje a slunce shromažďuje. — Pokud se týče dětí, které ti někdy rozbíjejí kloubouk, upozornil jsem rodiče a vychovatele, aby jim opět a opět kladli na srdce, že i Číňan jest naším bližním. Ž a m p i o n e , kolena Andělů ani dost málo nejsou otlačena klekáním; aby však se neřeklo, že se nedotýkala země, jsou ke středu zlatistě přitemnělá. Bratře, pospěš mě z lesa, abychom je zahlédli, nebo dá-li Bůh, ještě zachytli a po- celovali! Jakub Deml, Moji přátelé 176 [pageend20]stalo se doma, v exilu a jinde ve svété VE VATIKÁNĚ Svatý Otec Jan poslal svůj pozdrav a své požehnání všem účastníkům světového mistrovství v kopané v Chile; pozdrav sv. Otce přečetl při slavnostní mši svaté are, ze Santiaga kard, Raoul Rodriguez, — Latinský list věnoval vzpomínce na 1900. výročí smrti sv. apoštola Jakuba a 100. výročí založení belgické misijní společnosti neposkvrněného Srdce P. Marie, zvané též misionáři scheutisté ; sv. Otec jim přeje, aby se brzy mohli zase vrátit na svá pole působnosti, odkud byli vyhnáni — myslí se především komunistická Čína. Ve středu před svátkem Nanebevstoupení Páně se zúčastnil prosebného průvodu v bazilice sv. Petra, jak se koná o Křížových dnech. Ze zvláštních audiencí, které sv. Otec udělil v měsíci květnu, se zmiňujeme alespoň o audienci členům Kolpingových družin z Německa, Rakouska a Holandska, kteří poutí do Říma chtěli oslavit 100. výročí pouti do Říma svého zakladatele Adolfa Kolpinga — před samým odjezdem uspořádali na náměstí sv. Petra velký pochodňový průvod, při kterém obnovili svůj křestní slib a se sv. Otcem se pomodlili latinsky Otčenáš a Zdrávas ; sv. Otec je vybízel, aby svým chováním byli příkladem svým kamarádům, živým důkazem existence Boha a láskyplnosti Církve vůči pracujícím. V proslovu k účastníkům sjezdu Italské společnosti gynekologické sv. Otec zdůraznil posvátnost a nedotknutelnost života klíěího v lůně m atky; každý útok naň je vražda a národy si tak kopou vlastní hrob ; řekl dále, že denně obětuje třetí desátek svého radostného růžence za všechny děti, které se toho dne narodí. Ministry financí a pracovníky v bankovnictví ze západního světa nabádal, aby hleděli ze všech sil pomoci nově nezávislým zemím, které trpí peněžnjmi nesnázemi; mezi přítomnými byl i ministr financí USA Douglas Dillon. Déle sv. Otec přijal farní předsedy Italské katolické akce mužů, která slavila 40. výročí svého založení; účastníky mezinárodního sjezdu redaktorů časopisů a deníků ; čtyři italské ženy, které zvítězily loni a letos v soutěži » Vzorná matka «, vyhlášené Italským červeným křížem ; účastníky mezinárodního sjezdu o otázkách kněžského dorostu a národní ředitele Papežských misijních spolků. Svatá Stolice darovala 10 000 dolarů pro uprchlíky z Alžíru, kteří se utekli do Tunisu a Maroka. 12. června vydaly Vatikánské pošty dvě série známek : jedna je věnována katolickému kněžství a významu kněžských a řeholních povolání, druhá 500. výročí kanonizace sv. Kateřiny Sienské. Rektor Nepomucena mons. Bontempi konsekrován na biskupa Na svátek Nanebevstoupení Páně 31. května přijal z rukou kardinála Karla Confalonieriho biskupské svěcení rektor papežské koleje pro bohoslovce z ČSR Nepomucena mons. Alfréd Bontempi; titulárním biskupem v Palmiře ho jmenoval sv. Otec při tajné konsistoři 19. března. Kardinál Confalonieri v kázání při svěcení pravil, že oním jmenováním sv. Otec chtěl uctít celý ěs. episkopét. Rektor Nepomucena je totiž prokurátorem, zástupcem českých a slovenských biskupů v Římě, a protože asi ztěžka některý z nich bude moci přijet na vatikánský sněm, bude tedy on je tam zastupovat. Svěcení se konalo v bazilice P. Marie Sněžné, kterou pojí s našimi zeměmi několik svazků : v této bazilice naši apoštolově sv. Cyril a Metoděj dostali potvrzení slovanské liturgie od papeže Ha- driána. V této bazilice sv. Cyril složil řeholní sliby jako benediktin a v nedalekém klášteře u sv. Klimenta zemřel. V této bazilice se poprvé letos slavil svátek P. Marie, Matky unie, jak se uctívá u nás na Velehradě. Tento svátek zavedl právě kard. Confalonieri, arcikněz baziliky, na přání samého sv. Otce. Osoba mons. Bontempiho je známa všem kněžím, kteří vyšli z Nepomucena za posledních deset let. Pochází od Lorety, známého poutního místa. Léta pracoval v duchovní správě, za války byl profesorem církevního práva v semináři v Chieti. Do Nepomucena přišel jako rektor na podzim r. 1951. Tehdy už nepřicházeli bohoslovci z ČSR, a protože vyschly všechny finanční zdroje, situace koleje byla kritická. Římské kongregace pro semináře si ale přála, aby se kolej udržela. Bylo proto nutné najít dobrodince mezi českými a slovenskými krajany v cizině a vyhledat též mezi Čechy a Slováky, rozptýlenými po světě, jinochy, kteří by byli ochotni zasvětit svůj život kněžskému povolání pro naše diecéze. To je totiž podmínka pro přijetí do Nepomucena : nastávající kněží musí být přijati pro některou z diecézí v ČSR. Přes všechny potíže Nepomucenum žije a jeho alumni jsou čestně zastoupeni mezi bohoslovci z celého světa, kteří studují v Římě. I mons. Bon- tempimu za to patří náš dík. Křesčanská akademie věnovala mons. Bontempimu k svěcení knihu o českých iluminovaných rukopisech ze středověku ; kniha byla vydána v ČSSR péčí UNESCO. » Našemu« novému biskupovi přejeme, .aby ve své nové hodnosti mohl ještě vykonat mnoho pro blaho Církve v Římě, a prostřednictvím kněží, kteří projdou jeho kolejí, i pro Církev u nás. Ad multos annos! V ČESKOSLOVENSKU NÁBOŽENSKÉ ZPRÁVY Katolické noviny až 6. května se také zmínily o velikonočním poselství sv. Otce Jana, jako by bylo věnováno téměř výhradně nebezpečí termonukleární války; neodpustily si » štulec « katolíkovi presidentu Kenedymu, který nedlouho po velikonocích dal příkaz k atomovým pokusům. Deník » Práce « ve svém článku » O míru, nikoliv velikonočním «, uveřejněném na velikonoční neděli, si dělá smích z tradičního minutového ticha na Bílou sobotu a ze svatováclavské tradice. Uvádí též rouhavá slova komunistického spisovatele Milana Jariše, že » vládnout se nedá vkleče«... Komunismus prý vytváří podmínky, které mír zajistí! Podobně byl zesměšněn od ministra Plojhara v Lidové demokracii z 8. dubna v článku » Kongres se modlí« zvyk začít zasedání amerických sněmoven modlitbou. V článku » Manželství a společnost« Lid. demokracie, deník » katolické « lidové strany, docela otevřeně hájí rozvod ; píše, že jsou nenávratně pryě doby, kdy manželství bylo » z předsudků « považováno za nerozlučitelné. Připouští ovšem, že mnozí příliš lehkovážně zneužívají této » svobody«, kterou jim » vyspělý komunistický režim« dopřává. Dovídáme se, že v Praze se často objeví jako odůvodnění žádosti k rozvodu tvrzení, že manželka » zaostává za svým manželem v kulturním, společenském a politickém rozhledu«, tj. že nesouhlasí' s jeho komunistickými názory. Slovenský » Lekársky obzor « píše o » neblahém « vlivu náboženství na nemocného a popisuje způsoby, jak tyto vlivy zneškodnit. Náboženství prý v podstatné míře ztěžuje léčebné snahy, způsobuje zhoršení stavu pacientova a zmenšuje víru v sílu lékařství. Lékař musí být bezbožec, pak prý bude též opravdový lékař. V rámci Pražského jara byl uspořádán koncert » České hudba z pěti století « též v nove upravené bazilice sv . Jiří. Potom prý bazilika bude » volně přístupná jako ostatní prostory 177 [pageend21]Pražského hradu«. Znamená to, že se další kostel smění v muzeum, v » památník dějin československého lidu «, jak píše Lid. demokracie z 26. května. Den předtím se noviny zmiňovaly o tom, že z Emauzského kostela v Praze bude památník hudby. To prý je » skvělá ukázka toho, jak velká archite- tonická díla minulosti mohou hýt užitečně přizpůsobena novým potřebám «. Akademik Arnošt Kolman v rozhlasových Živých slovech odpovídá na dopisy posluchačů, nábožensky založených, a jejich připomínky k programu KSSS. Píšou, že co je v programu dobrého, je vše už dávno obsaženo v náboženské nauce, že náboženství tuto morálku dávno hlásá, že umístění morálního kodexu v programu KS je zbytečné. Komunisté prý by se měli spíše přičinit o plněn! desatera Božích přikázání a Kristovy lásky k bližním; mravně učí žít náboženství, a žádná zvláštní komunistická morálka není nutná. Kolman odpovídá otřelými frázemi o » neúspěchu křesťanství«, o Církvi, která žehnala zbraně. Ostatně, Mojžíš podle Kolmana nikdy neexistoval, Kristova přikázání byla sepsána až v druhém století našeho letopočtu. Tato přikázání byla jedním z prostředků duchovního porobení pracujících. Co komunistická morálka říká, to též uskuteční. Také v ČSSR se připravují na oslavu 1100. výročí příchodu sv. Cyrila a Metoděje na Velkou Moravu. Na přípravném zasedání archeologů bylo rozhodnuto uspořádat v Brně v srpnu příštího roku mezinárodní archeologický kongres a výstavu » Velkomoravská říše ve světle nejnovějších archeologických objevů«. O náboženských oslavách cyrilometodějského jubilea se mlčí. • Protináboženské propagandě musí stále sloužit lety do vesmíru a vesmírové objevy. V publikacích politické a naučné literatury byly uveřejněny knihy » Proč vstoupil člověk do vesmíru « a » Vesmír a naše Země«, jednající též o vzniku hvězd, planet a života na Zemi, ovšem podle šablony komunistů. Výklad Církve o pronikání člověka do vesmíru a o souladu mezi vědou a vírou zesměšňuje deník » Obrana lidu « 18. dubna v článku » O podařených spojencích «. • V Kolíně vzpomněli 30. dubna 50. výročí smrti zakladatele kolínské hudby Františka Kmocha slavným rekviem v děkanském chrámu. • V Krajkové u Sokolova v chrámu sv. Petra a Pavla mají překrásný oltář z doby před r. 1773 ; je to pozoruhodná práce bavorské řezbářské školy, která představuje rozložitou korunu dubu, s motivy listů, velkých až čtvrt metru, žaludy a stuhou. Oltář byl restaurován v posledních dvou letech. • Před 25 lety (26. května 1937) zemřel v Praze dr. Karel Vrátný, známý svým jedinečným, překladem a výkladem Dantovy Božské komedie. Ve Vrátném jsme měli vedle biskupa Podlahy jednu z nejvýznamnějších kněžských postav z první republiky. • Je tomu už 60 let, co se odebral na věčnost děkan František Poimon v Polně, člen Sušilovy družiny vlasteneckých pracovníků. Při jeho primici v Polně r. 1841 přisluhoval také pražský student bohosloví Karel Havlíček, jehož rodiště' Borová leží nedaleko od Polné. KNĚŽSKÉ HROBY. — Koncem .března zemřel mons. ThDr. Jan Roubal, čéstný kanovník budějovické kapituly a profesor bohosloví v. v., ve věku 74 let. Až do poslední chvíle pracoval v duchovní správě u kostela sv. Václava. 20. dubna odevzdal svou duši Pánu ThDr. Jindřich Dušek, čestný kanovník královéhradecké kapituly Sv. Ducha, po 52 let farář v Knířově u Vysokého Mýta, bylo mu skoro 80 let. Dále zemřeli: dp. Jan Pěkný v Lochovicích, katecheta v. v., ve věku 88 le t ; Vojtích Metelka, infulovaný probošt na Mělníce, nebylo mu ani šedesát le t ; Josef Kolář, farář v. v. v Hrušce ; Rudolf Weigel, farář ve Vražném ; Alois Řezníček, farář v. v. v Bystřici pod Hostýnem; Petr Zavřel, farář v. v. v Nové Vsi u Cho- těboře; Stanislav Endrle, administrátor v Lipnici n. Sáz. ; dr. Josef Hrabal, farář v. v. v Uherském Hradišti; salvatorián Václav Alois Prokop, administrátor u Sv. Petra a Pavla v Prostějově ; Emil Pillich, děkan a farář v Odrách; Josef Pospíšil, katecheta v. v, v Břestě; dr. Rajmund Ivánek, farář ve Větřkovicích; Antonín Kolíseik, farář v. v. ve Velkých Karlovicích ; Adolf Pírek, čestný kanovník kroměřížské kapituly ; Josef Slavík, farář ve Štěpánově. R. i. p. RŮZNÉ ZPRÁVY 17. výročí » osvobození ČSR sovětskou armádou « oslavili v Praze tradiiní vojenskou přehlídkou na Letenské pláni. Defilovaly nejmodernější typy zbraní, též rakety, » na jednu takovou vzpomíná F. G. Powers ... « Po skončení přehlídky promluvil Novotný: Otevřeně přiznal nedostatky v komunistickém plánování a zásobování. » No, na příklad třeba to maso, že? ti Dav : » Ano, ano ... « Prý se ho prodalo o 9% víc než loni; vinu na nedostatku mají manka v plnění zemědělských dodávek a také v průmyslu. Ale do sedmdesátého roku se to vyrovná. A druhou význačnou novotou v proslovu bylo ohlášení, že se chystá » totální nasazení« čs. mládeže na pět le t: do JZD, státních statků a továren. — O nedostatku masa se v ča". denním tisku psalo nejednou. Tak Svobodné slovo 7. května píše, že v odpadu v Praze denně najdou celá kila zkaženého masa, protože » frontové bojovnice si ho vystojí nadměrné množství a nemohou ho spotřebovat«... A v Lid. demokracii 26. května si jedna hospodyně stěžuje na to, že chce-li dostat vepřové maso, musí koupit stejně tolik i hovězího, ať o ně má zájem, nebo ne. O velikonocích jely ženy kupovat maso do Bratislavy až z Brna. Podle anglického Sunday Telegraphu demonstrovaly ženy před největší pražskou prodejnou masa » Masna « : » Naši muži jsou dělpíci a musí dostat něco k jídlu*... « K 9. květnu byla též vyhlášena nová amnestie; promíjejí se nevykonané tresty odnětí svobody nebo její zbytky osobám, které byly odsouzeny pro protistátní trestné činy, mj. pobuřování, zneužívání náboženské funkce, hanobení států světové socialistické soustavy a jeho představitelů, opuštění republiky, vniknutí na územ! republiky, pobuřování nebo šíření poplašných zpráv. Propuštění musí po dobu deseti let vést » řádný život pracujícího člověka«. Amnestie se nevztahuje na politické vězně a na osoby, které už dostaly amnestii r. 1960 a byly pak znovu odsouzeny, a na ty, kteří » ve výkonu trestu dosud aktivně projevují nepřátelský poměr k socialistickému zřízení «. 17. května byl uskutečněn zahajovací let Čs. aerolinií mezi Bejrútem a Prahou. • Letadlem odjela na Kubu první 35řlen- ná výprava turistů z ČSSR. • Y sedlecko-vlčtejnských kaolinových a hlinných závodech v Skalené u Chebu začali vyrábět syntetický jíl, který prý předčí dosavadní nejlepší vývozní přirozený jíl a je velmi žádán v zahraničí. • Jaké cíle sledují komunisté z ČSSR, když pouštějí na zájezdy i hudební tělesa, pověděl vedoucí zájezdu symfonického orchestru čs. rozhlasu do Itálie : » ... Komunističtí funkcionáři přikládali vystoupení našeho orchestru mimořádný politický dosah...« • Káva v mnohých restauracích a kavárnách nižší cenové skupiny má z kávy jen jednu vlastnost, že je to černé — pověděli v rozhlase 11. května. Vina se dává těm, kdo kávu melou — a do ní dají snad i něco jiného, protože závody ji dostanou už v balíčcích —, anebo těm, kdo ji vaří ... Koncem května se objevilo kolem Stalinova pomníku v Praze lešení; pomník, postavený » na věky«, se asi bude bourat. V exilovém tisku se objevily články o osudu jeho budovatelů: sochař a navrhovatel spáchal sebevraždu ještě před dokončením a odhalením pomníku — jako už předtím sebevraždou odešla ze života jeho žena, když marně prosila muže, aby si se Stalinem nešpinil ruce. Sám učinil konec svému životu i technický vedoucí stavby Mňučka, a jeho nástupce architekt Arnošt Svoboda byl r. 1957 odsouzen na 12 let nucených prací, že stavbu sabotoval a že svým provedením sousoší zesměšnil. ■ S odstoliňováním to ale jde pomalu. Lid. demokracie ještě 26. května píše např. o Stalinově náměstí v Lipníku nad Bečvou. Olomouckým pánům se kdekdo smál, jak náměstí u radnice často musí měnit jméno (původně Hlavni náměstí, pak 178 [pageend22]Masarykovo, Hitlerovo a Stalinovo). Ale tentokrát na to soudruzi kápli. Podle všech pravidel by se teď sice mělo nazývat Chruščovovo, ale možná by museli brzo hledat zase něco jiného. A tak to rozřešili šalomounsky : od letošního jara se jmenuje prostě N ám ěstí; to druhé jméno prý si k tomu každý může potichu přidat podle své libosti. — Y Bratislavě měli 9. května přehlídku ještě na Stalinově náměstí, jak hlásil rozhlas, ale Stalinovy závody v Záluží u Mostu dostaly nový název : Chemické návody ceskoslovensko-sovétského přátelství. • Automobily Wartburg model 1962 z NDR, typ »S tandart«, se prodávají na přídělové potvrzenky za 29 000 K čs a typ » De Luxe « za 30 300 Kcs. Po autech jfe v ČSSR stále velká sháňka : v bratislavské Pravdě pranýřovali vedoucího prodejny » Obuv « v Horním Smokovci, který kupoval a prodával auta — s p atřičným výdělkem — a skončil ve vězení. Škodu Sedana 1200 koupil za 29 000 a prodal za 60 000 K č s! Vše se zlepší v budoucnosti : v roce 1959 připadal jeden automobil na 55 obyvatel, v r. 1980 připadne asi na 10 obyvatel. • Y prvním čtvrtletí došlo v ČSSR k 8133 silničním nehodám, o 14,5% víc než loni. Zahynulo při nich 196 lidí a na 3000 bylo raněno. • Ministerstvo zdravotnictví uspořádalo tiskovou konferenci proti kouření; spotřeba cigaret dosahuje dvaceti miliard ročně. Do boje proti kouření m ají být zapojeny brigády socialistické mládeže a stranické buňky. • V rozpravě o trvalém usídlení kočujících osob se v Národním shromáždění chlubili » dobrými výsledky« při začleňování do práce a převýchově cikánů; ale v časopise » Demografie « z ledna přiznali, >že jich pracuje z 25 tisíc schopných práce AQtva polovina. V ČSSR je na 150 000 cikánů. Nové čs. známky : 9. června vyšly dvě známky připomínající zničení Lidic a Ležáků před 20 lety. Zároveň byla vydána i známka k 1200. výročí Teplic. Ještě v červnu se začaly prodávat dvě známky k celosvětovému boji proti malárii. Následující čtyřznámková emise je věnována letní spartakiádě armád » spřátelených států «. A k Světové filatelistické výstavě, která začne 18. srpna, vyšly čtyři letecké známky se symbolikou mírového snažení a přátelství mezi národy : hnízdo s pěti barevnými vejci a holubicí nebo květinou. Dalších pět známek vyjde v den zahájení výstavy spolu s aršíkem » Praga 1962 «. U nás platí všecky známky vydané po měnové reformě r. 1953, což je několik set kusů. Aby byl přehled a usnadnila gfe evidence, budou nadále všecky čs. známky označovány rokem vydání. • Nej starší porcelánka v republice Karlovarský porcelán v Horním Slavkově oslavuje 170. výročí svého vzniku. R. 1792 tam začali vyrábět tzv. měkký porcelán. • Poslední malý zbytek ledovce z doby zalednění našeho území je v nej- vyšší části Měděné dolinky ve Vysokých Tatrách, v oblasti Lomnického štítu. Všechny ostatní tzv. ledovce jsou jen trvale zledovatělé části sněhových polí. • 2. května byly dány do oběhu nové bankovky po 25 K čs vzoru 1961, které se liší od vzoru 1958 státním znakem a letopočtem, a mince po 1 haléři vzoru 1962 ; liší se od předcházejícího vzoru 1953 novým státním znakem a nápisem » Č SSR «. Bankovky vzoru 1953 pozbývají platnosti koncem t. r. • Karlovarský okres má tém ěř 600 let starý most v obci Radošově nedaleko lázní Kyselky. Byl postaven r. 1364 v místě brodu, kudy Jan Lucemburský v r. 1310 přijel do Čech. Povolení k stavbě dal Karel IV. městu Ostrovu. Dodnes je most v provozu pro chodce a lehčí vozidla. • ČSSR je za Belgií největším spotřebitelem piva na svété : spotřeba na osobu činí za rok víc než hektolitr. KULTURNÍ ZPRÁVY O smrti Jaroslava Durycha (7; dubna) se katolická veřejnost v ČSSR dověděla ze dvou krátkých poznámek v Lid. demokracii a Literárních novinách. Chválí se Durych básník, prý zapadlo a je mylné, co vytvořil polemik ... Poslední dobu Du- rych byl nemocen : trpěl sklerózou a srdeční slabostí. Koncem března ho odvezli do vojenské nemocnice, kde též zemřel. Byl pochován na bubenečském hřbitově, v hrobě své první ŘÍM. — Mons. Alfréd Bontempi po skončení biskupského svěcení v bazilice P. Marie Sněžné. Po jeho pravici světitel kard. Karel Confalonieri. manželky. Nedaleko tohoto hřbitova žije Durychův nevlastní bratr Bohuslav, úplně slepý. Dále zemřeli : 9. února byl pohřben archiyář Karel Dosko- cil, vrstevník a přítel Jana Zahradníčka ; 3. dubna osmaše- desátiletý spisovatel Josef Kopí a, který proslul nejvíce svou trilogií z legionářského života o třetí rotě. 12. května začal 17. ročník mezinárodního hudebního festivalu Pražské jaro 1962. V rámci festivalu byla světová premiéra opery slovenského skladatele Jána Cikera »V zkříšení«, . zkomponovaná na nám ět slavného románu L. N. Tolstého, a violoncellového koncertu Josefa H aydna, jehož rukopis byl na sklonku m. r. objeven v Praze -— sólistou byl prof. Miloš Sádlo, symfonický orchestr Čs. rozhlasu řídil Angličan Charles Mackerras, žák Talichův. Byla též uspořádána výstava » ČSR vydává dílo Antonína Dvořáka «, o šíření Mistrova díla u nás od 1. ledna 1955, kdy se Československu uvolnila autorská a nakladatelská práva, vyhrazená plných 50 let po skladatelově smrti zahraničním hudebním vydavatelstvím . • Na Filmovém festivalu v Cannes zastupoval ČSSR fantastický film » Muž z prvního sto letí«, který, jak přiznali i komunisté, nenašel mnoho pochopení. Novináři prý se naň sesypali jako vosy ...• Sjezd Mezinárodní keramické akademie byl uspořádán v Praze u příležitosti Mezinárodní výstavy současné keram iky; výstavy se zúčastnilo 32 zemí s víc než 4000 exponáty. ČSSR získalo dvě zlaté medaile, jednu za uměleckou a druhou za průmyslovou keramiku. Bylo vystaveno i několik barokních porcelánových výrobků zobrazujících světce, mj. sv. Jana Nepomuc- kého. • Slovenský soubor písní a tanců Lúcnica získal na Mezinárodním folkloristickém festivalu v Agrigentu na Sicílii první cenu spolu s maďarským souborem. Přes 1000 koster ze čty ř pohřebišt, objevených při vykopáv- kách v Mikulčicích u Hodonína, bylo podrobeno archeologic179 [pageend23]kému rozboru. Ukázalo se, že průměrný vík těchto obyvatel důležitého střediska Velkomoravské iiée dosahoval sotva 28 let. Odkrytá pohřebiště se datuji mezi 8. a 9. století. • Poděbradské museum slavilo začátkem března své. 60. výtoči. Uchovává 1400 stříbrných minci ražených Slavníkovci v X. století, utrakvistický kancionál ? r. 1599, vzácnou holandskou loutnu z XVI. století atd. Na zámku se připravuje obnoveni rodné síně krále Jiřího z Poděbrad. m N a výstavě » Genius národa «, věnované Boženě Nčnicové, která je otevřena v pražském Pedagogickém muzeu, je vystaveno přes 300 Babiček, v nejrůznějších vydáních a jazycích. a Na staveništi nové dusíkámy v Šale na Slovensku byly zjištěny zatím nejševeměji naležené pozůstatky z doby avarské, jakož i kostróvá slovanská pohřebiště a osady. Našly se také zbytky osídlení z doby skytsko-halštatské z 5.-6: st. př. Kristem. a, Práce na záchraně fresek v českokrumlovském zámku byly zahájený v tzv. Rožmberské místnosti. Loni byly obnoveny zdi kolem Zimní jízdárny a letos bude upraven letohrádek Beďarie a střechy na zámku. V EXILU A JINDE VE SVĚTĚ RAKOUSKO. — 27. května se konala první z letošních poutí, pořádaných vídeňskou Jednotou sy. Metoděje. K Panně Marii ' do Lanzendorfu připutovalo na 700 našich krajanů, někteří opravdu » putovali«, šli pěšky. V odpoledních hodinách byla konána pobožnost a adorační hodina za naše pronásledované spolubratry ve víře ve vlasti. O Zdar pouti se přičinili dua chovní správci vídeňské české kolonie, otcové těšitelé. Ti' koncem května ztratili svého řádového spolubratra dp. Ondřeje M. Wenzla, který náhle zemřel. ' v. 28. dubna se konala valná hromada Jednoty sv. Metoděje. Byla zhodnocena náboženská a kulturní činnost Jednoty i jejích odboček v uplynulém roce ; v nastávajících měsících Jednota se soustředí na důstojnou oslavu 1100. výročí příchodu sv. bratří Cyrila a Metoděje k Moravanům. USA. — Na Zelený čvrtek zahájil americký Senát své poslední zasedání modlitbou za ČSR, kterou pronesl kněz exulant dr. Ludvik Němec. Prosil též o požehnání přo první sjezd SVU, který se konal o velikonocích ve Washingtoně, Představeným opatství sv. Prokopa v Lisle byl jmenován jako apoštolský administrátor dp. Řehoř J. Roettger, dosavadní děkan semináře při opatství sv. Jana v Collegeville ve státě Minnesota. V Chicagu zemřel vynikající českoamerický-historik jezuita P. Josef Roubík, profesor na universitě Loyola. P. Roubik studoval a dosáhl doktorátu na pražské Karlově universitě v letech po první světové vále?. " Podle poslední Katolické ročenky, mají USA skoro 43 miliónů katolíků ; z církevního hlediska je země rozdělena na '27 arcibiskupství a 120 biskupství, hierarchii tvoří pět kardinálů, 34 arcibiskupů a 195 biskupů. Katolických kněží je 55 581 a řeholních sester 173 351. ' Přední americký deník New York Daily News přinesl ostrá slova rozhořčení nad výrokem sovětského astronauta Titova ; nazval ho mladíkem bez taktu a citu pro slušnost, protože se za své návštěvy v USA holedbal svým bezbožectvím ; v jednom rozhovoru totiž posměšně řekl, že nevěří v Boha a že za svého letu vesmírem neviděl ani Boha, ani anděly. » Kromě toho, že dal důkaz naprosté neznalosti na poli základní teologie, Titov hrubě urazil náboženské city velké většiny amerických občanů, jejichž pohostinství u žívá.« 6. května zemřel v Prairiesburgu ve státě Iowa český uprchlický kněz dp. Ludvík Urbánek ve věku 49 let. Býl pochován za přítomnosti dvou biskupů, asi šedesáti kněží a velkého počtu svých farníků. — Dp. Ujrbánek pocházel z Moravy, ale patřil k litoměřické diecézi. Po komunistickém puči utekl z vlasti a pracoval jako kněz v řadě uprchlických táborů v Německu, hlavně v Murnau a v Ludwigsburku, kde byl též profesorem na »Masarykově universitě«. V r. 1952 emigroval do USA a působil v arcidiecézi Dubuque. Poslední dobu churavěl. Srdeční mrtvice učinila konec jeho utrpení. R. i. p. Kulturou -k svobodě Společnost pro vědy a umění uspořádala o letošních velikonocích ve Washingtonu svůj první vědecký sjezd. Bylo přítomno asi 200 účastníků. Sjezd měl dvojí sm ysl: uzavřel období příprav, plánování a vnitřního organizování, a otevřel nové období tvůrčí práce, která je skqtečným a prvním posláním SVU. Na místo dosavadního věhlasného matematika Václava Hlavatého z university státu Indiana byl zvolen předsedou SVU René Wellek,.profesor literatury na universitě Yale, a generálním tajemníkem prof, Rudolf Sturm po prof. Jaroslavu Němcovi. — Přes 60 anglických přednášek bylo proneseno a mladá nebo nejmladší generace se na nichpodílela plnou polovinou. Jako studenti přijeli do USA, na tamních vysokých školách vystudovali a dnes jsou na nich profesory. Na amerických vysokých školách učí dnes na 400 profesorů rodem z ČSR. To je vědecký přínos nás uprchlíků z ČSR světové kultuře. Přednášky byly rozděleny do osmi oddílů, jako přírodních věd a lékařství, literatury, sociologie, práv, umění a dějin. Během sjezdu bylo uspořádáno několik výstav, jako výstava českých a slovenských knih a starých českých a slovenských tisků, upořádaná péěí Knihovny amerického, Kongresu ; výstava českých a slovenských publikací na svobodném Západě v létech 1948-1962 a výstava českého a slovenského periodického tisku v zahraničí. Byla též vydána mj. anglická studie 0 dějinách a nynějším stavu českého a slovenského periodického tisku v zahraničí a český Přehled kulturního přínosu Čechů a Slováků v Latinské Americe. Sjezd dokázal, že SVU může úspěšně nahradit politickou základnu. Věcný tón, vyhýbání se zbytečnému hašteření a vzájemná úcta ke kulturnímu pluralismu (proti monopolu) jsou opravdu vzácné hodnoty. Sjezd ukázal, že životní silou všech organizací je nadšení a obětavost jednotlivců, jejich kázeň. SVU má před sebou velké úkoly : musí řešit nejen směr své konkrétní drobné práce, nýbrž i svůj poměr k domovu, který čeká od našeho exilu víc, než jsme mohli doposud učinit — ne na politickém poli, ale na kulturním, že mu může dát víc naděje na svobodu. Stříbrné kněžské jubileum dp.Jaroslava Tománka Po několika týdnech dešíů se počasí nad Severní Dakotou 24. května vyjasnilo, když dp. Jaroslav Tománek, farář osady sv. Josefa v Lankinu, kráčel ve slavnostním průvodu z farní budovy do chrámu, aby vzdal díky Bohu za 25 let svého kněžského života. Doprovázel ho biskup z Fargo Leo Dworschak a velký počet přátel kněží, i českých. Pan biskup Dworschak též pronesl slavnostní kázání. Dp. Jaroslav Tománek pochází z Místku. Po maturitě vstoupil do arcibiskupského semináře v Praze a 20. června 1937 byl vysvěcen na kněze. Za profesora měl též dr. Františka Dvorníka, dnes na Harvardské universitě, a rektorem semináře tehdy byl nynější primas mons. Josef Beran, na něhož oslavenec dojemně vzpomněl ve své závěrečné děkovné řeči. Po vysvěcení a za světové války působil hlavně v i) rudém « Kladně. Tam byl také svědkem vyvraždění a zničení nedalekých Lidic nacisty. Den před zničením Lidic se dp. Tománek musel podrobit zkoušce z němčiny spolu se stařičkým lidickým-farářem Štemberkou, který byl spolu s víc než 170 muži zastřelen. Celé Lidiee pak byly srovnány se zemí, 1 s kostelem, y němž byla nejsvětější svátost. Po válce dp. Tománek se věnoval hlavně práci mezi studentskou a hornickou mládeží. Na radu svých přátel a za jejich pomoci r. 1948 utekl přes hranice. V Německu se věnoval 180 [pageend24]náboženské a charitativní práci mezi čs. uprchlíky, hlavně v táboře Krabbenloch v Ludwigsburku. Tehdejší zástupce Svaté stolice, pozdější kardinál Alois Miiench, ho přijal do své diecéze Fargo v Severní Dakotě. "Právě v den příjezdu dp. Tománka byl pochován známý krajanský kněz mons. Václav Mikolášek z Lankinu, a tak dp. Tománek byl jmenován jeho nástupcem : nejdříve správcem a pak i farářem u Sv. Josefa v Lankině a misie sv. Petra a Pavla v Bechyni. Před šesti lety na svátek Neposkvrněného početí P. Marie misijní kostel v Bechyni do základů vyhořel. S důvěrou v pomoc Boží sě dp. Tománek ujal postavení nového kostela a v létě příštího roku byl kostel nejen postaven, ale i zaplacen. Od svého příjezdu do USA je dp. Tománek duchovním rádcem Cyrilometodějské ligy ve Spojených státech. Jeho úsilím a osobními oběťmi je CML a Křesťanská akademie v Símě všemožně podporována, Do dalších let přejeme dp. Tománkovi hodně Božího požehnání a zdraví, aby mohl se stejnou horlivostí i v budoucnu plnit své kněžské poslání. LITVA. — Komunistický časopis Svyrutys si stěžuje, že klášterní život jesté nevymřel. V zemi prý mají velký vliv » podzemní« kláštery, které zásobují rodiny náboženskou literaturou. Tajný klášter byl odhalen např. ve » vzorném zemědělském družstvu« nedaleko Vilna. Jediný kněžský seminář pro Litvu v Kovně je před vymřením. Má pouze 30 bohoslovců. R. 1960 vláda dovolila přijmout jen sedm studentů do prvního ročníku a loni nesměl být přijat žádný. Před druhou světovou válkou měla Litva čtyři semináře a na 500 bohoslovců. V KONGU vydali návod pro nedelní bohoslužby bez kneze. Návod se skládá ze čtyř částí: úvodní modlitby, katechetické poučné části se třemi čteními z Písma svátého, druhou modlitbou a závěrem. Návod je cennou pomůckou pro katechisty, kteří budou moci řídit nedělní shromáždění věřících na místech, kam kněz může přijít jen několikrát do roka. ALŽÍR. — Belgičan dp. Vincenc Therer, farář na předměstí Alžíru, byl zákeřně zavražděn teroristy, když se ubíral do svého kostela. Dp. Therer podepsal prohlášení farářů města Alžíru ke katolíkům země ; krajní alžírské kruhy v tom viděly odsouzení násilnictví. ŠPANĚLSKO. — 17. května zemřel v Madridě dr. Zdenek Formánek, býv. čs. vyslanec ve Španělsku. Byl pohřben na Britském hřbitově. Odešel v něm velký dobrodinec a přítel uprchlíků z ČSR. Za stávek v měsíci květnu řada církevních hodnostářů stála na straně dělníků. V několika kostelích v sev. Španělsku se konaly sbírky ve prospěch stávkujících; někteří biskupové vydali statečný pastýřský list, v kterém psali, že na sociální otázky se nemůžeme dívat tak, jak se dívali lidé před padesáti lety. Církev pracující nezklamala; věřící sami však působí toto mylné mínění, protože neodstraňují rozpor mezi krásnou sociální naukou Církve a svým jednáním. Některé vládní kruhy svalovaly veškeru vinu na loňskou sociální encykliku Mater et magistra, která se prý na španělskou situaci nehodí. Mezi zatčenými byli i kněží a na nějakou dobu bylo zastaveno i vysílání mše svaté v neděli, protože v jednom kázání se kněz dotkl sociálních otázek. Španělské pošty vydají sérii známek zobrazujících 15 tajemství sv. růžence, podle reprodukcí prací předních španělských umělců. Vatikánský L’Osservatore Romano věnoval článek náboženské situaci v M AĎ ARSKU . Přes opačné tvrzení maďarských oficiálních kruhů je tam Církev stále pronásledována. Důkazem toho je, že komunisté nedovolili mons.Bardovi, aby se ujal řízení káločské arcidiecéze jako apoštolský administrátor; mons. Bard byl internován a kálocská kapitola musela přijmout za kapitulního vikáře osobu, kterou si přála vláda. Úřad pro církevní záležitosti žádá kněze, kteří řídí diecéze, aby zbavili práva vykonávat kněžské funkce ty, kdo jsou mezi lidem oblíbeni. Zahraniční komentátoři vtom vidí nový způsob pronásledování: kapitulní vikáři mají pomáhat k zániku náboženského života. Katolická universita Lovanium v Leopoldville v KONGU má v letošním akademickém roce 727 studentů; z nich je jen 60 ze zemí mimo Afriku. v Ve FINSKU byl vysvěcen na kněze druhý finský domácí kněz od protestantské reformace. Je to dominikán P. Martin Voutilainen. Jiný finský kněz, mons. Adolf Carling, slavil skoro současně své zlaté kněžské jubileum. V zemi se čtyřmi a půl miliónem obyvatel je 2250 katolíků — třebas i Finsko podobně jako Švédsko byly až do protestantské reformace země s kvetoucím katolickým životem. — Podobně v ESTONSKU až do nejnovější doby nebyl žádný katolík. Teprve z uprchlíků před nacisty a komunisty se na Západě vrátilo do Církve asi 300 osob, a už zase mají od reformace prvního a dosud jediného katolického kněze své národnosti, který žije v Símě a působí v estonském oddělení Vatikánského rozhlasu. Do PÁKISTÁNU přijel belgický dominikán P. Jiří Pire, nositel Nobelovy ceny míru, aby uskutečnil založení tzv. Ostrova míru v kraji Chittagong, zpustošeném cyklónem. Ostrov dá příbytek a práci 24 000 obyvatel. V EGYPTĚ v poušti Abu Mina, 80 km od Alexandrie, bylo objeveno křesťanské město z 3. století, které založili křesťané prchající z Nilské delty před pronásledováním. Zvlášť významný je objev katedrály, postavené za římského císaře Arká- dia (395-408). APOŠTOLÁT SY. CYRILA A METODEjE pod ochranou blah. Panny Marie je zbožné sdružení, které podporuje a šíří'myšlenku sjednocení odloučených bratří s katolickou Církví: modlitbou: členové se denně modlí na ten úmysl: Otce nás, Zdrávas Maria a přidávájí prosby; Svatá Panno Maria, oroduj za nás, sv. Cyrile a Metoději, orodujte za nás ! — Knéží mimoto alespoň jednou za rok slouží mši sv. na úmysly Apoštolátu sv. Cyr. a Met. a za živé a zemřelé členy Apoštolátu ; podporou dél Apoštolátu: činní členové přispívají podle možnosti, alespoň 0.25 dol. (150.- lir) ročně, nejsou-li docela chudí. V tom případě stačí, když se modlí na úmysly Apoštolátu, aby získali odpustky a jiné duchovní výhody. — Přispívající členové dávají jednou provždy alespoň 10 dolarů (6000 lir) nebo ročně 1 dolar (600 lir). — Zakládající členové obětují jednou provždy 50.- dolarů (30 000 lir). — Všichni členové požívají týchž duchovních výsad. Přihlášku zašlete na jednu z uvedených tří adres: Do Am eriky: Rev. Cl a u d e Vik t o r a , O.S.B. St. Procopius Abbey, Lisle, Illinois. - U.S.A. do Anglie : Rev. J o h n L a n g , S. I. 114, Mount Street, London, W. 1. - England do Itálie: Rev. J o s e f Ol Šr , S. I. Roma, Piazza S. Maria Maggiore, 7. - Italia Bude Vám zasláno potvrzení zápisu do členské knihy a připojeny stanovy Apoštolátu se seznamem odpustků a duchovních výsad. 181 [pageend25]p o z n á m k y Antonín Segni, nový italský president Po pěti dnech » devíti kolech pracného tajného hlasování italští poslanci a senátoři, zvolili v neděli 6. května třetím presidentem mladé Italské republiky Antonína Segniho, ministra zahraničí v tehdejší vládě Fanfaniho. Segni dostal 443 z 842 platných hlasů, o 15 hlasů více, než předpisuje ústava jako minimum. Antonín Segni, profesor občanského práva na Kímské universitě a přední italský odborník v národohospodářství, je osobností velmi váženou nejen v italském, ale i v mezinárodním politickém životě pro svou politickou moudrost, pro své mezinárodní zkušenosti a pro důstojnost svého vystupování. Nadšení římského obyvatelstva, když po přísaze ve sněmovně projížděl ulicemi do pre- sidentského sídla na Kvirinále, bylo velké a šlo od srdce, tak ják kdysi Pražané zdravili presidenta Osvoboditele, když jel z . Rudolfina na Pražský hra'd. Segni, narozený r. 1891 na Sardinii, byl s knězem dopem Sturzem spoluzakladatelem Italské lidové strany po první světové válce. Za fašistického režimu se uchýlil do ústraní, ale do veřejného života se vrátil hned po pádu fašismu. Spolu s De Gasperim začal organizovat italskou křesťanskodemokratickou stranu. K hrobu dona Sturza a de Gasperiho se šel pomodlit, když byl zvolen presidentem, Segni byl téměř ve všech vládách buď jako ministr zemědělství, nebo zahraničních věcí. Dvakrát byl též ministerským předsedou. Za jeho vlády r. 1958 byly v Símě podepsá- ny smlouvy o vytvoření Evropského hospodářského společenství a Společného využití atomové energie. Zásluhou Segniho bylo v fiímě vybudováno krásné sídlo Organizace spojených národů pro výživu a zemědělství (FAO). Mimo Itálii je Segni znám zejména jako důsledný zastánce příslušenství Itálie k Severoatlantickému paktu a věrný spojenec Západu. V Itálii proslul svými sociálními reformami, zejména v zemědělství. Segni miluje půdu a zemědělce. Na Sardinii má velkou usedlost a stráví tam každou volnou chvíli. V době, když byl ministerským předsedou, byl též uskutečněn tzv. Zelený plán na pozvednutí zemědělství, na zemědělskou reformu a na založení a vybavení zemědělských družstev. Sám tehdy dal dobrý příklad á velkou část své usedlosti na Sardinii rozdělil mezi nemajetné zemědělce. Konzervativní kruhy, zejména mezi velkostatkáři, mu to měly velmi za zlé a nazývaly ho » bílým komunistou «. President Segni, otec čtyř synů, je důstojný a skromný ve svém vystupování. I jeho političtí odpůrci mu přiznávají osobní kouzlo a vysoké mravní hodnoty. Je to hluboce věřící katolík. Ani den po svém zvolení presidentem nepřerušil svůj zvyk denně jít na mši svátou a k sv. přijímání. Čekali ho táni dotěrní novináři a fotografové. Obrátil se k nim a žádal je, aby ho alespoň u klekátka nechali na pokoji, Anebo raději ať pokleknou s ním v modlitbě o Boží požehnání pro jeho nastávající úřad. Okolostojící prý se nemohli ubránit úsměvu, když fotografové opravdu usposlechli... O pomoc od Pána Boha Segni veřejně žádal ve své odpovědi na oficiální sdělení, že byl zvolen presidentem, a ve svém prvním proslovu jako president. Antonín Segni jako president Italské republiky dává záruku klidného a vyrovnaného dalšího rozvoje italského politického a hospodářského života. B .B . Naivita a skepse V druhém dílu rodinného vzpomínání na své strýce Josefa a Karla čapka autorka Helena Koželuhové mimo jiné popisuje též jejich poměr ke komunismu, k politice, k 'náboženství a Církvi, a mluví taky o vztazích mezi Karlem a Masarykem. Společným jmenovatelem světonázorového postoje obou spisovatelů — a řekněme rovnou značné části české inteligence mezi dvěma válkami — je jakýsi individualistický skepticismus, nedůvěra ve vše, co převyšuje naše malé, časné a smyslové obzory. U Karla čapka má tato skepse ještě svůj líc : horlivou a pilnou činnost, jakýsi pragmatický optimismus a víru, že se dá najit recept na štěstí bez náboženských hodnot a bez toho, že bychom obtěžovali metafysiku. Autorka se touto kapitolkou dotkla živého nervu myšlenkové problematiky nejen obou známých spisovatelů, nýbrž naší české povahy vůbec, našeho rozdvojení a naší obojetnosti v otázkách týkajících se posledních skutečností a smyslu lidského osudu. Helena Koželuhové rovněž dobře pochopila a jasně poukázala na jednu slabinu naší tehdy mladé demokracie. Její strýcové a s nimi mnoho tehdejších intelektuálů nebralo demokracii a mladý politický život vážně. Ne že by nebyli demokraté, ale nesnažili se dost porozumět demokratickému řádu, pravidlům a etickému obsahu; nepochopili, že nejlepší kritikou demokracie je činorodý demokratický postoj k otázkám denní politické práce. Viděli dobře nedostatky a hašteřivou malichernost našeho stranictví. Stavěli se proto k politice spíše zády a zachovávali si jakýsi akademický odstup, aby si nepošpinili své přečisté ruce. Je v tom konec konců kus pesimismu a pohodlí. Politika se dnes nedělá jen ve stranické organizaci, a nelze tvrdit, že je nutně nečistá sama v sobě. Je-li někdy malicherná a » špinavá pak k tomu nemálo přispívají i přesluš- nělí lidé, kteří se jí štítí jako morové nákazy. Čapci byli proti komunismu. Nenajdeme však u nich přesvědčenou rozhodnost a přesné vidění mravního a lidského převrácení komunistického hnutí. Jejich skepse jim kalila i zde zrak. Z téhož myšlenkového postoje se dá vysvětlit i jejich naivní chápání náboženství. Nikdy se o ně poctivě nezajímali. Co jim zbylo z mládí a co zachytili v příležitosných rozhovorech nebo četbě, nestačilo jim dát skutečný obraz křesťanství a jeho smyslu. Zcela ve smyslu tehdejších volnomyšlenkářú a pokrokářů chápali katolicismus jako něco nečeského a cizáckého. Koželuhové vystihuje dobře jejich naivnost a zdánlivou pokoru, ve skutečnosti však nepromyšlenost, takto : » Cítili, že někde něco vyššího musí být. Něco, co dává řád a zákony přírodě, ale nezdálo se jim pravděpodobné, že by to byl nějaký stařec s pěkným bílým plnovousem. « Zaráží nás opravdu taková primitivní neschopnost našich předních vzdělanců překonat dětinské ' představy o Bohu Stvořiteli. K tomu přicházejí další námitky a potíže, které se rodí ze stejné neschopnosti: jako je pojem krutého a mstivého Boha, rozpor mezi logikou a vírou, poětářsky pojatá otázka spásy a předurčení, atd. Druhým pólem tohoto naivně hyperkritického postoje k náboženství vůbec a ke křesťanství zvlášť je u Karla Čapka a jeho velkého přítele presidenta Masaryka neméně dětinská a zcela nekritická víra, » že lidstvo jde pomalu a bezpečně k dokonalosti a blaženosti«. Jsouce si vědomi svých vlastních úspěchů, domnívali se oba, že mohou dávat celému národu rady a pravidla, jak dosáhnout štěstí. Nebylá to vypočítavost ani pokrytectví — byla to opravdu upřímná víra. Ukázalo se však, že nezapustila kořeny a neodolala smršti, která se přehnala a přehání přes náš národ. Prvním předpokladem duchovní a mravní obrody národa, který upadá stále hlouběji do materialismu a sobectví a dává se svádět opiem Marxovy pohádky o ráji na zemi, je otevřený, a realistický pohled na sebe i na českou skutečnost — a hlavně odvážný pohled na skutečné křesťanské hodnoty. Nové, moderní prožití křesťanství so ukazuje stále více palčivější potřebou našeho národa, chce-li přežít převraty atomové doby. Paž 182 [pageend26]Pastorální suita PASTORÁLNÍ SUITA je nová básnická sbírka Milady Součkové. Je napsána ve čtyřech částech : La Petite suite, Pichlova suita, Hálkova suita a Baletní suita. Její ráz — pastorální — je nápadný svým uceleným přednesem i rytmem. Krátký verš, pouze s náznaky rýmu, má jasnč znatelný sklon k mluvené řeči. Rovněž slovník Pastorální suity se jí často přibližuje ; výrazy, jako angrešt, košík, prádelna, floxy, cukřenka atd. dodávají verši neobvyklý zrakový účinek, svítící barvami na melodickém zaměření skladby. Klasická pastorální poezie mívá v sobě citový, osobně zaměřený prvek romance. Ve srovnání s tím lyrika Pastorální suity působí dojmem neosobním, lépe řečeno osobním nepřímo a jenom » oklikou ¡(': » Já « zůstává nejmenované a pastorální drama sleduje stopy, které čas nebo lidské životy zanechaly na věcech a místech. Toto zaměření se jeví zvláště jasně v úvodní básni » Zahradní židle «. » Zahradní židle i je více téma než symbol. Je to obraz jak skutečný, tak přenesený, je to věc lidmi vyrobená, lidmi používaná, kus intimního světa, proměněný časem a střídáním ročních období téměř v část přírody ; vyjadřuje pomíjivost času — klasický motiv pastorální poezie. — Pod povrchem lehkého tanečního pohybu (Cortège) přihrává též rytmus přírody ; z letní pohody přechází do melancholie podzimu a verše znějí jako nářek. ,Kla- vír, kde v létě kdosi hrával Debussyho La Petite suite, je » zabedněný « a báseň končí připomínkou zákonitosti času, ne již pastorálního, ale vázaného lidským životem, uzavřeného ve venkovském krámku, kam » otec si přijde pro účty «. — Po » Zahradní židli « následuje krátká modulace » Rondeau «, lovecký motiv lesního rohu (» V oboře «), » Preludium « a poslední » Jízda králů «. V » Jízdě králů « nabývá rytmus živosti, ba prudkosti. Báseň se opírá o národopisný námět z Moravského Slovácká. Vidíme mladého jezdce převlečeného za dívku — ale jen v letu se mihnou stuhy, Vínek anebo červený střapec kroje. Folklórní motiv je stylizován ne nepodobně jako v moderní hudbě u Stravinského anebo Bartoka. Jako u nich je pojat formálně ; není to ani romanticko-realistická . sytá malba (Němcová, Mrštík), ani baladické drama (Olbracht). Rytmus » Jízdy králů « se blíží nápěvku lidského výkřiku, modlitby. Ke konci nápěvky působí dramaticky : máme dojem lidských hlasů, zdá se nám, že slyšíme dechové nástroje. Další část Suity, Pichlova, je vzpomínkou na barokně-rokokovou Bechyň, rodiště Václava Píchla ; Hálkova suita je věnována jeho sbírce V přírodě ; v »Baletní suitě«, uzavírající cyklus/se znovu ozývá »tanec« času a ročních období a jejich lidský kontrapunkt. — Svým rázem, zároveň klasicizujícím i moderním, je Pastorální suita ojedinělým zjevem v soudobé české poezii jak zahraniční, tak domácí. Marie Němcová - Banerjee Djilas o náboženství Nakladatelství Harcourt, Brace and World. Inc., vydalo koncem května v Novém Yorku dlouho čekanou knihu Milovaná Djilase, nazvanou v anglickém překladu Conversations urith Stalin. Ve třech kapitolách — » Nadšení«, » Pochyby « a » Rozčarování « — líčí Djilas své zážitky a pocity za svých tří návštěv u Stalina, jehož nakonec (str. 190) charakterizuje jako zločince, který byl schopen zničit devět desetin lidstva, aby zbývající desetinu » učinil šťastnou« (Djilasovy uvozovky). Kniha končí prohlášením, že » ti, kteří si přejít žít a přežít ve světě, který by se lišil od světa,/ jak jej vytvořil Stalin, a který ještě dodnes v plné sile existuje, musí bojovat«. Djilasova nová kniha nemá sílu a přesvědčivost jeho známé Noví třídy, jedná o poměru Bělehradu a Moskvy a o otázkách albánských, obsahuje jen malou zmínku o přijetí a potomním odmítnutí Marshallova plánu Československem a jistě zklame ty, kdo od knihy čekali velké senzace. Je to v podstatě jakýsi Djilasův deník, vypravující o jeho zklamání komunismem, představovaným velkým Stalinem, který se mu nakonec jeví v pravém světle. Kniha se stala ve svobodném světě známa nikoliv proto, co se v ní dovíme (neko- munista se doví nového málo), nýbrž pro chlapský postoj komunisty Djilase, který se nenechal ani koupit, ani umlčet, ani zlomit. V jedné věci je kniha zajímavá. Na str. 47 a 48 se mluví o tom, že v Rusku v prvních dobách vítězného německého náporu a těžkých zkoušek obyvatelstva náboženství po dvaceti čtyřech letech bezbožecké propagandy ožilo a zesílelo. Uznal to i generál Kornějev, s nímž se Djilas setkál r. 1943 na frontě a který mu výslovně řekl: » Ano, byli bychom museli Rusko zachránit dokonce i pravoslavnou vírou, kdyby nebylo jiného vyhnutí, tc A Djilas v této souvislosti dodává, že Stalin v oné době nikdy nemluvil o SSSR, nýbrž vždy jen o Rusku, a jak » intuitivně pochopil, že jeho vláda a jeho sociální systém mohly vydržet rány německé armády, jen když se utekly pod ochranu staroslavných tužeb a ethosu ruského lidu«. Toto přiznání ateisty Djilase je jistě zajímavé. Ukazuje dobře ná sociologickou a politickou roli náboženství v dobách nejvyŠŠÍch zkoušek. Víra národa v sebe je vždy totožná s jeho vírou » Já jsem malý m uzikant... « Jeden ze svěřenců dp. čížkovského hraje všem, kdo poslali milodar nebo se modlí za postavení kostelíčka zasvěceného Pražskému Jezulátku. Přečtěte si Článek dp. Čížkovského na str. 173. v Boha. I lid jiného národa mohl lépe vydržet nápor nacistický i komunistický, kdyby jen byl měl o co se opřít... Ladislav Radimský Redakci došlo Astrid Baecklund-Ehler, Personal Nantes in Medieval Velikij Novgorod I, Common Names (Osobní jména ve středověkém Velkém Novgorodě). Alm- quist Wiksell, Stockholm 1959. Acta Universitatis Stockholmíensis, Études de Philologie Slave 9. Zdenek Píchá, Die psychische Energetik und die Organisation des Seelischen (Psychická energetika a organizace duševna). Reykjavik 1952. Možno objednat též u Křesťanské akademie, Via della Conciliazione 1, Roma, Italia. Cena DM 9,—-. Přemek Kocián, Psala mi Šumava. Básně. K vánocům 1961 vydal pro své přátele autor. Vytiskla tiskárna Nového Světa v Clevelandu. Der Osten A n ru f und Aufgabe (Východ — výzva a úkol). Referáty konané na 11. zasedání sdružení našich bývalých německých spoluobčanů z čes. zemí Ackermann-Gemeinde ve Wiirz- burku r. 1961. Stran 80. Cena DM 2,50. Posílá Ackermann-Gemeinde, München 23, Postfach 149. * * * Příští číslo bude opět dvojčíslo, pro měsíc září a říjen. Uzávěrka 15. srpna; pro číslo listopadové, které vyjde 20. října, uzávěrka koncem září. 183 [pageend27]dopisy • d o ta zy • odpovědi Juanova svatba Vždycky jsem slýchával, Se když si bere katolík nekatoličku, nesmějí snoubenci po katolické svatbě jít ještě i do nekatolického kostela. Teď jsem však četl o dvojí svatbě — • katolické i pravoslavné — čekatele španělského trůnu dona Juana s řeckou princeznou Sofií. Změnily se snad v poslední době předpisy Církve v té věci? — A. A. Naši čtenáři si možná ještě vzpomenou, že jsme se už jednou touto otázkou zabývali, když se mluvilo o trojím slavení svatby sportovkyně sl. Fikotové v Praze (NZ 1957, str. 148). Přetiskneme zde proto dva odstavce z tehdejší naší odpovědi a na konec přidáme vysvětlivky, které se týkají přímo tohoto Španělsko-řeckého sňatku. Církevní zákoník stanoví: Kdo byl pokřtěn v katolické Církvi, může (v normálních poměrech) manželství uzavřít platné jen před příslušným knězem v přítomnosti dvou svědků. Ve státech, kde je pro všecky zaveden povinný sňatek občanský, mohou se mu beze všeho podrobit také katolíci, aby tlm jejich manželství bylo uznané i státně — i když vědí, že se manžely stávají sňatkem církevním, ne občanským. Věc je trochu složitější, když jeden ze snoubenců není katolík. Aby s ním katolická strana směla mánželství uzavřít, musí mít k tomu dovolení od církevních představených, a obě strany se pak zavazují, že všecky děti budou pokřtěny a vychovávány katolicky. (Je známo, že tak uzavřel katolický sňatek např. dějepisec František Palacký, a své závazky čestně plnil.) A teď tedy přímo k našemu případu. Svatba španělského následníka trůnu s řeckou princeznou byla slavena v katolické katedrále sv. Diviše a manželství snoubenců požehnal athénský arcibiskup mons. Benedikt Printesis. Že Svatá stolice dovolila manželům ještě obnovení souhlasu před řeckým patriarchou Chrysostomem v katedrále pravoslavné, vyžádaly si zvláštní poměry v Bečku. Tam totiž stát neuznává žádný jiný sňatek než ten, který byl uzavřen před duchovním státní pravoslavné církve, a tento zákon váže všecky, i katolíky. Když tedy katolíci chtějí, aby jejich manželství mělo právní následky i před úřady, musejí svůj manželský souhlas opakovat ještě jednou před pravoslavným knězem. Jinak by platili před státem za konkubináře, jejich děti by byly nemanželské, nemohly by dědit apod. Když byl nynější svátý Otec apoštolským delegátem v Řecku, marně se snažil dosáhnout od ministerského předsedy Venizelosa uznání platnosti katolického sňatku. Jistě tento řecký státní zákon je vůči ostatním nábožénským společnostem nespravedlivý, ale Církev to tamějším katolíkům nebere ve zlém, když se mu z nutnosti podřizují. — Řecký král je nadto hlavou tamní pravoslavné církve. Nebylo proto dobře možno žádat od jeho dcery (v té době ještě pravoslavného vyznání), že by pro slavení jenom katolické svatby bylo její manželské spojení úředně pokládáno za neplatné. JCDr Vstříc II. vatikánskému sněmu Ve dnech od 3. do 12. května se konala ve Vatikánském paláci šestá řada zasedání ústřední přípravné komise. Na závěr přišel též svátý Otec, ostatním předsedal kard. Tisserant. Na zasedáních byla podrobena diskusi a hlasování schémata o úkolu biskupů, o vyučování náboženství, o církevní cenzuře a o Seznamu zakázaných knih, o trestech, kterými Církev trestá těžší veřejná provinění neposlušnosti a pohoršení, o důstojnosti manželství a panického stavu, o Církvi — toto schéma bylo přímým pokračováním diskusí o Církvi na I. vatikánském sněmu, tj. o místě, které v Církvi zaujímají biskupové, kněží a řeholníci. Ze schémat, o nichž byla řeč posledního dne zasedání a která se týkala především východní Církve, vzbudilo velký ohlas schéma o zavedení stálého a neměnného kalendáře ; velikonoce a ostatní svátky, které slavíme každý rok jiný den, by pak dostaly pevné datum. Rok by začínal nedělí, byl by rozdělen na čtyři trimestry s 13 týdny, tj. 91 dnů, a končil by druhým svátečním dnem. Velikonoce bychom slavili každoročně 8. dubna, kdežto doposud je slavíme vždy v neděli po prvním jarním úplňku, tj. po 14. nisanu, kdy velikonoce slaví židé, jak to rozhodl I. ni- cejský sněm r. 325. Otázka slavení velikonoc je ještě složitější, protože východní Církev je slaví v jiné dny než římská : pravoslavní a řečtí katolíci o týden a někteří další křesťané někdy až o dva týdny později. Otázka — kromě sblížení všech křesťanských církví — má též mnoho stránek rázu světského. Ty ovšem by Církev nechala k posouzení » světským « odborníkům. Zmínky zasluhuje, že návrh na zavedení stálého neměnného kalendáře byl předložen r. 1923 a 1931 ženevské Společnosti národů a zabývala se jím též Organizace spojených národů, ale debaty nepřinesly výsledek. Rada předních osobností protestantských církví, jako odstupující president Ústředí evangelických a reformovaných církví v USA dr. James Wagner, tajemník Světové rady církví Visser ťHooft a čestný předseda Federace francouzských protestantů Marc Boegner, vyzvala své věřící k modlitbě za zdar II. vatikánského sněmu. I katolíci se loni modlili za zdar valného zasedání Světové rady církví. Koncil označují za nejvýznamnější událost pro křesťanský svět v roce 1962. Koncil sice neodstraní všecko, co nás dělí. Nedá se ale upřít, že mezi fiímem a ostatními křesťanskými církvemi nastalo zcela nové přátelské ovzduší. » Chceme prosit Boha, aby nám dal milovat i ty, kdo smýšlejí jinak než my, aby účastníky koncilu sílila modlitba všech křesťanů.« Z ČSSR Vyvrcholením překrásně prošitých velikonoc pro naši rodinu byly obřady Bílé soboty v Praze u Panny Marie před Týnem : začaly o půl jedenácté v noci a končily k druhé hodině ráno, všecko latinsky, chorálně a společně. Vydrželi jsme celkem tři a půl hodiny. Byli jsme tak uneseni, že jsme litovali, když byl konec, a ani spát af domů se nám nechtělo. Bylo to prostě překrásné, jen svaté přijímání trvalo víc jak půl hodiny. — Na Boží hod byl všední den, museli jsme pracovat, a proto jsme svou nedělní povinnost doháněli teprve večer. Svátek byl až v pondělí, takže jsme byli všichni nějak vyšinuti z kolejí. (Z dopisu) Apoštolát modlitby V červenci se modlíme o světlo shůry pro všechny biskupy a kněze, kteří budou přítomni koncilu ; úmysl m isijní: za rozkvět náboženského umění a literatury v misiích. — V srpnu : aby katolíci přispívali k zdaru sněmu modlitbou a dobrovolnými oběťmi; úmysl m isijní: aby Církev v misiích s úspěchem vykonávala svůj úkol učitelky podle povahy a požadavků různých národů. — V září: za zdar koncilu ; misijní : za statečnost a vytrvalost pro všechny katolíky v misijních zemích, kteří musí trpět protivenství pro svou víru v Krista a poslušnost Církvi. Rozšiřujte NOVÝ ŽIVOT 7.-8. číslo Nového života vyšlo v Bímě 20. června 1962. — Vytiskla P.U.G. Roma, Piazza Pilotta 4. - Italia. [pageend28]