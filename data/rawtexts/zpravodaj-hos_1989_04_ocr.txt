Zpravodaj Hnutí za občanskou svobodu Číslo 4 Červen 1989 Vážení spoluobčané, předkládáme k diskusi účastníkům Hnutí sa občanskou svobodu i všem ostatním zájemcům principy, které by se - podle našeho názoru - měly promítnout do znění nové ústavy. Nejde tedy o návrh článků ústavy, nýbrž o zásady, které by nová ústava měla respektovat. Po zpracování Vašich připomínek se pokusíme vypracovat ideový návrh ústavy. Připomínky zasílejte na adresy členů Prozatímního koordinačního výboru HOS. Principy nové ústavy Žádná společnost si nemůže dovolit žít a fungovat bez určitých pravidel. V moderních společnostech jsou obvykle hlavní zásady soužití občanů stanoveny ústavou. £ ní jsou pak odvozena a jí striktně podléhají všechna další podrobnější pravidla: jak jednotlivé zákony, tak aktuální rozhodnutí výkonné moci. Jsme rozhodnými stoupenci demokratického uspořádání vztahů mezi občany navzájem i v celé společnosti. Nevedou nás k tomu jen důvody ideové a mravní, ale také prosté historické konstatování, že v posledních stoletích se společnosti, organizované na demokratickém principu - bez ohledu na konkrétní formu vlády - ukázaly jako nejefaktivnější co do spravedlnosti, humanity a v neposlední řadě i prosperity. Demokracii je cizí názor, že občané jsou zde kvůli státu. Masaryk se ve svém prvním presidentském. poselství k sněmovně dovolává Lincolnovy definice demokracie (vláda lidu, lidem a pro lid) a praví: "Podstata demokra - cie je v administraci a samosprávě.Demokracie není panování, nýbrž prací k zabezpečení spravedlnosti. A spravedlnost je matematikou humanity. " Demokratický princip, jak byl rozpraco - ván od antiky až po dnešek, předpokládá, že všechna moc je odvozena z vůle lidu, že si však současně tato vůle ukládá nepřekročitelné meze, zavazující ji respektovat morálku a přirozené právo, chránit práva jednotlivů, specifických menšin i momentální opozice, jakož i umožňovat pluralitu všech těch názorů, postojů a zájmů, které otevřeně nesměřují k násilné likvidaci demokratické společnosti. Právě ústava obvykle stanoví ona základ - ní "pravidla hry", jimž jsou podřízeny jak vzájemné vztahy občanů, tak poměr mezi občany a státem. Ústava deklaruje nezadatelná práva občanů, současně však také autoritu státu a jeho zákonů, nakolik byly z vůle lidu a ve prospěch lidu shledány rozumnými a nevyhnutelnými. Tuto autoritu propůjčuje ústava toliko podmíněně - rozhodně ne silám, které by pod záštitou většiny nebo násilí hodlaly provozovat neomezenou svévoli. Proto je vskutku dobrá ústava spíše výčtem nepřekročitelných omezení moci, jejího striktního rozdělení na oblast zákonodárnou, výkonnou a soudní a mechanismů její kontroly, než nějakým pozitivním programem povznesení společnosti. Odpovídá to tradici demokracie. Její základní problém totiž netkví jen v tom, jak zabezpečit vládu většiny, ale také v tom, jak zabránit jejímu zneužití. Demokratická společnost může velice dobře fungovat i bez psané ústavy - pomineme-li dávnou minulost, viz příklad současné Velké Británie. Naopak špatná ústava - špatná nejen v tom smyslu, že by přímo deklarovala věci zhoubné — nemravné, ale třeba jen v tom, že neskýtá dostatečné záruky lidských práv a že se vyjadřuje příliš i— deologickým jazykem a deleguje příliš mnoho pravomocí na jiné zákonné a dokonce podzákonné normy - se může ze záruky demokratické vlády změnit v principiální překážku jejího u- platnění a nástroj totalitního zotročení. Proto, má-li naše budoucí ústava plni t svou funkci základního kamene demokratické, spravedlivé a na humanitních principech založené společnosti, měla by se - kromě jiného - držet následujících zásad: 1) Měla by být co možno stručná, právně přesná a hlavně zcela zbavená ideologických pojmů a konstrukcí typu "pracující lid", "marxiatínko-leninaký vědecký světový názor", "socialistické společenské a státní zřízení", "vedoucí úloha" apod. 2) Neměla by obsahovat neurčitá a časově nevymezená omezení státní suverenity, vázaná na tu či onu politickou alianci či cokoli podobného. Suverenita republiky můž-e být omeze - na jen řádnými smluvními závazky a při jatými ustanovenímy mezinárodního práva, jejíchž slučitelnost a ústavou potvrdil ústavní soud. V dalším textu předkládáme některé principy, z nichž by měla vycházet připravovaná ústava. Tyto návrhy si nečiní nárok ani na definitivnost ani na úplnost: předkládáme je k široké diskusi a soustřeďujeme se především na problémy, které jsou podle našeho názoru v současné ústavě opominuty nebo řešeny zcela nevhodně . I. Principy státního zřízení Československo je demokratickou republi - kou, založenou na zastupitelském principu. Moc je rozdělena mezí zákonodárné , výkonné a justiční orgány. Výkonné orgány jsou odpovědny orgánům zákonodárným, přičemž tyto jsou voleny rovnými, přímými a tajnými volbami. Ústava nesmí zakotvovat privilegované postavení žádné strany »ni jiná organizace. Československo je federací dvou národních republik, české a Slovenské. Dosavadní ústavní pravomoc obou republik není možno omezovat pod žádnými záminkami. Naopak by bylo vhodné, kdy- fry vedle československé ústavy existovaly i ú- stavy obou republik. Všeobecné deklaraci dc - savadní ústavy o dobrovolném svazku dvou rov - noprávných národů by měl být dán reálny práv - ní základ ústavním postulováním práva na ná - rodní aebeurčení až po eventuální odt rž ani. V rámci České republiky je třeba nově vymezit postavení Moravy a respektem k její historické a kulturní specifičnosti. Československá republika i obě národní re[pageend1]publiky mají své státní symboly, znak, vlajku a hymnu. Nová ústava by měla anulovat necitlivé zásahy do tradiční podoby těchto symbolů, pro - vaděné v posledních čtyřiceti letech. II. Práva občanů Všem československým občanům se zaručuje: - ochrana osobní svobody a ochrana osobnosti, rodiny a majetku; - svoboda pobytu a pohybu na území státu, svoboda opustit stát a kdykoli ie do něj vrátit; - svoboda svědomí a přesvědčení; - shoboda projevu; - svoboda přijímat- a šířit informace, včetně přístupu k veřejným sdělovacím prostředkům; - svoboda shromašdovací; - svoboda spolčovací; včetně svobody zakládat odborová sdružení a politické strany nebo kluby; - rovnoprávná účast na správě své země - především právo volit a být volen nesmí podlé - hat žádná politické diskriminaci; Tato práva a svobody musí ústava zabez - pečit minimálně v rozsahu, stanoveném Paktem o občanských a politických právech. Případná omezení těchto práv z důvodu ohrožení národní bezpečnosti nebo veřejného pořádku musí být v ústavě a v příslušných zákonech definována tak:, aby nemohla být zneužita proti duchu těchto práv a svobod. HL Hoapodářství a ekologie V souladu s manifestem HOS se domníváme, že ústava by míla zaručit pluralitu forem hos— podářskéhopodnikání, a to na- základě spole — čenského, družstevního, obecního i soukromého vlastnictví výrobních prostředků. Konkrétní rozvoj těchto forem a jejich vzájemný poměr je věcí vývoje a hospodářské politiky, která mu - sí respektovat politickou vůli občanů a obecný prospěch. Současně musí ústava zabezpečit o- c hranu zákonně nabytého majetku. v -ústave by mělo být nové- ustanovení o ochraně-krajiny a životního prostředí. IV. Sociální práva a jistoty zaručovaná dosavadní ústavou, někdy pouze deklarativně., .je nutno bezpodmínečně doplnit aá-rukamS pro nezávislou iniciativa společnosti v této oblasti. Patří sem například právo na svobodncu-odborářskou činnoat včetně práva na stávku nebo- možnost vytváření různých družstevní cl,- svépomocných a charitativních sdružení. ¥♦ Svoboda "výchovy, kultury a vědeckého bádání Výchova, ae má dít v duchu, humanistických tradic. Všichni občané musí mít rovný přístup ke vzdělání. Podle obou Paktů o lidských právech jsou to výhradně rodiče, kdo mají právo rozhodovat o morální a náboženské výchae svých dětí a kdo současně mají mít možnost volit pro ně školy odpovídajícího zaměření, včetně škol zřízených »ímo oblast státního školství. Svoboda- vědeckého bádání a umělecké tvorby nesmí podléhat žádným ideologickým omezením. Obě tyto oblasti by měli být organizovány tak, aby se uplatnil princip pluralismu a volné soutěže. VI. Náboženská práva Náboženská svoboda je zaručena ústavou a nikdo nesmí být pro své náboženské přesvědčení a pro jeho projevy diskriminován. Tato svoboda zahrnuje právo projevovat svou víru sám nebo společně s jinými, soukromě nebo veřejně, a to prováděním náboženských úkonů a obřadů, vyučováním, šířením publikací apod. Náboženská svoboda zahrnuje právo věřících a církví or - ganizovat se podle svých vnitřních norem a bez zásahů státu si vybírat své duchovní představitele. VII. Práva národnostních menšin Kromě obou státních národů Žije ve spo - léčné republice značné množství příslušníků národnostních menšin: Madarů, Roláků, Ukrajinců - Rusínů, Němců, Cikánů - Romů a Židů. Je nevyhnutelné uznat existenci obou posledně zmíněných národností, které^dosavadní ústavní zákon pomíjí (ač Cikáni — Romové jsou druhou nejpočetnější menšinou v ČSSR). Příslušníkům národnostních menšin musí být nad rámec běž - ných občanských práv zajištěna specifická menšinová práya, individuální i kolektivní. Stát bude usnadňovat styk národnostní menšiny a jejím kmenovým národem a bude všemožně podporo — vat rozvoj školství a kultury národnostních menšin v jejich vlastních jazycích. Jakákoli forma programové asimilace menšiny je ústavně zakázaná. VIII. Justiční systém Soudní soustava musí být bezpodmínečně doplněna o Ústavní soud a o soustavu správních soudů. Ústavní soud bude povinen , a to i na základě individuálních návrhů občanů, zkoumat soulad zákonů předpisů nižší úrovně a jejich konkrétně použitých interpretací s ústavou ČSSR. Zjistí-li nesoulad, má právo a povinnost účin - nost těchto zákonů i z nich odvozených rozhod — nutí pozastavit. Správní soudy budou pov-i nnv na žádost kteréhokoli účastníka správního řízení přezkoumat jakékoli správní rozhodnutí. Soudcové všech nejvyšších soudních grémií by měli být voleni, a to na období velmi dlouhé, aby se tak zabezpečila jejich nezávislost. Dále navrhujeme zvážit možnost zavedení po- rotních soudů. Navrhujeme zavést instituci vyšetřovacího soudce, který by na rozdíl od dnešní komplikované symbiózy policejního vyšetřovatele a prokurátora nesl plnou odpovědnost za průběh trestního řízení. Role a možnosti obha — joby v trestním řízení by měly být posíleny. Posléze by měla být obnovena možnost soukromé žaloby ve věcech trestních, zvláště v těch případech, kdy žalované trestné činy byly spáchány státními orgány nebo jejich příslušníky. H. Branná povinnost V ústavě by mělo být ustanovení, že nikdo nesmí být nucen k službě ve zbrani, pokud je to v rozporu s jeho svědomím nebo náboženským přesvědčením. Pro tyto "odpírače" musí být zřízena náhradní pracovní služba němí li tá-mího charak - teru. Prozatímní koordinační výbor 26.června 1989 Hnutí za občanskou svobodu Rudolf Bafctík, Křižíkova 78, 186 0 0 Praha 8 Václav Benda, Karlovo nám. 18, 120 00 Praha 2 Paval Bratinka, Suková 3, 160 00 Praha 6 Ján- Čamoguraký, Adlsrova 10, 841 02 Bratislava - Dúbravka .Taromi'r £1 ar. P.e.VOlutfU ÍSiH- 735 31 KyChVQld Tomáš.--Hradílek, Zahradní 892, 751 31 Lipník nad Bečvou Ladislav .Lis, Šišková 1228, 182 00 Praha 8 Ivan -Mašek, Na štáhlavce 16, 160 00 Praha 6 Pavel Neuman, Spálová 24, 162 00 Praha 6 Jan Rumi, Kremelská 104, 100 00 Praha 10 Tran±iAek.Žehánek,lelekovíce u Brna 335» 664 31 Jaroslav Šetřete, Chorázova 3, 602 00 Brno Milan Šimečka, Pražská 35, 800 00 Bratislava [pageend2]