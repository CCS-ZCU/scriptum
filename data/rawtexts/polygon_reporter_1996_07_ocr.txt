český zahraniční časopis POLYGON 7 23. října 1996 JAN KRISTOFORI Vláda České republiky prý není a nebude vládou loutkovou! komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Lad. J. Beran, tel./fax: +41-52-316 1041 V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON, Box 9021 Terminal P.O., Ottawa, Ont, KIG 3T8 Sekretariát redakce/administrace ve Švýcarsku: Jaroslav LAMBERT, tel. +41-1-372 0930 Zastoupení pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11,63500 Brno Zastoupení pro Austrálii a Nový Zéland: Mrs. Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 VYDAVATELSTVÍ, ADMINISTRACE A INZERCE: Ludvik FRIEDE, tel. +41-1-432 1768, fax +41-1-433 0620 Adresa viz POLYGON-VERLAG TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1432 9592 DOPISOVATELÉ: Jan BENEŠ (USA/ČR), Jaroslav BOHANES (ČR), Vladimír CÍCHA (Kanada), Milan HULÍK (ČR). Václav JAKOUBEK (USA), Josef KOLÁČEK (Vatikán), Jan KR1STOFORI (N/CH/ČR), Tomáš KRYSTLÍK (D), Radek KUČERA (NL), Robert F. LAMBERG (Argentina), Zdeněk F. LEINER (F), Jiří LOEWY (D), Jára MECÚ (ČR), Dušan NOVÁK (ČR), Vlastimil RADKOVICKÝ (D), Ota RAMBOUSEK (USA), Jindřich STIKAROVSKÝ (ČR). Michaela SWINKELS-NOVÁKOVÁ (NL), Pavel ŠTILLER (D), Jaroslav TEPLÝ (NL), Vladimír VALENTA (Kanada), Otakar ZOUFALÝ (D) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.OO letecky (nebo ekvivalent jiné měny) Sponzorované předplatné pro ČR: KČ 120,- + 80,- poštovné = Kč 200,- Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 - Polygon. Z OBSAHU ČÍSLA 7/96 JAROSLAV BOHANES, DUŠAN NOVÁK Život v našich republikách, str. 1 VLADIMÍR VALENTA KOMENTÁŘE, str. 6 MILAN HULÍK Historická šance, str. 9 Kapitoly z dějin česko-něm. soužití, PROTEKTORÁT, str. 14 ZDENĚK F. LEINER Drang nach Osten nového druhu, str. 11 LUDĚK FRÝBORT Na okraj koncertu, fejeton, str. 12 MARCELA ČECHOVÁ Mexiko, str. 18 MARIE NEUDORFLOVÁ Sudetští Němci a jejich "právo na vlast", str. 20 VLASTIMIL RADKOVICKÝ ... ale rekonstrukce pokračuje, fejeton, str. 22 SLOUPKY JANA BENEŠE, str. 23 OTAKAR ZOUFALÝ Povídání o "blbnuti do foroty", str.25 JOSEF KOLÁČEK Třináct bodných ran, str. 27 PAVEL VERNER Potřeba nové obrazovky, str. 29 RECENZE a REPLIKY, str. 30 Redakční uzávěrka čísla 8/96 je 26. listopadu 1996 Polygon č. 8/96 vyjde v 1. polovině prosince 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér Západ (13. ročník) (17. ročník) [pageend2]Život v našich republikách Politický přehled (23.8. -30.9.1996) JAROSLAV BOHANES ČESKO-SLOVENSKÉ VZTAHY SNP Jediný český prominentní politik, předseda Poslanecké sněmovny a předseda ČSSD Miloš Zeman, navštívil na pozvání předsedy slovenské sociální demokracie Jaroslava Volfa oslavy 52. výročí Slovenského národního povstání. Ve svých výrocích, které při této příležitosti pronesl, nepřímo kritizoval slovenskou vládu, když zdůraznil, že de- marše různých států z Evropské Unie a z USA, které v posledních měsících došly do Bratislavy, nepatřily slovenskému národu ani Slovenskému státu, ale politice současné vlády. Kromě toho se vyslovil pro „nadstandardní“ česko-slovenské vztahy, ale těm podle něho zatím brání „určité bariéry, které musí být odstraněny“ - řekl při tom pro rakouský deník Die Presse. Zeman věří, že se oba naše státy stanou plnoprávnými členy Evropské Unie. Zeman zůstal osamocen, kromě něho žádný jiný český politik Slovensko nenavštívil a ani se k výročí jedné z nejvýznamnějších událostí moderní české a slovenské historie nevyjádřil. V České republice proběhlo výročí slovenského povstání téměř bez povšimnutí, což jen charakterizuje současný vývoj našich vztahů. Velmi malá pozornost však byla tomuto jubileu věnována i na samotném Slovensku. Tam ovšem je to svědectvím zásadního obratu v hodnocení vlastních dějin, který pod Tatrami probíhá pod vedením nynějších vládnoucích politických sil. Patří sem i změna v pohledu na Tisův Slovenský štát, jak jsme již několikrát o tom informovali. Souvisí to všechno se snahami změnit hodnotová kriteria a pohled na řadu dalších problémů současnosti i minulosti. Na Slovensku se o to intenzivně bojuje. Nepříznivé ovzduší Trvající „ticho“ v česko-slovenských vztazích je stále - bohužel - tím nejlepším stavem v současné situaci. Mnohé nasvědčuje tomu, že v případě oživení by přes mo- ravsko-slovenskou hraniční čáru zaznívaly nepříjemné hlasy, které by naše vztahy značně zatěžovaly. Dokazují to občasná slova z úst různých politických představitelů. Například v reakci na vystoupení Miloše Zemana při oslavách Slovenského národního povstání ho místopředseda slovenského parlamentu Anděl označil za psychopata a Hurvínka. Jestliže se takto veřejně vyjadřuje vysoký ústavní představitel státu o vysokém ústavním představiteli druhého státu, nelze počítat s dobrými vzájemnými vztahy. Důkaz o trvající existenci protičeských nálad v řadách vládnoucích slovenských politiků poskytují často i vnitroslovenské politické bitvy. Vládní a jim blízcí účastníci sporů v nich často jako argument používají obvinění protivníka z „čechoslovakismu“, což má být jednoznačně záporné označení. Například v současném boji slovenských kulturních kruhů o slovenské divadlo napsal provládní deník SLOVENSKÁ REPUBLIKA, že „návrh na odvolání ministra kultury Ivana Hudce nikoho na Slovensku nepřekvapil, protože tento skrz naskrz prosloven- sky orientovaný robustní chlap už delší dobu víc než překáží kruhům neslovenským, čechoslovakistickým, maďarónským a světoobčanským“. Ministr Hudec podle tohoto listu vede na politické scéně „neměnnou světoobčansko čechoslovakisticko maďa- rónskou poziční válku“. Vládní slovenské kruhy, jak je zřejmé, kladou rovnítko mezi světoobčanství, maďarónství a čechoslova- kismus, což všechno dohromady i každé zvlášť je v jejich očích ostře nepřátelské a protislovenské. Oficiální styky Není sporu o tom, že je v zájmu obou republik, tedy i České, aby Slovensko bylo členem stejných evropských organizací. To potvrdil i český ministr Zieleniec po svém setkání s novým slovenským kolegou Pavo- lem Hamžíkem. Ten se setkal i s prezidentem Havlem a s předsedou Poslanecké sněmovny M. Zemanem. I při tomto oficiálním setkání s Milošem Zemanem však zazněla disonance. Zeman znovu řekl, že nepovažuje za dobré „omezovat politickou satiru... stejně jako když dochází k problémům s herci“ a ministr Hamžík se proti těmto výrokům ohradil. Po dlouhé době se setkali i oba premiéři na Slovensku v Jasné pod Chopkom. Tam se konal summit CEFTA (organizace pro středoevropskou hospodářskou spolupráci), k níž patří Polsko, Maďarsko, Slovensko, Slovinsko a Česká republika. V. Mečiar podle tiskových informací hovořil s českým premiérem o obrazu Slovenska v českých mediích, který „není - diplomaticky řečeno - nejpříznivější“ a V. Mečiar dodal, že doufá, „že jeho český kolega by mohl v této věci při troše dobré vůle něco podniknout“. Klausova reakce byla samozřejmě negativní. Podle slovenských novin považuje český premiér pouhou představu, že by mohl „přikázat“ novinářům ve své demokratické zemi, aby psali o Slovensku lépe, za absurdní. Česká republika hodlá podporovat účast Slovenska v evropských a světových organizacích, ale to je vše, co v současné době může Klaus udělat pro Slovensko. Kultura Stále je to jen kultura, kde jsou vztahy bez problémů. Pokračují hladce a mají tendenci se rozšiřovat a prohlubovat. Proto musí vzbuzovat oprávněné obavy právě probíhající snahy slovenských vládních činitelů o usměrňování a přímé zásahy do této oblasti. Vysoké školy a divadla jsou teď předmětem zájmu vládních míst na Slovensku a situace se v posledních týdnech značně vyostřila. Kdyby i mezi umělci a vědci došlo k podobnému přerušení styků jako v politice, byly by důsledky snad ještě závaznější než ty politické. ČESKÁ REPUBLIKA Povolební vývoj politického života se velice rychle zdramatizoval. Dvě témata získala mimořádnou pozornost v českém politickém životě: banky a Senát. I když banky, jejich postavení a činnost, patří nesporně do hospodářské sféry, překročila situace v českém finančním světě hranici, za kterou svět velkých peněz a stav finančních ústavů nutně získává politický charakter a zvláště, když vývoj v něm neposkytuje příznivý obraz. V takovém případě se ekonomika stává prvořadou politickou záležitostí. To není nikdy dobré ani pro politiku ani pro ekonomiku, ale je tomu tak vždycky a je tomu tak i v našem českém případě. Krize českých bank Neutěšený stav českého bankovního sektoru o sobě dával vědět již nějakou dobu. POLYGON 7/1996 1 [pageend3]Během několika posledních měsíců došlo ke krachu 11 bankovních domů. V deseti případech šlo o malé banky, u nichž byl úpadek nejpravděpodobněji zaviněn nezkušeností jejich vedoucích pracovníků nebo jejich přílišnou ochotou riskovat a v některých případech snad i nezákonným, tedy trestným úmyslem. Bankroty samozřejmě vždycky trochu rozvířily veřejnost. Zvláště u občanů, kteří v daných bankách měli svoje peníze, vznikala menší nebo větší panika, která se s přibývajícím počtem úpadků pochopitelně zvyšovala, ale nerozvinula se do nadměrného rozsahu, protože široká veřejnost nebyla malými bankami bezprostředně zasažena. Prudké zhoršení nastalo, když se dostala do potíží středně velká plzeňská Kreditní banka a vyšlo najevo, že jde o ztrátu ve výši kolem 12 miliard korun a že mezi postiženými je nejen široký okruh občanů, ale i četné veřejné instituce (města) a samotný stát. Zrodil se skandál, který neprodleně získal politickou tvář. Vyvrcholení však teprve mělo přijít. Když se už zdálo, že Národní banka zvládne i tuto nepříjemnou finanční situaci a dosazená nucená správa zajistí, aby ztráty klientů byly co nejmenší a když vedení Národní banky shodně s vládními představiteli oznámilo, že je to poslední případ bankovního bankrotu, došlo k další a ještě větší pohromě. Jedna z velkých bank, největší česká soukromá banka, AGROBANKA, se octla bez likvidních prostředků a Národní banka ihned energicky zasáhla. Zavedla opět - jako v předchozích případech - nucenou správu a všechna opatření, která s tím souvisí. Tato banka měla dosud všeobecnou důvěru a zpráva o jejím možném krachu přišla pro laickou veřejnost zcela nečekaně. Je pravda, že státní orgány a Národní banka učinily kroky, aby bankrot byl odvrácen a všechno dnes s odstupem několika týdnů svědčí o úspěchu podniknutých opatření. Agrobanka zřejmě nezkrachuje a její klienti nepřijdou o svoje vklady. Nicméně skutečnost, že vláda o celé situaci zasedala mimořádně v noci, a to celých šest hodin, dokazuje, že považovala vývoj za vážný a že snad mohlo dojít k opravdovému ohrožení finanční stability země. Nejhorším důsledkem tohoto vývoje je nesporně veliký pokles důvěry především ve spolehlivost bank a celého našeho bankovnictví, ale i - a to by mohlo být mnohem horší - pokles důvěry v celý náš hospodářský a nakonec i politický systém. Politické důsledky Nikdo nemohl očekávat, že se toho opozice nechopí. Učinila tak neprodleně. Sociální demokracie vyslovila kategorický požadavek, aby byla zřízena parlamentní vyšetřovací komise, která by dostala za úkol, zjistit všechny okolnosti uvedeného vývoje. Kromě toho žádala demisi ministra financí Kočárníka. Obě extrémistické strany kromě toho žádají demisi celé vlády a opozice unisono přitom obviňuje koalici a zvláště ministra financí a guvernéra Národní banky To- šovského, že nevykonávali svoje povinnosti s dostatečnou péčí. Zvláště je obviňován bankovní dohled. Koaliční strany a především ministr Kočárník se brání tím, že byly přesně respektovány platné zákony, které nedovolily zásahy do činnosti bank. Výkonná rada Občanské demokratické strany se na svém zářijovém zasedání sice postavila za svého ministra financí, ale další dva koaliční partneři vyčkávají až do výsledku vyšetřování. Předseda KDU-ČSL přitom připustil, že ministr financí bude svoji nevinu dokazovat s obtížemi. Byly již zřízeny vyšetřovací komise při ministerstvu vnitra a při vládě, které už zahájily vyšetřování. Parlamentní vyšetřovací komise zatím ustavena nebyla, ale ODS po počátečním odmítavém stanovisku souhlasí s jejím zřízením. V průběhu října tedy i tato komise zahájí svoji činnost a bude zjišťovat, kdo nese hlavní odpovědnost za tento neblahý vývoj. Policejní komise bude samozřejmě hledat trestnou odpovědnost, zatímco poslanecká bude hledat viníka politického. V současných dnech před zahájením podzimní schůze sněmovny probíhá intenzivní a tvrdé jednání o složení této parlamentní komise. Koalice navrhuje 12 členů, opozice chce 13 a žádá pro sebe 5 míst a funkci předsedy. Koalice víceméně souhlasí s opozičním předsedou, ale odmítá páté místo pro ČSSD. Shoda panuje v tom , že obě malé koaliční a obě malé opoziční strany budou mít po jednom zástupci. Dnes se nedá ani přibližně odhadnout, jak bude tato komise složena a nejasno je i o osobě předsedy. ČSSD chce delegovat Michala Krause, ale toho zásadně odmítá ODS pro jeho příliš pestrou minulost. Od funkcionářské činnosti v bývalé KSČ přešel do Strany práce a z ní do Sociální demokracie. ODS vyslovila jasně svoji obavu, aby se otázka bankovního systému, který je podle ní i přes tyto potíže v dobrém stavu, nestala předmětem politického zneužití. O zřízení komise je všemi politickými stranami rozhodnuto, ale její složení a vedení je zatím zcela otevřené. Volby do Senátu V tomto vzrušeném ovzduší bankovní krize se strany připravují na volby do „horní komory“ parlamentu. V 81 volebních okresech budou voliči volit většinovým systémem svého zástupce. Kandidáty ve všech obvodech postaví Klausova ODS a komunisté. Ostatní strany budou stavět buď svoje vlastní nebo společné kandidáty nebo konečně budou podporovat takzvané nezávislé. Sládkovi republikáni kandidovat nebudou, protože tato strana nesouhlasí s ustavením Senátu a volby do tohoto orgánu bojkotuje. Naproti tomu se zúčastňují i někteří představitelé malých neparlamentních stran, např. Jiří Dienstbier a jiní. Většina těchto malých stran staví svoje lidi jen v omezeném počtu, například v 15 až 25 obvodech. Podobně i nezávislí kandidáti se budou ucházet o senátorská křesla jen v některých obvodech. Postavení těchto „nezávislých“ vzbuzuje pozornost i pochybnost, protože si lidé těžko dovedou představit, že by tito členové Senátu mohli být opravdu nezávislí na politických stranách, s jejichž podporou zcela veřejně počítají. Patří k nim mezi jinými i Pavel Tigrid, J. Burešová (oba s podporou KDU-ČSL), J. Falbr, E. Lánský (oba s podporou ČSSD) a další. Zásah Ústřední volební komise O zpestření předvolební nálady se postarala Ústřední volební komise, která v minulých dnech dokončila kontrolu kandidátů na senátory. Zjistila při tom nedostatky v přihláškách u 81 kandidátů, tedy přibližně u každého sedmého, a jejich kandidaturu zrušila. Podle tiskových informací jde převážně o formální nedostatky, které vypadají dost malicherně, nicméně nejsou v souladu s volebním zákonem. Mezi postiženými jsou některé velice známé a populární osobnosti, jejichž zvolení by bylo značně pravděpodobné, např. předseda odborů Falbr, bývalý premiér Pithart, velvyslanec České republiky v Německu Jiří Gruša a další. Mohou se odvolat k Nej vyššímu soudu ČR, který je povinen rozhodnout o jejich odvolání do tří dnů. Ozvaly se již hlasy, že jde převážně o nezávislé kandidáty, jejichž zvolení není v zájmu hlavních politických stran. Jiní se domnívají, že se touto cestou mstí členové malých neparlamentních stran, kteří tvoří velikou část Ústřední volební komise. Ani jeden z těchto názorů není zřejmě oprávněný, ale pravda je, že rozhodování komise se snad až příliš striktně řídilo formálními ustanoveními zákona. Nejvyšší soud je v každém případě podle vyjádření předsedy dr. Motejla připraven odpovědně a rychle posoudit každé odvolání. Představy voličů a vyhlídky stran Je třeba uvést, že dřívější nevyjasněné a často odmítavé postoje k Senátu, které vyjadřovali i představitelé největších stran - ODS a ČSSD - spolu s komunisty a slád- kovci, mají na svědomí skutečnost, že poměrně malá část voličů je připravena jít k umám (asi 55%) a že naopak velká část (asi 60%) dosud nemá jasno, jaká je vlastně funkce a poslání druhé komory v ústavním systému státu. Kandidáti sami se po svém oficiálním jmenování pochopitelně snaží tento nedostatek informovanosti voličů co nejvíce odstranit, ale je nutno počítat s tím, že mnozí voliči budou od svých senátorů vyžadovat jiné činnosti, než jaké jim z ústavy přísluší. Velká většina zřejmě nezmění svůj názor, že senátor, zvolený za určitý obvod, bude povinen starat se především o zájmy a potřeby tohoto obvodu a že tedy v něm bude spatřován jakýsi „ombudsman“. Senátní volby přicházejí v době, která je pro koalici snad nejméně vhodná za celé polistopadové období. Výsledek jarních voleb do Poslanecké sněmovny byl pro ni zklamáním a vývoj se od té doby nezměnil ve prospěch vládnoucích stran. Naopak, 2 POLYGON 7/1996 [pageend4]současné průzkumy veřejného mínění stále ukazují pokles preferencí ODS a růst voličské podpory pro ČSSD. Poslední průzkum dokonce poprvé zaznamenal ČSSD na prvním místě, byť jen o jednu desetinu procenta (26,4 proti 26,3). Na třetím se stále drží KSČM (kolem 10%) a teprve za ní jsou ODA a KDU-ČSL (8 a 6,5%). Za příznivý signál lze považovat klesnutí Sládkových republikánů pod 5%, i když toto číslo nemusí souhlasit se skutečným počtem Sládkových voličů. Volby do Senátu nebudou určitě opakováním poslaneckých voleb, ale nelze očekávat, že voliči budou vybírat jen osobnosti bez jejich stranické příslušnosti. Určitý kompromis mezi oběma hledisky je tedy pravděpodobný. Oba tábory - koaliční i opoziční - mají osobnosti, které mohou přilákat hlasy. K některému z obou táborů budou nakonec patřit i tzv. nezávislí. V současné situaci se značná část pozorovatelů kloní k názoru, že krize bankovního systému výrazně přispěla k nervozitě voličů, kteří již delší dobu čelí postupnému narůstání hospodářských potíží. Obraz koalice je kromě toho méně celistvý než je tomu u opozice. Výsledek by se tedy podle těchto hlasů měl projevit dalším posunem doleva. Proti tomu však hovoří skutečnost, že celkový součet procent koaličních stran v posledním průzkumu byl nad 50%, tedy překvapivě lepší než v jarních parlamentních volbách. Kromě toho se volby do Senátu konají v této formě vůbec poprvé v našich zemích a nikdo nedovede odhadnout, zda dá volič přednost osobnosti nebo politické straně. Ještě zbývá několik týdnů a v těch se může mnohé změnit. SLOVENSKÁ REPUBLIKA Bo) o slovenské divadlo Jak jsme informovali v minulém čísle, probíhá od července na Slovensku boj vládní administrativy se slovenskými divadly. Po krocích ministra kultury proti bratislavskému Národnímu divadlu se ozvaly protesty celé kulturní obce. Přes tři sta zástupců divadel, muzeí, uměleckých sdružení, uměleckých škol a další vytvořili „Otevřené fórum“ s názvem „Zachraňte kulturu“. Vytvořili i koordinační výbor, který má permanentně pracovat a organizovat petiční akci na podporu tohoto fóra. Již v první den získal výbor 411 podpisů. Přidaly se i vysoké školy, Slovenská rektorská konference, která sdružuje 14 vysokých škol (tj. 93% akademické obce Slovenska) a Rada vysokých škol. Chtějí bránit akademické svobody vysokých škol. Obě tyto oblasti slovenské kultury - vědecká a umělecká - postupují společně a odmítají snahu „podřídit státní moci poslední ostrovy demokracie a svobody, kterými jsou vysoké školy“, jak to řekl rektor Komenského univerzity Juraj Švec. Typický pro slovenské poměry je výrok premiéra Mečiara na adresu revoltujících umělců: „Jde stále o ty samé lidi, kteří se bouřili už před sedmi lety.“ Tento výrok mu zřejmě uklouzl, protože jen potvrzuje, že politika současné jeho vlády není nic jiného než pokračování politiky slovenské vlády před listopadem 1989. Skutečností dnes je, že úřední akt ministra kultury, původně zamýšlený jen proti Slovenskému národnímu divadlu, vyvolal odpor, který již přerostl v odpor celé kulturní fronty Slovenska. Na obzoru je podle pozorovatelů střetnutí ministra Hudce se všemi kulturními institucemi a organizacemi. Toto střetnutí může ověřit odolnost ministra kultury na jedné straně a pracovníků v kultuře na straně druhé. Podle Milana Kňažka by ministrovy činy stačily na odvolání všech ministrů kultury Evropy. Na Slovensku však to nestačí ani na odvolání jediného ministra - zatím. Výměna ministrů - vše při starém Slovenský premiér vyměnil koncem srpna tři ministry ve své vládě. Odvolal ministra vnitra L. Hudeka, ministra zahraničí J. Schwenka a ministra hospodářství J. Duckého. Novými ministry byli jmenováni Gustáv Krajčí - vnitro, Pavol Hamžík - zahraničí a K. Česnek - hospodářství. Pozorovatelé se neodvažovali zpočátku odhadovat, zda jde o změnu vládní politiky, aby se Slovensko více přizpůsobilo požadavkům Evropské unie. Jmenování dosavadního slovenského velvyslance v Německu Pa- vola Hamžíka ministrem zahraničí naznačovalo, že si V. Mečiar uvědomuje význam Německa pro Slovensko v budoucím sbližování se Západem. Odvolaný J. Schenk byl znám svou přílišnou věrností premiérovi. J. Ducký patrně doplatil na poslední nepříznivý vývoj slovenského zahraničního obchodu a L. Hudek očividně platí za celý nepodařený případ vyšetřování únosu prezidentova syna a za svůj kompromitující telefonický hovor s ředitelem SIS I. Lexou. Všichni odvolaní i nově jmenovaní ministři jsou ovšem členy Mečiarova HZDS. Skutečnost, že obě koaliční strany - SNS a ZRS - nebyly touto změnou nijak dotčeny, svědčí tedy o tom, že nešlo o zásadní změnu politiky, ale nanejvýš o malou „kosmetickou úpravu“. To se potvrdilo již v září na zasedání parlamentu. Zářijové zasedání slovenského parlamentu V září zahájil slovenský parlament - NRSR - svoje podzimní období. Zvláště opozice očekávala, že bude vhodná doba na dosažení některých zlepšení situace, očekávala po změnách ve vládě i změny v dosavadní vládní politice směrem k demokratizaci. Jedním z jejích hlavních cílů bylo přitom dosáhnout odvolání ministra kultury Ivana Hudce. To se však nepodařilo ani ve dvojím hlasování. Opozice neuspěla ani s dalšími svými požadavky, např. s odvoláním ministra zemědělství. Přišlo tedy opět velké zklamání. Ukázalo se, že síly opozice jsou stále nedostatečné na dosažení jakékoli demokratizační změny, na jakékoli posílení svého postavení. A potvrdilo se, že Mečiarova koalice svoje výlučné mocenské pozice nehodlá dobrovolně opustit. Toto zjištění jen potvrzuje správnost úsudku o srpnových změnách ve vládě, že neavizovaly žádné podstatné změny vládní politiky - ani vnitřní, ani zahraniční. Slovensko v Evropě Je třeba poznamenat, že se dodnes nepodařilo slovenské vládě změnit nic na současném obrazu Slovenska ve světě, který zůstává, bohužel, stále málo příznivý. Slovenský list NÁRODNÁ OBRODA otiskl článek člena direktoriátu Evropské komise pro země střední Evropy G. Sabathila, který píše, že Slovensko by nemělo odkládat „vylepšení obrazu své země“ až do poloviny příštího roku, kdy se bude rozhodovat o zahájení rozhovorů o členství v Evropské unii. „Musíte začít již včera, abyste stihli vyřešit ... včas“, říká Sabathil. Evropská komise musí podle něj mít čas na vyhodnocení výsledků. Před Slovenskem stojí podle něho mj. především úprava vztahů k sousedním zemím a regionální spolupráce, stabilizace občanské společnosti a demokracie. Pozornost vzbuzují zákony o nadacích a o vysokých školách a otázka plurality v kultuře. V hospodářství se očekává posílení bankovního sektoru, makroekonomické stability, dokončení transformace a úplné zrušení dovozní přirážky. Sabathil upozorňuje, že je mylná představa o geopolitické nevyhnutelnosti přijetí Slovenska. Uvádí v této souvislosti, že např. Švýcarsko není členem EU, i když je geograficky v jejím středu. Prezident - premiér Po dlouhé době, od papežovy návštěvy Slovenska v červnu loňského roku, došlo koncem srpna k osobnímu setkání obou čelných představitelů Slovenska. Premiér zřejmě oznámil prezidentovi svůj záměr vyměnit některé ministry a podle ústavy jej s hlavou státu konzultoval. Setkání ovšem neznamenalo žádné sblížení, jak o tom svědčí další vývoj jejich vztahů. Mečiar na mítingu svého hnutí HZDS obvinil znovu hlavu státu, že je spojena s kriminálními živly. Prezident nedávno reagoval oznámením, že se za V. Mečiara modlí a že je mu ho líto, protože prý není lehké žít s takovým svědomím, jaké má právě V. Mečiar. Mečiarovým lžím a výmyslům prý již naštěstí věří stále méně lidí. Kováč uzavřel výrokem, že je „neštěstí pro stát a jeho obyvatele, když v čele jeho vlády stojí takovýto člověk“. K tomu lze jen dodat, že tento již únavný, nekonečný a nechutný spor dvou vrcholných státních činitelů jen ještě zhoršuje pohled na Slovensko zvenčí. Nestrannému pozorovateli se vnucuje otázka, kdy si to oba bývalí političtí spojenci uvědomí a kdy z toho konečně vyvodí důsledky v zájmu své země, jejímž prospěchem se oba stále ohánějí. ■ POLYGON 7/1996 3 [pageend5]Hospodářský přehled DUŠAN NOVÁK ČESKÁ EKONOMIKA Inflace, nezaměstnanost, průmyslová výroba V srpnu vykázal index spotřebitelských cen nejnižší přírůstek v tomto roce (0,2%) a ve srovnání se srpnem m.r. vzrostly ceny o 9,6%. Nízké zvýšení způsobil nárůst cen bydlení, tj. úprava regulovaných cen zemního plynu a elektřiny. Sezónní snížení cen potravin, např. brambor, čerstvé zeleniny a ovoce, však tento vzrůst téměř vyrovnalo. Zvyšování cen pekárenských výrobků se zpomalilo a zprávy o dostatku pšenice dávají naději, že se tento vývoj nezmění. V ostatních výdajových skupinách byl pohyb cen velmi mírný. Podle analytiků Česká národní banka již použila všechna opatření na zpomalení růstu peněžní zásoby (zvýšení diskontních i lombardních sazeb a povinných rezerv obchodních bank), kterými disponuje. Dostala se však do pasti úrokového diferenciálu, tj. zahraniční investoři ukládají krátkodobý spekulační kapitál do české měny a tím rozmnožují rozsah oběživa. Zvýšení úroků se promítlo do sazeb za obchodní úvěry a poněkud tlumí hospodářský růst. Nezaměstnanost během letních měsíců vzrostla téměř o 19.000 osob, koncem srpna evidovaly úřady práce 163 tisíc uchazečů. Počet nezaměstnaných absolventů všech typů škol není velký, dosáhl necelých osmi tisíc, proto úřady usuzují, že na trhu práce nastal určitý obrat: podniky snižují počet svých zaměstnanců. Míra nezaměstnanosti dosahuje 3,1%, vyšší než 6% je v šesti okresech. Úřady práce nabízejí uchazečům 109 tisíc volných míst. Analytici považují za optimální nezaměstnanost 6%, kdy již nevznikají inflační tlaky. Za prvních sedm měsíců roku vzrostla průmyslová výroba meziročně o 9,1%, ale letos mělo toto období o dva pracovní dny více, proto se od údaje musí odečíst 0,7%. Nepříznivý vývoj však vykazují průmyslové mzdy, neboť se v červenci zvýšily ve srovnání se stejným měsícem před rokem o 19,7% na průměr 9633 Kč, tj. o 10% více než dosáhla inflace. U vzestupu produktivity práce nejsou analytici jednotní, údajně by měl být o 2% vyšší než vzestup mezd. Podle některých pesimistů však větší počet pracovních dnů v červenci podstatně zvýšil produktivitu, neboť se více vyrobilo, ale mzdy nevzrostly stejně, neboť mnoho platů je měsíčních, tedy stálých. Propad zahraničního obchodu však snižuje výši hrubého domácího produktu, neboť tuzemskou výrobu nahrazuje dovoz. V letošním prvním pololetí tento deficit snížil ekonomický růst o 50 mid. Kč a dosáhl 6,6% HDP. Přibližně stejný schodek vykazuje také běžný účet platební bilance, ale již pětiprocentní podíl považují ekonomové za kritický. V loňském roce však příliv zahraničního kapitálu byl vysoký, neboť dosáhl 18% HDP a tyto devizy kryjí letošní schodek. Devizové rezervy dosahovaly koncem června vysoké úrovně 450 mid. Kč. V pondělí 16. září dosáhl kurs koruny vůči německé marce nej vyšší hodnoty za uplynulých 28 měsíců, od jara 1994: Kč/DEM 17,495. Ke vzestupu přispělo prohlášení premiéra Klause na veletrhu, že vláda klade důraz na vyrovnaný rozpočet a stabilní kurs koruny. Oznámení o nucené správě v Agrobance však oslabilo zájem investorů o koruny a následující den kurs klesl. Ale již ve čtvrtek, tj. za tři dny, koruna opět zpevnila. Zůstala v revalvačním pásmu a rozdíl mezi nejvyšší a nejnižší hodnotou vůči DEM činil jen 4,3 haléře. Peněžnictví propouští Srovnání s EU ukazuje, že počet pracovníků v našem peněžnictví je dvojnásobný, dosahuje kolem 60 tisíc osob. Poměr 1460 obyvatel na jedno bankovní pracoviště je rovněž lepší než v EU. Bývalý bankovní sektor obsluhoval 40 tisíc klientů, dnes jen Komerční banka jich má milion. Tento nárůst řešily peněžní ústavy nejlevnějším způsobem, přijímáním pracovních sil, které pobírají nejvyšší platy, průměrně 15.427 Kč (celkový průměr v CR činí 9119 Kč). Po kritice akcionářů začaly některé ústavy letos stavy svých zaměstnanců snižovat, např. Komerční banka o čtyři sta. Podle odhadu expertů však konečné omezení bude vyšší. Česká spořitelna bude podle přijatého záměru v roce 1996 zaměstnávat asi 17.000 lidí, tj. téměř o dva a půl tisíce méně než nyní a sníží počet svých menších poboček. Kvalitu služeb však ČS ještě zlepší, neboť rozšíří síť samoobslužných zařízení a používání platebních karet. ČSOB a IPB jsou údajně v produktivitě na pracovníka nej- úspěšnější a ještě svoje aktivity rozšíří, proto počet zaměstnanců snižovat nebudou. Rozpočet Vláda schválila návrh státního rozpočtu na příští rok jako vyrovnaný, výdaje i příjmy dosahují 549 mid. Kč. Ve srovnání s letošním rokem se výdaje zvýší o 12%, tj. o 58 mid. Kč. Zejména získá více prostředků podpora exportu (nárůst o 60%), dopravní obslužnost (o 57%) a bytová politika (o 42%). Mzdy rozpočtových a příspěvkových organizací mají stoupnout nominálně nejvýše o 12,4%, ostatní mzdy o 13,8%, tj. tolik jako hrubý domácí produkt (HDP) v běžných cenách. Vláda předpokládá růst HDP ve stálých cenách 5,4%, inflaci 8,6%, míru nezaměstnanosti 3,3%. Kurs koruny považuje vláda za stabilní. Podle ministra Kočárníka rostoucí domácí poptávka velmi posiluje inflační tlaky i růst dovozu a tím také pasivum obchodní bilance. Proto vláda nemůže navrhnout podstatné snížení daní, ale pouze o 2,8 mid. Kč. Úprava se bude týkat jen fyzických osob, kterým se zvyšuje základní nezdanitelná částka přibližně o 2000 Kč na 28.800 Kč, nezdanitelná částka na nezaopatřené dítě o 1200 Kč a na manželku bez vlastních příjmů o 4000 Kč. Daňová pásma se posunují směrem nahoru, nejnižší sazba 20% bude platit do 156 tisíc (dosud 120) a podobně se zvyšují i ostatní horní hranice. Ministr hospodářství Schneider (KDU- ČSL) navrhuje pro podporu bytové politiky nová opatření, z nichž některá vyplývají z vyšších rozpočtových prostředků. Dostupnost nových bytů by se měla zvýšit na trojnásobek, počet zahajovaných staveb z letošních 19 až na 45 tisíc v roce 1999. Obce dostanou vyšší podporu na rozvoj infrastuk- tury, 320 + 50 tisíc Kč v přepočtu na byt. Stavební spoření doplní cílová prémie 15.000 Kč. U hypotečních úvěrů se státní příspěvek k úrokům zvýší ze 4 na 7%. Občan získá také překlenovací úvěr pro stavbu za příznivějších podmínek a výhodnější možnosti splácení půjček. Letošní rozpočet obsahuje dotace na teplo ve výši 6,9 mid. Kč. Pro příští rok však vláda tuto položku snížila o 2,4 mid. Kč, od července 1997 se proto platby za teplo zvyšují o 35%. Na dodávkách dálkového tepla je závislá třetina obyvatelstva. Vláda proto přechází od plošné dotace k adresné, kterou budou dostávat rodiny, jejichž celkový příjem nepřevyšuje l,4násobek životního minima. To jsou domácnosti, které již dostávají podporu na bydlení. Příspěvek na teplo se bude vyplácet po dobu tří let a postupně snižovat. Do dvou let by dálkové vytápění mělo skončit s regulovanou cenou a přejít na věcně usměrňovanou, při které dodavatelé musí vykázat skutečné výrobní náklady. Českomoravská komora odborových svazů s návrhem rozpočtu zásadně nesouhlasí a bude při projednávání usilovat pomocí některých poslanců o změny. Odbory žádají především zvýšení prostředků na mzdy, aby minimální nárůst v rozpočtové sféře dosáhl 15%. Údajně je tento požadavek uskutečnitelný, když vláda vyvine úsilí, aby nebylo tolik daňových úniků a bude více podporovat vývoz. Rovněž podnikatelé nejsou příliš spokojeni a budou v parlamentu prosazovat zvýšení počtu odečitatelných položek a vyšší odpisy nedobytných pohledávek. Nucená správa Agrobanky Agrobanka je pátý největší finanční ústav v ČR, soukromý, bez podílu státu, a disponuje bilanční sumou ve výši 70 mid. Kč. Ukládají zde peníze i státní fondy, např. Státní fond tržní regulace a Všeobecná zdravotní pojišťovna, přibližně 10 mid. Kč. Koncem minulého roku, kdy se o banku začala zajímat problémová firma Motoinvest (MI), 4 POLYGON 7/1996 [pageend6]se projevily první známky nepříznivého vývoje. V polovině roku 1995 začal MI nakupovat akcie podniků a investičních fondů, které patřily velkým obchodním domům. Ovládl Vojenský penzijní fond, CS Fondy, IF Rentia, Plzeňskou banku a drží významný podíl v České spořitelně. Útok MI směřoval také na fondy Agrobanky a v prosinci 1995 jeho zástupci pojednání s dosavadním vedením do banky vstoupili. Akciový podíl MI činil jen několik procent, ale pomocí dalších akcionářů zde jeho zástupci uplatňují rozhodující vliv. Po této změně vedení Agrobanka oznámila převzetí investiční společnosti Creditanstalt s aktivy 4 mid. Kč a uzavřela také spolupráci s bankovním domem Scala. Kromě toho banka prodávala likvidní položky, např. státní pokladniční poukázky a nakupovala akcie, např. České spořitelny, České pojišťovny atd. Po úpadku Kreditní banky Plzeň nastal odliv vkladů také z Agrobanky. Jejich objem dosahoval v červenci 51 mid. Kč, v srpnu nastal pokles a těsně před vyhlášením nucené správy činil jen 48 mid. Kč. Agrobanka měla potíže s likviditou, zástupci MI žádali po velkých bankách půjčky na mezibankovním trhu, ale odpověď byla zamítavá. Česká národní banka po schválení vládou provedla rychlou akci a zavedla v Agrobance nucenou správu, aby předešla dalšímu nepříznivému vývoji. Zatím odborníci považují Agrobanku za zdravý peněžní ústav, neboť audit firmy Price Waterhouse neobsahuje žádné výhrady, banka je podle dobro- zdání solventní. Podle komentářů velké peněžní ústavy odmítly Agrobance pomoc při nesnázích s likviditou, aby se pomstily Mo- toinvestu za loňský útok na jejich fondy. Po vyhlášení nucené správy poskytla ČNB Agrobance úvěr, kterým pokryla výběry vkladatelů ve výši několika miliard Kč. Platy učitelů a lékařů Podle odborníků Organizace pro hospodářskou spolupráci a rozvoj (OECD) je zapotřebí vzhledem k demografickému poklesu žáků do roku 2000 snížit počet učitelů. V roce 1990 bylo na základních školách 1195 tisíc žáků, na jednoho učitele dvacet, v minulém roce už jen 993 tisíc, na učitele šestnáct. S výjimkou prvního stupně základních škol existuje na státních základních a středních školách přezaměstnanost. Třídy se proto rozdělují, aby se uplatnil větší počet vyučujících. Učitelé některých předmětů, např. cizích jazyků, však chybí. Podle uspořádání roku 1989 by mohlo učit na gymnáziích o 18% a na středních školách o 24% učitelů méně. V prvním pololetí letošního roku dosáhl hrubý plat učitelů téměř 11 tisíc Kč, proti loňskému roku o 27% více. Plat učitelů gymnázií se zvýšil o 25% na 12.000 Kč. K 31. prosinci se mají platy ve školství zvýšit asi o 18%. Ministr zdravotnictví Stráský se opět sešel s odboráři, poprvé od červnových voleb, schůzka však k určitým závěrům nedospěla. Lékaři nesouhlasí se zavedením smluvních platů. Obávají se, že by nemocnice platily nej lepší lékaře více než dosud, ale některé by propustily. Podle ministra za poslední rok (k 30.6.1996) vzrostly mzdy ve zdravotnictví o 23% a od roku 1993 platy lékařů se zvýšily o 77%. Mzdy ve zdravotnictví rostou rychleji než celková průměrná mzda v ČR, která činí 9116 Kč. Nyní jsou platy lékařů vyšší než dvojnásobek průměrné mzdy, ale Lékařský odborový klub žádá do roka dosažení trojnásobku, do konce tohoto roku alespoň 27.400 Kč. Ministr Stráský seznámil poslance zdravotního výboru s největšími problémy svého resortu a předložil také určité návrhy pro nápravu. Dvě desítky nemocnic, které řídí ministerstvo, vykázalo za minulý rok ztrátu 1,3 mid. Kč, na které se podílely ze tří čtvrtin nemocnice v pražském Motole, Bmě- Bohunicích a v Ostrávě-Porubě. Srovnatelná zařízení, např. Fakultní nemocnice Olomouc nebo Královské Vinohrady, však vykazují vyrovnané hospodaření. Určité nemocnice však nevedou účetnictví na potřebné úrovni. Ministr navrhuje některá lůžková zařízení zrušit. Zavedením poplatků by ministr chtěl odradit pacienty od zbytečných návštěv lékaře a pobytu v nemocnici: 50 korun za návštěvu pohotovosti, 100 korun za volání lékaře domů, pět korun za recept, 40 korun za den pobytu v nemocnici. Premiér Klaus se však údajně o Stráského materiálu vyjádřil velmi rezervovaně. Burza První obchodní den měsíce září zahájil index PX50 poměrně vysoko na kótě 577 a ještě několik dní stoupal až na roční maximum 582 bodů. Ale pak již klesal k hodnotám kolem 570. Po událostech s Agrobankou a nepříznivých zprávách o Motoinvestu klesaly akcie fondů, spojených s touto skupinou: AGB Podílový, Creditanstalt, IF YSE, CS Holding a další. Obraty na burze i v RM-S však zůstávají na velmi dobré úrovni. Vysoký objem obchodů zaznamenala Česká spořitelna. Motoinvest ohlásil, že jedná o prodeji svého podílu na ČS do zahraničí, který by mohl kurs akcií tohoto peněžního ústavu pozvednout. Středisko cenných papírů (SCP) zahájilo zveřejňování akcionářů, kteří mají v určité společnosti více než 10%ní podíl. Tato akce je výsledkem kritiky neprůhlednosti českého kapitálového trhu, kterou vyslovovali zvláště zahraniční investoři. SCP přehled stále aktualizuje a zájemcům také prodává k dalšímu zveřejnění. Podle komentářů drobný akcionář si ze seznamu mnoho informací nevybere, neboť vlastníky jsou často společnosti či fondy označené exotickými zkratkami a nebo veřejnosti málo známí podnikatelé. SLOVENSKÁ EKONOMIKA Inflace menší než v ČR Spotřebitelské ceny se v červenci ve srovnání s červnem zvýšily jen o 0,3%. Nejvíce vzrostly ceny potravin, nepotravinářské zboží podražilo méně. Ve srovnání s červencem 1995 vzrostl index o 5,5% (v ČR o 9,4%). V srpnu očekávají odborníci další vzestup, neboť se zvyšují ceny energie, pohonných hmot a vody. Tyto ceny nejsou sice regulované, ale ministerstvo financí je považuje za věcně usměrňované, do kterých mohou dodavatelé započítat jen prokázané náklady a přiměřený zisk. Ceny pohonných hmot se zvyšují průměrně o 1,30 Sk za litr. Podle mluvčího Slovnaftu je to důsledek dlouhodobého vývoje ceny ropy Brent na světových trzích, která údajně vzrostla za rok o 20%. Ve druhé polovině roku se očekávají další inflační tlaky, které způsobuje růst peněžní zásoby M2 (peníze a úsporné vklady). Meziroční vzrůst překračuje 20%, proto je pravděpodobné, že do konce roku se roční inflace zvýší na 6,2%, jak to předpovídá Národní banka Slovenska. Prezident Konfederácie odborových svä- zov SR Engliš odsoudil zvýšení cen a prohlásil, že vláda podlehla tlaku výrobců a řešení nákladových problémů přesunula na obyvatelstvo. V Radě hospodárskej a sociálnej dohody se projednávalo pouze zvýšení cen elektrické energie, ostatní úpravy nikoliv. Tato zvýšení jsou porušením sociálního partnerství a vláda by měla v souvislosti s růstem životních nákladů upravit od 1. října výšku životního minima. Koncem července evidovaly Úřady práce 321 tisíc uchazečů, míra nezaměstnanosti činí 12,53% (ČR 158 tisíc - 3%). O něco více než polovinu tvoří ženy, absolventů škol je 16%. Volných míst nabízely úřady jen 18 tisíc (v ČR 108), najedno místo připadá 18 uchazečů. Podporu v nezaměstnanosti pobíralo téměř 90 tisíc žadatelů o práci. Zahraniční obchod Schodek zahraničního obchodu se za prvních sedm měsíců 1996 zvýšil na 32 mid. Sk. Ve stejném období 1995 byla obchodní bilance v podstatě vyrovnaná. Vývoz dosáhl hodnoty 150 mid. Sk, o 4% více než 1995, ale dovoz se zvýšil na 182 mid. Sk (o 24%). Na schodku obchodní bilance se velkou měrou podílejí tři položky. První je deblo- kace ruského dluhu v rozsahu 7 mid. Sk, druhou nárůst dovozu osobních automobilů za 6 mid. Sk a třetí jsou dovozy, které se týkají investic do ekonomiky. Technické zařízení dovezl např. Slovnaft a zvláště Atomová elektrárna v Mochovcích. Vláda připravuje určité opatření, aby schodek snížila, např. znovu zavede clo na osobní automobily nižší kubatury, které před časem zrušila. S největším obchodním partnerem, Českou republikou, dosáhl obrat za 7 měsíců 93 mid. Sk, tj. 28% celkového zahraničního obchodu SR. Slovenský export byl meziročně nižší o 3,6 mid. Sk, ale přesto obchodní bilance vykazuje aktivum. ■ POLYGON 7/1996 5 [pageend7]KOMENTÁŘE VLADIMÍR VALENTA Nastupují pumpaři Nynějšího pracovníka sekretariátu předsedy sněmovny Karla Heřmana zná z předlistopadových časů jako „pilného, pracovitého a organizačně zdatného generálního tajemníka Strany československých komunistů“ Miroslav Štěpán, který byl v té době předsedou pražské organizace KSC. O někdejším tajemníkovi KSČ na Praze 4 Heřmanovi Štěpán tvrdí: „Byl oddaný naší věci. “ Lidové noviny, 30. srpna 1996 Pokládám pana Štěpána za idiota, kombinovaného s grázlem, a jeho názory mne vůbec nezajímají. Miloš Zeman, předseda sněmovny, Lidové noviny, 31. srpna 1996 Před několika měsíci přinesly Lidové noviny neoficiální informaci, že do čela Zemanova parlamentního sekretariátu má být postaven bývalý komunistický aparátčík Miroslav Šlouf. Ač šéf ČSSD naši neoficiální informaci okomentoval hlučným smíchem, o pár dní později již Šlouf třídil Zemanovi poštu. Lidové noviny, 19. září 1996 Ve funkci pražského státního zástupce Josefa Kretbu vystřídá dosavadní šéf České protipirátské unie Jan Křivánek. Podle ministra spravedlnosti Jana Kalvody, který jej včera jmenoval, Křivánek splňuje všechny předpoklady pro vykonávání funkce. Lidové noviny, 27. srpna 1996 „Křivánek byl aktivním funkcionářem a již v pětadvaceti letech - tedy v roce 1984 - vedl stranickou skupinu na právnické fakultě. Po nástupu do zaměstnání vystoupil až na post místopředsedy stranické organizace KSC obvodního soudu a prokuratury v Praze 10. Strana jej za dobrou práci odměnila i odznakem >Za socialistickou vý- chovu<. O Křivánkově minulosti jsem věděl, alespoň do té míry, jak byla uvedena v jeho osobním spise. Byl jsem seznámen s podstatnými fakty, “ řekl včera Jan Kalvoda Lidovým novinám. Ministr uvedl, že mnohem více pro něj znamená, jak si Křivánek povede v úřadě a jak rychle vyřídí například případy komunistických zločinů, než jeho stranická minulost... Nejvyšší státní zástupkyně Bohumíra Kopečná se domnívá, že do vedoucích funkcí státního zastupitelství mají být vybíráni především profesionálové. „A tím Křivánek bezesporu je, “ dodala. Lidové noviny, 29. srpna 1996 Pražské celostátní ústředí KDU-ČSL rozhodlo o stažení kandidáta do Senátu v okrese Blansko Petra Gabriela. Nahradit ho má profesor Vysoké školy lesnické v Brně Karel Hromas, jenž je ovšem pro některé lidovce problematickým kandidátem vzhledem k dřívějšímu členství v KSČ. Lidové noviny, 31. srpna 1996 ... v souvislosti se současnými problémy v bankovním sektoru včera předseda klubu ODS Milan Uhde uvedl, že důvody pro odvolání neshledává. Postavení ministra financí bylo schváleno kompetenčním zákonem z roku 1991, přičemž gesci nad ním měl rozpočtový výbor Federálního shromáždění v čele s Milošem Zemanem, připomněl Uhde. Zákon podle něj omezil možnost ministerstva financí zasahovat do bankovních situací. Lidové noviny, 15. září 1996 Ministr financí Ivan Kočárník (ODS) odmítá argumenty, kterými předseda Poslanecké sněmovny a ČSSD Miloš Zeman vysvětluje svou výzvu k ministrově rezignaci. Domnívá se, že v případu Kreditní banky je vlastně vinen z toho, že neporušil zákon. Lidové noviny, 21. září 1996 ... ODS 35 mandátů, ČSSD 43 a koaliční kandidátka ODA a KDU-ČSL 3 mandáty. Zmíněný odhad platí ovšem v případě, pod- poří-li SPR-KCS v druhém kole kandidáty opozice, respektive ČSSD, a pokud v druhém kole bude stejná či podobná účast jako v kole prvním. Naopak, pokud republikánští voliči zůstanou i v druhém kole doma (a zda je k tomu jejich modrooký vůdce vyzve či nikoliv, nelze v tuto chvíli odhadnout), respektive podpoří-li kandidáty ČSSD, výsledek by mohl být diametrálně odlišný: ODS 50, ČSSD 25 a ODA/KDU-ČSL 6 senátních křesel. Splnil by se tak sen dr. Sládka, který těsně po parlamentních volbách zkoprnělým koaličním politikům opakoval, že právě on bude v této zemi rozhodujícím >jazýčkem< na politických váhách. Ondřej Novák, RESPEKT, 22. září 1996 Nejvíce postiženou vrstvou je přitom vyšší střední třída, jejíž daňové zatížení stále stoupá. Že neschopností vybrat daně někde jinde nebo omezit růst státních výdajů alespoň na růst inflace odpuzuje ministerstvo financí tradiční voliče vládní koalice, to v tom úřadě, zdá se, nikoho nezajímá. Miroslav Singer, Lidové noviny, 15. září 1996 Je to pro nás nepříjemné, že jsme přišli o peníze, na druhou stranu se tu jasně ukazuje, že lupiči měli důvěru v to, že zde peníze najdou. Nucený správce Agrobanky Jiří Klumpar o vyloupení jedné z jejích poboček. Lidové noviny, 21. září 1996 Je třeba, byť dočasně, zapomenout na stranické spory, protože když do lodi teče voda, musí všichni k pumpám. Miloš Zeman o řešení situace kolem Agrobanky, Lidové noviny, 21. září 1996 Když něco může jít špatně, tak to také jde špatně. Klausově menšinové vládě se přilepila smůla na paty a stále se nemůže dostat z defenzívy. Položila se další banka, Kreditní banka v Plzni, a druhou, Agrobanku, „příliš velkou na to, aby se mohla položit“, raději vzali pod ochranná křídla. Je to už nekonečná řada privátních bank, které se položily a stát zaplatil jejich dluhy a daňoví poplatníci na to doplatili. Přitom zákony jsou tak děravé, že v jejich síti uvízl jediný bankovní podvodník a ani ten ještě neměl soud. Předseda sněmovny Miloš Zeman už pumpuje vodu z děravé lodi. Uvidíme, jestli se přitom zapotí nebo dělá jenom pózu pro fotografy. Pumpovat nechce s Klausem, ale s Krausem, poslancem KSČ před listopadem, nyní, ovšem, ČSSD(b), kterého prosazuje do vyšetřovací komise jako jejího předsedu - „příhodný muž pro špinavou práci“, tak jej charakterizuje Karel Steigerwald z Lidovek. Chtělo by se také zeptat, kdy tento chytrák, nebo kdokoli jiný ze sociálních demokratů, včetně jejich předsedy, přišel se zákonným návrhem, který by zacelil děravé bankovní zákonodárství, na jehož obcházení vydělali chytráci, jako ti z Motoinvestu, miliardy. A o nich nikdo nemůže říci, že to z jejich machinací nebylo zjevné. Kdyby se našel takový poslanec, který by už nějaký čas bubnoval na poplach, tak by měl právo dnes ukazovat prstem. Zemanův soudruh však bude jen ze svých socialistických pouček kritizovat kapitalistický systém, který, jakkoli nedokonalý, dokázal v několika málo létech pozvednout českého člověka z bolševického socialistického marasmu, v němž se topil po řadu desítiletí, k důstojnému a svobodnému životu. Jde o hanebnost a drzost hodnou bývalého člena KSČ Zemana, dnes převlečeného za sociálního demokrata. Také export je stále pasivní. Velké devizové rezervy a turistický ruch zatím stačí vyrovnávat schodek proti dovozu, ale nikdo se nepokouší vysvětlit, čím to je, že vývoz českého zboží nestoupá, ale klesá. Jistě jde 6 POLYGON 7/1996 [pageend8]o některé neovlivnitelné ekonomické jevy na zahraničním trhu, ale o co jde konkrétně doma, o tom se mlčí. Ti, kteří první vypíchli tuto krizi ještě před volbami, se nepokusili hledat jakoukoli domácí příčinu. Ovšem, jak mohou sociální demokraté poukazovat na stoupající mzdy a nebo na špatnou kvalitu práce, které činí české zboží stále méně prodejným? Nebo je to proto, že v mnoha podnicích stále vládnou managementy mající mnoho společného s „předlistopadem“? ❖ ❖ ❖ ❖ „Přes veškerou thatcherovskou rétoriku Klausova vláda nevystavila ekonomiku nespoutaným tržním silám. Ve srovnání s ostatními zeměmi střední Evropy Česká republika prokázala liknavost při restrukturalizaci podniků nutné pro zvýšení jejich produktivity." Toto napsala vlivná firma (Měřili Lynch) v situaci, kdy schodek obchodní bilance ČR přesáhl 100 miliard korun a kdy česká ekonomika zvláště potřebuje zahraniční kapitál. Lidové noviny, 26. září 1996 Tato nejpodivnější stránka české ekonomie, která je pramenem tolikeré důvěry k premiérovi - nikoli jako k ekonomovi, ale jako k politikovi - a která se nikdy nedočká kritiky levicové opozice, je asi důvodem, že ani pravici se do takového vysvětlování moc nechce. Přestože domácí spotřebitelé nakupují zbytečně mnoho cizích výrobků. Nakonec i vláda se radši prohání ve volvech, mercedesech a bavorácích. „Americký spotřebitel nemá mindrák centrálně plánované ekonomiky, neefektivní a nekvalitní výroby, “ říká premiér Klaus; Lidové noviny, 27. září 1996 Ale neříká, kdo ten mindrák má. I když ty škodovky dnes vlastně vyrábí filiálka Volkswagenu. Ale aspoň platí české mzdy. Vzpomínám, že v Americe přijel jeden politik na meeting s dělníky automobilky a ti se šli podívat, s čím přijel. Když uviděli japonské auto, tak byl vyřízen. Maximální rychlost na dálnici povolenou snadno překročí i škodovky. Takže by ani českým záchrankám a chirurgům neubyla práce. Rusko neplatí sjednané splátky. To nabourává český rozpočet. Osobně to nechápu, jak mohl parlament takový rozpočet schválit. Spoléhat na Rusko a sliby jejich politiků!? A prší. Dosud není po žních a obilí se prodává asi o osm set korun za tunu víc než je výkupní cena. Když se nenajde kupec, zemědělské závody raději drží obilí na sýpkách, než by je daly vykoupit za stanovenou cenu. Je ho málo nejen v Cechách a na Moravě, ale i v celém světě. I v Kanadě farmáři vozí své obilí přes hranice do USA, než aby se spokojili s výkupní cenou obilního monopolu. V Čechách ještě není po žních a ne- požaté obilí se válí na polích, do nichž pro déšť nikdo nemůže. Vyšší ceny za chleba je to nejhorší, co může kteroukoli vládu potkat. Obyčejně se začíná apelem na vlastenectví rolníků. Jenomže zemědělství je stále v rukou starých struktur, ne soukromých zemědělců. Ministr zemědělství Lux, který tak často naznačuje, že by byl schopen přeskočit do Zemanova autobusu, bude mít příležitost ukázat skutečné plody své politiky v oboru. Jenom brambor se hodně urodilo, takže lze očekávat jejich nízkou cenu a ještě větší zkrácení příjmů na vesnici. Vládní koalice kandiduje své vyvolené do senátu na dvou kandidátkách - ODS a koaliční (ODA se s lidovci dohodla na společném postupu ve většině volebních okrsků) - což ukáže ještě více špinavého prádla. Nyní došlo k dalšímu nepříjemnému překvapení: Ústřední volební komise pro formální nedostatky v přihláškách odmítla zapsat 80 kandidátů z 574 uchazečů o 81 senátorských křesel. Jde o řadu známých politiků, kteří doplatili na to, že podcenili úředního šimla. Je mnoho rozhořčených, ale faktem je, že ti, kteří chtějí dělat zákony, by se měli vyznat v tom, co ze zákonů uplete byrokracie. Zvláště jde-li o politiky, kteří už jednou byli u moci. Představa o tom, kdo a koho mají senátoři zastupovat, je stále nejasná a pražská vládní představa, že by nemělo jít o regionální zástupce, ale „celostátní“ politiky, zřejmě narazí a přinese ve volbách překvapení. Vytvářet senát, který je kopií hlavních politických sil v poslanecké sněmovně a je souběžný s jejich politickým myšlením, nemůže být tím přínosem pro demokracii, jak by mohl být. Nezávislost na partajích a zcela odlišné pohledy odrážející potřeby a myšlení obyvatel ze všech krajů, které nemůže převálcovat žádná politická mašinérie, by měly být ideálem. Nutno doufat, že navzdory všemu k tomu vývojem dojde. Vykradený prezident Prezident republiky využil svého ústavního práva a udělil milost předlistopadovému ministru obrany Václavíkovi. Tomuto muži, známému plánem na rozehnání demonstrantů na Letenské pláni nadzvukovými stíhačkami, bylo před časem Bendovým úřadem pro dokumentaci a vyšetřování zločinů komunismu sděleno obvinění z nezákonného ozbrojování Lidových milic. Udělením milosti je obvinění automaticky zastaveno. Za hlavní důvod prezident uvedl, že jde o osobu starší šedesáti let a navíc nevyléčitelně nemocného. Akceptovatelný morální soud v tomto případě přináleží především lidem z Konfederace politických vězňů, jejichž stanovisko je následující: chceme soudní řízení, aby další generace věděly, že činit zlo se nevyplácí. Potom ať odsouzení dostanou milost - to už je vedlejší. Bohumil Pečník: MILOST, Lidové noviny, 12. září 1996 Mezi předměty, které ve vile prezidenta Václava Havla ukradl policista přidělený k oddílu ochrany prezidentova bydliště, jsou i vázanky, basebalová čepice, svetr, přehozy, prostírání, kusy látek a též láhev vína, kterou Havlovi věnoval izraelský prezident Ezer Weizman. Lidové noviny, 31. srpma 1996 K výhradám o milosti, kterou udělil prezident republiky generálovi Václavíkovi, je třeba připojit i to, že dopátrání se všech okolností politické i vojenské zrady v roce 1968 je tím ztíženo. A především nemůže být bez obviněného i vysloven soud nad jeho zločinem. To vyvolává ještě další úvahy. Především jde o to, zda prezidentův humanismus nezakrývá prostý politický účel chránit i tak špatnou pověst armády, jejíž důstojnický sbor byl stoprocentně komunistický a dodnes není asi moc lepší. A kdy odsouzení duchem nepřítomného vrchního velitele by spíše našlo hodně zkaženou vojenskou konzervu a přineslo mnohem nepříjemnější obvinění dalších vojenských osob než aby celou záležitost uzavřelo. A pak je tu ještě nepříjemnější úvaha, která neplatí jen o tomto případě. Miloš Zeman a jeho sociální demokracie by si rádi monopolizovali hlasy svých opozičních partnerů a tak mohli ovládat se svými 101 hlasy (s předsedovým hlasem 102) politickou scénu. Je tak zcela nesmyslné podezření, že se nyní hledají cestičky, jak tento monopol znemožnit? Třeba tím, že ukážeme, že máme i s provinilými komunisty soucit? To by bylo nejen pobuřující, ale byl by to pokus bláhový, i kdyby uspěl. NATO a my, co my na to Generální tajemník Severoatlantické aliance Javier Solana včera v rozhovoru pro agenturu AFP vyjádřil naději, že východoevropské země se stanou členy NATO půl století po založení této organizace, tedy 4. dubna 1999. Lidové noviny, 21. září 1996 Je to paradoxní, že po létech urputného tvrzení, že patříme do střední a nikoli do východní Evropy, je na čase si přiznat, že žádná střední Evropa ve slovníku politiků Západu vlastně neexistuje. Snad kdysi dříve, kdy se v této oblasti prolínalo několik národních kultur, tento pojem cosi znamenal. Ale bylo by omylem si myslit, že v tomto i předchozím století byl pojem střední Evropa schopen odolávat mocensko-politic- kým tlakům Západu i Východu natolik, že by se byl kdy stal pojmem samostatným a uznávaným velmocenskými stratégy. Proto snad více než co jiného je pro střední Evropu, a v prvé řadě pro Českou republiku, tím nejdůležitějším, pokusit se o její POLYGON 7/1996 7 [pageend9]trvalé organické zapojení do západní Evropy dříve než bude Východ natolik silný, aby vnutil Západu starou hru o rozdělování sfér vlivu v této oblasti. Lze konstatovat, že pomalý postup integrace může uspokojit jen pesimisty, kteří od počátku této dekády nevěřili, že všechno půjde rychle a snad i automaticky. Obávám se, že i mnozí novopečení politikové byli pod vlivem bolševické propagandy o agresivitě Západu a snad si mysleli, že stačí jen kývnout a Západ po nás sáhne. To byla naivní představa. Už řadu let je tato střední Evropa předmětem licitace mocných sil Západu, které jsou ochotny dávat přednost naklonění si veřejného mínění i sympatií mocných na Východě. Ti sice mají dnes daleko k tomu, aby mohli zabránit čemukoli, co se děje v jejich bývalých satelitních zemích. Ale vedle toho, že mohou použít svoji rezivějící nukleární sílu k teroristickému ohrožení světa, budou v budoucnu nepochybně hrát opět významnou roli. Jde tedy jen o relativně krátkou dobu snad dvou, maximálně tří desetiletí, v nichž musí být celý integrační proces dokončen. Pak už to zase nepůjde. Z minulosti si dobře pamatujeme, že nám dvě desítiletí nestačila, abychom realizovali Masarykovu představu československého státu napojeného na západní státy a prosadili je mezinárodně. Tím se stalo, že torzo této myšlenky se potácelo půl století, aby nakonec se rozpadlo a my zachránili Masarykův demokratický a státnický ideál v hranicích české historické státnosti. Ta se po celých tisíc let opírala o svou politickou, kulturní i hospodářskou sounáležitost se západní Evropou. A to bez výhrad a pomyšlení, že by zde bylo vhodné vytvořit nějakou novou, separovanou sféru politického vlivu i v dobách největších střetů. O tyto samozřejmosti tedy dnes česká vláda usiluje, když se snaží dosáhnout co nej včasnějšího přijetí do NATO a Evropské unie. A konečně po dlouhých létech se nám dostává jasnější odpovědi na naše dotazy, kdy se toto přijetí uskuteční. Pokud tomu můžeme věřit, jde o rok 1999 pokud se NATO týče a o čtyři nebo pět let později do Evropské unie. To je dlouhá doba a je mnoho věcí, které se mohou zvrtnout. Nesmíme ani na okamžik zapomínat, že bude posuzován náš přínos a nikoli nějaká strategická výhoda geopolitického charakteru. Prakticky nemáme nic, bez čeho by Západ nemohl existovat a představujeme strategické riziko snad pro všechny státy kromě Německa, které rádo uvítá zabezpečené východní předpolí. Několikrát jsme se mohli přesvědčit o tom, že Západ stále rozvažuje. Nejvýrazněji zde vystupuje otázka dobrých vzájemných sousedských vztahů. Nikdo není zvědav na lokální rozepře, tahanice o hranice, nestabilní státy a národnostní třenice. Jugoslávie je toho odstrašujícím příkladem. O čem se naopak málo mluví, je oblast vnitřního uspořádání, právní, politická a hospodářská porovnatelnost se Západem a z toho vyplývající prosperita, o které každému je jasné, že se tak rychle nevyrovná Západu. Zde sehraje podstatnou roli důvěra, opřená o přesvědčivá fakta, že jsou tady reálné předpoklady, aby se politické a hospodářské poměry byly schopny v tomto směru kladně vyvíjet. Ve svém nedávném interview o tom vyslovil svůj názor americký demokratický senátor Sam Nunn, bývalý předseda branného výboru senátu a nyní jeden z možných kandidátů na křeslo státního tajemníka po dnešním ministru zahraničí USA Christophe- rovi. Jednoznačně prohlásil, že podle jeho názoru je radno s členstvím NATO pro Polskou, Českou a Maďarskou republiku počkat, až projeví dostatečnou ekonomickou schopnost a budou přijaty do Evropské unie. To znamená odklad nejméně o pět let podle současných slibů. Nelze se tomu divit. V mysli západních politiků už dlouho pracují obavy, že návrat komunistů k moci ve dvou ze tří kandidátských zemí znamená něco více než by mohlo znamenat vítězství levice v některé ze západoevropských zemí. Každý takový posun vyvolává pochybnosti, co obyvatelstvo si vlastně přeje a nakolik se nenávratně rozešlo s Ruskem geopoliticky a s bolševismem ideologicky. Nějaká vysvětlování o protestních hlasech nebo místních specifikách, která hrála roli ve volbách, jen potvrzují dojem o nezralosti pro západoevropský systém. A také o nedostatečných vnitřních mravních silách demokratických stran, které nebudou zřejmě schopny dosáhnout předpokládaných ekonomických a politických reforem. Až do letošního jara byla Česká republika jakýmsi argumentem, že si střední Evropa zaslouží šanci. Ale nemylme se, že výsledek našich jarních voleb nic neznamenal pro formulování názorů o současném stavu. To dotvrzuje i zmíněný výrok senátora Nunna, který nikdy nepromluvil, aniž by to neměl promyšleno a podloženo. Jeho zájem o účast ve vládě jej naopak činí velmi opatrným. A jak se zdá, takový názor se výhodně hodí prezidentu Clintonovi, který, na rozdíl odjeho protivníka senátora Dole, má jasnou koncepci ochrany ruských zájmů v Evropě a jehož znovuzvolení se dnes, pět týdnů před volbami, zdá být na dosah. O mezinárodní politice se dosud v kampani prezidentských voleb v USA velmi málo mluví. Irácká situace byla probírána nejvýše dva týdny a blamáž současné americké politiky v této oblasti a tristní stav vztahů mezi spojenci v irácké válce nezapôsobil na americké veřejné mínění tak, jak by si to Clintonovi odpůrci přáli. Nyní došlo k další krizi v Izraeli a opět je tu americká prestiž, která je v sázce. Protože nejde jen o problém Palestinců, ale celého muslimského světa. Můžeme tedy těžko očekávat, že se na americké středoevropské politice něco změní. V tom smyslu výsledek voleb v USA silně souvisí s českým osudem. Nedá se říci, že se v tomto směru v Čechách děje něco, co by nějak napomohlo příznivějšímu vyústění. Na kuskusu v Bílém domě Nešťastné stránky československého osudu byly a jsou často v Izraeli připomínány jako varování národu, který je téměř utopen v moři nepřátelských národů. Je sice pravdou, že historické podobnosti mají značně odlišné příčiny, ale akce a reakce na okamžité situace, kdy použít síly a kdy rozvahy, mohou nalézti v takových přirovnáních dost praktického poučení. Mluvíme-li o historii, obyčejně se nemůžeme vyhnout hledání spravedlnosti. V případě Palestiny je to beznadějné - příliš mnoho si pamatujeme z její historie, než abychom nemohli najít protiargument ke každému tvrzení. Navíc my Češi jsme většinou zaujatí. Pamatujeme na základní metodu palestinského vůdce Arafata: využít antagonismu ve vztazích velmocí. Snímky jeho bezostyšného objímání a celování Brežněva, světového rekordmana v utlačování národů, nám nevymizí z paměti. Díky arabské politice, kterou tolik Arafat ovlivňoval, se po celá desetiletí udržoval sovětský vliv na Středním východě a teprve Arafatova chyba v sázce na bagdadského koně v době kuwajtské krize přinesla pokročení této politiky, ale musí i nadále být středem pozornosti amerického prezidenta. Dá se pochybovat, že se Arafat vzdal svých starých metod. V tom smyslu je však spíše hrozbou pro americké zájmy než izraelské. Izraelci totiž dobře vědí, s kým mají co jednat, i když si s ním nyní potřásají pravicemi. Je třeba děkovat šťastnému zakončení studené války, která vyřadila Sovětský svaz, i jeho dědice Rusko, na čas ze středový- chodní hry, že arabské národy došly k názoru, že nemohou nadále zůstávat na nesmiřitelných pozicích s Izraelem. Že se buď musí pokusit nalézt jiné řešení ve vztazích s ním nebo jej přelstít tím, že odkládají přízeň jeho mocného spojence za oceánem. Proto po rozpačitém počátku mírového procesu v Madridu následovala nečekaná zkratka přes Oslo, kde si Peres, tehdy izraelský ministr zahraničí, a Arafat upekli svoje příměří. A Clintonova zahraniční politika na to ochotně přistoupila a dovedla izraelské politiky do arabské náruče. Exploze v autobusech městské dopravy přesvědčila mnohé Izraelce o tom, že jde o velmi krvavý mír. A vražda ministerského předsedy Rabína ukázala, že tu něco nehraje. Následující volby pak rozhodly, že skutečný mír - je-li možný - bude vyjednávat nový ministerský předseda Benjamin Netanyahu a nikoli Simon Peres. Na sto dnů mírový proces zamrzl. A přesto přestaly vybuchovat bomby v autobu- 8 POLYGON 7/1996 [pageend10]šech. A pak došlo k otevření tunelu, který zkracuje cestu turistům. Brzezinski to nazval blbostí, provokací. Netanyahu se dušuje, že nebyl v tu chvíli v Jeruzalémě, ale v Bonnu. Tvrdí, že u otevření tunelu byli i muslimští klerici, kteří zřejmě nic nenamítali proti. Každému je jasné, že to neohrožuje mohamedánská posvátná místa, což je oficiální příčinou nedávného krveprolití. Dva dny trvalo než propuklo peklo, začalo lítat kamení, jak je obvyklé při takových příležitostech, a pak, podle palestinského doznání, začala palestinská policie první střílet po izraelských vojácích z pušek, které jim dal Izrael. V několika dnech byly desítky mrtvých a raněných na obou stranách. Hrozilo další krveprolití a prezident Clinton neviděl jiné východisko než osobně zasáhnout. Proto si minulý týden pozval izraelského ministerského předsedu, palestinského prezidenta Arafata, egyptského prezidenta Mubaraka a jordánského krále Husejna do Washingtonu. Prezident Mubarak věděl už napřed, že dojde k debaklu, vymluvil se a nepřiletěl. V Bílém domě měli k obědu kuskus a kuře a to bylo asi vše, co mohli pro Araby udělat. Po obědě se jordánský král a prezident USA vytratili a nechali Netanyahu se bavit s Arafatem asi čtyři hodiny. Pak, druhý den, byla uspořádána tisková konference, před níž prezident Clinton požádal své hosty, aby mlčeli a do ničeho se nepletli. Tím to skončilo, aniž to kdo považoval za úspěch. Novinář, který ten večer šel do jednoho washingtonského hotelu udělat interview s premiérem Netynyahu před jeho odletem, narazil v hotelu na Arafatova asistenta a tak se pokusil i Arafata přemluvit k rozhovoru. Arafat - právě se se svým doprovodem sytil hamburgery s „frenčfrajs“ - s odkazem na slib Clintonovi, což byla výmluva, odmítl. Byl roztrpčen, nevyšlo mu to. Můžeme se jen domnívat, že Palestinci kalkulovali na to, že Clinton, který tak nešikovně zasáhl do izraelských voleb otevřeným projevem svých sympatií pro vítězství Simona Perese, projeví i zde vůči premiéru Netanyahovi osobní antipatii a bude stranit Palestincům. Nestalo se tak. Prezidentské volby v USA na počátku listopadu činí každý americký židovský hlas nepostradatelným. Netanyahu se při interview choval vážně a zdrženlivě, ale každému je jasné, že prosadil svoje stanovisko k mírovému procesu. Nenechal se zatlačit, aby slepě přijal Pere- sův postup z Osla, kde mnoho detailních problémů zůstalo nevyřešeno a nepochybně by zastavilo i samotného Perese, kdyby byl zůstal u moci. Možná, že Netanyahův pocit z toho, že nalezl jakýsi osobní vztah pro jednání s Arafatem, je tou jedinou kladnou stránkou washingtonského setkání. Možná proto, že Arafat se pokouší nyní opět nalézt zainteresované protihráče vůči americkým zájmům v oblasti středovýcho- du. Nalezl jej v Paříži - a to prezidenta Chi- raca. To je první plod americké prohry. I proto, nečekaně, vypravili z Washingtonu tento weekend státního tajemníka Christo- phera do Izraele a Palestiny, aby včas zabránil dalším škodám. Kvůli volbám je zapotřebí alespoň přelepit na pár neděl krvavou ránu náplastí. Kohorty palestinské mládeže sbírají kamení, ale neházejí. Díky Arafatovi, který jim to zakázal. Najednou může ovládat palestinské bojůvky, které předtím prý nebyly pod jeho komandem. Co bude dál, nikdo v tuto chvíli neví. Mluví se o velikém konfliktu, který prý brzo může vypuknout. Aťje tomu tak či onak, americká zahraniční politika utrpěla porážku. Je-li tomu tak, bude dražší benzín a možná i rohlíky. Kuskus taky. 5. října 1996 B Smolné knihy ze Smolného aneb HISTORICKÁ ŠANCE Se zpožděním šesti let, ale přece, vstoupí v listopadu tohoto roku v účinnost zákon č. 140/1996 Sb. „O zpřístupnění svazků bývalé Státní bezpečnosti“. Rozporuplný vývoj po listopadu 1989, vývoj však přece jen stále demokratický, je mimo jiné charakterizován sporem, zda zpřístupnit svazky bývalé Státní bezpečnosti, které tato zločinná organizace založila na desetitisíce spoluobčanů. Prologem k tomuto sporu se stalo neoficielní zveřejnění seznamu spolupracovníků StB netrpělivým, protože také nejvíce pronásledovaným disidentem Petrem Cibulkou, který patřil k malé části nekomunistického pravicového di- sentu. Petr Cibulka učinil bez oficielního schválení to, co neučinil demokratický režim. Jednal správně? Agenti praví a nepraví Spor o svazky StB se stal i sporem o „pravost“ spolupracovníků StB, uvedených v těchto seznamech. Protože já sám jsem byl jedním z těch, který mohl po převratu služebně do svazků nahlížet, mohu se pokusit se snahou o objektivitu vyjádřit se ke sporu zastánců a odpůrců „pravosti“ v nich registrovaných spolupracovníků. Není to poprvé, co je česká společnost rozdělena sporem o pravost nějakých textů. Vzpomeňme na TGM, který se postavil proti těm, kteří věřili v pravost Rukopisu králo- vodvorského a zelenohorského, protože chtěli věřit ve starobylost české literatury. S našimi svazky je to podobné jako s Rukopisy, jenže zčásti obráceně. U Rukopisů byl falešný text napsán na vyškrabaném dobovém pergamenu ze 13. století s ponecháním tehdejších majuskulí, a proto byly závěry znalců z oborů chemie a literatury rozdílné. Registr svazků v naprosté většině obsahuje jména skutečných spolupracovníků StB, kteří, ať již z donucení nebo z důvodů ideových či hmotných skutečně spolupracovali a informovali o svých spoluobčanech. Dosud neverifikovaná mikromenšina, která podlehla nátlaku, „souhlasila také“ se svou spoluprací. Zmiňme se i o těch, jejichž podpis si StB přisvojila, když podepsali třeba jen závazek mlčenlivosti. Agenty a „agenty“ spojuje v registru jen podpis - rozděluje je ale obsah svazků. Protože někteří z těch, kteří byli méně stateční než ti, kteří i pod nátlakem nepodepsali, se zachovali po podpisu statečněji než při něm a jejich informace neměly pro StB význam. Někteří dokonce spolupráci vynalézavě sabotovali. Tento článek není apoteózou „nespolupracujících agentů“, ta patří těm, kteří podpis odmítli s rizikem všech následků, ale jen pokusem o rozbor stupňů šedi mezi bílou a čemou barvou, po nichž museli kráčet ti, kteří se báli více nebo méně. A pokud byli rytíři bez bázně a hany, tak s StB bojovali jinak než podpisem „smolných knih“ a nesplněním závazku. Právo na pravdu Co tyto smolné knihy, páchnoucí sírou a špínou totalitního režimu vlastně jsou? A kde vzaly svůj počátek? >Ideový< ve štábu POLYGON 7/1996 9 [pageend11]bolševické Říjnové revoluce a v petrohradském paláci Smolný, >praktický< v hlavách bezpečnostních exponentů KSČ a poúnorových tvůrců StB. V letech normalizace je ani StB nevedla, spravovalo je Statisticko- evidenční oddělení (SEO) FMV. Toto rozdělení pravomocí a provádění zápisů na základě návrhů >11. správy< (kontrarozvědka) mělo garantovat jejich „objektivitu“. Svazky se vedly na spolupracovníky a na podezřelé (PO) či nepřátelské (NO) osoby. Její založení předcházel obvykle vznik tzv. svazků signálních, kterými StB reagovala na podněty iniciující sledování příslušných osob. Proto budou mnozí zklamáni, ne každý si zasloužil pozornost orgánů StB. Představa StB jako orwellovského oka sledujícího každého občana, je mylná. Orientace ve svazcích si vyžádala vznik registrů, mohutných foliantů, ve kterých je možno nalézt jméno osoby, druh jejího svazku, pojmenování svazku (krycí jméno), datum jeho založení a jméno řídícího nebo odpovědného příslušníka StB. Od listopadu tohoto roku mohou tedy „podezřelé a nepřátelské osoby“, které si toto označení vysloužily svým pasivním či aktivním odporem vůči komunistickému režimu, nahlédnout do svých svazků a dokonce si je i okopírovat. Stejné právo ke svým svazkům mají i spolupracovníci StB, jejichž informace naplnily svazky sledovaných spoluobčanů. Právě tyto svazky vzbuzují i po létech od listopadu 1989 přes okázalý nezájem pana ministerského předsedy a pana prezidenta velkou pozornost těch, kteří se chtějí dozvědět, ,jak to bylo“ a „kdo jim to řekl“. Stejně tomu je ve Spolkové republice Německo, kde se nebáli s touto očistnou katarzí začít brzo po pádu zdi a kde sledované osoby označili právem termínem oběti. Právo na pravdu je stejně jako právo na spravedlnost nedělitelné a odpovídá i naší dějinné tradici, v níž aspoň na standartách pravda vítězila. Nebyl a není tedy důvod, proč se pravdy bát, ostatně jsme přece ve škole opakovali slova historické osobnosti z největších: „Poznej pravdu a pravda tě osvobodí.“ Z vlastní zkušenosti mohu konstatovat, že vlastní svazek je čtení zajímavé. Dozvíte se o svém životě i to, co jste nevěděli, poznáte statečnost některých přátel a zbabělost druhých, budete vědět, kdo vám způsobil potíže a jakou za to dostal odměnu. Vaše poznání bude doprovázet smích, možná i slzy nebo jen ohromené mlčení. Hořká pravda a historická šance Svazky toho však vypoví více. Možná tolik, že způsobí malé nebo velké politické zemětřesení. Vždyť v politickém, hospodářském a společenském životě se dnes pohybuje řada osob a většinou v jeho popředí, které byly aktivními spolupracovníky StB, nikoliv jen osobami registrovanými v Cibulkových seznamech. I ty mohou se studiem svých svazků zpytovat své svědomí, zajímavější však budou jejich informace ve svazcích jejich obětí. Ty budou mít totiž právo na dešifraci krycích jmen informátorů - spolupracovníků StB. Pak se zhroutí legendy některých, údajně „neprávem registrovaných agentů“ a dokonce i některé je očisťující soudní rozsudky, které byly vyneseny na základě nedostatku důkazů, když svazky těchto spolupracovníků zmizely. Dojde i ke značnému rozčarování, protože jména velkých osobností, uvedená v seznamech, jejich hodnotu relativizovala. Naplnili se zákon skutečně, tak dojde k rehabilitaci jedněch a usvědčení druhých. Přinese pak i trauma, které budou řešit odborníci. Mezi opravdovými agenty, důvěrníky a držiteli konspiračních bytů jsou totiž i ti, jejichž popularita nebo i protirežimní zásluhy jsou nesporné. Oběti se tak dozví nejen o českém humoristovi-disidentovi, ale i o známém filmovém režisérovi nebo předním reformním komunistovi a současně politickém vězni a mnoha dalších, s kterým se setkává i na televizní obrazovce nebo v tisku. Tato hořká pravda, složitost lidské povahy a komplikovanost doby spolu s politickými ohledy, byly asi ty důvody, proč nedošlo k oficielnímu publikování seznamu spolupracovníků StB a proč se tak dlouho váhalo se zpřístupněním svazků. Tím největším viníkem je ovšem komunistický totalitní režim. Čím větší bude zájem o poznám svazků, tím spíše se dočkáme vyrovnání s minulostí, ke kterému stejně jednou musí dojít Nedojde-li, pak se naplní výrok amerického filosofa G. Santayany: „Národ, který se nepoučil ze své minulosti, ji musí prožít ještě jednou.“ Zákon o zpřístupnění svazků bývalé StB je prvním zákonem, který mohou naplnit ti, jimž je určen. Nestane-li se tak, bude jej čekat osud Lustračního zákona a Zákona o protiprávnosti komunistického režimu. Stojí před námi totiž historická šance, možná poslední - necitovat výroky z po- mníků, ale řídit se jimi ve svém životě, jak to dokázal i první z velkých českých Janů, jehož slova „miluj pravdu, přej pravdě, braň pravdu až do smrti“ jsou vytesána ve středu Prahy na Staroměstském náměstí. Ministerstvo vnitra ČR je povinno každému občanu ČR sdělit (nebo tomu, který byl čsl. státním občanem v období od 25.2.1948 do 15.2.1990), zda je v informačním systému svazků vzniklých činností bývalé StB evidován jeho svazek a zdaje tento svazek zachován. Stejně tak je MV povinno této fyzické osobě takovýto existující svazek zpřístupnit a vydat jí podle přání kopii části nebo celého svazku. V žádosti je nutno uvést jméno, příjmení (včetně předchozích změn), datum a místo narození, rodné číslo, adresu trvalého pobytu jakož i název kraje předchozích trvalých pobytů na území ČR. K žádosti je nutno připojit úředně ověřenou kopii dokladu o státním občanství prokazující, že žadatel byl nebo je státním občanem ČSR, ČSSR, ČR. Žádost je nutno opatřit úředně ověřeným podpisem. Po smrti oprávněné osoby může tuto žádost podat osoba oprávněná uplatnit právo na ochranu osobnosti zemřelého (manžel, děti, rodiče apod.) Ta musí k žádosti přiložit doklady prokazující toto právo. Se svazkem se musí žadatel seznámit osobně, o zpřístupnění a určení místa zpřístupnění může požádat prostřednictvím právního zástupce. Ten, kdo chce na minulost zapomenout, žádat pravděpodobně nebude, ten, kdo ji chce poznat, to asi učiní. Prohlášení některých politiků, že o to nestojí, vzbuzují podezření, že už svůj svazek znají. Byli by jinak špatnými politiky, neboť ten, kdo zná minulost, může poznat i budoucnost JUDr. Milan Hulík 21. září 1996 Poznámka Polygonu: Kopie rukopisu tohoto článku byla zaslána ke zveřejnění i jiným českým exilovým časopisům. JAN KRISTOFORI, autor tohoto obrazu, Je mladík Již 65letý. O životě a umělecké tvořivosti našeho spolupracovníka se dovědí čtenáři v příštím čísle. 10 POLYGON 7/1996 [pageend12]Drang nach Osten nového druhu Francie chce dohnat Německo v hospodářské a politické expansi u jeho východních sousedů ZDENĚK F. LEINER Málokterá cesta francouzského prezidenta do zahraničí vyvolala takovou pozornost francouzských politologů a komentátorů, jako jeho nedávný tří denný pobyt v Polsku. Již před jeho příletem do Varšavy 11. září konstatovali, že Francie se značně opozdila za Německem jak po stránce obchodu s postkomunistickými státy a investic v nich, tak po stránce politické iniciativy, zejména pokud jde o podporu těch, které usilují o vstup do NATO v zájmu své bezpečnosti a do Evropské unie v zájmu svého hospodářského rozvoje. Nejedná se jen o Polsko, které prezident Jacques Chirac zvolil jako první z postkomunistických zemí, které hodlá navštívit. V komentářích se samozřejmě uvádí též Česká republika. V době, kdy Chirac dlel ve Varšavě, uveřejnil nej význačnější francouzský deník >Le Figaro< na dvou třetinách první stránky své zahraničně politické rubriky článek s tlustým titulem: Česká republika - trh pod německým vlivem Vyslaný redaktor Figara připomíná ve svém článku, že Německo bylo hned po listopadu 1989 první, které začalo v bývalém Československu a především v Česku investovat podobně jako v Polsku a Maďarsku. V roce 1991 tři čtvrtiny zahraničních investic v dnešní ČR pocházely ze Spolkové republiky. Například Volkswagen předběhl francouzského Renaulta v soutěži o majoritní podíl v automobilce Škoda. Investovaných 1,4 miliardy marek představuje pětinu všech zahraničních investic v ČR od roku 1991 do roku 1995. Vedle jiných kapitálových účastí ve význačných českých společnostech pronikla nejdříve do bavor- sko-českého pohraničí a později též do oblasti sousedící se Saskem řada malých a středních německých firem, z nichž 40% je výrobních. Německý velvyslanec v Praze odhaduje jejich počet na sedm tisíc a dodává, že v pohraničí jich neustále přibývá, takže velvyslanectví již ani není schopné je spočítat, protože mnohé se skrývají pod jménem českého majitele. Jako obchodní partner Spolkové republiky zabírá mezi státy střední a východní Evropy Česká republika druhé místo za Polskem. S 30% celkového zahraničního obchodu ČR je Německo na prvním místě českého vývozu a dovozu. „Tato hegemonie,“ píše redaktor francouzského listu, „vyvolává u některých Čechů špatné vzpomínky.“ ,Německá moc zde budí strach,“ prohlásil novinářovi jeden z diplomatů německého velvyslanectví v Praze. Jestliže při loňské privatizaci českých telekomunikací byla dána přednost jedné holandsko-švýcarské společnosti před Deutsche Telekom, bylo to dle některých informací proto, že Německo je příliš blízko, příliš bohaté a příliš silné! Obchodní obrat jediné německé firmy Siemens (80 mid. DM) je vyšší než celý národní hrubý produkt České republiky (50 mid. DM)! >Le Figaro« připomíná, že ČR je jediná mezi sousedy Německa, s kterou dosud nebyla podepsána společná deklarace smíření kvůli problému vyhnaných sudetských Němců, avšak soudí, že bude podepsána před chystanou návštěvou prezidenta Her- zoga v Praze. Německá hospodářská expanze tím bude ještě posílena. Předstih Německa činí Francouzům starosti Není divu. Například v Polsku Německo obsadilo 25% trhu, kdežto Francie pouhých 8%. Přitom ji s Polskem vážou staletá historická pouta přátelství a spojenectví, kdežto Němci jsou pro Poláky odvěcí nepřátelé, stejně jako v očích Čechů. Prezident Chirac svolal 29. srpna do Paříže všechny své velvyslance a vyzval je, aby vyvinuli maximální úsilí v „ekonomické diplomacii“ - zejména ve střední a východní Evropě, kde se vinou jeho předchůdce Françoise Mitteranda Francie opozdila za Německem. Mitterand - jak známo - zaujal nepřátelské stanovisko k sjednocení Německa, znemožnil tak společný postup s Německem a zmrazil z čistě ideologických příčin po Jaruselského puči v roce 1981 styky s Varšavou. Dle komentátora Charlese Lambroschiniho z >Le Figaro« Chirac má ve svém úsilí napravit Mitteran- dovy chyby jisté trumfy. .Nesmí se podceňovat trumf,“ píše Lambroschini v úvodníku 12. září,, jímž je latentní frankofilství ve východní Evropě. Polsko nezapomnělo na staleté spojenectví od dob králů a rádo by se zbavilo svého postavení vůči Německu. Češi mají stejnou snahu, jelikož Spolková republika je pro ně přespříliš přítomným a mocným sousedem.“ Zatím co v očích Chiraca měla jeho cesta do Varšavy zřejmě především ekonomické cíle, v očích polského prezidenta Alexandra Kwasniewského její význam je hlavně geo- politický. Před příletem Chiraca řekl polský prezident: „Očekáváme důležitá politická prohlášení jak po stránce bilaterálních vztahů Varšavy a Paříže, tak o místě Polska v Evropské unii a NATO... Jednání o vstupu do NATO by mohlo začít v roce 1997 po schůzce ministrů Atlantické aliance v Bruselu v prosinci. Jestliže vyjednávání skončí dobře, myslím, že padesáté výročí NATO v roce 1999 bude vhodné datum k jeho rozšíření.“ Kwasniewsky odmítl požadavek Ruska a Ukrajiny, aby Polsko bylo denuklearizo- vanou zónou. „Je jasné,“ řekl, „že stát se členem NATO znamená sdílet jeho zásadní hodnoty stejně, jako se podílet na riziku Aliance... Doufám, že Rusko bude pokračovat na cestě k demokracii a hospodářskému rozvoji... avšak nebude se již chovat jako supermocnost, která rozhoduje o osudu části Evropy a vnucuje svoji vůli jiným státům.“ Francouzský prezident ve Varšavě nezklamal naděje Poláků, že ’Francie se stane bránou do NATO a do Evropské unie1, jak nadepsal tlustým titulkem 12. září Le Figaro zprávu svého vyslaného redaktora. V projevu před polským sněmem téhož dne nazval Polsko východní sestrou Francie a řekl: „Aby v Evropě zítřka byla zajištěna rovnováha, musí být Polsko uvnitř Evropy.“ Co se týče vstupu do Severoatlantické aliance, ujistil Chirac Poláky, že jednání s nimi „a také jinými státy velké Evropy, budoucími partnery Aliance“, bude zahájeno v roce 1997. Pro vstup do Evropské unie prezident předpověděl rok 2000 a je tak první ze západních státníků, který vyslovil tak přesné datum. Na požadavek stanovení „kalendáře“ dosud diplomaté postkomunistických států dostávali vždy vyhýbavé odpovědi. Dle některých politologů chtěl Chirac svým vystoupením ve Varšavě vytřít zrak Kohlovi. Ve chvíli, kdy Chirac obnovoval úzké vztahy s Polskem, německý kancléř dlel na návštěvě u Borise Jelcina. Nejen aby se na vlastní oči přesvědčil o jeho zdravotním stavu, vyžadujícím naléhavou operaci srdečních koronárních cév, ale též a zejména proto, aby od něho získal slib, že Rusko se přestane stavět proti rozšíření NATO. Chirac zřejmě těžko nese, že Kohl je považován za hlavního šampióna a podpůrce kandidátů na tento vstup. Faktem je, že Německo v této otázce bylo značně aktivnější než Francie. Již na schůzce Severoatlantické rady v Berlíně v červnu zástupci Německa prosazovali nový přístup k problému ruského odporu zapojením Ruska do systému bezpečnosti Evropy. Tento návrh měl v Moskvě příznivou odezvu stejně jako plán reformy NATO, podle kterého se má stát Severoatlantická aliance nezávislejší od USA. V této souvislosti ruský ministr zahraničí Jevgenij Primakov jednal se svým protějškem Klausem Kinkelem a kancléřem Koh- POLYGON 7/1996 11 [pageend13]lem a projevil poměrně smířlivější postoj než v minulosti. Vyjádřil uspokojení, že „NATO se přizpůsobuje novým skutečnostem“ a že uznává „důležitost Ruska v evropské architektuře bezpečnosti“. Uznal, že Rusko nemá dostatečné prostředky, aby se postavilo proti rozšíření NATO. Z rozhovorů se svými ruskými kolegy západní diplomaté v Moskvě usoudili, že Rusko je ochotno uvažovat o přičlenění České republiky, Polska, Maďarska a Slovinska, případně dalších východoevropských států, s podmínkou, že do rozšíření nebudou zahrnuty pobaltské státy. Následovalo překvapující prohlášení generála Lebeďa v rozhovoru s britským >Financial Times<, že rozšíření NATO na východ ho „osobně nechává zcela klidným. Možná, že jiní budou mít ostřejší reakce, ale já si myslím, že Rusko již nemůže reagovat tak agresivně, jako dříve,“ řekl generál, který se v nedávné minulosti smutně proslavil výroky, jako „NATO je ožralý chuligán“ a hrozil v případě přijetí Polska válkou. Téměř současně vyšel v německém týdeníku >Bild am Sonntag< rozhovor se spolkovým ministrem obrany Růhem, jenž na otázku, kdy NATO přijme nové členy, odpověděl, že Česká republika, Polsko a Maďarsko se stanou členy již v roce 1999. Na další otázku, zda to Rusko neznemožní, prohlásil: „Moskva nemá právo veta!“ Velkou otázkou však zůstával Jelcin, jenž přes svůj velice špatný zdravotní stav nadále drží otěže. Cesta kancléře Kohla do Ruska ve dnech 7. až 14. září měla hlavní cíl zjistit jeho skutečný postoj vůči rozšíření Aliance a pokud možno jej získat pro německý návrh pro „čenž“: rozšíření proti posílení kompetence Ruska v Organizaci pro bezpečnost a spolupráci v Evropě. Těsně před svým odjezdem měl kancléř 80minutový rozhovor ve Stuttgartu se státním sekretářem USA Warrenem Christo- pherem společně s ministrem zahraničí Klausem Kinkelem. Během pozdější tiskové konference Christopher oznámil, že příštího jara nebo počátkem léta se bude konat summit NATO, jenž rozhodne o jeho rozšíření na východ. „Cílem spojenců bude dohoda o vnitřní reformě NATO, začátku vyjednávání o rozšíření a o prohloubení partnerství s Ruskem a ostatními státy Evropy,“ řekl Clintovův emisár a tlumočil prezidentovo přání, aby bylo vytvořeno „nové atlantické společenství“, zahrnující celou Evropu včetně Ruska a Ukrajiny a USA. Ozvěnou na to Klaus Kinkel 8. září navrhl ustavení stálé komise, v jejímž lůnu by NATO a Rusko diskutovaly jako rovný s rovným o rozšíření Aliance na východ. Zpravodajský agent Velké sedmy - jak nazvaly >Izvjestie< Helmuta Kohla během jeho pobytu v Moskvě, nebyl s jeho výsledky zcela spokojen. Přesto, že jej v „přátelské atmosféře“ Jelcin promenoval v motorovém člunu na jezeře u své dači a hostil svými - prý vlastními - úlovky. Musel se spokojit s tím, že Jelcin nezavřel dveře pro další jednání v roce 1997 a vyjádřil přesvědčení, že „bude dosaženo uspokojivého řešení pro obě strany“. Po svém návratu do Německa Kohl prohlásil, že kompromis ve věci rozšíření „je možný“ a že Polsku, Maďarsku a Česku budou dveře do Aliance otevřeny příštího roku. Nad tím však visí veliký otazník, jak dopadne Jelcinova operace a jaké stanovisko v případě jeho smrti zaujme nástupce. Boj o prezidentské křeslo v Kremlu byl již zahájen a generál Lebeď s premiérem Čemo- myrdinem si již začli vyměňovat rány pod pás. Když se dva perou... Tím třetímje Anatolij Čubajs, šéf prezidentské kanceláře, který za Jelcinovy nepřítomnosti tahá nitky v Kremlu. Avšak zpráva, že Lebeď bude 7. a 8. října jednat v hlavním štábu NATO s jeho vedením, naznačuje, kdo má zatím největší šance. St. Raphaël, 19. září 1996 H Fejeton Na okraj koncertu LUDĚK FRÝBORT Ó, kéž by se Čechové tak ochotně chytali i věcí rozumnějších, přicházejících ze Západní Ještě že jsem z té Prahy včas ujel; zdržet se pár dnů navíc, býval bych si užil toho blázince kolem pražského koncertu pana Jacksona. Dozvěděl jsem se později z českých novin, že to byl rumrejch horší vpádu Pasovských. Lidstva se sešlo k tomu špektáklu hrozné množství a děly se tam scény, hodné posledního soudu; davy mládeže říjely v extatickém vytržení, útlé dívenky omdlévaly, kapsáři se činili. Ne všichni ovšem propadali takovému nadšení. Někteří vážnější komentátoři vznášejí trpké otázky, jak to, že interpret jakýchsi popěvků přivábí na Letenskou pláň víc lidstva než sám papež a jakže to vypadá s kulturní vyspělostí národa, jehož mládež povýší zmalovaného zámořského taj- trlíka na stupeň nejvyšší svých hodnot a představ. Ani já se nedokáži k tomu problému zodpovědně vyjádřit. Jak už se tak na ras odevšud řítí příval všelijaké muziky, ať ji chceme nebo nechceme, byl jsem kdesi přinucen vyslechnout si kousek repertoáru onoho slavného muže a nabyl jsem dojmu, že jeho umělecká kvalita nepřevyšuje výrazně úroveň skladby „skákal pes přes vo- ves"; ale ovšem, to říkám já. Však mi už mnozí vytýkali, že nerozumím umění. Tuhle zas u nás v městě vystavovali... přesný popis je obtížný, ale vypadalo to, jako když elektrický magnet hrábne do železného šrotu a co nahrábne, to pak upustí na zem a opatří cedulí s názvem. Utrousil jsem něco v tom smyslu, ale přítomný zasvěcenec mě příkře usadil: je to umění a já jsem nedouk, který ničemu nerozumí. Já vím, někdo mi možná poví, že směšuji dvě docela odlišné věci. Umění tak vznešené, že je ani s dost velikým U napsati nelze a duchaprostý kvákat z nejspodnějšího šuplete muziky, ale pravím, že tu jistá souvislost je. Hned povím, jaká. Ano, prosím. Jsem tvor nerozumějící umění, ani toku páně Jacksonovu, ani onomu magneticko-šrotovému. Rád bych mu rozuměl, ale není mi to dáno. Snad kdybych byl pyšné mysli, mohl bych se z toho vy kroutit, řka něco o králových nových šatech, viditelných jen ješitům a po- chlebníkům, ale vidíte, neříkám to. Pokorně připouštím, že kolem mě čnějí k nebesům výšiny estetických hodnot, jež já ve svém ignorantství nepoznávám. Jsou zvuky, jimž říkám rámus, leč značná část lidstva při nich omdlévá nadšením. Jsou po- kroucené dráty a rezavé plechy, jaké bych vyhodil, kdyby mi zůstaly na půdě po dědečkovi, nicméně je mnohý magistrát ochoten za ně vydat statisíce ze svého deficitního rozpočtu. Jsou rozličné barevné čáry a fleky, ve srovnání s nimiž je mi pohled na stěnu protějšího paneláku přímo orgií zajímavosti, a přesto jim jsou stavěny nákladné galerie a ledajaký bohatec nešetří náklady, aby je získal. Věru, nerozumím tomu. Závidím těm, jimž dal Hospodin schopnost takovým jevům rozumět. Je to, povím vám, hrozný pocit, žít takhle, umění nerozuměje. Něco jako být analfabet mezi samými literáty. A samozřejmě nejsem povolán z pozice svého analfabetství výše zmíněné vrcholy uměleckého vzepětí kritizovat. Jen jedné opatrné výtky bych se odvážil. Nevytýkám současnému umění jeho 12 POLYGON 7/1996 [pageend14]kvalitu či nekvalitu, necítě se být oprávněn mluvit do věcí tak posvátných. Jenom že vytváří díla přístupná pouze nemnohým, čímž z nás dělá svého druhu třídní společnost. Je třída tvůrců, úzká, sebevědomá a výřečná. Je třída uctívačů, obdivne jejich artefakty konzumující a ve své výlučnosti se kochající, leč sama tvůrčího ducha zcela prostá. A je i rozsáhlá třída uměleckých plebejců, kteří o řečené artefakty nikterak nestojí, nedovedouce si s nimi co počít, jelikož jim jako já nerozumějí. Ale ať hledají kde hledají, nic jiného nenalézají; i obracejí se k tomu nejlacinějšímu, nejkomerčnějšímu, nejprostodušší- mu, čím nás trh a reklama zaplavují. Ve svém důsledku nás současné umění přeměnilo v společnost bez zájmu o kulturu, jejíž příslušník cokoliv vytvářet už dávno zapomněl a potěšit se není čím. V důsledku čehož konzumuje brak. Přitom nebýval prvek tvůrčí a konzumní od sebe vždy tak drasticky oddělen. Symfonie, to se ví, skládal i dříve jen málokdo, ale aspoň se zpívalo a hrálo. Rodiny po večerech doma muzicírovaly, hrát na nějaký ten nástroj bylo v měšťanských kruzích zcela samozřejmé a nemohl se stát ani učitelským pomocníkem, kdo nedovedl kloudně vrzat na housle. Za časů, kdy mistr Mozart pobýval v Praze, zpívali si prý pekařští učedníci jeho árie, tlačíce vozík s houskami, k čemuž jest podotknouti, že jednak je zazpívat nedovedli, jednak jim něco říkaly. Ještě za mého dětství si ženské u žehlicího prkna zpívaly, i když ne Mozartovy árie, ale aspoň „Když jsem plela len" a „Byl jest jeden krásný zámek". Tomu je dnes konec, provozování tvůrčí činnosti i jen tak skrovničké, jako si něco na vlastní hubu zazpívat, je nad síly většiny obecenstva. Jsou profesionální zpěváci a pak už jen valný dav pasivních naslouchačů. Pozoroval jsem v televizi jakýsi historický akt, při němž se přítomní státníci pokoušeli zpívat hymnu; bylo to, pravím, děsné. Toho kňourání a kuňkání, té skřípavé neladivosti... Přitom si člověk nekoupí ani ponožky, aniž by mu u toho do uší nekvákala jakási muzika, jsme jí obklopeni a na nemilost vydáni, ale sám ji z huby pustit už nikdo neumí. Ani o tom psovi, co skáče přes oves. Tuším proč: jsou tady takoví jako ten pan Jackson, kteří tu muziku na stisk knoflíku zprostředkují včetně efektního poskakování. Je k tomu ovšem potřeba náramného aparátu, aby to bylo to pravé, pokusíme-li se sami o to, s čím se nakrucují ty efektní postavy na pódiu, vyjde nám z toho nemastné kňourání, kdepak, k práci, pro své potěšení se tohle zpívat nedá. Písně o plení lnu se zpívat dají, avšak upadly v opovržení. A tak sedíme, civíme, všelijak sebou potrhujeme, ale mlčíme. Co se pak týče muziky ctihodnější, nepubertální, snad i ta nějaká je. Kdesi žijí svůj život skladatelé financovaní z ministerských rozpočtů a vytvářejí to, čemu říkají současná vážná hudba. Jenže ji vytvářejí patrně pro radost rozpočtovým úředníkům, jelikož zbytek lidstva hovoří o vrzanině. Náhrada za hudbu Mozartovu je to... budiž, nebudu do toho mluvit, pravil jsem už. Ale svou neschopností zaujmout pekařské učedníky z nás dělá společnost amuzikální. Bývaly též časy, kdy si kdekdo maloval a kreslil. Nebylo panské slečinky, aby nedovedla malovat aspoň tak jako její tatík hrát na housličky; snad bez talentu, ale se zájmem a pílí, třeba jen sobě pro radost. I když tento jev vymizel, nebyv nahrazen ničím. Dělat sám pro sebe fleky a čáry duši netěší a všechno ostatní je opatřeno opovržlivou nálepkou kýče. I ověsí si současný občan příbytek lacinými tisky a fotografiemi prsatých hereček, poklesnuv tak ve svém výtvarném cítění ím stejnou úroveň jako konzumenti jacksonovské hudby. Nevytýkám současnému umění, že je špatné či dokonce podvodné; ale vytýkám mu, že zúžilo svou nabídku na velmi tenkou vrstvu zasvěcenců a těm ostatním nenabídlo nic. Neříkám ani, že moderní výtvarník je horší než Mánes nebo Kosárek; jenomže Mánesovi nerozuměl jen skrovný kroužek vyvolených. O něm neříkával běžný občan - dejte mi s tím svátek, na to já nemám hlavu. Staré umění člověka oslovovalo. Vychovávalo ho a pěstovalo jeho smysl pro krásu; to moderní může mít svou hodnotu, ale tomuto úkolu nedostává. Přitom by zájem o dobré umění byl. Stačí si zajít na některý koncert staré hudby nebo na výstavu starých obrázků; je tam tlačenice jako na matějské pouti. Ale poslední obecně srozumitelný obraz namaloval ještě tak Slavíček. Poslední obecně poslouchatelnou hudbu skládal tuším, Sibelius. Nová doba si se zájmem publika neporadila, vyměnila jej za povýšený pocit snobské výlučnosti. Staří mistři odešli a místo nich se rozprostřelo vakuum. Rád bych nahlédl do příštích staletí, bude-li se v nich ještě pořád dokola hrát Beethoven a Rossini, muzika překrásná, jenže čím dál starší a o věcech čím dál vzdálenějších hovořící, ale o přítomnosti nebude hovořit nikdo. Leda tatrman, žádostivý kapesného pubertálních hošíků. Dospěla nám už několikátá generace, vyrostlá v kulturním vakuu. Kdesi v jí nepochopitelných sférách se dosud vyskytují staromilští podivíni, libující si v Mozartech a Myslivečcích, ale sobě a svému věku odpovídajícího nenachází nic, i tlačí knoflíky rozličných přístrojů, z nichž jim pak krákoře ten Jackson. Není to důkazem ubohosti a špatného vkusu nových generací, jak lze slýchat od rozmrzelých kritiků; spíš je to důkazem úkolu nesplněného oficiálním uměním. Protože umění svůj úkol má, říkejte si co chcete, zastánci jeho samoúčelu. Ono je hrozně krásné být avantgardou. Jenže pokud trochu rozumím jazyku vlašskému, znamená to cosi jako „přední voj". Každý kaprál vám potvrdí, že přední voj, za nímž už nemašíru- je ani žoldnéřík voje valného, je zbytečný a jeho cesta vede do prázdna. Nu, nechám už toho. Můžete se teď do mě pustit, znalci moderních kumštů. Jenom si, prosím, vymyslete něco nového; neříkejte mi zase jen, že tomu nerozumím. To já vím; už jsem to slyšel mockrát. Hannover, 18. září 1996 B Z českého tisku se dovídáme, že prezident Václav Havel zpravidla nevynechává koncerty zahraničních umělců, zejména ty velké ne. Nemohl tedy vynechat ani koncert Michaela Jacksona. Českému tisku dokonce neušla skutečnost, že na něm byl v doprovodu herečky Vinohradského divadla Dáši Veškrnové. POLYGON 7/1996 13 [pageend15]Kapitoly z dějin česko-německého soužití PROTEKTORÁT MILAN HULÍK Období let 1938 až 1945 je nejsmutnější kapitolou v dějinách česko-německého soužití. Pozorný čtenář předchozích dvou kapitol a kapitoly této může namítnout, že nelze směšovat německou menšinu se Sudetoně- meckou stranou, respektive jednání německých spoluobčanů a politiku této strany, vedené Konrádem Henleinem. Budiž tedy captatio benevolentiae poznamenáno, že nebyli jen němečtí sociální demokraté, vedení W. Jakschem, kteří nešli s Henleinem, nebo komunisté, kteří svoji nacistickou nevinu „vykoupili“ vinou komunistickou, ale i upřímní němečtí sudetští antifašisté, kteří se svými kolegy z Říše přišli do koncentračních táborů ještě dříve, než se tam ocitli jejich čeští spoluobčané. Použijeme-li však demokratická kriteria vytváření politické vůle na základě souhlasu většiny a možnosti menšiny stát se většinou, pak politika SDP a jejího vedení byla podporována velkou většinou německé menšiny v ČSR. O tom nesvědčí jen volby, ale především chování německého obyvatelstva Sudet. Česko-Slovensko I když političtí představitelé sudetských Němců nebyli samostatnými tvůrci své politiky, jež byla řízena z Berlína, a byli víceméně jen jejími vykonavateli, přece jen lze z jejich iniciativnosti a horlivosti jako samozvaných znalců českého prostoru poznat, že jejich konečným přáním bylo nejen rozbití ČSR, ale i likvidace jeho okleštěného zbytku. Nakonec, po vymazání ČSR z mapy, měl být ze svých zemí a vůbec z Evropy odstraněn i český národ. Svědčí o tom návrhy politického štábu K. Henleina z října 1938, vyslovující se pro různé alternativy řešení české otázky a požadující pro Němce „možnost řízení biologického vývoje českého národa a jeho vývoje vzhledem k doosidlování“. České obyvatelstvo v Sudetech po přivtě- lení Sudet k Říši mělo možnost upravit své právní postavení na základě „smlouvy“ mezi Česko-Slovenskou republikou a Německou říší, uzavřené dne 20. 11. 1938 tak, že do 29. 3. 1939 mohlo optovat pro čsl. státní občanství, protože dle § 1 uvedené smlouvy čsl. státní občané, mající dne 10. 10. 1938 bydliště v některé obci připojené k Německé říši, nabyli tímto dnem německé státní občanství a současně pozbyli občanství československé. Optovat do téhož dne pro německé občanství mohli rovněž příslušníci německé národnosti, kteří zůstávali československými státními občany, jestliže měli bydliště v nepostoupeném území. Praxe byla ovšem trochu jiná. Na české obyvatelstvo byl vyvíjen tlak, jeho levicově orientovaní příslušníci byli pronásledováni, čeští učitelé propouštěni a dětem odnímány české školy. Byly likvidovány české kulturní a zájmové spolky a němčina zavedena jako jediná úřední řeč. To vše vedlo k hromadnému odchodu velké části českého obyvatelstva ze Sudet. Je nutno konstatovat, že politika představitelů nově zřízené „Sudetoněmecké župy“ gauleitera K. Henleina a jeho zástupce K. H. Franka směřovala k likvidaci zbylého českého vlivu. V tomto smyslu se ukázalo pokrytectví celé sudetoněmecké propagandy během dvaceti let existence ČSR, dovolávající se mezinárodně právní úpravy ochrany menšin. Sebevětší národnostní křivdy se nemohly vyrovnat brutalitě henleinovsko-frankovské germanizace odtrženého pohraničí. Se stejným pokrytectvím se setkal český národ o deset let později, když jeho velká část uvěřila propagandě KSČ o samostatné cestě k socialismu. A budeme-li upřímní, můžeme na české straně hledat podobnou vinu, kterou vytýkáme většině německého obyvatelstva Sudet: podlehnutí totalitní propagandě. Ačkoliv krátce po Mnichovu existovaly teoretické koncepce o přetvoření zbytku ČSR ve vasalský stát spojený s Německem „dohodou“, rozhodl Hitler ještě v říjnu 1938 o konečné likvidaci ČSR a vydal v tomto smyslu příslušné rozkazy generálu Keite- lovi. Okupace Události spojené s pozváním presidenta Emila Háchy do Berlína dne 14.3.1939 jsou obecně známé. Méně známá je historická kuriozita, že po svém příjezdu na Anhaltské nádraží musel E. Hácha čekat v hotelu, až skončí promítání romantického filmu „Ein hoffnungsloser Fall“ (Beznadějný případ) pro německého Vůdce. Výstižný epitaf nejen pro končící ČSR, ale i pro oba aktéry tohoto setkání! Po obsazení zbytku ČSR 15.3.1939 se Hitler pokusil „legalizovat“ tento krok svým výnosem „Erlass des Führers und Reichskanzlers über das Protektorat Böhmen und Mähren“. Tento „právní akt“ byl klasickým případem porušení mezinárodního práva a právních norem vůbec (jednání contra legem a contra bonos mores) a o jeho charakteru svědčí i to, že mu za vzor sloužila koloniální smlouva mezi Francií a tuniským bojem z roku 1881, čímž dal Hitler jasně najevo, jak si představuje naplnění ustanovení výnosu o „autonómnosti“ či „výsostných právech vykonávaných vlastními orgány“. Připojením českých zemí k Německé říši byl tak splněn dávný sen stoupenců velko- německé politiky - politiky nejradikálnějších a nejextrémističtějších příslušníků německé menšiny, jak jsme o tom mluvili již v souvislostech s rokem 1848. Toto propojení militantní sudetoněmecké politiky a jejího konečného cíle vytváří z okupace ČSR nacistickým Německem i téma pro naši práci. Budeme se ale i nadále snažit rozlišovat mezi říšskými a sudetoněmeckými Němci, i když právě v této kapitole to bude nej složitější. Neprávo právem Z hlediska naší práce bylo významné ustanovení čl. 2 citovaného výnosu, podle něhož obyvatelé Protektorátu německé národnosti se stali německými státními příslušníky a podle předpisů zákona o říšských občanech z 15.9.1935 (Říšský zák. I, str. 1146) říšskými občany. Platila pro ně rovněž ustanovení na ochranu německé krve a německé cti a podléhali pravomoci německých soudních orgánů. České právní předpisy zůstávaly v platnosti „pokud neodporovaly smyslu převzetí ochrany Německou říší“. Jestliže používáme termín „české“ a ne „československé“, je to proto, že na území ČSR existovala právní dualita: na Slovensku platil jiný právní řád - uherské provenience. Vedle postavení říšského protektora, ve výnosu prohlašovaného za zastánce říšských zájmů, pečovatele o dodržování směrnic Vůdce a poradce, ve skutečnosti nositele svrchované moci v Protektorátě, svědčí o podřízenosti právního řádu Protektorátu i to, že podle čl. 11 může „Říše vydávat právní předpisy s platností pro Protektorát, pokud toho vyžaduje společný zájem“. Ovšem nařízení mohl vydávat i sám protektor a také říšská vláda byla zmocněna činit opatření potřebná k udržení bezpečnosti a pořádku. Citujeme-li tyto právní předpisy, uvědomujeme si zároveň, že se jedná o „quasiprá- vo“, o právní normy, které neměly s přirozeným právem nic společného. Byly to pouze normy pozitivního práva, v kterémžto termínu slovo „pozitivní“ vyjadřuje jen sku14 POLYGON 7/1996 [pageend16]tečnost, že tyto normy platily, tj. okupační moc vyžadovala jejich dodržování. Se skutečným právem, právem přirozeného původu, natož s demokratickým, neměly nic společného. Byl to diktát brutálního okupanta a s podobným druhem práva, tentokráte ko- munisticko-sovětského původu, se začne český národ opět setkávat již za čtyři roky po vysvobození z tenat nacistického práva. Říšskému protektoru podléhala veškerá česká správa, na jeho souhlasu záviselo jmenování protektorátní vlády. Měl také nejvyšší zákonodárnou pravomoc, kterou ještě upevnilo nařízení ze 7.6.1939, podle něhož mohl protektor měnit autonomní právo, „pokud to vyžadoval společný zájem nebo existovalo nebezpečí prodlení při vydávání předpisů všeho druhu Mohl také české zákony přímo vetovat a rušit rozhodnutí českých soudů. Splnění těchto předpokladů posuzoval jen on sám! Podřízenost českých zákonů zákonům německým, která vyplývala z těchto ustanovení, byla rozšířena 3.4.1939, kdy byl v Protektorátu zaveden německý trestní zákoník. Ten převedl celou řadu trestných činů včetně politických pod nacistickou jurisdikci a přivedl české soudy na subaltemí úroveň. Zástupcem protektora byl tzv. státní tajemník. Pokud se zatím pohybujeme na poli teorie, dodejme nyní čistě z praktického hlediska, že tato funkce byla svěřena katovi českého národa K. H. Frankovi. Teroristické soudnictví Soudy s „největší právní silou“ v Protektorátu byly tzv. „mimořádné soudy“ (Son- dergericht), zřízené již 15.3.1939. Tyto soudy vylučovaly normální právní postup a jejich cílem nebyla spravedlnost, ale brutální potlačení politické opozice. Obhajoba u těchto soudů byla jen formální, neexistovala možnost odvolání a jediným oficiálním jazykem byla němčina. Obžalovaný neměl právo na tlumočníka. Nejčastějším trestem byl trest smrti nebo dlouhodobý trest odnětí svobody. Všechny rozsudky mimořádných soudů za předpokladu mírných trestů mohly být zrušeny Hlavním říšským prokurátorem a o jeho odvolání rozhodoval Nejvyšší soud v Mnichově. „Nařízení o mimořádných opatřeních při poslechu rozhlasového vysílání“ stanovilo specifickou skutkovou podstatu, kterou naplnil poslech zahraničního rozhlasu. Za něj, jakož i za rozšiřování zahraničních zpráv, byl stanoven trest smrti. „Nařízení o asociálních živlech“ ukládalo drakonické tresty za běžné přestupky, jako bylo např. hromadění potravin. Trest smrti byl stanoven na všechny obecné trestné činy, při jejichž spáchání bylo využito protileteckého zatmění nebo jiných mimořádných podmínek způsobených válkou. „Zákon o zlovolných přestupcích“ krimi- nalizoval politické vtipy a činil zločince z „reptalů, šťouralů a kverulantů“. Za trestný čin „poškozování válečného úsilí“ mohlo být prakticky považováno cokoliv, záleželo jen na libovůli nacistických trestních orgánů. Bylo to např. předražování, ukrývání vepřů, nakupování na černém trhu, nepovolená porážka dobytka, mletí zrní bez povolení, ředění mléka vodou, nedodání vajec, schovávání obilí, předražování účtů za hubení krys atd. Židé Rovnost před zákonem byla hierarchická. „Nejrovnější“ byli němečtí občané, potom protektorátní příslušníci a na nejspodnější příčce práva stáli židé. Ta však stále klesala. Na základě jednoho soudního precedentu - rozsudku, odsuzujícího Čecha za styky se židovkou, byly na občany Protektorátu vztaženy říšské rasové zákony. Jedině v tomto případě byli Češi „povýšeni na úroveň občanů Říše“. Každý pohlavní styk se židovskou ženou tak porušil říšský „zákon na ochranu krve“ z roku 1935. Pozoruhodné bylo odůvodnění zmíněného precedentu: „Obžalovaný byl obyvatelem Protektorátu a protože Protektorát je součástí Německé říše, jsou jeho příslušníci pod její ochranou, i když nejsou etničtí Němci. “ Tato ochrana tedy znamenala exemplární trest za jednání, které podle českého práva nebylo ani přestupkem. Protektorátní vláda byla donucena i k přijetí Norimberských zákonů a v jejich duchu byla postupně vydávána represivní nařízení (ponižující jak své autory, tak i jejich adresáty), která postupně vylučovala židovské spoluobčany ze společnosti a normálního života. První nařízení byla vydána již v srpnu 1939 (segregace židů v restauracích, zákaz používání lázní, bazénů atd.). Zahájení války přineslo celou lavinu dalších takových nařízení (zákaz práce ve státní službě, zákaz vycházení v noci z domu, konfiskace rozhlasových přijímačů, odnětí řidičských průkazů, zákaz nákupů mnoha druhů zboží a řada dalších). V srpnu 1940 byly židovské děti vyloučeny z českých škol. O rok později bylo židům nařízeno nosit žlutou Davidovu hvězdu. Tuto nej tragičtější kapitolu nacistické okupace zmiňujeme proto, že židovští spoluobčané byli čeští spoluobčané. Jejich perzekuce byla proto součástí perzekuce českého obyvatelstva. Proto jejich genocida jen umocnila vinu nejen říšských Němců, ale i jejich spolupracovníků z řad sudetoně- mecké menšiny. I když v tomto případě slovo „vina“ je pojem, který není schopen vyjádřit obsah věci. Po příchodu Heydricha do Prahy se konala dne 10.10.1941 pracovní porada s Eichmannem a K. H. Frankem, na které bylo rozhodnuto zahájit deportace židovského obyvatelstva z Protektorátu. O několik dní později určila další porada, že v Terezíně bude vytvořeno židovské ghetto, v němž budou židé soustřeďováni a zařazováni do transportů, odvážejících židy na Východ... První odjel v říjnu 1941 a poslední o tři roky později. Holocaust nespojují s dneškem jen hrůzné vzpomínky, ale i tvrzení, bohužel také některých spoluobčanů, že místem určení transportů nebyly továrny smrti v Osvětimi-Birkenau, ale Jižní Amerika. Takováto tvrzení jsou v některých zemích trestným činem (Auschwitzlüge), v ČR bohužel nikoliv. V roce 1941 byl stanoven trest smrti za ukrývání židů nebo zatajování židovského majetku. Tento trest postihoval nejen přímého „viníka“, ale všechny členy jeho rodiny. A přesto dokázalo 483 židů přežít jako „ponorky“ pod hladinou českého obyvatelstva do osvobození. Ze čtyř set tisíc židů, kteří v ČSR žili před válkou, přežilo jen několik tisíc. Jména ostatních jsou napsána na zdích Pinkasovy synagogy v Praze. Tragedie židovského obyvatelstva českých zemí a Slovenska byla o to absurdnější, že nebýt obludných rasových teorií, mohli být jazykově pokládáni za Němce. Od dob císaře Josefa II., který je osvobodil z ghett, mu za to zaplatili svou germanizací. Mateřskou řečí židů se pak stala němčina. V této řeči slyšeli i povely, které je hnaly do plynových komor. Furor teutonicus Mohlo by se zdát, že justiční teror dosáhl svého vrcholu. Avšak v roce 1942 se soudy zřekly své jurisdikce v případech židů, obviněných z jakéhokoliv trestného činu, a pachatelé byli přímo předáváni gestapu k výkonu exekuce bez soudního řízení. Po příchodu R. Heydricha byla tato praxe rozšířena na všechny obviněné „z narušování politické nebo hospodářské stability Protektorátu“. Soudy gestapa překonaly svou rychlostí a bezformálností i Mimořádné soudy. Obvinění automaticky znamenalo odsouzení k smrti nebo k předání bezpečnostní policii (anonymní smrt), bez obhajoby a bez možnosti odvolání. Odsouzení k trestu odnětí svobody do koncentračního tábora bylo jen jinou formou trestu smrti, zvláště když bylo spojeno s poznámkou „návrat nežádoucí“! V další vlně represí po atentátu na Heydricha odsoudil soud gestapa za předsednictví SS-Standartenführera Hanse Geschkeho od 27.5. do 2.7.1942 1017 obyvatel Protektorátu k trestu smrti i bez jejich přítomnosti před soudem, mezi nimi i 254 členů rodin - tzv. pomocníků parašutistů. V případě Lidic a Ležáků se nekonaly ani ty nejmenší soudní ceremonie. Prominentní účastníci protinacistického odporu byli za zradu nebo sabotáž souzeni nacistickým Lidovým soudem (Volksgerichtshof). Také toto soudní řízení kladlo občany Protektorátu na úroveň občanů Říše, aby je po rozsudku a exekuci obvykle nakladlo do rakví z nehoblovaných prken. Nebyli však popravováni jen účastníci pasivního odboje nebo jejich příbuzní, na popravištích zemřeli i ti, kterým se nepodařilo padnout v boji proti nacistické německé hrůzovládě. Balabán, Mašin POLYGON 7/1996 15 [pageend17]a Moravek jsou jména tří králů české rezistence. Jejich jména by neměla být zapomenuta, tak jako i památka všech, kteří zemřeli proto, že chtěli žít jako svobodní českoslovenští občané. Nižšími články okupační správy byly tzv. „oberlandráty“ v určených obvodech. Představitelem těchto úřadů byl vrchní zemský rada (Oberlandrat). Jemu podléhaly všechny nižší úřady kromě branné moci a soudnictví, oberlandrat kontroloval rovněž české okresní a obecní úřady. Na území Protektorátu vykonávala přímou působnost německá policie všech druhů, gestapo mělo své úřadovny ve všech větších městech. Okupační soudnictví bylo téměř shodné s organizací soudů v Německu. Germanizace Právo v Protektorátu tvořila tříšť nesourodých předpisů, jednak právo dosavadní, zčásti derogované, pak nové právní předpisy, vydávané ponejprve na základě zmíněného zmocňovacího zákona z prosince 1938 a od 1.1.1941 se odvozovalo oprávnění presidenta Háchy a jeho vlády vydávat právní předpisy s platností pro Protektorát výslovně ze zmocnění říšského protektora. Vedle těchto předpisů platily na území Protektorátu ještě některé normy práva říšskoněmec- kého. Mimo to byly ještě mnohé říšskoně- mecké právní akty kopírovány protektorát- ními normami. Tlusté folianty Sbírky zákonů z té doby jsou dnes díky svému dvojjazyčnému textu výbornou učebnicí právnické němčiny, to je však to jediné, čím mohou prospět. Jsou i ukázkou toho, jak mohla vypadat dvojjazyčná demokratická ČSR, kdyby... kdyby jí byla dána šance stát se druhým Švýcarskem. Pomocí takovýchto předpisů byla zahájena první etapa germanizace českého prostoru. Vládní nařízení č. 260 z 5.10.1939 „O vyučování němčině na českých měšťanských školách“ a č. 232 ze dne 21.1.1940 „O vyučování němčině na českých obecných školách“, jakož i nařízení č. 394 ze dne 26.9.1940 „O povinných učebních předmětech“ zahájila germanizace české mládeže, dalšími právními normami se hospodářství Protektorátu přizpůsobovalo hospodářství Velkoněmecké říše. Z hlediska naší práce nás bude nejvíce zajímat výnos říšského ministra spravedlnosti z 20.7.1939, podle kterého se němečtí státní příslušníci v Protektorátě (a těmi byli podle výnosu Vůdce příslušníci německé menšiny - dřívější čs. občané) řídili říšsko- německým právem. Dřívější čs. státní občané německé a české národnosti měli tedy nyní dvojí příslušnost, němečtí říšskoně- meckou a čeští dle vládního nařízení č. 19 z 11.1.1940 tzv. protektorátní v případě, že dne 16.3.1939 měli bydliště či domovské právo v některé obci na území Protektorátu nebo 10.10.1938 bydliště v obci toho území, které bylo připojeno k Německu a zachovali si čs. příslušnost nebojí nabyli opcí. či konečně ti příslušníci české národnosti, kteří měli dne 16.3. domovské právo na Slovensku nebo na Podkarpatské Rusi. Tato exteritorialita příslušníků německé menšiny jako říšskoněmeckých státních občanů, na rozdíl od jen státních příslušníků „Protektorátu Čechy a Morava“, byla typickým koloniálním právním aktem a právně zafixovaným projevem nadřazenosti příslušníků německé menšiny, kteří se tak opět domohli privilegovaného postavení vládnoucího národa v českých zemích, s jehož ztrátou se jejich političtí předáci po 20 let existence ČSR nesmířili. Česká národní existence musí být zničena Tragickým vyvrcholením soužití Němců a Čechů v jednom státě byla právě okupace v letech 1938 - 1945. Jestliže až do roku 1938 se česko-německé spory, a to jak za Rakouska tak i v ČSR, odehrávaly na bázi politické, kulturní, jazykové a hospodářské, brutální a kruté. Je pravda, že jejich autory byli říští nacisté, stejně tak je ovšem pravdou, že našli horlivé pomocníky v mnoha svých sudetských soukmenovcích. Účast K. H. Franka na lidické tragedii je toho důkazem. Nebyl to však jen on; i jiní sudetští Němci horlivě spolupracovali s německými okupačními úřady a organizacemi jako jejich agenti, členové a pomocný personál, který byl vybírán právě z řad sudetoněmec- kého obyvatelstva pro znalost poměrů a jazyka. A nezůstalo jen u tlumočení, řada sudetských Němců byla aktivními příslušníky gestapa, policie (schupo, kripo, orpo), SS, SA, SD a dalších organizací, treuhändry, arizátory a germanizátory. Ani při této příležitosti nebyli jen vykonavateli rozkazů, ale i iniciátory a podněcovateli těch nejbrutálnějších plánů na „konečné řešení české otázky“. Byl to akční program SDP z roku 1938, který vyhlásil „potlačení českého jazyka, který má v německém zájmu úplně zmizet“ - tento plán vypočítával několik pak - i když střídavých - vítězství ta či ona strana použila proti druhé, přece jen tomuto soupeření zůstala vždy určitá politická forma, i když následky nadvlády jedněch nad druhými byly mnohdy velice tíživé - tak tato nadvláda německé menšiny pod nacistickou kuratelou způsobila fyzickou likvidaci tisíců českých spoluobčanů. Způsob a metody, kterých nacisté použili „pro konečné zúčtování s českým národem“, byly etap germanizace, po kterých by existovalo v českých zemích jen německé školství, od mateřské školky až po vysokou školu. Zmiňujeme-li se o jazyce a školství, činíme tak proto, abychom ukázali, jaké byly reciproční plány těch autorů, kteří byli několik měsíců před tím opakovaně uspokojováni ve svých jazykových a kulturních právech, když se považovali za nesnesitelně utlačované. V návaznosti na tento program 16 POLYGON 7/1996 [pageend18]předložili zástupci sudetských Němců v červenci 1940 své návrhy na „nové členění českomoravského prostoru“, jimiž chtěli po likvidaci státu rozbít i historickou jednotu českých zemí a rozkouskovat je mezi jednotlivé župy Německé říše. Ve své protičeské nenávisti došel nejdále K. H. Frank, který díky tomu také udělal větší kariéru než K. Henlein, jenž se stal jen gauleiterem sudetské župy. Frank dosáhl funkce státního tajemníka v Protektorátě, později německého státního ministra pro Cechy a Moravu. Jeho návrh Hitlerovi „O způsobu řešení českého problému a o budoucím uspořádání českomoravského prostoru“ ze srpna 1940 se hemží výrazy „úplná germanizace, totální vysídlení, změna národnosti, zásada cukroví a biče, totální deklasování, rasové prohlídky, nejostřejší policejní metody“ atd. Nejpověstnějším se stal výrok o tzv. zvláštním zacházení (Sonderbehandlung), kterýžto eufemický název označoval fyzickou likvidaci příslušníků českého národa buď s formálním soudním řízením (Sonderge- richt), či bez něj. Na svých názorech setrval až do konce války, ještě v dubnu 1944 konkretizoval Frank cíl říšské politiky v Čechách, kterým zůstávalo poněmčení části Čechů, vysídlení zbytku, poskytnutí zvláštního zacházení dalším a především dosažení „úplného zničení české národní existence“. Jeho neomezená moc v Protektorátě spolu s jeho věrným soukmenovcem a kamarádem R. Heydrichem dokázala aspoň zčásti realizovat předsevzaté plány a přinesla smrt desetitisícům nevinných českých spoluobčanů, trýzeň a útrapy jejich rodinným příslušníkům, škody nezměrného dosahu a tragedii celému českému národu. Lidice a Ležáky se staly mezinárodním symbolem nacistické brutality. Hovořili jsme o ní zatím jen v obecných pojmech a číslech. Uveďme proto jen jeden příklad, zejména pro ty, kteří dodnes zaměňují důsledek za příčinu. V pankrácké popravčí komoře se nepopravovalo jen gilotinou v dvouminutových intervalech s ostří- káním dlaždic od krve zabudovanými hadicemi, ale i na kovové traverze sloužící jako šibenice. Odsouzení stáli ve frontě a kat vždy odsunul tyčí pověšeného na kladce, aby uvolnil místo pro dalšího. Starším a ženám se dostalo úlevy, mohli si před příchodem na řadu sednout na přinesené židle. Někdy si sednul i unavený kat. Odsouzení se pak věšeli navzájem. Protentokrát Protektorat Böhmen und Mähren pokořil a ponížil český národ takovým způsobem, který nikdy nebyl z jeho strany použit vůči německým spoluobčanům. Na „štěstí“ pro něj nezůstalo jen u okupace ČSR, když nacistický pokus o ovládnutí Evropy narazil na odpor demokratického Západu. Tak mohl dojít svého naplnění i český humor, který přejmenoval Protektorát na „protentokrát“. V oficiálním označení českých zemí Böhmen und Mähren odezněla často tradovaná německá námitka, že čeština má jen jedno označení pro společnou vlast sudetských Němců a Čechů - Čechy. To prý bylo příčinou historických, zeměpisných a politických nejasností a různic. Je pravda, že termín Böhmen, německý ekvivalent jména Bohemia, označující zemi Bojů - původních keltských obyvatel, vyjadřoval sounáležitost Čechů a Němců v jednom státě. Termín böhmisch byl i symbolem zemského vlastenectví, protože Němce z Čech spojoval s „venkovními“ Němci jen jazyk. Nezapomeňme, že středověk nespojoval národnost se státem - nacionalismus a jeho státní formy přineslo až 19. století. Teprve spory o vedoucí roli a z ní vyplývající převahu politické moci, které přinesl rok 1848 a které pokračovaly po dalších sto let, rozbily zemský patriotismus, který ve vypjatých dějinných momentech reprezentoval politickou, kulturní a společenskou jednotu Čechů a Němců. Také v jejím jméně zemřelo dne 21.6.1621 na Staroměstském náměstí 27 českých a německých pánů, dá- me-li tento titul i rytířům a měšťanům. Vždyť stavovské povstání nebylo rebelií české šlechty, ale vzpourou protestantské šlechty obou jazyků. A příklad další? Husitskou reformaci začali přece němečtí kazatelé! Víra posledních Proto je nutno chování většiny sudetoně- meckého obyvatelstva za Protektorátu a v období předcházejícím považovat za zradu, a to více historickou než právní! Historickou proto, že německá menšina, a bu- deme-li objektivnější, tak tedy její představitelé dali přednost nacistické totalitě před demokracií, byť jinonárodního státu. Svým „vítězstvím“ nad většinou českého národa zároveň kapitulovali před možnou realitou vícenárodního státu, v němž by jejich politická a občanská práva o několik tříd převýšila práva jejich krajanů v sousedním Německu. Sudetoněmecká politika a její představitelé však neuvažovali v těchto kategoriích, na pořadu dne byly jiné pojmy - rasa, životní prostor, pangermanismus, osudové poslání německého národa, Velkoněmecká říše, antisemitismus, boj proti západním plutokratům a bolševismu. Idea německého nadčlověka a nová Evropa. V zájmu dějinné pravdy je třeba napsat i to, že těmto ideálům bylo německé obyvatelstvo Sudet nej věrnější ze všech německých občanů Říše. Území Sudet, nacházející se v závětří války a nepostižené nálety a válečnými akcemi, bylo jakýmsi německým týlem, v němž přežívaly nálady a fanatismus, které Němce z Německa opustily po náletech anglo-amerického letectva a postupu fronty z východu a západu Německa. O ceně, kterou příslušníci německé menšiny zaplatili za tuto víru, budeme mluvit v příští kapitole. 75. září 1996 H HOTEL BONATO a.s. Lázně Běloves u Náchoda nabízí k prodeji akcie za účelem navýšení lůžkové kapacity pro autokarové pobyty a rozšíření svých služeb (lázeňská a rehabilitační péče). Předpokládaná výše divident je 20% a více. Zároveň nabízíme pro akcionáře veškeré služby za režijní ceny. Informace: Tel. / fax: *42-441-24525 a *42-441-421787 POLYGON 7/1996 17 [pageend19]Cestujeme po světě MEXIKO V úvodu seriálu „Výletů do světa“ jsem prosila čtenáře o porozumění a shovívavost, neboť mé črty rozhodně nejsou a nechtějí být turistickou příručkou. Jsou myšleny jako vodítko těm našincům s poloprázdnou kapsou, kteří, ačkoliv je už skleróza dohání, stále ještě usilují o splnění svých cesto vatel- ských snů z mládí. Nejsem zastánkyní pohodlné organizované turistiky. Organizovaná turistika, jak ji dnes chápou vlády mnoha států, je jako veliká moderní farma na produkci mléka. Kravičkám je sice dopřáno pást se na příjemném, drátem ohraničeném prostoru zelené louky, ale hlavní důraz je vždy kladen na řádné vydojování. Nemám nic proti mléku a uznávám, že čím lepší pastvina, tím ochotněji a víc kráva nadojí; podotýkám pouze, že ne všichni turisté chtějí být členy stáda a snažím se ukázat, že individuální objevování světa je stále ještě možné, i když rok od roku obtížnější. MEXIKO je země, která po soukromé turistice přímo volá. Blízkost Ameriky umožňuje nezávislému turistovi ušetřit stovky dolarů, které v civilizaci vzdálených zemích musí vydat za noclehy a za dopravu. Stačí obstarat si v Americe - nejlépe s pomocí amerického přítele - dopravní prostředek, v němž je možno i přespávat, a po skončení cesty ho zase prodat. Celá operace má několik háčků a cesta musí trvat aspoň dva až tři měsíce, aby se to vyplatilo, ale výsledkem je možnost poznat Mexiko tak, jak ho nikdy nemůže vidět turista trávící čas na pláži v Mazatlánu nebo Cozumelu. Před nějakými patnácti, dvaceti lety se průměrný Američan díval na cestovatele, směřujícího do Oaxacy, jako na bláznivého hazardéra. Dnes se po silnicích směrem k Mexico City valí jeden americký „cam- pervan“ za druhým. Mnozí Američané se do Mexika stěhují nastálo na penzi, protože je tam o poznání levněji než třeba na Aljašce a o hodně bezpečněji než v New Yorku. Přitom se podmínky v Mexiku z ryze turistického hlediska ve srovnání s poměry před dvaceti lety nijak nezlepšily, právě naopak. Dřív bývalo Mexiko proti Americe opravdu levné. Koupit si v podloubí na náměstí sta- rošpanělských městeček smažené kuře (dobré smažené kuře, nikoliv Kentucky šmejd, který se rok od roku scvrkává) a tor- tilly, stálo pár haléřů. Dnes počítejte s cenami velmi se blížícími americkým. Dřív bylo možno projíždět mexickými městy a vesnicemi bez problémů a zastavit se dalo kdekoliv, nejlépe na zókalu (náměstí) před katedrálou. Dnes má spousta Mexičanů vlastní auto, vydělali si na ně prací na černo v Americe, ve městech jsou dopravní zácpy, všude cedulky se zákazem stání a o místo na parkování abyste se rvali. Dřív bylo v Mexiku bezpečno (parkovat před kostelem nám doporučili poměrů znalí místňáci, neboť ve Španělsky katolické zemi žádný věřící by si nedovolil krást před tváří Boží). Dneska, obávám se, si na své věci musíte dávat pozor i před tou katedrálou. Také mexický stát dřív nepokládal turistu za dojnou krávu a turistiku za jeden z hlavních zdrojů příjmů státní kasy. Časy se prostě mění a jediné, co zůstává, je krása staro- španělských koloniálních měst v centrálním Mexiku, pyramidy Teotihuacanu a místa, vybudovaná starými Aztéky, Toltéky a Mayi. Pro ně je dobře vážit do Mexika cestu. Propracovat se do blízkosti mexických krás po vlastní ose znamená překousnout mnoho typicky mexických nepříjemností. Nemluvím jen o odporně nafoukaných úřednících na mexických celnicích a konzulátech, kteří jsou přesvědčeni, že jim sám Bůh dal patent na rozum. Mexická vláda v posledních letech vybudovala - a hlasitě se tím chlubí - přes 7000 kilometrů nádherných dálnic. Zůstanou pěkné jistě ještě dlouhá léta - skoro nikdo je totiž nepoužívá. Na každých pár kilometrech je totiž umístěna „casa de cobra“, kde se vybírá, a ne málo, průměrně jeden americký dolar za 5 km cesty. Někde jsou „cobry“ umístěny tak promyšleně, že i místňáci musí platit, aby se dostali z místa A na místo B. Většinou všude, díky tradiční mexické nepořádnosti, se cobra dá obejet buďto polem kukuřice anebo po „libre“ (neplacených) dálnicích. Stačí sledovat, jak to dělají místňáci. Na mizerně udržovaných libre-silnicích se odehrává pravý mexický život. Připravte se na vjemy nejen zrakové, ale i sluchové (snad žádný mexický náklaďák nemá tlumič výfuku a randál je ohlušující) a hlavně čichové. Mexičané neznají pojem ekologie nebo čistota ovzduší. Pokud bylo Mexiko chudé, krajina zůstávala neporušená. Dnes 18 POLYGON 7/1996 [pageend20]se v každém mexickém obchodě balí nákup tak jako v Americe: do plastikových pytlíků a obyvatelstvo pije hektolitry Coca Coly. Výsledek? Krajina nenapravitelně zničená, neboť všechny městské odpadky, plechovky, prázdné láhve, plastik, zahnívající zbytky zeleniny, chcíplí psi a kočky se rozvážejí podél silnic a vyklopí z náklaďáku nikoliv na jedno místo, ale tam, kde se to hodí. Když hromada vyroste k nemožnosti, podpálí se a to, co může shořet, shoří, co nemůže, rozjezdí kola náklaďáků. Pochybuji, že někde v Mexiku najdete sto metrů čisté silnice bez odpadků. Jak páchne doutnající plastik, nemusím snad čtenářům líčit. První den jsme kýchali a kašlali, druhý den nás začaly nesnesitelně pálit a slzet oči, třetí den tekla krev z nosu a přidružil se zánět spojivek. Situace se zlepší teprve tehdy, když z Mazatlánu vystoupáte přes Sierru Madré k Durangu na náhorní planinu s borovými lesy. Radím: udělejte to co nejdřív, Mazatlán a Acapulco mají sice proslulá jména, ale v zásadě tam nic není, po většinu roku panuje odporné vlhké dusno, pláže jsou špinavé a voda v moři taky, protože místní rybáři neustále pročesávají záliv a čeří písek sítěmi v bláhové naději, že by tam ještě někde mohla být nějaká rybička. Jakmile překonáte Mazatlán, máte vyhráno a můžete se obdivovat drahokamům pojmenovaným Guanajato, Patzcuaro, Taxco, San Miguel de Allende, Teotihuacan, Tula, Guadalajara, Cuernavaca, Cholula, Oaxaca či San Cristobal. Je to krása, pro kterou zapomenete na svinstvo podél cest. Skoro všu- de najdete balneario, koupaliště přírodní či umělé, kde se můžete osvěžit v minerální vodě. Také vaše zápaďácky rozmazlené vnitřnosti si už pravděpodobně zvyknou na zdejší standard čistoty a zbavíte se Monte- zumovy pomsty, která vás v prvních dnech hrozila uběhat, roztrhnout a obrátit naruby. Budete si moci dát pravou mexickou „comi- da corrida“ - třeba polévku, v níž plave čtvrtka vařené slepice, dva kousky mrkve a do toho se vymačká šťáva z čerstvého citronu. Zjistíte ke svému překvapení, že je to docela dobré, stejně tak jako pálivá salsa na rotille, vařené fazole či churros, dělané ze smaženého těsta a obalené v cukru. A nebude se vám chtít z Mexika odejet. Ať se do Mexika vrhnete z Ameriky přes Tijuanu či přes El Paso, radím, abyste si návštěvu Mexico City nechali až na dobu, kdy se lépe obeznámíte s provozem na mexických silnicích a vaše nervy budou dostatečně zoceleny. Mexico City je obrovské a většina turistů nechá raději auto daleko venku a city absolvuje pomocí až neskutečně levné podzemní dráhy. Ti, kteří se nebojí stovek aut, mačkajících se na vás zprava i zleva a řítících se ulicemi bez jakéhokoliv přihlédnutí k dopravním předpisům, najdou krásné parkoviště přímo v city, ve středu města, u Musea Antropoligico. Vynikající muzeální komplex je navíc v neděli přístupný zdarma a v přilehlém parku se každý víkend odehrává něco jako mexická matějská pouť. U chodníků ve středu města, kde jsou parkovací automaty na mince, je možné podplatit policajta, který pak nevidí, že vaše parkovací doba už vypršela. Můžete potom klidně navštívit večerní baletní představení Mexico Folklorico, bratru 60 a 80 pesos, tedy US$25 a 30. Předražené, český našinec však ví, že Mexiko se v lecčems podobá naší rodné zemi a hlavně její podobné dvojím systémem cen. Koupí-li vám lístek domorodec, máte to za třetinu. Relativně nejméně civilizovaná část Mexika je oblast směrem k Belizi a Guatemale. Pokud si v Mexico City budete myslet, že už máte všeho dost a že by bylo načase vrátit se do civilizace, zatněte zuby a jeďte dál, nebudete litovat. Je tam pěkně a budete-li mít opravdu štěstí, uvidíte možná na silnici kromě odpadků kráčet i živou tarantuli. Je to pavouček velikosti malé myši, zdaleka ne tak jedovatý jak pověst praví. Můžete ho lehce chytit tak, že na něj hodíte ručník a pak opatrně přikryjete připravenou sklenicí od kompotu. Bohužel mrtvá tarantule stáhne nožičky pod sebe a zdaleka nevypadá tak hrozivě jako živá. Pokud nevíte nic o preparaci zvířat a neděláte přírodovědecký výzkum, nechte tarantule žít. Je opravdu těžké říci, která ze zemí Střední a Jižní Ameriky je nej zajímavější, všechny mají své kouzlo, své plus a minus. Pro neostříleného turistu-začátečníka, který chce cestovat na vlastní pěst, je Mexiko rozhodně číslo jedna. Neváhejte, jeďte! Fotografie: TAXCO, jedno z nejkouzelnějších starošpanělských měst v Mexiku (s autorkou tohoto článku). - Prodavač keramiky v Dolores Hidalgo. MARCELA ČECHOVÁ POLYGON 7/1996 19 [pageend21]Sudetští Němci a jejich "právo na vlast" MARIE NEUDORFLOVÁ Již delší dobu jsme neotiskli žádný článek na téma stále aktuální, téma o vině sudetských Němců na tom, že Československá republika musela odstoupit území jimi obývaná nacistickému Německu a na téma jejich poválečnému odsunu do poraženého Německa. Je to téma velice riskantní, protože víme, že si každým článkem pohněváme část svých čtenářů: buď té části, která tvrdí, že odsun Němců z republiky byl jediným správným aktem, který si za své terorizování českého národa zasloužili. To v tom případě, jestliže článek obsahuje poněkud omluvný tón vůči Němcům. A nebo obráceně, když článek uvádí jakouž takouž omluvu Němců a názor, že jejich vyhození bez jakéhokoliv soudu (protože vina byla "kolektivní") bylo naprosto nehumánni, tím si zase pohněváme druhý tábor. Polygon samozřejmě nemůže hrát úlohu sudího, ale je tu proto, aby zveřejňoval názory obou táborů podle demokratických zásad. A protože ve zveřejněných článcích bylo více pisatelů, kteří svým názorem brali Němce poněkud v ochranu, přinášíme dnes názor historicky Marie Neudorflové z Kanady, která zastává názor, že Němci dostali to, co si vykoledovali. Ani tým spolupracovníků Polygonu není v této otázce zcela jednotný. <4 to je správné, protože každý z nás na to má plné právo, aby posuzoval podle svého hlediska. A patří k demokracii také to, aby své hledisko mohl veřejně vyslovit a nemusel se bát, že za to bude potrestán. Sleduji v českém tisku články týkající se postojů a tlaků „sudetských Němců“ vůči České republice. Protože články jsou psány z nejrůznějších hledisek, chtěla bych se zmínit jen o těch aspektech, kterým není věnována přílišná pozornost. Dnes už je jasné, že celá otázka odsunu pro sudetské Němce není otázkou objektivity pohledu a spravedlnosti, ale politickou otázkou. Nejagresivnější část sudetoněmeckých organizací (jmenovitě landsmannschafty) se snaží nároky i způsoby jednání získat znovu jak pozice v českém pohraničí, tak ospravedlnit protičeskoslovenskou a protidemokratickou orientaci sudetských Němců v druhé polovině třicátých let. Tím, že tlustou čáru za historií dělají u samého aktu odsunutí Němců z Československa v roce 1945, se zbavují spoluzodpovědnosti za zničení Československa, za německou okupaci českých zemí a zločiny, které způsobila. Jejich zjednodušená argumentace vyzdvihuje skutečnost, že vytvoření Československé republiky nechtěli, ale otázky po svých destruktivních přístupech k českému národu i k habsburské říši nejméně od r. 1848 si naprosto nekladou. Zároveň jim jde o uznání „revizio- nistických“ přístupů k české historii (a vlastně i německé), jejichž nejkřiklavěj- ším příkladem je stavět utrpení odsunutých Němců z Československa na roveň zločinům, spáchaným na českém národě během německé okupace. Je nutné mít na paměti, že po válce Němci dlouhou dobu obviňovali své sudetské sou- kmenovce, že oni zavinili válku. Do německé společnosti začali být ostatními Němci přijímáni, až když Turci v Německu vytvořili něco jako společenskou „podtřídu“. Jistě nebylo lehké žít s tímto vědomím. Je pravda, že většina sudetských Němců přijala odsun i svoji situaci v Německu jako celkem spravedlivý důsledek svých postojů a válečné prohry a bylo jim dobře známo. jak se mělo naložit s českým národem v případě vítězství Německa. Je otázka, zda si prezident Havel uvědomoval, zda svojí era- tickou omluvou sudetským Němcům za odsun dal vlastně zelenou těm nejextrémnějším skupinám sudetských Němců, které potom začaly ovlivňovat některé německé politiky a tu část české inteligence a politiků, kteří již tradičně a preventivně nadbíhají těm, kdož se jim zdají mocnější a mohovi- tější. Pokud se Češi nevzdají ambice rozvíjet svoji národní komunitu, identitu a státnost takovým způsobem, který by poskytoval žádoucí stupeň seberespektu i respektu ostatních, nemohou se pouštět do diskusí, které by dlouhodobě jejich státnost zpochybňovaly. V současnosti se mezi sudetskými Němci objevují i názory, které zpochybňují legitimitu vytvoření Československé republiky vr. 1918. Padesát let totality a nedostatek možností mravně, charakterově i intelektuálně růst, je stále ještě na Češích velmi znát a celková, poněkud jednostranná současná transformace společnosti jim k dozrávání také ještě mnoho příležitostí neposkytuje. Jejich strach, politická nezkušenost, nedostatek zdravé sebedůvěry a scestná touha se rychle vyrovnat svou životní úrovní úrovni na Západě, žene mnohé do pozic, kdy jsou schopni dělat ústupky, které nejsou v zájmu budoucí existence českého národa. A nejasnosti celé této situace jsou zvýšeny tím, že řada předních českých politiků nevidí nutnost zájmu českého národa pro budování vnitřní síly a rozvíjení všeho pozitivního, čeho český národ během moderní historie dosáhl, vidí jen integraci s Evropou za každou cenu, ač musí být jasné, že pokud na to český národ nebude ve všech oblastech svou kvalitou a úrovní připraven - a tato příprava je úkolem politiků - budou vzrůstat nezvladatelné tlaky, zvláště z Německa. Na tlaky, které využívají české nedozrálosti k dosažení svých jen málo legitimních požadavků, je možné se dívat i jako na záměrné podemílá- ní vnitřní stability nově vytvořeného státu. Současná doba, příznivá právům menšin až k destrukci celku, by dala navrátivším se Němcům do českého pohraničí možnost organizovat se, usilovat o nejrůznější privilegia a zákony v jejich prospěch. Jejich počáteční malý počet by mohl pomocí různých zákonů rychle stoupat přistěhovalectvím z Německa a otázka rozsáhlé autonomie českého pohraničí by byla jen otázkou kratšího či delšího času. (Pozn. redakce: Po vstupu CR do EU, o který čeští politici tolik usilují, bude mít každý příslušník státu Evropské unie možnost se v České republice usadit, tedy i Němci.) Dobrý politik nemůže vycházet jen z existujících faktů, ale musí být schopen do svého politického myšlení zainkorporovat i všechny varianty krátkodobých i dlouhodobých důsledků vztahů mezi známými fakty a musí být schopen v rámci existujících možností preventovat rozvinutí těch, které nejsou žádoucí. K tomu je samozřejmě potřeba dobrá znalost historie, kterou, zdá se, nemají nejen němečtí historikové a politikové, ale nemají ji ani čeští historikové, politikové a novináři. I to by bylo předem (ještě před r. 1989) zakalkulováno do sudetoně- meckého úsilí, a už to ho mravně zpochybňuje. Např. pan Neubauer činí za „tolik neštěstí, žalu a bídy mezi českým a německým národem“ oba národy stejně zodpovědné a hlavní příčinu jejich destruktivních vztahů v moderní době vidí v nacionalismu a socialismu. Takový názor je hrubé po- kroucení historických skutečností. Němci jako národ silnější, agresivnější, měli myšlenku expanse vždy ve své politické filosofii, ospravedlňovanou nejrůznějšími koncepty superiority nad ostatními a nejrůzněj- ším způsobem ji proti Čechům používali. Je 20 POLYGON 7/1996 [pageend22]nemravné činit oběť stejně vinnou za agresi jako agresora. Bylo by spíše na místě, aby Němci pochopili, že Češi byli převážně v obranné pozici a že přitom nebyla náhoda, že se Praha do konce 19. století stala naprosto přirozeným procesem českým městem. Češi neviděli důvod, proč by se měli poněmčit; cenili si své kultury, identity, jazyka, historie a své humanitní životní a politické filosofie, která nakonec byla přitažlivá nejen pro Židy, ale i pro mnohé Němce z nižších vrstev. Jinými slovy: bylo by daleko více na místě pro sudetské Němce se pokusit vidět českou historii také z hlediska prospěchu českého národa, než přicházet opět s požadavky, které budí strach a oprávněnou nedůvěru. V tomto by jim čeští historikové mohli daleko více pomáhat, kdyby jich více mělo dobrou vůli a potřebný kus statečnosti a byli imunní vůči primitivnímu, ale již tradičnímu strachu z početní převahy Němců, vůči nejrůznějším velikášským myšlenkám a svodům, jejichž důsledkem bývá obvykle stejně daleko více destrukce než pozitivních výsledků. Důsledná podpora demokratických principů, ze kterých poválečná západní Evropa vyrostla, je nejen v zájmu Čechů a ostatních menších středoevropských národů, ale i v zájmu celé Evropy, vč. Německa. Počítat mentálně s tím nejhorším, a už se na to připravovat ustupováním z demokratických pozic, je to nej horší, co se pro stabilitu a prosperitu českého národa i Evropy může v současnosti dělat. „Právo na vlast“ Za větší pozornost stojí termín „právo na vlast“, který v současnosti vystupuje v argumentacích sudetských Němců jako rozhodující princip legitimity jejich požadavků. Tím, že tento termín je ve své podstatě velmi vágní, nechává spoustu prostoru jak pro jeho interpretaci, tak pro případné zvyšování požadavků podle okolností. Ale tak, jak je jimi používán, není ani legitimní a slouží jen k manipulaci nedostatečně informované veřejnosti. Sudetští Němci tímto termínem rozumí oblast českého pohraničí, které sami začali ve 20. století nazývat „Sudety“. Ale pojem vlast nebývá normálně oddělována od státního útvaru. V kontextu rad pana Neubauera české vládě, jak by měla administrativně organizovat severozápadní Čechy v regiony, aby umožňovaly co nej snadnější vliv Němců, se člověk neubrání otázce, do jaké míry sudetoněmecké landsmannschafty vlastně považují Českou republiku za suverénní a s jakým novým Mnichovem do budoucna počítají. Hromadné skupování nemovitostí v českém pohraničí Němci, přesto že k tomu je zapotřebí alespoň českého občanství, které nemohou mít, protože Německo neuznává dvojí občanství, do jisté míry svědčí o témže. Na celé situaci je nejparadoxnější to, že „vlastí“ sudetských Němců je už přes padesát let Německo. V roce 1938 většina sudetských Němců horlivě podporovala nelegitimní, nelegální a neospravedlnitelné úsilí svých vůdců stát se součástí „německé vlasti“ (ačkoli nikdy předtím nebyli součástí Německa, ale Rakouska; pro velkoněmec- kou ideu měli však sympatie už od roku 1848). Po Mnichovu obdrželi německé občanství a ztratili české. Sami se vzdali své původní vlasti, tj. Československa, a všeho, co je spojovalo s češstvím. Nezajímal je ani osud Čechů, kteří tvořili 25% obyvatel zabraného území, ani osud demokracie, ani osud jedné z nejlepších zemí v Evropě, kterou Československá republika byla. Kdyby se byli postavili na stranu demokracie, spravedlnosti a humanitních základů naší civilizace a ne na stranu hitlerovského Německa a jeho zločinů, které už v této době nebyly žádným tajemstvím, je velmi pravděpodobné, že i Anglie a Francie by byly měly jiný přístup k obraně Československa a válka by nikdy nenabyla tak zrůdných dimensí. Argument, že kdyby byli sudetští Němci dostali autonomii už před rokem 1938, že by nedošlo k Mnichovu, je psychologický trik, kterým se zodpovědnost za tragedie přesunuje z viníka na oběť. Jejich autonomie v rámci Československa by byla poskytla Hitlerovi přesně tytéž možnosti pro využití sudetských Němců v jeho přípravách pro Drang nach Osten, jako její neexistence. Sudetští Němci měli v podstatě jen smůlu, že Hitler prohrál válku a Mnichov byl nakonec svým způsobem uznán jako to, čím skutečně byl - zločinem proti Československé republice. O Hitlerovu porážku neměli sudetští Němci žádnou zásluhu. Zabývali se někdy sudetští Němci otázkou, kolik tragedie dlouhodobě vyplynulo pro většinu Čechů ze situace, kterou způsobili svým postojem v letech 1938-45? Nikdo nechce popírat tragedie, které se při odsunu staly, ale vzhledem k tomu, čím český národ prošel během okupace, byl vlastně zázrak, že celý odsun se nestal jedním krveprolitím. To bylo jen díky tomu, že si Češi zachovali ještě mnoho ze své tradiční humanitní filosofie a svoji mentalitu ještě nepřizpůsobili mentalitě Němců před válkou a během ní. Zdá se, jako by sudetští Němci nebyli schopni přijmout fakt, že se podíleli na hrozných zločinech a že prohráli válku. Měli by daleko víc studovat historii, zvláště druhých národů a z jejich hlediska. Ale s pojmem „právo na vlast“ jsou ještě další problémy. Pojem vznikl relativně nedávno a s jiným významem, než který mu nyní přikládají sudetští Němci. Čeští historikové a právníci by měli věnovat více pozornosti tomu, že v případě sudetských Němců jde vlastně o zneužívání tohoto pojmu jak z hlediska právního, občanského a lidského. Například: po odsunutí v letech 1945-46 Německo přijalo formálně ty sudetské Němce, kteří se rozhodli zůstat v Německu, jako plnoprávné občany. (Mnoho jich odešlo do zámoří a je zajímavé, že pro ně bylo mnohem snadnější se dostat do Severní Ameriky v kategorii „bezdomovců“ než o něco později, po komunistických převratech, pro demokraticky a protikomunisticky orientované uprchlíky ze střední Evropy. Zvláště inteligence, která byla do velké míry už vzdělaná za nacistického Německa, neměla problémy uchytit se ve svých oborech, zvláště humanitních, na universitách.) Sudetští Němci dostali v Německu formálně plnoprávné možnosti k politické i kulturní integraci a účasti. (Jiná otázka je, jak na ně Němci pohlíželi.) Zásluhou různých okolností, z nichž je nejdůležitější účast německé vlády a okupačních mocností na budování ekonomicky prosperující společnosti, neúčast Německa na vojenském zbrojení a velká ekonomická pomoc USA, většina sudetských Němců byla schopna si vybudovat velmi vysokou životní úroveň a značná část i prostředky na investice. Zvláště o pomoci USA v podobě Marshallova plánu, který byl míněn převážně pro západní Evropu, včetně Německa, mohou dnešní postkomunistické země jen snít. Je těžko pochopitelné, že kancléř Kohl nebral od začátku jako hlubokou urážku německého státu volání sudetských Němců po právu na vlast po jejich více jak padesátiletém soužití s Německem. Snad by bylo přirozenější, kdyby toto volání považoval když už ne za zradu, tak alespoň za nedostatek vděčnosti vůči Německu, pokud ovšem nevidí určité dlouhodobé výhody těchto postojů pro Německo a jeho zájmy, což by zase nemuselo být nutně v zájmu Čechů. Další problém sudetských Němců v přístupu k celé záležitosti je, že se přes čtyřicet let připravovali na to, aby využili první příležitosti k nátlaku na získávání určitých pozic v Čechách. Museli vědět, že se v Čechách těmito otázkami nikdo ani nemohl zabývat, že Češi na nějaké diskuse nebyli připraveni po historické či právní stránce a že by v žádném případě nejednali s rovným partnerem. Tento spěch nemůže být náhodný a je jistě ovlivněn strachem, že dobře připravení Češi by byli schopni zneutralizoval pokusy o ten druh „vyrovnávání“, které sudetští Němci sledují. Je zajímavé pozorovat, jak mění svoji argumentaci podle okolností a jak používají nejrůznějších metod, aby pro své pozice získali i českou podporu. To, že si tak pospíšili, aby vlastnili značnou část regionálního tisku v Čechách, také není náhoda. Už nyní usměrňují jeho orientaci na podporu svých požadavků. Nezdá se, že by se vzdali svých tradičních nedemokratických přístupů víry, že mají „přirozené právo“ využívat jakýchkoli zranitelných oblastí Čechů, ekonomických, mravních, intelektuálních, právních, atd., aby se v Čechách prosadili. Pokud Češi budou jako dosud převážně v obranné pozici, sudetští Němci vědí, že nakonec nějakým způsobem prorazí. Jakýkoli právní ústupek otvírá neomezené možnosti do budoucna. Také vědí, že ekonomické investice budou pro různé skupiny v Čechách ještě nějakou dobu ty nejatraktivněj- ší, než si Češi uvědomí daleko závažnější POLYGON 7/1996 21 [pageend23]hodnoty své existence, než politicky a mravně dozrají, než se česká inteligence ujme v daleko větší míře svých povinností vůči svému národu a než nová podnikatelská elita pozná, že musí své zájmy daleko více zharmonizovat se zájmy národa jako celku, jinak si podemele svoji vlastní pozici. Vzhledem k velkým možnostem kombinace soukromé iniciativy s konceptem politických a lidských práv a nedokonalosti právních formulací každá, byť i nepatrná pozice sudetských Němců v Čechách bude mít dlouhodobě závažné důsledky. Většina Čechů to samozřejmě zdravě cítí, ale je otázkou, do jaké míry budou mít možnost konsistentního vlivu na politiku systému, který se zatím těžko dá nazývat demokratický, a do jaké míry bude úspěšným terčem manipulace cizích zájmů prostřednictvím tisku i vlivných osobností, které z důvodů, o kterých moc nemluví, vidí zájmy českých zemí jinak než velká většina jejich obyvatel. Ottawa, Kanada, září 1994 III .. ale rekonstrukce pokračuje Fejeton VLASTIMILA RADKOVICKÉHO Zlaté ručičky. Čí? No přece naše, české! Ručičky dovedou všechno na světě, dokáží nemožné. Sám jsem se mohl řadu let denně přesvědčovat, že tomu tak skutečně bylo a je. Nemohl jsem ovšem nevidět ani to, že v podstatnějším rozsahu tomu tak nebylo, zlaté ručičky šidily a prznily práci ve všech směrech a ve všech profesích. Ale co bylo, to bylo, dnes máme tržní hospodářství a podnikatelská sféra prožívá znovuzrození s novými možnostmi a v nových podmínkách, které mají samočisticí funkci: obstojí pouze ti zdatní na vysoké úrovni. Čili zlaté ručičky přicházejí nejen ke cti, ale stávají se podmínkou úspěchu i konkurenčního přežití. Opravdu je u nás tomu tak? Rád bych souhlasil, ovšem osobní zkušenosti z poslední doby mi vnucují poněkud jiné závěry. V ČR jsem se pustil do vnitřní přestavby venkovské chalupy. Ne z rozmaru a touhy po přepychu, pouze se snahou vytvořit průměrné standardní bydlení. Se šéfem stavební firmy jsem dohodnul rozsah a druhy základních rekonstrukčních prací - a k mému překvapení se s pracemi začalo hned. Žádné slibování na červen či září. Začalo se opravdu hned. Zahřálo mě to u srdce, jsme pašáci, umíme si vážit zákazníka a zakázek, doháníme úspěšně svět. Za krátký čas jsem mezi občany z městečka zaslechl poznámku, že moje zakázka přišla firmě vhod zejména proto, že v zimních měsících nelze dělat venkovní práce - a vnitřních je nesmírně málo. Nechť, alespoň si zaměstnanci firmy budou zakázky více vážit a odvedou nešizenou práci. Když jsem za nějaký čas shlédl zrekonstruovanou koupelnu a WC, můj pohled se těšil z keramických obkladů, nového umyvadla i záchodové mísy. Sprchový kout ale vyvolal na mé tváři chmury. Jeho šířka nedovolovala při sprchování dospělému člověku se v tomto prostoru ani otočit. Zlaté české ručičky vytvořily dílo, při kterém se obyčejný rozum neuplatnil. Reklamace však byla bez reptání uznána a brzy jsem byl s velikostí sprchového koutu spokojen. Ale proč nejsou spáry mezi obkladovými dlaždicemi bílé až k podlaze? Asi 10cm nad podlahou bílá výplň spár prostě chyběla - asi bylo nad síly a čest řemeslníka tuto práci nízko u podlahy dokončit. Tedy další reklamace. Také uznaná, ale tentokrát s důvěrnou poznámkou šéfa firmy: „Kde brát stavební odborníky? V téhle 14členné partě jsou pouze dva, kteří jsou svému řemeslu vyučeni. “ Poznal jsem to záhy i já na jiných pra- cech. V místnosti, kde bylo nutné při rekonstrukci zhotovit nový dřevěný strop, byly stěny malovány tak odborně, že vápenný nátěr přesahoval na nové čisté dřevo stropu tu 8, jinde však i 15cm. O existenci úzkého štětce na zarovnání malby, či o možnosti použít krycí lepenku, zřejmě malíři nikdy neslyšeli. Jak obtížně jde vápno z nového čistého porézního dřeva odstranit, s tím si „odborníci“ nedělali vůbec žádné starosti, stejně tak se zatvrdlou vrstvou betonu na podlahové dlažbě. Otření nežádoucí cementové vrstvy před jejím zaschnutím přece nepatří k profesi zedníka, on je odborník a ne uklizečka! Za pár dnů se malba na stěnách tu a tam začala odlupoval a opadávat. „Za to my nemůžeme, tenkrát právě mrzlo. “ Zlaté české ručičky vykonaly kvalitní práci - ale počasí, mrcha, se podepsalo negativně a k mé škodě. Odborníci přece za nic nemohou. Při ukončení stavebních prací mi šéf firmy řekl: „Vy nemáte potuchy, co je to provozovat stavební firmu. Někteří pracovníci mi odejdou, když jim nemohu platit v zimním období šestnáct tisíc měsíčně, přitom má většina z nich zlaté ručičky, ale ručičky podělané - řekl bych až na paty. V hlavě nemají řemeslnický fortel, ale jen zájem o pivo a rum, to je jejich základní kvalifikace. Neznám stavební firmu, která by na tom byla lépe, alespoň ne v tomto regionu. “ Začaly přicházet účty. Nemalé. Pozornější nahlédnutí do nich nemilosrdně ukazovalo moji hloupost, protože ceny za vodovodní armatury, keramická umyvadla a WC-mísu dosahovaly - samozřejmě bez instalace - cen výrazně vyšších, než za jaké lze tyto výrobky v Německu ve srovnatelné kvalitě běžně koupit. No, už se stalo, hlavně že nastoupila konečně lakýrnická firma. A lakovalo se, lakovalo. „Pane, tahle čtyři okna a tyhle dveře nejdou zavírat, opatřete si truhláře, musí je ohoblovat. “ Opatřil jsem truhláře, který nově nalakovaná okna a dveře ohobloval - a na upravené plochy oken a dveří přišly pochopitelně nátěry nové. Ale hlavně, že rekonstrukce pokračují, byť ne tak plynule, jak se z počátku jevilo. Před velikonočními svátky, na Zelený čtvrtek, jsem propadl nezřízené touze vidět v chalupě běloučká nalakovaná okna a dveře. Našel jsem chalupu bez lakýrníků - a s hromadami nenalakovaných oken a dveří na podlahách. Ani v pátek se v chalupě nikdo z lakýrníků neobjevil, asi už někde ve vhodnějším prostředí nábožně rozjímali. Omyl, v úterý jsem vyslechl objasnění: „Víte, nám se rozbilo auto a nemohli jsme přijet. “ Ve středu jsem našel dva lakýrníky, jak se značnou péčí lakují dřevěnou dětskou sedačku. Zřejmě zakázka od nějakého souseda, lakýrníky vítaná, protože barvu i jejich čas zaplatím - kromě souseda - i já a oni si takto začleněným melouškem >trošinku vylepší životní úroveň<. Proto jsem se rozhodl zadat dokončení lakýrnických prací jiné firmě. Při sondáži této 22 POLYGON 7/1996 [pageend24]možnosti jsem se postupně dovídal: „ Firma A. K. je ještě horší. Začnou práci a potom se třeba týden nikdo neobjeví. Firmu M. si neberte. Tam dělají jen tři bývalí vězni a musel byste mít extra sílu na hlídání všech věcí v chalupě. Firma K. K. je hodně drahá, za hodinu práce, i za dobu jejich cestování, zaplatíte 350 korun. Ale jiné lakýrnické firmy v okrese nejsou, i tyhle jmenované problematické firmy si stavební podniky půjčují, protože žádné vlastní lakýrníky nemohou sehnat. “ V tomto okrese je nezaměstnanost 6,9% a více jak polovina nezaměstnaných má pouze základní vzdělání, část jen pomocnou školu. To jen tak na okraj. Ale rekonstrukce pokračují. Na nátěry starého dřeva pod střechou je nutno obstarat LUXOL, na část zašlé fasády zase venkovní fasádovou barvu. Zajel jsem 12km do sousedního města a ve stavebninách jsem uslyšel odpověď: „Zeptejte se tak za tři týdny, tuto barvu nemáme, ani LUXOL, teď chce každý natírat a lakovat. “ Obě nátěrové hmoty jsou českými výrobky a zájemci - ta nehoráznost - si vzpomenou natírat a lakovat právě v době, kdy po dlouhé zimě konečně přichází jaro. Jak se na takový neočekávaný zájem mohla prodejna stavebnin připravit? Odjíždím do okresního města a ve velkoprodejně se dovídám: „Bílou barvu na fasády máme jen v malém pětikilovém balení a je proto dražší, vezměte si raději modrou, ta je ve velkých kbelících lacinější. “ Nechci modrou a platím dražší bílou. „Musíte k tomu mít ředidlo, nebo co to je, jsou to tyhle kanystry a návod je na nich nějakou cizí řečí. “ Jak se dovídám z německy psaného návodu, obsah ředidla je určen pro 50kg základní nátěrové hmoty, tedy přesahuje vysoko moji potřebu, menší balení není, určitě za to může německý výrobce a ne. český nákupčí! LUXOL nemají, musím tedy ke konkurenci. LUXOL nemají ani tam, nabízejí nějakou slovenskou barvu na dřevo. „Tahle barva kryje nebo je transparentní?“, ptám se. „Počkejte, já se podívám na návod. “ - „A jaké odstíny mi můžete nabídnout?“ - „Jen tenhle, ale nevím, který to je, Slováci to označují nějakými čísly, musím plechovku otevřít. “ Ve třetím obchodu jsem dostal LUXOL ve výběru asi šesti barevných odstínů. Takže: vše je v pořádku, obchodní síť funguje, spotřebitelé jsou přece odolní, vždyť před pár léty některé výrobky nesehnali vůbec - a nebo až za půl roku. ■ SLOUPKY JANA BENEŠE Máme větší počet nemocničních lůžek na sto tisíc obyvatel, jakož i větší počet lékařů a všelijakého zdravotnického personálu na sto tisíc obyvatel než Spojené státy americké. Na jedno takové lože, jakož i jednoho takového lékaře tudíž připadá menší počet těch, kdož je musí uživit. Přičemž v USA se rodí a doporučuje rodit doma, na rozdíl od takořka manufaktorního porodnictví našeho, ačkoli kojenecká úmrtnost je tam nižší než u nás. V nemocnicích amerických, dodejme zde, konečně vyžaduje se přítomnost otce v porodním sále. Obecně mohu říci, že americký lékař působí dojmem mizernějšího diagnostika (obava ze žaloby při >malpractice<, špatně zvoleném postupu léčení), že je zpravidla lépe vybaven, byť tedy samozřejmě při soukromé praxi na dluh, že však má zásadně více času (byť je méně lékařů na obyvatele než u nás) a zásadně vždy měří, či dá změřit, teplotu a tlak než vůbec přikročí k vyšetřování, které ovšem neprovádí zpoza psacího stolu. Americké nemocnice rovněž trpívají nedostatkem zdravotních sester a tudíž běžně obrací se na populaci, aby tam různé práce konala zdarma. Tyto práce spočívají v zaparkování auta pacienta, dovozu pacienta v kolečkovém křesle z parkoviště, odvoz na roentgen či k jinému vyšetření, nalévání čaje a kávy, podání časopisu a konečně pacientova rozptýlení při nějakém tom čekání, jemuž se ani v americkém špitále nelze docela vyhnout. Prostě na věci, na něž je kvalifikované péče zdravotní sestry škoda času. Aby se „nedostatek sester" řešil tím, že veřejnost bude požádána, aby přišla uklízet záchody, to prosím ne. Ne tak, pravím poučen obrazovkou, ve Fakultní nemocnici v Hradci Králové. Nemocnice jest fakultní a soudím tudíž, že vychovává zřejmě ten zcela nadbytečný počet lékařů, ve kterém jsme předstihli Ameriku. Což jaksi přestává fungovat, což je po takořka sedmi letech od času, kdy svou moc nebránil a tiše od ní odešel systém, který tohle zplodil, zašel na úbytě, věru pozdě. Takže nejprve jsme poinformováni o tom, že Fakultní nemocnici v Hradci Králové se nedostává zdravotních sester. Hovoří muži i ženy v bílých pláštích a tváří se vážně, jak se na vážnost situace i vážnost profese sluší. Nebudou moci zajistit péči. Svět nám zahořk- ne. Promluví o tom, že sestry ze Slovenska dávají přednost zaměstnání v českých nemocnicích blíže hranic. Že se hledá v Polsku, ba i na Ukrajině, že však bohužel sestry z Ukrajiny postrádají kvalifikaci a s jejich pomocí tedy nelze situaci vyřešit. Nu a pak jsme poinformováni o tom, že tedy třeba práce dobrovolníků, kteří by ten nedostatek napravili, nic zvláštního, zejména úklid. Tudíž, Ukrajinky nejsou kvalifikovány k mytí podlahy a musíme se spolehnout na své neplacené dobrovolníky? Soudruzi, soudruzi, copak zase máte za lubem, když nám dáváte sežrat takového hada? (26. srpna 1996) © O © O © JMyslím, že ten článek se jmenoval >Věčná otázka našich dějin< a sepsal ho pro tehdejší lidovecký časopis Vývoj, či snad Obzory, mladý a talentovaný žurnalista toho jména Pavel Tigrid. Bylo to po válce, žili jsme v osvobozené vlasti a naplňoval se historický úkol posunutí hranic Slovanstva na západ. Věčnou otázkou našich dějin tudíž tehdy bylo, zda východ, či západ. Vláda ještě předúnorové Národní fronty, tehdy právě opět osvobozené vlasti, časopis zastavila, neboť vyslovoPOLYGON 7/1996 23 [pageend25]vat věčné otázky se jaksi nehodilo. Jako obvykle se čekalo, že to kdosi vyřeší za nás, a nebo že to dopadne nějak samo, a pochopitelně šťastně. Nedopadlo. A i ti nejpilnější kolaboranté s komunisty v rámci NF nedošli milosti, pokud se za devatery hory neodsunuli. Nepomohlo Fráně Zemínové, že na návratovém setkání politiků v pražském hotelu Alcron roku 1945 se slzami v očích líbala Rudolfa Slánského, ani to, že právě ona podávala téhož roku jménem své strany parlamentní interpelaci proti nezodpovědným novinářům, kteří si dovolili psát o požáru Hostivařských ateliérů. O čtyři roky později (bylo jí 67) už byla napravována v Pardubicích a napravovala se tam až do svých 78 let. Mladý a talentovaný křesťanský novinář prošel od těch časů všelijakou peripetií, ale věčná otázka našich dějin nám, jak se zdá, zůstala, stejně jako snaha deklarativně se hlásit k civilizaci západní, avšak mravy východní pěstovati. K mravům východním totiž nad jiné význačně třeba patří, že se předstírá jako by krádež o jakýsi zákon opřená krádeží nebyla. Právě takhle zajisté i nacismus, který křesťanskou civilisaci rovněž popíral, si počínal. Jenže svět, tedy ten, jehož částí se deklarativně chceme stát, dost dobře nevěří, že například právo na majetek, zabavený tím či oním zločinným režimem, může zaniknout jenom proto, že jakási vláda vyhlásí k jeho restituci jakési krajně nesmyslné podmínky, „restituční tečky" a jiné podobné obstrukce, mající za účel prostě autoritou totalitním myšlením zatížené vlády posvětit krádež ve prospěch zlodějů. Právě tak jako předstírat, že jde jen o otázku majetkovou, a nikoli o otázku nápravy bezpráví. Takže jak to s námi bude? Budeme se opět divit, že nás v tom Západ nechal? Resoluce Evropského parlamentu č. 1493/95 ze 14. prosince 1995 klade navrácení ukradených majetků jako podmínku pro přijetí do Evropské unie. Dopis US kongresmanů státnímu tajemníku Christopheru Warrenovi jmenuje Českou republiku jako jeden ze států, který uzákoňuje porušování lidských práv, a zatímco o „chemické kastraci" pedofilů (och, taky mi nad tím přímo krvácí srdce) v Kalifornii se zmínila všechna naše media, slovíčka jsem nezaslechl o přijetí zákona Helms -- Burton, který uzákoňuje postih společností obchodujících americkým majetkem ukradeným na Kubě, včetně majetku ukradeného kubánským uprchlíkům. (Místo toho náš chytrý TV-repor- tér z Olympiády referoval o Kubě jako o „ostrově svobody"). Jakpak dlouho asi bude trvat, než se princip o nesouhlasu s násilím, k němuž došlo na Kubě, vztáhne i na krádeže páchané Českou republikou? A princip, že kdo kradené nakupuje, sám je zloděj? Věčná otázka našich dějin tudíž zní, zda věřit, či nevěřit, že krást se smí a že loupež může být legalisována. (I. září 1996) O O O O O Nějak se nám to prý pošpatnilo s rozpočtem. Zatím se zajisté doslýcháme, že došlo jen k jakémusi škobrtnutí, neboť výpadek nastal „ruskou platební neschopností", ale řekl bych, že se spíše jedná o jeden z výsledků pragmaticko- prognostické politiky, neberoucí zřetel na právo a morálku. Nerealisovatelná kupní síla existovala v Československu ve chvíli, kdy se komunisté rozhodli opustit moc do předem připravených posic, a těch odhadovaných 285 miliard bylo nutno kdesi rozpustit, právě tak jako hodnoty držené státem a nevyplácející se bylo nutno přepustit někomu, kdo by byl ochoten postarat se o ně. Že by se to mohlo vyřešit návratem původním vlastníkům futurologům z Akademie věd, vhodně rozsazeným do celého politického spektra, pochopitelně nenapadlo. Nerealisovatelná kupní síla se rozpustila uvolněním dovozu a privatisací. Bylo to >pragmatické<. Státní pokladna měla zajištěn obrovský příjem, navíc to vypadalo jako na přechod k jakémusi vše- lidovému kapitalismu, anebo systému Hlava 22 Milo Minderbindera, lidskou společnost, ve které každý má podíl, a my, české lišky Bystroušky, zase jednou ukážeme celému světu, jak se to má dělat. Vypraly se hromady špinavých peněz, rozpočet byl právem přebytkový, neboť do příjmů se započítávaly i platby za privatisované subjekty dosud nepřijaté. Mnohé, ne-li většina, arciť nikdy zaplaceny nebyly - a nikdy nebudou. Že například Rusko od dob Petra I. zásadně vždy „otevíralo okna do Evropy", a to za cizí peníze, jež nesplácelo, se jaksi pominulo. (K jedné z mála splacených půjček patří ta, kterou Lenina vybavil Říšský generální štáb roku 1917, jenže i tady za tím bylo Rapallo a následné německé investice v Rusku, jež už tam zůstaly.) Systém byl jaksi-taksi institualisován. Pak se čekalo, že vše zařídí zázračná a zajisté neviditelná ruka trhu, asi tak jako se druhdy čekalo, že se nám rozeběhne nějakým vlivem vědecko marxisticko leninisticko materialistického >deus ex machina< tenhleten úplně rozvinutý socialismus. Jenže prožluklý život odmítá následovat teorie, mizera. Podle zprávy Komerční banky letošní deficit export-import dosáhne částky 100 až 125 miliard korun. Nu, a máme tu banky. Nevím, co je k otevření takové banky zapotřebí, ale chcete-li si otevřít pekařství, máte mnoho vyřizování a musíte předložit leckterou kvalifikaci na pletení housek. Zřejmě nic takového nebylo vyžadováno od zřizovatelů Podnikatelské banky, Kreditní a průmyslové banky, Banky Bohemia, AB banky, České banky, Ekoagro- banky, COOP banky, První slezské banky. Čelkem zatím osm. Ztráty tamto vzniklé zajisté nepatří do státního rozpočtu, ale budou ze státního rozpočtu uhrazeny. Což značí, že okradený vkladatel bude odškodněn za peníze, z nichž už jednou daně zaplatil, ze svých zaplacených daní. Což se do rozpočtu zajisté počítá. Navíc. Asi se zlou by se majitel živnosti pekařství potázal, a zle by byl zákonem za křídlo vzat, kdyby housky neodpovídaly normě. Státní norma na podnikání bankovní, zástupci našeho svrchovaného lidu vynalezená, zjevně tak přísná není. Za křídlo nebyl vzat nikdo a sděluje se nám, že vlastně není proč. Svrchovaný lid kupodivu opět drží hubu. Zato však jsme měli tříleté moratorium nedovolující u nás otevření zahraničních bankovních závodů. Asi proto, aby náš popletený člověk snad se se svou korunou českou cizákům nesvěřil a našich zatím osm bankovních podnikatelů ryze česky si počínajících nemu- silo světem žebrotou. (2. září 1996) Q Q Q Q Q JVláme zase před jedněmi volbami a máme, zdá se, malér. Zrovna jen proto, že ku krachu se blížila již dvanáctá banka, ačkoli na tucty se to lépe počítá. Někdo něco někde přepískl? Česká lo- tynka a spolu s ní i v Praze dva domy. Na Temelínu se potratil mnohonásobek toho, co je nyní vyčítáno ubohému Kočárníkovi, a nikdo to, ani předlouhý seznam dalších afér i aférek (zajisté hlavně vyprovokovaných tím prožluklým tiskem) nepovažoval za nic, co by stálo za rozčilování. A najednou komis. Sice ještě není uhádáno, jaká vlastně, ale proč za to stojí Kočárníkovy dvě miliardy korun, případně dvanáct miliard Kreditní banky a nikoli porůznu od boku vystřelované částky od 40 do 80 miliard prošustrovaných zatím na Temelínu, které zacáluje hodný daňový poplatník a ještě mu monopolní ČEŽ bystře zvýší ceny. Vláda totiž nemůže dotovat teplo a šibalství kolem Temelína zároveň, že ano? Košile ČEZu jest pak vládě právem bližší než svrchníček občanův. Zajisté i v cause tepla potřebujeme tržní prostředí, leč neměl by je tržně zajišťovat loupežnický monopol, dámy a pánové. Asi takový, jaký si na odstát24 POLYGON 7/1996 [pageend26]nění našem provedly kruhy vládně koaliční a jacísi vlčáčci z Motoinvestu musili být poučeni, že tento chlebíček s máslem je jen pro vybraný kruh a nikoli pro ně, holubice sivé. Je pár míst na světě, jež mám rád. Cádiz, Jaén, San Francisco a české Rokycany. Ačkoli tam, na rozdíl od těch jiných měst, nevím, kam zajít na kafe či polévku, nýbrž restaurace U černého koně tam už neexistuje. Z čehož plyne, že k Rokycanům mne pojí vzpomínky na zázemí mládí, kdy bývala. Skrze Rokycany protéká přítok Berounky, řeka Klabava. Nic moc, nějakých 45 kilometrů, ze kterých tu bude důležitých jen těch šest, dělících kdysi rokycanské koupaliště od mlýna a hostince s neslušným názvem Na čůrandě. Nejsou důležité proto, že tam bývala parková úprava (kterou nikoli čas, ale socialismus odnesl), ale že tam na této řece, s jejímž broděním neměl potíž ani strýcův kocour Mates, stály tři mini- elektrárny, čtvrtou, myslím, mělo niťař- ství Poch v Rokycanech městě, ale tím si už nejsem jist. Soustružna za marmeládovnou Marila měla tu elektrárničku největší, měli dokonce hučící turbinu. Výkon pochopitelně neznám, pamatuji si však, jak mne co dítě fascinovala. Co soustružna nepotřebovala, dodávalo se do městské sítě. Ve starém statistickém přehledu z roku 1924 se podobných energetických zdrojů tehdejšího Československa uvádí přes čtyři a půl tisíce, takže nějaký ten výkon by se tu nashromáždil. V USA dostanete, jste-li tam, kde fouká, za pouhých $5690 elektřinu vyrábějící vrtulku, a zákon upravuje také to, že pokud vyrábíte víc než spotřebujete, místní energetická společnost od vás musí přebytečný proud nakupovat. Dtto kolektory solární, jež jsou ovšem značně dražší. Ne tak my. Náš zákon, zřejmě podle názoru občanů zákonodárců naplnění vůle lidu, zajišťuje monopolní postavení jediné společnosti a cokoli zde občan zákonodárce činí, činí ve viditelné snaze proto, aby energetické zhovadilosti socialismu se nám zachovati ráčily. Řeči o nějaké vyšetřovací komisi ad vocem Temelínu, kde zůstalo nějakých osmdesát miliard, zapadly a vody se nad nimi zavřely. Budou se vyšetřovat dvě miliardy, vybrané našimi celníky a u Kreditní uložené. Máma má mísu masa. Táta má lupy - a my máme ČEZ. My se máme. (21. září 1996) OOOOOOOOOOOOOOOOOOO Povídání Otakara Zoufalého o "blbnutí do foroty" Je úplně jedno, jaký dá redakce mému povídání nadpis, jestliže se rozhodne je zveřejnit, ale je to povídání o „blbnutí do foroty"- O co jde: v Německu se prosazuje feminismus. Zvláště krajně levicově orientovaná strana „Zelených“, která se zabývá také ekologickými problémy, je do značné míry ovlivněna sufražetkami. Rozdíl mezi mužem a ženou zůstane asi tak dlouho, pokud lidé budou lidmi, každé z obou pohlaví má jiné postavení, jiné úlohy. To už je dáno samotnou přírodou. Neviděl jsem například ještě nikdy těhotného muže. Příroda vylučuje úplnou rovnost: samička sedí na vajíčkách a sameček se stará o výživu. On bývá větší nebo menší, každý Z nich bývá jinak zbarven. Sufražetky požadují bezvýhradnou rovnost, když ne nadřazenost. Zeny podle jejich názorů mají mít v právním řádu zakotvena určitá práva, která náleží jen jim - a muži se mají na co těšit. A nebo právě se třeba nemají na co těšit. Před několika týdny byl v německém spolkovém parlamentě schválen zákon o „znásilnění v manželství“. Je to jistě legrace, ale prošlo to. Pokud si pamatuji, tak asi pětadvacet let se v tomto grémiu debatuje o zákonu, který má v Německu číslo 218. Jedná o problémech přerušení těhotenství. Nic nového pod sluncem. Těhotenství se přerušovalo a přerušuje asi všude po světě, někde legálně, někde nelegálně. Právě v těchto dnech se také republikánský kandidát na prezidentský úřad ve Spojených státech, Bob Dole, zabývá stejným problémem. A současný prezident Clinton také. Možná, Že postel a těhotenství budou hrát ve volebním boji v USA velkou roli. Tento problém přežije oba dnešní kandidáty a bude se o něm debatovat a hlasovat, pokud lidstvo lidstvem bude - a to bez těhotenství není možné. Odhlasované zákony se budou novelizovat, rušit a zavádět a tak se to bude točit kolem tohoto problému na celém světě. Zcela jistě se podobným záležitostem v parlamentech věnuje více času než státním rozpočtům, kde se jedná o miliardové částky. Teď Němci přišli s něčím novým. Znásilnění v manželství se bude trestat. (Mluví se jen o znásilnění ženy, rovnoprávnost zanedbává znásilnění muže.) A jedná se samozřejmě jen o tvorstvo lidské, u všech ostatních tvorů zůstane všechno při starém. Tam obvykle sameček na samičku chvíli doráží, pak dojde k milostné hře a nakonec se společně přičiní o zachování rodu. Při každém soudním jednání se musí předložit nějaký důkaz. A zde budou asi potíže. Dokázat původ krevní podlitiny není tak jednoduché. Modřina může být způsobena pádem na schodech a nebo může vzniknou při natloukání řízků. Markantním důkazem by byl filmový záběr a nebo aspoň snímek. Možná, že by se to dalo opatřit najatým detektivem, fotografujícím klíčovou dírkou. Ale k tomu by se muselo vše náležitě připravit. Ženuška by nejdříve musela připravit scénář, manžel by musel být nějak vyprovokován a když už už by mělo k něčemu dojít, musela by se začít bránit. Ale co kdyby manžel selhal a neznásilňoval? Prostě muselo by se to víckrát opakovat a přišlo by to asi draho. A bez průkazného materiálu by docházelo k výpovědi proti výpovědi a v tom případě „ in dubio pro reo " . Soud by nemohl obžalovaného odsoudit, ža- lobkyně by vyšla naprázdno. Také je zde problém dalšího trvání manželství. Bude se tedy znásilňovat dál a zůstane to beztrestné a nebo bude docházet k sexuálnímu styku bez Žalob? Řešením by mohlo být také manželství, kde by vůbec k pohlavnímu styku nedocházelo. Tristní představa. Nevím, jak se na to dívá justice v jiných zemích, ale v Německu se za „znásilnění v manželství“ trestat bude. Zatím prý je před soudem první případ. Mělo by to zajímat také cizince. Na území svrchovaného státu platí zákony té země pro všechny, tedy také pro cizince. Angličan - Neangličan, v Anglii se jezdí po silnici vlevo, v Německu vpravo. To se musí aplikovat na všechny, Američany, Francouze a třeba i na Čechy. A Moravany. Všichni si musí dávat pozor. Jak se to dělá doma, ať je to kdekoli, je jiná, nyní jsme v Německu. Přijedete-li se svou přítelkyní, jste na tom dobře. Na to se ten zákon nevztahuje. Ale v takové dvojici asi ke znásilnění stejně nedochází. Každý zákon je uzavřen trestními sankcemi, dojde-li k jeho porušení. Dokonce jsou uvedeny trestné sankce při přitěžujících okolnostech. Co tak znásilnění při svatební noci? Neznám přesně výši trestu, ale zde za přitěžujících okolností bych manžela potrestal kastrací. Pamatoval by si to nadosmrti. Což to, manželství je normálními lidmi chápáno jako spojení muže a ženy. Za několik týdnů, co tento zákon vešel v platnost, byly v Německu velké demonstrace homosexuálů. S těmi je také trabl na celém světě. V USA se několikrát jednalo o tom, mají-li nebo nemají-li tito lidé sloužit v armádě. POLYGON 7/1996 25 [pageend27]Nejen v Německu, ale ve více zemích se jedná o zrovnoprávnění „manželství mezi homosexuály". O poznání není, když se na „teplého" plivne, tak syčí, ale jak určit, kdo je ON a kdo je ONA ? A co potom, když pak ONA znásilní JEJ? Nejen tento problém se bude muset vyřešit, zcela paralelně musí být povoleno manželství lesbických žen a i zde musí někdo (úřad, soud, policie nebo pan starosta) určit, která z těchto dam je ON a která ONA. Nosit kalhoty nestačí, ty teď nosí kdekdo. Tyto zákruty v paragrafech dosud nejsou vyřešeny, bude se muset uvažovat, jak na to, jinak by mohlo docházet k diskriminaci, manželství homosexuálů a lesbiček by přišlo u soudu o velkou legraci. Doufejme, že tato jednání nebudou s vyloučením veřejnosti. V souvislosti s AIDS se musí o sexuálních problémech vyučovat i na školách a čtrnáctiletá mládež toho ví a zná (doufejme, že jen teoreticky) mnohem více, než mnozí partneři po mnohaletém manželství. Máme se na co těšit, v souvislosti s novým zákonem se možná v Německu bude na školách předvádět znásilňování. Nyní jsem už ale došel příliš daleko, dokonce až do fáze, které se říká „ blbnutí do foroty". ■ Vzpomínka na ZDEŇKA PRAŽÁKA V Lakewoodu, západním předměstí Clevelandu, zemřel v pondělí 9. září jeden z významných ělenů českého exilu ve Spojených státech - Zdeněk Pražák (71, rodák z Prahy). Do exilu odešel na jaře 1948 za komunistické honby na čarodějnice po zavraždění majora Augustina Schramma, údajného vraha Jana Masaryka. Zdeněk Pražák na své chatě u Prahy totiž poskytl útulek Miloslavu Chocovi, který byl (se svým přítelem Slavojem Šádkem) za vraždu Schramma posléze zatčen a dne 19. února 1949 popraven. Po zatčení Choce, aby se vyhnul stejnému osudu, Zdeněk odešel do exilu. Více než rok strávil v utečeneckých táborech v Německu a v roce 1950 odešel do USA, do Clevelandu, kde se takřka z chodu zapojil do krajanského života. Trvalým přínosem českého živlu v Ohiu byl jeho radiový program Czech Voice of Cleveland, který zahájil krátce po svém příjezdu, kde se k němu posléze připojila i manželka Evelyn. Naposledy se jeho hlas nesl éterem týden před smrtí. Velice miloval sport, zejména hokej, fotbal (soccer) a též baseball. Znal se též s mnohými významnými československými sportovci, mezi nimi s Františkem Pláničkou, Josefem Malečkem, Béďou Modrým a mnohými jinými. Láska ke sportu ho, s nëkolika dalšími nadšenci, přivedla k myšlence založit Svaz čs. sportovců v zahraničí, jehož byl pak dlouholetým činovníkem. O dění ve sportu psal do několika exilových novin a časopisů. Když se komunisté vzdali moci v roce 1989, navštívil několikrát starou vlast, naposledy letos v létě. Odešel nám velký český vlastenec a zároveň hrdý Američan. Je pochován v rodinné hrobce na hřbitově West Park v Clevelandu. J. V. Jakoubek V Čechách vyšla kniha o českých exilových novinách a časopisech Konečně se podařilo zaplnit jedno velké „bílé místo“ v dějinách české žurnalistiky. V Olomouci vyšla kniha, zaznamenávající všechny noviny a časopisy českého exilu, které vycházely v létech 1945 až 1989 na Západě. Obsáhlá publikace po úvodním zhodnocení více než čtyřicetiletého vývoje českého exilu a jeho tisku přináší na 200 stránkách podrobný přehled všech dosud známých českých exilových periodik, vycházejících ve zmíněném období v celém svobodném světě. Je jich 647! Autor této publikace, bývalý brněnský redaktor Lidových novin, přednášející nyní na Masarykově universitě v Brně, Michal Přibáň, přináší po několikaleté práci detailní, podle jednotlivých zemí seřazený a komentovaný přehled veškerého našeho exilového tisku, doplněný bibliografií vydavatelů, údaji o vycházení periodika, jakož i doložením existence časopisu udáním pramene informace. Jelikož záznamů o exilových periodikách zejména z přelomu čtyřicátých a padesátých let se mnoho nezachovalo, jsou v knize občas některé dosud neznámé údaje nahrazeny otazníky. Pro připravované nové vydání tohoto bezesporu důležitého dokumentu dějin českého třetího odboje se proto autor obrací na všechny bývalé redaktory, autory příspěvků i čtenáře českého exilového tisku s prosbou o připomínky, týkající se event, oprav některých údajů resp. doplnění dosud neznámých faktů. Autorova adresa: Michal PŘIBÁN, Úvoz 108, CZ-60200 BRNO. Na této adrese je možno knihu též objednat. (Telefon: 0042 5 750138) Na co v lekcích marxismu zapomněli Mezi zakladatele a fanatické představitele pangermánského hnutí v minulém století patřili Karl Marx a jeho věrný přítel a spolupracovník Fritz Engels. Oba z duše nenáviděli vše slovanské všeobecně a vše české specielně. Zde je několik málo citací z jejich prací: Marx, otevřeně se radující z rozbití Pražského jara 1848 Windischgrátzovými granátníky, píše 5. března 1852 v >New Yorker Blatte V r. 1848 zumírající český národ se naposledy pokusil získat své bývalé právo na život. Tento marný pokus, nehledě ke všem revolučním úvahám, že Čechy, i když někteří z jejich obyvatel budou po nějaká ta století mluvit ne- německou řečí, nemohou do té doby existovat jinak, než jako část Německa. Již v roce 1848, vášnivě odsuzujíce Slovanský sjezd v Praze, Marx a Engels píší 31. prosince v >Neue Rheinische Zeitungc Nyní víme, kde jsou nepřátelé revoluce: ve slovanských provinciích Rakouska a v Rusku. Žádná fráze, žádné ujišťování o demokratické budoucnosti těchto zemí nám nezabrání, abychom je nepokládali za naše nepřátele. Nesmiřitelný boj, válka až do posledního dechu proti Slovanům, zrádcům revoluce, vyhlazení, bezohledný terorismus; ne v zájmu Německa, ale v zájmu revoluce. Budoucí světová válka odstraní z povrchu zemského nejen reakční třídy a dynastie, ale též zpátečnické národy. Fanatický pangermanismus v nejhorším slova smyslu, je snad nejvíce zřejmý z článků Marxe a Engelse v >New York Herald Tribunei. Zde oba komunističtí přátelé 24. dubna 1852 uveřejňují k potlačené snaze po demokracii a liberalizaci Čechů, Poláků a Jihoslo- vanů v r. 1848 tato památná slova: Nyní skončily, a to asi navždy, snahy Slovanů v Německu o znovuzískání nezávislé národní existence. Roztříštěné zbytky četných národnostních skupin, jejichž národní a politické oprávnění k životu již dávno zmizelo a které již téměř tisíc let jsou přinuceny se plavit za lodí jednoho silného národa, jejich podmanitele (tj. Němců). Tyto umírající národnosti se pokusily využít všeobecných zmatků r. 1848 k vybudování dávno ztraceného politického stavu Z r. 1800. Dějiny tisíce let jim ukazují, že tento vývoj zpět není možný. Skutečnost, že celý prostor východně od Labe a Sály byl kdysi obsazen podobnými Slovany, ukazuje na historickou expanzi a současně na materiální a intelektuální moc německého národa, která podmanila své staré východní sousedy, vsála je a absorbovala. Tento sklon k absorbci (poněmčení) byl vždy jedním z nejmocnějších prostředků, kterým byla Němci na východě tohoto kontinentu rozšiřována západní kultura. Jak mohou (Slovani) očekávat, že se dějiny vrátí zpět o tisíc let, aby uspokojily několik souchotinářů, obývajících Němci ovládané a obklopené prostory, kteří neměli od nepamě- ti pro kulturní záležitosti jiný jazyk než němčinu a kterým chybí základní předpoklad národní nezávislosti: samostatnost, počet a uzavřená země? Detailní dokumentaci o těchto názorech Marxe a Engelse naleznete v publikaci >Revo- luce a kontrarevoluce v Německu v r. 1848< (psáno převážně na základě jejich článků v >New York Herald Tribune< z let 1851-52) a v práci německého historika H. Kohna „Dějiny panslavismu“ (Die Geschichte des Panslawismus. Die Slawen und der Westen. Mnichov 1956). Je s podivem, kolik milionů intelektuálů - včetně ze všech slovanských zemí - bylo a stále je mateno vidinami těchto falešných proroků komunismu. Dr. JOSEF LOVELL 26 POLYGON 7/1996 [pageend28]Třináct bodných ran JOSEF KOLÁČEK Třináct bodných ran, bezvládné tělo ležící na podlaze v tra- tološti krve. - Tak našel kostelník chrámu “Obrácení sv. Pavla” v Brandýse nad Labem 671etého pana děkana Jaroslava Zbořila, ráno, 16. září, na děkanství. Byl právě svátek svaté Ludmily. Měla začít mše svátá, a jindy dochvilný pan děkan nikde. Náhle přepadlo kostelníka neblahé tušení. Rychlá chůze k děkanství v ulici F. X Procházky a ... Když jsem to hlášení agentury ANSA dostal na stůl, zažhnuly mi v paměti dvě vzpomínky. Někdy někde jsem se s panem děkanem setkal. Jenom kdy a kde? Vím jen, jak se mi tehdy vrylo do paměti, že je o tři měsíce mladší než já. - Odtud ten mráz, co mi přejel po zádech. Těch třináct bodných ran dostal někdo velmi blízký, časově i duchovně. A potom ta shoda jmen s nezapomenutelným komikem z rodného Bystrce “Járou Zbořilem”. Nikdo neuměl tak “pochávat basu na ostatky” jako Jára Zbořil. Nikdo se neuměl na Silvestra tak sousedsky vesele loučit se starým rokem a pak vítat nový jako Jára Zbořil. O tom si vyprávěly nejen ženy u draní peří, ale i chlapi u piva nebo když mazali maryáš nebo taroky v hospodě. Ani Jára Kohout ve filmu nemohl zastínit našeho bystrckého Járu Zbořila - konejšil svou vesnickou hrdost leckterý z Bystrčáků. To mi vytanulo na mysli při setkání s P. Zbořilem, jehož mám nějak podvědomě spojeného s kostelem svátého Antonína v Praze. Jenom, kde to bylo? Nejprve mi napadaly pomocné technické prapory “černých baronů” či jednotek “rychlopalných krumpáčů a tryskových lopat”, kde jsem také přes tři léta sloužil. Nechal jsem pochodovat myslí jejich jména: Komárno, Podbořany, Hájníky, Oremláz, Trenčín, Ružomberok, Čiemý Balog, Libava, Svatá Dobrotivá... žádné z nich nemrklo na mne očkem, že tam byl. Pak vím téměř bezpečně, aspoň mi to namlouvá má paměť, že mě navštívil v Římě. Ještě za dob normalizace? Při svatořečení Anežky České? Při některé další pouti. Celkem jasně se mi vybavuje, že seděl v mé kanceláři sám, že hovořil tichým hlasem, naříkal na poměry, že jsem měl blahé vědomí, že mluvím s obětavým, nezištným člověkem, jemuž bez nadsázky patří titul “Boží muž”, a že jsem si při jeho odchodu říkal: “Máli česká církev takové muže, takové kněze, pak se český národ dostane z mravního marasmu, kam jej uvrhlo čtyřicetileté panství komunistů. " Nyní se už od něho nedovím, kde jsme se setkali. Možná měl lepší paměť a vzpomněl by si. Teď už se s ním mohu setkat jen v modlitbě a jednou na věčnosti, kdy budeme oba vidět, jak to bylo. Znamení časů konce 20. století Krátce na to jsem dostal další fax, tentokrát z Alma-Aty. Vydatně mi pomáhal vynořit se z té laviny ohromení. Byl psán v neděli 15. 9. To ještě P. Jaroslav Zbořil žil. Jeho vrah, možná, teprve přijížděl z Prahy do Brandýsa. V tomto zarámování jsem četl konejšivá slova sestry Michaely: "S radostí bych Vás chtěla pozvat na moje (naše) první sliby zasvěcení se Bohu, 29. září ve 12 hodin v kostele Nejsvětější Trojice v Alma Atě. Stále hlouběji si uvědomuji, jak překrásné místo mi Pán vybral... Sliby budou poprvé v této zemi skládat: sr. Maria Viktoria Gunger (z Alma Aty) a sr. Michaela Chlachulová (z Uherského Hradiště). ” Což o to, chuť by byla: setkat se s živým důkazem velkodušnosti, vidět na vlastní oči plody jejich misionářské práce, být při slavnosti v novém kostele, který teprve nedávno dostavěly. Avšak z Říma do Alma Aty to není jako nedělní výlet na “Castelli Romani”. Sestra Michaela to uznává a v P.S. dodává: “Nebude-li možná Vaše fyzická přítomnost, prosím o duchovní". Duchovní spojení nepotřebuje nespolehlivou poštu ani hodiny či dny cestování letadlem. Zjistil jsem si na mapě, že Alma Áta má pět hodin časový rozdíl, takže mi to v neděli 29. září nádherně vyjde. Míváme pravidelně komunitní mši svátou po sedmé ráno, budu se tedy moci v Římě spojit v modlitbě při oltáři s nimi v Alma-Atě. Znamení časů na prahu 3. tisíciletí Megalomanské monstrum na místě Stalinova pomníku, neblaze proslulé “fronty na maso” z doby komunistického útlaku, rozhodnutí pracovníků Školského odboru Prahy 6, kteří podpořili “propůjčení dětí mateřské školky propagační agentuře Jacksonova koncertu na Letné”, 150 000 většinou mladých fandů a fanynek rockové či popové hudby (a u těch zvláště: potoky slz, omdlévání, honba za hvězdou, hysterické záchvaty a výroky jako: “Michael je tu jenom jednou a klidně mu obětuji úplně všechno” - 171etá Vendula Jakubíčková, MF DNES, 6. 9.), akustický terorismus decibelů (i navzdory zavřeným oknům museli všichni Pražané snášet bolestivé bombardování z Letné. Lékaři ošetřili téměř tisíc fanoušků (a fanynek zvlášť!)... Lidé si v tlačenici vytrhali nehty a zlámali prsty, řekl jeden z ošetřujících zdravotníků... Už při první písničce vytahovali pořadatelé bezvládná těla dívek, které omdlely.. Jedna z fanynek v hysterickém záchvatu křičela na lékaře, aby ji odvedli zpět do rozvášněného davu... šílenství šesti dnů skončilo včera po poledni (8. 9.), kdy popový idol... odletěl do Budapešti... Oproti očekávání se s ním nepřišli rozloučit téměř žádní lidé... zamával přesto ze schůdků letadla, ačkoliv nebylo komu...” Znamení časů v Čechách Na pozvání apoštolského administrátora Kazachstanu, biskupa Jana Pavla Lengy, přijely 27. srpna z Polska dvě karmelitky: sr. Anna Maria Kienowska a sr. Eugenie Kubiak. Mají zkušenost se zakládáním nových karmelů. Posledním je karmel na Ukrajině, kde je nyní po pěti letech jeho trvání už 15 sester, z nich 12 domácích. Ty dvě polské karmelitky se přijely seznámit se zemí, se zdejšími poměry a lidmi. Karmelitky tak budou prvním kontemplativním řádem v Kazachstanu, jinak převážně muslimské zemi. Přílišná smělost, neodpovědný hazard, utopie, jak to označují opatrní, “zkušení” či skeptikové? V nedávném interwiev s “naší” karmelitkou sr. Jozuou Marií od Dobrého Pastýře (dříve Ing. Marií Bubeníkovou z Brna), která žije na karmelu v Düren (Německo) jsem se dozvěděl, jak překvapivé, ba podivuhodné mohou být i dnes “cesty Páně”. Když jsem v rozhovoru označil její životní dráhu z Brna do Düren za malý zázrak, chtěl jsem ji trochu poškádlit otázkou: “A to se dějí takové divý na karmelu často?” - “Ještě větší!” skočila mi do řeči. “A jaké?” “No představte si devatenáctiletou slepou dívku, muslimku, žijící v Iránu. O Ježíšovi ví jen to, co stojí v Koránu. Sílí v ní stále víc touha poznat ho. V Teheránu se dostane do hovoru s jedním Angličanem. Toho ohromí její palčivá touha dovědět se víc o Kristu. Co zná, to jí vypráví. Slepá dívka se rozhodne vstoupit do anglikánské církve se všemi důsledky, jež z toho plynou v zemi ovládané islámskými fundamentalisty. Vydá se na cestu jen se svou slepeckou holí. Dorazí do Istanbulu. - (Už to je zázrak první třídy, říkal jsem si v duchu, když jsem si představil její putování územím, kde Kurdové válčí s iránskými i tureckými vojsky, a jak mohla POLYGON 7/1996 27 [pageend29]urazit cestu nejméně 1000 km.) - První člověk, který ji v Istanbulu osloví, je kapucín. Chce jí pomoci najít cestu, dům, který hledá. Dozví se však po několika větách, že nehledá dům, ale Ježíše. Během jejího pobytu v Istanbulu jí hodiny a hodiny vypráví o Ježíšovi. Když dívka požádá o křest, udělí jí tuto svátost. Za pomoci přátel v Německu se chce postarat o její léčení nebo aspoň slepecké školení (ve vlasti se jí ničeho takového nedostalo), a tak se mu podaří dastat ji do Kolína nad Rýnem. Odtud je do karmelu v Düren už jen několik desítek kilometrů. Pro božského Režiséra úplná hračka. Nyní se jmenuje sestra Maria Gracia a je “sluníčkem komunity”. Znamení časů ve znaku půlměsíce Marcinelle, vesnice ve valonské části Belgie, pálí jako Kainovo znamení. MAC DUTROUX . V zahradě domu tohoto mnohonásobného vraha byly nalezeny mrtvoly děvčátek Julie Lejeune a Melissy Russo, ale i 171eté An Marchal a 191eté Eeffie Lambrecks. Belgická veřejnost ohromeně zírá, kam až může vést bezmezná tolerance. Dutroux byl už v roce 1983 obviněn ze znásilnění a mučení padesátileté ženy. V roce 1989 dostal jen 13 let vězení za únos a znásilnění pěti děvčat ve věku od 12 do 19 let. Avšak v roce 1992 byl podmínečně propuštěn z vězení “pro dobré chování”. Většinou jen jako ostré koření se čte v denní stravě zpráv o pohlavním zneužívání dětí a sexuálním násilí nebo o “sexuální turistice”. 5. - 9. září se konal ve Stockholmu mezinárodní kongres, který po záplavě slov a rozhořčení dospěl k závěru, že “se něco proti tomu musí udělat”. Zase to české ono. Neboje to mezinárodní “ono”? Znamení časů či spíše dusot prvních apokalyptických jezdců Naděje však má docela konkrétní jména. Zde jedno k zapamatování. “Brněnská děvčata mi jednou, ještě za totality, poslala do Vysočan mladou bankovní úřednici, Irenu, abych ji připravil na první svaté přjímání”, vypráví P. Jan. “Byla sice pokřtěná, ale víc nic. A rodiče o tom nesmí vědět! Kdyby chodila na přípravu na některou faru v Brně, mohlo by to “prasknout”, a tak je napadlo, že může jako turistka jezdit o volných sobotách do Moravského krasu, a tím by se vše zaštítilo. Začali jsme tedy, a Irenka byla pilná žákaně. Navečer byla ještě u nás na “večerní” mši svaté, pak stihla autobus do Blanska a vlak do Brna. V neděli byla už zase se svou maminkou doma. Jednou jsme probírali svátosti, a tu mi Irena začala vyprávět svůj zážitek. Tehdy kapitulní vikář Horký jezdil pravidelně biřmovat. Po těch letech, kdy bylo zakázáno veřejně udělovat tuto svátost, bylo biřmovanců jako much. Prelát Horký jim chtěl dát aspoň upomínku, obrázek, jenomže na to musel mít povolení od krajského církevního tajemníka. Ten sice povolení dal, ale jen na velmi omezený počet. Bylo jich potřebí desetkrát víc. Hledal tedy nějakého tiskaře, který by se odvážil udělat to jako “melouch”. Náhoda tomu chtěla, že jím byl právě Irenčin tatínek. Jednou večer připravoval zakázku k odebrání a Irena mu pomáhala ořezávat obrázky. Nevinně se zeptala: “Tatí, co je to ta svátost biřmování?” - “Jó děvče, to se budeš muset zeptat maminky. Já to nevím, ale snad ona bude něco vědět. ” Když práci skončili, zašla Irenka za maminkou s toutéž otázkou. Maminka si sedla a rozpovídala se: “No, víš, to bývala taková náboženská slavnost. Holky byly za družičky, každá jako nevěsta, každá měla kmotru a od ní dostala potom dárek. Buď hodinky nebo zlatý křížek na krk. Zkrátka velká paráda s panem biskupem. Ale to už je dávno, to už moc roků není...!" - “Ale mami, jak to, že to už není, když táta tiskne upomínky na tuto svátost”, namítla dcerka. “Tak to teda nevím, co se to děje”, řekla máma upřímně. A už jenom dovětek: Irenka šla k prvnímu Svatému přijímání o pouti mládeže u “Staré Matky Boží” v Ža- rošicích při večerní kytarové mši svaté. Zdálo se mi, že ti mladí zpívají tak andělsky jen kvůli té Irenčině slavnosti. A koncem září pak mohla na Petrově přijmout svátost křesťanské dokonalosti. Největší radost měla z toho, že si odnášela v ruce upomínku na tuto svátost, tištěnou “na černo” jejím tátou, kterou ona sama kdysi ořezávala jako tátova brigádnice. Řím, 21. září 1996 ■ Ukázka z umělecké hobby-činnosti našeho spolupracovníka dr. Radka Kučery. Originály jeho obrazů jsou samozřejmě barevné, provedené olejem. 28 POLYGON 7/1996 [pageend30]Potřeba nové obrazovky Aforístické postřehy Pavla Vernera © Protikuřácké kampaně se vyznačují svatostí a - stejně jako tažení proti jiným neřestem - zbytečností. V boji s rakovinou plic nepomáhají výstrahy, zdražení tabáku ani prohibice. Pomohla by snad jen postupná změna životního stylu, například kult výkonnostního a rekreačního sportu. Za bolševiků se táhlo proti kuřákům vždy, když bylo od něčeho závažnějšího potřeba odvést pozornost. Copak budeme kamuflovat dnes? © Rozum nad takovou drzostí zůstává stát. Jak může ministr financí Kočárník, aniž by se začervenal, hovořit o snižování výdajů ze státního rozpočtu a zároveň mávnout rukou (obrazně řečeno) nad prý nenávratně ztracenými miliardami z osmi zkrachovalých českých bank a jinými nedobytnými miliardami z daňových úniků z kšeftů s lehkými topnými oleji? Taková bagatelizace není očividně ničím jiným, než pokusem zbavovat se osobní odpovědnosti za tak závratné ztráty. Nemluvím o drzosti příslušných lupičů, ti ve své přirozenosti dělají jen to, co jim dovolí podezřele vstřícné zákony a všeobecná kontrola nekontrola. Ale možná ministrovi křivdím. Třeba se opravdu začervenal a já jen potřebuji vyměnit starou obrazovku. © Spočinutí v senátorské lavici se osud snaží bývalému ministrovi Františku Bendovi okyselit seč to jde. Díky televizi nova na něho prasklo, jakým způsobem získal za babku luxusní byt v Českých Budějovicích. Udělal to tak nějak po našem. Co je doma, to se počítá. Jen aby pod halasným bytovým skandálem nezmizely z paměti veřejnosti jiné zásluhy pana exministra. Pod jeho řízením ztratilo ministerstvo životního prostředí jakoukoli autoritu ve vládním kabinetu a přišlo o kompetence v oblasti územního plánování a výkonu státní správy v lesním hospodářství. Zatímco tedy bývalý ministr Benda odpočívá v bytě zrenovovaném prý na obecní útraty, nový ministr Skalický možná skřípe zuby ve zdevastovaném úřadě. è Je dojemné vidět, jak se někteří pánové rozčilují nad kandidaturou herečky Růžičkové do senátu za KSČM. Taky bych se rozčiloval, nedít se to v zemi, kde bývalá nomenklatura KSČ dnes obsadila všechny důležité posty počínaje ministerskými a státně zastupitelskými a konče průmyslově gigantickými a bankovně krachujícími. O pravých vítězích listopadové “revoluce” už netřeba pochybovat. Strefovat se za této situace do jedné politicky zmatené herečky mi připadá kapánek pokrytecké. Když už mouřenínové sametového převratu potřebují uplatnit svůj sarkasmus, nechť to zkusí na těch, v jejichž prospěch se naivně angažovali. Komunismus této zemi už opravdu nehrozí, i kdyby do senátu za KSČM kandidovaly kompletní herecké soubory pražských divadel. Zárukou stability jsou všichni exsoudruzi, kteří Marxův Kapitál nadšeně vyměnili za kapitál bez přívlastku. H Netvrdím, že máme u nás stranické noviny, leč v některých pracují straničtí novináři. Tuhle se v MF DNES otřásl Marek Stoniš nad personální otrlostí Miloše Zemana, kteiý ve své kanceláři zaměstnává bývalé rudé aparátčíky Šloufa a Heřmana. Prskat na bývalé soudruhy šest let po zániku komunismu je nejen nudné, ale i nespravedlivé vůči Zemanovi. - Daleko odvážnější by bylo probrat v podrobném komentáři bývalou i dnešní koaliční vládu; taky by se v ní našlo pár bývalých držitelů rudé vstupenky do ráje, majících ovšem jiné pravomoci než třídit předsedovi parlamentu došlou poštu. Bylo by to ale stejně nudné, jako zbytečné. Zdá se, že u nás slova nemají tu moc. Ô Jazyk diplomatů, ze své podstaty neupřímný, je tristním jevem mezinárodní politiky. Když pak někdo poruší zásady diplomatické opatrnosti, způsobí vděčné oživení v sále. Jako Miloš Zeman, když politickou situaci na Slovensku i roli šéfa tamního vládního kabinetu nazval pravými jmény. Reakce byly různé. Od pochopení ze strany prezidenta až po vztek ze strany některých novinářů (Svobodné slovo z 29. 8.). Někteří redaktoři, kteří ještě po šesti letech nezaměnili opatmickou mluvu diplomatů za zdravě nevymáchaný jazyk novinářský, prostě nemohou Zemanovi odpustit, že to dělá za ně. ř Bylo oznámeno, že v úterý 1. října 1996 bude v novinových Stáncích naposledy k dostání Český týdeník, kdysi Český deník. Pokud z toho mají někteří konkurenti v jiných listech radost, jde o cit krátkodechý. V tiskovině financované a později i řízené selfmademanem Josefem Kudláčkem se vystřídalo mnoho redaktorů. Úroveň listu byla rozličná. Člověk v něm nalezl grafománie v dopisech čtenářů či v příspěvcích některých, i vzdálenějších, dopisovatelů, ale také nejlépe dělanou divadelní a ekologickou rubriku, nebojácnou žurnalistiku a causy, které by bez ČTD nikdo neotevřel, viz třeba krádež hotelu Ambassador. Pod Kudláčkova křídla se pod tlakem doby uchýlily špičky české publicistiky (V. Just, J. Loewy, J. Rejšek a řada dalších), jejichž nonkonformním a nekompromisním článkům jinde pšenka nekvetla. Lze mít výhrady k úrovni psaní samotného pana vydavatele, ale pravdou zůstává, že byl jediným českým boháčem, který své na rozdíl od jiných poctivě vydělané peníze idealisticky utrácel za svobodu projevu. Také je pravdou, že v těch svých novinách férově tiskl i útoky na sebe samotného. Ať byl Český týdeník (deník) jakýkoli, pro lidi s demokratickým myšlením po něm na mediálním trhu zůstane smutná mezera. POLYGON 7/1996 29 [pageend31]Recenze “Jirschi”: román o českém údělu Rakouská spisovatelka Gertrud Fussenegger(ová) se narodila 1912 v Plzni, dětství a mládí prožila postupně v Čechách, v Haliči, ve Vorarlbergu a v Tyrolsku. 841etá promovaná historička je v Rakousku počítána už mezi klasiky. Na jejím kontě je dlouhá řada románů a historických monografií, mimo jiných i o císařovně Marii Terezii. Její nejnovější román má název “Jirschi oder Die Flucht ins Pianino ”, česky tedy “Jiří aneb Útěk do pianina”. Křestní jméno Jiří přepisuje autorka do německé fonetiky coby Jirschi. Jedná se o pohnutý životní příběh, údajně skutečný, jakých se v tomto století přihodilo více. Uprchlík přežívá všechny politické změny a vybuduje si nový život. Jirschi Ronhard, syn českého výrobce pianin, se narodí v městě “Durnově” a vyrůstá v mladé Československé republice. Prožije nacistickou okupaci i poválečnou odvetu, po komunistickém puči prchá na Západ. Jeho první stanicí se stává uprchlický tábor v západním Německu, odkud se pak vystěhuje do Austrálie. Tam žije v drsných poměrech a živí se jako zabíječ králíků. Před propadnutím do nejhlubší deprese ho zachraňuje - jako mnohokrát za jeho dobrodružného života - hra na pianino. Po několika letech odchází do Spojených států, kde dochází k takřka zázračné proměně jeho údělu: po pobytu v kalifornském kláštěře a studiu na římském Nepomucenu je Jirschi vysvěcen na kněze. A jako kněz se vrací do vytoužené Evropy, žije nejprve v Rakousku a po listopadovém převratu 1989 dokonce v Praze, kde nakonec umírá. Gertrud Fussenegger(ová) napsala tento - údajně autentický - příběh velice distancované a citlivě. Je to životni příběh dramatický a plný zvratů - a přece velice typický pro osudy lidí ze střední Evropy v tomto pohnutém století. Škoda jen, že četné citáty z češtiny, které mají knize dodat ovzduší, souhlasí jen málokdy. “Děkujou” prostě není “děkuji”, a “naše Jiří” místo “náš” také nezní věrohodně. Dvě ženské postavy se jmenují Chladkowá a Kouhoutová, asi jde o paní Chládkovou a Kohoutovou. Překvapuje také zmínka o paní z Prahy, která si plete Austrii a Austrálii; autorka se zřejmě domnívá, že Rakousku se česky říká Austrie. Ale to jsou ještě zanedbatelné prkotiny ve srovnání s historickými nepřesnostmi. Málo platné, ale K. H. Frank nebyl “generálním guvernérem ” protektorátu, jak autorka tvrdí, a nešťastná obec Lidice nebyla vyhlazena proto, že se v ní “ukrýval atentátník". Řadu důvodů k podání žaloby na paní Fussenegger(ovou) by měla česká herečka Lída Baarová. O té se v knize tvrdí, že byla “milenkou K. H. Franka", v kterémžto bodě se jí rozhodně křivdí. Posléze je Baarová dokonce zabudována do jedné dějové epizody: po útěku na Západ si sedne Jirschi v německém parku na lavičku vedle “sešlé stařeny se špinavými vlasy”. Tou sešlou stařenou má být Lída Baarová... Stačí krátce nahlédnout do pamětí paní Baarové, které pod názvem “Útěky" vyšly roku 1984 u Škvoreckých v Totontu, abychom zjistili, že Baarová v inkriminovaném čase žila - ne zrovna špatně - v Salcburku. "Sešlé stařeně” bylo tehdy čtyřiatřicet a fotopříloha dokazuje, že jí útrapy vazby a útěku vůbec neubraly na kráse - ze snímků se usmívá pěstěná, elegantní a atraktivní mladá žena... Pochopitelně nelze na román klást stejná měřítka jako na historickou práci či na policejní protokol. Nicméně i “básnická licence” naráží na určité meze. Tam totiž, kde do své fikce zabudovává konkrétní osobu a situaci. Kdo vznáší nárok na autenticitu, nesmí při rešeršování litovat času ani námahy. České osudy z těžkých časů jsou dostatečně dramatické samy o sobě. Není nutno je vyšperkovávat pavlačovými pomluvami. Škoda, že nedostatečná úcta k detailu snižuje hodnotu této jinak čtivé a zajímavé knížky. Závěrem bibliografické údaje: Román “Jirschi oder Die Flucht ins Pianino ” vydalo nakladatelství Styria v Štýrském Hradci. Má rozsah 197 stran, plátěnou vazbu a stojí ve Švýcarsku 34,- franků, v Německu 34 marky a v Rakousku 250 šilinků. Jiří Loewy “Útěk do Egypta přes Království české” Novinka na českém knižním trhu od Otfrieda Preußlera “Cesta z Betléma do Egypta zřejmě tehdy, za oněch svátých dob, vedla přes Království české... Sice si to ctěný čtenář, když bere v potaz dnešní zeměpisné mapy, bude moci těžko představit: jenomže - ty dnešní mapy nebyly právě tehdy ještě v používání, to za prvé; také se ovšem mohlo stát, že se cesty a silnice mezi biblickými místy od těch dob přesunuly, to za druhé; za třetí, a to hlavně, by se muselo zkoumat, jak by tedy byl svátý Josef, tenkrát na útěku před králem Herodem, mohl vůbec s Ježíškem a Matkou boží Královstvím českým projít, kdyby cesta z Betléma do Egypta druhdy shora zmíněnými krajinami neprobíhala. A že Královstvím českým procházeli, o tom není žádných pochyb, není přece vůbec nouze o svědky, kteří to potvrdili...” - O které “svaté doby” se jedná? Svatá rodina, na žádost krále Heroda pronásledovaná c. k. četnictvem, prochází severními Čechami počátku našeho století a setkává se s “obyčejnými”, věrohodně živými lidmi obou zde žijících národností. Většině přinese toto setkání požehnání a pomoc, ale ten zázrak spočívá - pro autora charakteristicky diskrétně - většinou v tom, že dotyčný dostane ty správné nápady a popudy, nebo si osvojí takové vlastnosti, které ho, třeba i velmi, velmi pomalu z té jeho šlamastyky vyvedou. A ti, kdo se setkáním se svátou rodinou nenechali pohnout, ani ti nejsou zatraceni, “Útěk” nezapomene zmínit ani jejich naději; naději na odpuštění a usmíření nebo naději v nový život. Ať se jedná o nesmiřitelné národnostní rivaly, pány Bělohlávka a Weishäuptla v Jilemnici, nebo neúprosně chamtivou Flekovou ve Sklenařících, která vypudila staré dobré Syrovátkový z jejich chalupy a neposkytla přístřeší ani svaté rodině. I o ní knížka doufá, “že jí Pán Bůh ve své nezměrné dobrotě odpustil - jako chce odpustit každému, kdo někoho připravil o domov, ať ve Sklenařících nebo jinde v Království českém, a vůbec všude.” Jak vidíme, knížka se dotýká také problematiky kdysi dvounárodnostních Čech a odstranění jednoho z obou národů. Činí tak vždy jemně, směřuje vždy k opravdovému, hlubokému smíru. Ten plyne z hlubokého křesťanství, kterým jsou prodchnuty všechny příběhy knížky, křesťanství autentického, značně svérázného, jakoby z vlastních zdrojů vytrysklého, tedy zcela nenuceného, jaké si, 30 POLYGON 7/1996 [pageend32]myslím, může “užívat” i mnohý čtenář nenábožensky založený. Celý text je prodchnut jemným humorem, člověk se toho při čtení hodně “nausmívá”, citlivější uroní také pár slz. Nicméně, podle mých bohatých zkušeností s originálem a řadou podobných i s českým překladem, dělí se lidstvo na dvě skupiny, a sice ne podle religiozity ani podle vlastenectví ani podle jiných definovatelných známek, nýbrž podle jakéhosi tajuplného duševního uzpůsobení: příslušníci jedné si “Útěk” přímo rozkošnicky užívají, rychle si v něm zamilují každou větičku a propadnou touze obdarovávat jím blízké i vzdálenější; té druhé části lidstva knížka neříká vůbec nic. Darujete-li tuto zvlášť pro vánoční dobu vhodnou četbu, přeji vám dobrý cit, abyste získali nového vděčného nadšence a nepřispěli dalším domácím “ležákem”. *** Věhlasný německý spisovatel dětské literatury, jehož dílo se už po desítiletí těší velké oblibě v mnoha zemích, také ovšem v Čechách, věnoval své staré vlasti (pochází z Liberce) tuto svou (téměř) jedinou knihu, která není určena dětem, poetickou vizi severovýchodních Čech jako velikého a opravdu oživlého betléma. Kniha právě vyšla v nakladatelství Vyšehrad, ilustrovaná Adolfem Bomem a přeložená autorem tohoto příspěvku. V Čechách je k dostání ve většině knihkupectví, v Curychu v prodejně českých knih Milana Cimburka (viz inzerát v Polygonu na str. 33) a doufejme, že se připojí další. *** V pražském PEN-Clubu se 19. září konala prezentace této knížky, pořádaná jejím nakladatelstvím spolu s hostitelem. Po zahájení vedoucím pražského PEN-Clubu, spisovatelem Jiřím Stránským, četl Radovan Lukavský z knihy ukázky, vybral si první kapitolu, odehrávající se v betlémském chlévě, a potom onu třiadvacátou, jež už v Polygonu v loňském roce byla otištěna jako “intermezzo” v diskuzi o národnostním zápasu o naší zemi. Sám ostřílený herec byl při přednesu místy zjevně pohnut. Slavnostní a umělecké ovzduší spoluvytvořily hudebními částmi programu Ludmila Vemerová-Nováková, soprán, a Lydie Härtelová na harfě. Jelikož se k lítosti své i všech zúčastněných autor nemohl ze zdravotních důvodů dostavit (žije v Horním Bavorsku), promluvil překladatel o jeho osobnosti a osudu, a tím jej přece jen poněkud zpřítomnil. Zdůraznil prameny jeho hojností hýřícího vypravěčství pocházející především z jeho dětství v Liberci: spolupráci s otcem při jeho vlastivědném bádání a shromažďování vyprávěčských tradic Jizerských hor, i tak mnohá - a sice ze všech nejmilejší - vyprávění jeho původem české babičky. Vše se v budoucím spisovateli muselo přetavit za jeho pohnutých osudů ve válce, v pětiletém (východním) zajetí i zázračným znovunalezením liberecké snoubenky v poválečném důkladně promíchaném Německu. Proměněné vnitřní bohatství příběhů, pohádek, legend, pověstí začal Preußler pozvolna formovat při svém učitelském povolání i v rodině u svých tehdy malých dcer, a toto vyprávěčství lety přerostlo v tak úspěšné spisovatelství. “Útěk” má mezi jeho ostáními knihami postavení zvláštní: je úsměvným výrazem jeho vyznání v důležitých, pro něho asi nejzávažnějších životních oblastech: v usmiřujícím lidství, v pomáhajícím a odpouštějícím křesťanství, v lásce k vlasti. Ladislav Josef Beran Tomáš Krystlík k článku “Nový světový řád” od L. J. Berana (Polygon č. 5/96) I když se autor v závěru článku distancuje od pozice teorie spiknutí, je jí celý článek prodchnut. To ovšem nic nemění na výpovědní hodnotě odpozorovaných dějů, jen příčiny se mi zdají být jiné. Pasus o obchodních bankách jako manažerech “nového světového řádu”, které tisknou nebohé u nich zadlužené vlády ke zdi, je přehnaný. Situace těžce zadluženého polského státu ukázala, že banky raději část svých pohledávek odepíší, než aby riskovaly, že přijdou o vše ekonomickým krachem státu jako dlužníka. Pak by totiž už vůbec nic nedostaly. Operují-li banky-věřitel ve státě, který je jejím dlužníkem, musí být ještě opatrnější, chce-li jej vymáháním svých pohledávek tisknout ke zdi, protože stát tvoří vnější rámec pro její operace na jeho území. Zhroutí-li se stát ekonomicky pod nevhodně vyvíjeným tlakem, což by vedlo ke kolapsu národní měny, zaznamenala by banka obrovské ztráty nejen v dané měně, nýbrž i v téměř všech svých mezinárodních operacích, neboť měny bývají více či méně propojeny. A to si banky nemohou dovolit. Ostatní jevy se dají vysvětlit posunem v pojetí vzdělání k tzv. vzdělání instrumentálnímu vlivem amerického pojetí cestou nápodoby. Nestuduje se, nevzdělává se kvůli poznání, z radosti a nadšení z vlastního duševního růstu, nýbrž vzdělání se převážně pokládá za prostředek sociálního a profesního postupu. Tento přístup však degraduje společenskou váhu širšího a hlubšího vzdělání; absolventi různých kurzů a úzce specializovaných škol se stávají společenskou elitou, nikoliv však elitou intelektuální s důsledkem, že všeobecně vzdělaná vrstva je na ústupu před vrstvou úzce specializovanou a všeobecně prakticky nevzdělanou - před jednostrannými vzdělanci-odbomíky. Sociální úspěchy jednostranně vzdělaných se stávají mimoděk vzorem k napodobení a tím je kruh uzavřen. Lidem jednostranně vzdělaným přichází zatěžko zabývat se problémy mimo jejich obor, neboť jim chybí rámec všeobecného vzdělání. Proč také přemýšlet a složitě uvažovat, když se vůkol nabízejí zjednodušená řešení, přizpůsobená právě jim a srozumitelná víceméně všem - v televizi, filmu, hudbě, náboženství, kultuře, abychom vzpomněli témata článku. Domnívám se, že základy k touze po poznání a po všeobecném vzdělání formuje především střední školství, a to je, jak známo, kromě určitých výjimek (francouzská lycea, bavorská a rakouská gymnázia) na špatné úrovni. Americká ekonomická síla ve spojení s mizerným středním školstvím dává příklad, že to jde i tímto způsobem, že všeobecné vzdělání je prakticky přebytečný balast. Střední školství v bývalých státech sovětského bloku zase záměrně nepodporovalo všeobecné vzdělání a tudíž přemýšlivé lidi, nýbrž úzce zaměřené odborníky. Tomu byla podřízena i koncepce školství. Dodnes se ony státy z tohoto pojetí nevymanily, i když POLYGON 7/1996 31 [pageend33]se snaží tento systém změnit. Je však otázkou, zda se to podaří. Alespoň v CR nic nenasvědčuje tomu, že by chtěla převzít jedno z výše uvedených osvědčených zahraničních školství. Pokud koncerny, popřípadě banky přes obchodní společnosti něco ovládají, děje se to prostřednictvím skryté i zjevné reklamy, kdy například osobnosti, uznávané sociální vzory, přímo nebo nepřímo propagují nějaký, byť zbytečný produkt či způsob života, a masa lidí tento “vzor” napodobuje tím víc, čím méně má vyhraněný názor, což kromě jiného souvisí s hloubkou všeobecného vzdělání. Odpověď na dopis Tomáše Krystlíka Tedy pan Krystlík mě odhalil: text dotyčného článku skutečně pochází z mé rozsáhlejší práce, která je zaměřena na výklad současných sociálních jevů z hlediska teorie spiknutí, i když pouze jako jedné možné interpretační hypotézy. V článku pro Polygon jsem nechtěl tuto teorii propagovat, ale známky oné interpretace jsem z textu vymýtil jen nepečlivě. Autor vytýká, že pasus o tisknutí zadlužených vlád obchodními bankami je přehnaný. Chtěl bych k tomu zdůraznit: tím útiskem nebylo míněno, že by banky snad chtěly dohnat stát či národní měnu do zhroucení, jak tomu porozuměl T. Krystlík. Míněn je vliv na výkon vlády, na to, aby administrativa - a mnohdy i legislativa - jednala tak, jak si to její věřitelé přejí. Není žádným tajemstvím, že na základě její “kooperativnosti” stanovují finanční podmínky pro další etapu, což je nátlak značně masivní. A ten stát se musel zadlužovat, především u svého “národního” bankovního institutu s výhradním právem vydávání peněz, který je ve většině případů v soukromých rukách. Nezbytnost státního zadlužení plyne přinejmenším u většiny západních zemí z právně hospodářské podstaty vztahu mezi “národní” bankou a státem. Dluhy během desítiletí vzrostly do závratných výší - a nyní přišla doba “škrcení kohoutů” a tím zvýšeného věcného nátlaku (i když prakticky bez hrozby státního krachu). Nemusíme se utíkat k příkladu těžce zadluženého polského státu, ještě lépe si můžeme představit některou “vládnoucí” osobnost v jakémkoli “bohatém” západním státě, na libovolné úrovni, od ministra ústřední vlády přes starostu velkoměsta až po obecního referenta na vsi. Jak se ve svém úřadě kroutí nad rozpočtem pro příští rok, a musí škrtat, ať je levičákem nebo pravičákem. Není-li ještě cynikem, představuje si u každé položky s hrůzou, jak každý škrt omezuje a ochromuje důležité oblasti života jemu svěřené společnosti, jak připravuje množství lidí o práci, k níž jsou kvalifikovaní a motivovaní, jak musí zas o kus popohnat destrukci společenských struktur, vybudovaných celoživotním úsilím jeho otce i vzdálenějších předků. A kolem cenné historické budovy jeho úřadu strmí celé zástupy mrakodrapů bank, jeho věřitelů a skutečných pánů, přetékající penězi. Nevyvolávám takový obraz pro sentimentalitu ani pro moralizaci, ilustruji pouze diskrepanci rozdělení produktů práce společnosti. Po demokracii ani stopa, když zvolený zástupce lidu (nebo v přímé demokracii lid sám) nemůže o zásadních záležitostech společnosti rozhodovat, nýbrž spíš jen jednat podle pokynů pánů z bank. Jistě, ani ti pánové v bankách nejsou žádní zloduchové, jsou to vysoce kvalifikovaní odborníci s náležitým rozhledem a informacemi o finančních požadavcích mezinárodní i vnitřní ekonomické situace, jež plynou ze zákonitostí tržního hospodářství. A těm “vládnoucím” politickým kruhům nakonec jejich práci podstatně ulehčují, když jim naléhavě radí, jak mají se svými financemi - nebo spíše se svými dluhy - nakládat. Tedy učinění dobrodinci! Poukázal jsem na to, jak v současné době “zákony tržního hospodářství” ovládly změnou přímo revoluční společnost totálně, lze dokonce říci totalitáristicky. O to se postarali oni odborníci v bankách. Přitom to jsou zákony (především ve smyslu vědeckém, teprve ve druhé řadě ve smyslu právním) vytvořené uměle ve prospěch určitých zájmů; proto v uvozovkách. Nesrovnávám přitom s komunistickým centralismem - jako protikladem dnešního stavu -, v němž stát zrušil tržní hospodářství a určuje hospodářské zákony včetně rozdělení společenského produktu sám. Dívám se spíš na předchozí pozdní kapitalismus západních zemí, který i při tržním hospodářství dosáhl jeho určité rovnováhy s ostatními úlohami společnosti, s kulturním, duchovním, sociálním životem, který se značnou velkorysostí pěstoval vrstvu poměrně kultivovaného maloměšťanstva - v neutrálním slova smyslu - jako určující pro relativně humánní společnské klima. Ukazuji jen, s čím srovnávám, přitom je ale jasné, že i tato epocha je nenávratně pryč. Hledat smysluplný postoj k novému totalitarismu a možnosti působení ve prospěch nějaké nové společenské rovnováhy, tedy aby to přece jen totalitarismus nebyl nebojím nezůstal, považuji za velmi naléhavý úkol. Pan Krystlík výstižně ukázal interpretaci mnou diskutovaných jevů jako výsledek nápodoby. Není pochyb o tom, že nápodoba hraje v těchto společenských změnách velikou roli. Ale osobně mohu toto vysvětlení sotva přijmout jako vyčerpávající, pozoruji příliš mnoho jevů, poukazujících na určitou cílevědomost v nových společenských jevech, například právě ve školství. Příspěvek pana Krystlíka osvětlil roli pojetí školství a jeho posunu pro diskutovaný proces. Ve svém článku jsem ale měl v této souvislosti na mysli prosazování převratně nových metod vyučování, ne, to už není vyučování, tedy metod, jak se zaměstnávat ve škole, a jejich význam pro řízenou změnu mentality mladé generace. Nejedná se přitom už především ani o vzdělání instrumentální, důraz spočívá spíš na praxi v sociálním jednání. Nové metody jsou zaváděny pod nátlakem shora, zdola i ze stran, během posledních let téměř současně ve středo-západoevropských, a jak se doslýchám, i ve středo-východoevropských zemích. Je pravda, že přicházejí z velké části ze Spojených států, nicméně ale nepředstavují amerikanismus par excellence, i v Americe se prosadily teprve v posledních desítiletích. Patří spíše k určitým, řekněme, neoamerikanismům. Ale ať spontánní nápodobou nebo nápodobou v důsledku cílevědomých machinací: pokud člověku jde o zachování a rozvíjení harmonického lidství, přikazují mu současné poměry: “Nenapodobovat!”, to znamená především, starat se o všeobecné vzdělání, všestrannou informovanost, o nezávislé myšlení a v rovnováze s ním o další oblasti vnitřního a vnějšího života. - Když ale budu podle toho žít, ohrožuji tím akutně svoji existenci, jakkoli se přitom budu starat o svoji odbornou kvalifikaci a odvádět dobrou práci: dnešní poměry nekonformní lidi nechtějí a dříve nebo později je vyloučí. A budu-li v tomto duchu vychovávat i své děti, znemožňuji jim zařadit se do běžného života a “nic” z nich nemůže být. Jak se tedy zachovat? Vyžaduje dnešní situace opět mučednictví disidentů, obdobně, ale subtilněji, než v předešlých totalitách? Anebo se přece máme stát novými tvory, jaké z nás “nový světový řád” chce mít? Ale proč jsme dělali takovou okliku a nestali se zrovna ve vhodnou dobu komunisty (případně naši rodiče)? Dnes už z nás mohli být kapitáni českého hospodářství a tím příslušníci elity “nového světového řádu”, alespoň pro Čechy. Tedy nicméně! Děkuji Tomáši Krystlíkovi a těším se na další diskuzní příspěvky! L. J. Beran 32 POLYGON 7/1996 [pageend34]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 25,- Kč vč. poštovného. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minimální obnos 300,-CHF (nebo ekvivalent v jiné měně). Do dnešního dne přispěli svým sponsoringem na rok 1996: Agentur Pazdera, Zürich (CH) - Blanka a Rudolf Linkoví, Göteborg (S) Dr. Ed. Vedral, Cicero, IL (USA) - Ruda Chalupa, Uppsala (S) - Dr. P. Straka M.D., Quito (Ecuador) Anonymní sponsor z Quatemaly - Olga Jonášová, MD (USA) Na podpoření prodeje Polygonu v ČR za koruny přispěli následující odběratelé: Ze Švýcarska: J. Bartošek, P. Bartoň, M. Bauer, M. Beneš, Kl. Brügger, P. Dobiáš, J. Dostalík, B. Eicher, P. Fantys, J. Havránek, B. Hříbal, VI. Jetel, J. Kliment, Z. Knybel, M. Komárek, J. Kulička, K. Laube, Zd. Lukaštík, M. Meier, D. Nevečeřal, V. Šindler, J. Svoboda, A. Ugnivenko, J. Vařílek, P. Vodička, J. Vojtěch, J. Vykoukal, F. Wichterle. Z Německa: M.Z., K. Zahrádka, M. Waelsch, J. Votypka, J. Volešák, J. Vo-lavka, D. Uher, F. Tuháček, M. Staněk, M. Špaček, R. Soukup, M. Sengler, F. Sebik, J. Růžička, M. Röchelt, O. Říha, K. Resi, I. Nikodym, J. Musil, A. Milhard, K. Michalsky, V. Menšík, J. Maršík, Z. Ludvík, A. Lan-ger, J. Kubín, M. Kocfelda, J. Janeček, V. Hrstka, F. X. Hesik, J. Hejl, M. Hau, I. Grossmann, A. Dujka, H. Doubravská, V. D. Dohnal, A. Čupr, L. Chlumský, Z. Černoch, R. Černík, P. Burian, M. Brožek, M. Blaha, L. Bláha, G. Bajtalon. • Uvedeny jsou dary od 5 CHF/DEM výše. - Dokončení výpisu dárců bude v příštím čísle. Všem srdečný dík! UBYTOVÁNÍ V PRAZE Třípokojový byt s kuchyní a příslušenstvím v Praze, blízko stanice metra, za rozumné ceny. Volejte ++42-2-2425 0722 nebo pište na: J. Plíhal, Mánesova 48,12000 Praha 2 PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - DENIA - COSTA BLANCA Atraktivní nabídka nemovitostí - byty, bungalowy, vily, pozemky v nejkrásnější části Bílého pobřeží. - Prodej a pronájem. Bližší informace podá: Věra Divoká S C./Cop 14, 1. patro E-03700 Penia (Alicante) S 0034(9)6/578 58 36, fax 642 21 33 Osobní návštěvy podle dohody Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PRAHA 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nejvhodnější období k seznámení se s krásami francouzské Riviéry. Od května do října Vás tam přivítají mořské pláže. Že je Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 7/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVA Tràdgàrdsgatan 2 S-411 08 GOTEBORG Telefon 031 /130129 SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH - 8494 BAUMA Tel. / Fax: 052 / 386 32 33 Direktwahl Spanien: 0034-09-607 851 Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]