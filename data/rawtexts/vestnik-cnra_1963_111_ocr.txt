VĚSTNÍK V červnu, před deseti lety, vypukla v Plzni bouře odporu proti komunistické vládě. Předcházela povstání ve Východním Německu a Polsku, ale zanikla bez ozvěny ve světovém tisku, poněvadž té doby nebylo v Československu cizich žurnalistů, kteří by o povstání psali a tak Západ se nedověděl o Plzni až později a neúplně. Proto se dodnes píše o Východním Německu a na Plzeň se při tom zapominá. Teprve nedávno byla plzeňská událost popsána Seymour Frei- dinem v jeho knize “The Forgotten People”, dle ústního podání uprchlíků. Plzeňské povstání bylo neorganisované, spontánní a šířilo se do jiných průmyslových měst v Československu, kde dělnictvo šlo do ulic, aby protestovalo proti novému znehodnocení měny, kterým byli připraveni opět o svoje úspory. Celá Plzeň byla v ulicích. Americký prapor vlál z plzeňské radnice, i v průvodu se objevily americké prapory a nápisy: “USA, vrať se!” Ve své bezradnosti lid se obracel ke své krásné minulosti a na výkřiky z davu “Pamatujte na Masaryka!” dal se na pochod к pomníku Presidenta Osvoboditele. Bouře nespokojenosti rostla. Zprvu policie přihlížela, pak bylo nutno přivolat na pomoc milici, i armádu, až tanky konečně rozehnaly davy. Jeden ůčastnik vypravuje: Vtrhly do ulic, jely do davu, přes těla lidí. A tak byla vzpoura zdolána. Ústředí svobodných čs. odborů ve svobodném světě vydalo к desátému výročí provolání к čs. lidu: “Svým odporem jste ukázali komunistickému režimu svoji nespokojenost. Režim i když policejně a brutálně potlačil Váš odpor, zalekl se Vaši síly a provedl určité hospodářské ústupky. Tento ústup Vám prokázal, že režim a jeho vláda nejsou tak silni, jak řikají, že Vaši práci potřebují a že udržení jeho moci je závislé na Vašem postoji, na Vašich výsledcích. Váš skrytý či otevřený odpor byl a je nejúčinnějším prostředkem, jak můžete dosic dalších ústupků, jak si můžete zlepšit Vaše mzdové, pracovní a hospodářské poměry. Žijete nyní v bídě a je na Vás, drazí přátelé, jakým směrem můžete odporovati, jakými prostředky, na jakých úsecích.” bude-li sovětská politika nadále přehlížet hospodářskou krisi v Československu a nadále trvat na tom, aby se Československo obchodně obětovalo. Jaká je úroveň za železnou oponou můžeme soudit z různých zpráv komunistického tisku, na př. množí a zvyšují se tresty za černý obchod, dokonce v SSSR byl zaveden znovu trest smrti zastřelením proti provinilcům. Dočítáme se o nedodávání zboží, prodávání pod rukou, vymáhání úplatků. V ministerstvu financí byl zastřelen sekční šéf za vynucování úplatku za vystavení bumážky (povolení); v Gorki u Moskvy byl popraven vládní úředník za to, že chtěl odměnu za umístění žadatele v zaměstnání; na Ukrajině byli popraveni dva úředníci za braní honoráře za nenapsané knihy; v hlavním městě Tadghikistanu byl popraven bývalý starosta za udělování bytů za úplatek. Neřest úplatkářství se rozlezla do zemí, kde to nebývalo zvykem, i do Československa. Kde úřady o všem rozhodují: dostane-li ucházeč práci, byt, uhlí, látku na šaty, kde rozhoduje moc a kde není odvolání a kde není práva, občan ke své záchraně, chtě nechtě, musí si hledat cestičky, jinak stojí marně hodiny pro libru masa, jinak nedostane ke koupi šaty, jinak nepřijde na řadu ve správkárně, čistírně, jinak mu krejčí neušije šaty, barvíř nevybarví byt. Nejlépe se mají nepoctiví, pro národ však je to demoralisující. ČESKOSLOVENSKÉ NÁRODNÍ RADY AMERICKÉ. Číslo 111 Květen 1963 DESET LET JE TOMU. KDYŽ STÁT NESLOUŽÍ LIDU. Jsou poměry lepši po deseti letech? Krajané po návštěvě Československa říkají, že hospodářsky je tam stále hůř a hůř. Úpadek v zemědělské i tovární výrobě dělá komunistům starost, což president Novotný doznal na vládní poradě, ale nevidí východiska, poněvadž nechce si přiznat pravé příčiny špatného hospodářství. Mohli bychom citovat komunistickou statistiku, к čemu se sami přiznávají a co déle skrývat nemohou. Československo vyváží svou úrodu, práci a důmysl ke slávě a prospěchu Moskvy, na účet vlastního lidu. Československo, jako nejbohatší stát komunistické velkoříše, snižuje svou životní úroveň, aby “přilepšil” a zvýšil primitivní úroveň málo vyvinutých zemí. Zahraniční pozorovatelé tvrdí, že dnešní nízká životní úroveň v Československu je stále ještě nejlepší ze všech komunistických satelitů, lepší než v samotném Sovětském svazu. Mají se tedy naši na co těšit, PRO PYTEL CEMENTU. Vzpomínáme si na vyprávění jedné krajanky o poměrech v rodné vesnici. Zeď rodného stavení se drobila a potřebovala nutné opravy. Sestra marně chodila na úřady pro povolení nákupu cementu. Čekala měsíce a zeď se zatím rozpadávala. Konečně si vyběhala povolení, ale cement nebyl к dostání. Rozhodla se, byť s nechutí a rozhořčením, že si cement přinese tajně z vládní novostavby. Kradla v malém a nosila domů, až si našetřila pytel cementu na záchranu zdivá. Chodila jako žebrák a zloděj pro něco, na co měla plné právo občanky kdysi spořádaného státu. Dnes ochuzený stát staví v Asii, Africe, na Kubě velké podniky, továrny, elektrárny, železnice, mosty, rozhlasové stanice, bez ohledu, že ztrátové obchody ničí domácí hospodářství a ožebračuje obyvatelstvo. Občané reptají v poslední době nejvíce proti Kubě a Haiti, kde pražská vláda připravuje a vyzbrojuje příští revoluci. Na Kubě jde hospodářství od šesti к pěti. Očekává se slabá úroda cukrové třtiny a tabáku. Je dovoleno svítit jen jednou žárovkou. Projevují se nedostatky ve všem, i v lékárnických potřebách a z toho vznikla šuškanda, že milionové výkupné, vyplacené občany USA za zajatce, byly přenechány Moskvě, alespoň Kubánci tvrdí, že se americké léky neobjevily na domácím trhu a že je o ně velký nedostatek. Castro přijímá pocty v Moskvě a za to se bude od něho požadovat “užší spolupráce”. Chruščov hledá viníka za sovětské hospodářské neúspěchy. Kdo mu rozkrádá stát pod rukama? Znalci odhadují ztráty v SSSR na 12 bilionů dolarů ročně. A proč se tak děje právě ve státě se sociálním řádem? (Pokračováni na str. 2.) [pageend1]VESTNÍK MAY 1963 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois SMUTNÝ KOCOURKOV. Pražané vtipkuji: Víte proč se u nás nevyrábějí lyže? Protože na Kubě není sníh. V Čechách koluje mnoho vtipů, ale šibeniční humor prozrazuje neutěšenost poměrů a beznadějnost. Zemědělství upadá, ale půda se vyvlastňuje dál, 91 procent půdy je nyní majetkem státu a stát je mizerným hospodářem, v ničem nechce občanům ulevit. Soukromé podnikání se nepovoluje, je dokonce trestné. V obchodech se člověk nedočká obsluhy, nedočká se ušití oděvu, kdyby však si dal ušít šaty švadleně mimo pracovního času, po večerech, byla by trestána, kdyby se to na ní prozradilo. Udáváni se odměňuje a není tajemstvím, že si někteří přivydělávají tímto způsobem. Každý větší dům má svého udavače, jehož povinností je sledovat nájemníky: kdo koho navštěvuje, kdo nevyvěsil vlajku na uvítanou rudého pohlavára, kdo nešel do průvodu, kdo nepracoval na brigádě, kdo si pořídil nový kabát, kdo chodí pravidelně do kostela, kdo svítil v zakázaných hodinách. Neplněni povinností vrhá nájemníka v podezření, že nemá správný poměr к socialistickému řádu. Již se nezatýká bezdůvodně v noci, neodváží hromadně do vězení jako za Stalina, ale nesvoboda trvá. Místní národní výbor vládne nad osudem občana, rozhoduje o jeho majetVĚSTNÍ К KVĚTEN 1963 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois ku, o jeho práci, o vyškolení jeho dětí. V tom se nic nezměnilo. 6 NEBO 8 PÁRKŮ. Rodiny stojí hodiny od časného rána ve frontě na maso a jiné potraviny. I tak připadne na občana malý příděl masa, na př. hospodyně dostala všeho všudy 6 párků a když hlásila, že pětičlenná rodina má dva hosty Američany na bytě, po poradě s nadřízeným dostala z propagačních důvodů další 2 párky, celkem 8 párků pro 7 lidí, což bylo velkou vymožeností. Vlněný hrubě pletený svetr stojí 350 kč., čili 50 dolarů při úřední výměně 7 korun za dolar, dámská obyčejná noční košile $10. Neni nám však dovoleno posílat ani obnošené šatstvo do Československa, takový je lidský zájem vlády o občany. Do Polska se mohou posílat dárkové baličky z Ameriky, na televisním programu novináře Lewandovské- ho, po jeho návratu z Polska, jsme viděli, jak se volně vyměňuje zboží z Ameriky na veřejném trhu. Československá vláda však vyniká nade všemi svým pato- lizalstvím a touhou se zavděčit Moskvě, neboť ví, že bez ochranné ruky Sovětského svazu by byla smetena. Na československé komunisty platí staré přísloví: horší poturčenec Turka. LADISLAV RADIMSKÝ: NAD NĚKOLIKA TRAGICKÝMI ČÍSLY NÁRODNÍHO ŽIVOTA A SMRTI. Československé statistiky o počtu obyvatel z roku 1962 nevykazují žádoucího zlepšení proti předcházejícímu roku. Naopak, počet živých narozených byl opět menší než v roce 1961. V tomto roce se v Československu narodilo 218,378 dětí, kdežto v roce 1962 jen 217,220. Současně počet úmrtí poněkud se zvýšil — z 126,376 v 1961 na 138,474 v roce 1962. Což znamená, že přirozený přírůstek, to je rozdíl mezi porody a úmrtími klesl na méně než 79,000 obyvatel. V roce 1955 se v Československu narodilo ještě 20.3 dětí na 1000 obyvatel, v roce 1962 již jen 15.7. Srovnáme-li tato čísla s mezinárodními statistikami, zjistíme, že přirozený přírůstek obyvatel v Československu klesl skoro na poslední místo na světě. Jen Maďarsko (14.0) a Švédsko (13.9) má přírůstek menší. Přírůstek Kanady činí 26.0 a Spojených států amerických 23.4. V roce 1962 počet potratů v Československu činil kolem 115.000. v čemž se zahrnuií jen potraty statistikou zachytitelné. Na 100 novorozeňat připadlo tedv 53 potratů. Dodejme ještě, že v roce 1962 16,603 manželství bylo rozloučeno. Tohle nejsou čísla vzatá ze vzduchu, jsou to čísla komunistických statistik, uveřejněná v komunistických časonisech a novinách. Jsou tak tragická, že se nmi musel zabývat i poslední sjezd komunistické strany v Československu, který prý — podle novinářské zprávv — se usnesl, že je nutno zlenšit hospodářské poměry rodin s dětmi .... Nuže, není třeba být demografickým znalcem к určení hlavních příčin tohoto neutěšeného stavu. Jistě, že jednou z důležitějších příčin je špatná hospodářská situace, jež nedovoluje rodinám mít více dětí. Není to však příčina jediná a nejdůležitější. Nejdůležitějši příčiny jsou povahy mravní. Není již úcta к životu dítěte v mateřském lůně, neboť komunistický zákon dovoluje umělý potrat nejen z lékařských důvodů, jak tomu bylo dříve, nýbrž ze všech možných důvodů společenských a hospodářských, o nichž rozhodují nějaké komise, na jejichž činnost a rozhodování hubuji konečně již i noviny komunistické. Existence několika děti v rodině, nutnost, aby matka chodila do práce, nemanželské početí nebo dokonce malý byt, to vše mohou být důvody к povolení lékařského zákroku, končícího život dítěte. Jsou stížnosti, že komise vykládají příslušný zákon, ostatně velmi neurčitý, způsobem neodpovědným, a že i zde panuje protekce a partajnictvi. Ještě důležitější je, že komunisté uvolnili rodinu, uvolnili pouta spojující manžele mezi sebou a rodiče s dětmi. Rozluky manželské se povolují bez ohledu na zájem dětí, svatost a tudíž i trvalost manželského svazku je otřesena, žena pro mizerné hospodářské poměry musí pracovat i za cenu zřeknuti se dítěte, děti mají udávat rodiče, atd., atd., to všecko jsou důvody tragicky snižující porodnost. Jen šťastná rodina je zárukou větší porodnosti a komunismus rodinu nenávidí. Proč? Poněvadž je to přirozený a první svazek lidí, a tedy svazek, který je v soutěži se svazky umělými, které zavádějí komunisté. A je svazek soukromý, jehož se komunismus bojí jako čert kříže. Rodina také od mládí tvoří osobnost dítěte, a komunismus nechce mít osobnosti, nýbrž poddané. Komunismus béře i v Československu sterým způsobem děti a mladistvé z moci a tudíž i z vlivu rodičů. Činí tak pomoci mateřských školek, komunistických organizací mládeže, pomoci brigád a celko2 • VĚSTNÍK [pageend2]vými hospodářskými poměry. Proto si mnoho rodičů rozmýšlí dvakrát, zda mají plodit děti — pro komunisty. Co vším tím chci říci? Tolik, že žádné sjezdové usneseni nezlepši dosavadní tragický stav, který bude za nedlouho vykazovat úbytek obyvatelstva. Proč ? Poněvadž příčiny úbytku porodnosti nejsou vnější, nýbrž jsou nerozlučně spojeny se samým komunismem. Ani zlepšený komunismus nebude nikdy přítelem rodiny, přítelem posvátnosti manželství, přítelem národní mravnosti. Ani zlepšený komunismus nikdy nebude přítelem národa, zeměpisně umistěného na tak špatném místě mezi velkým národem německým a ruským. Moskva ví, že jiné národy se množí až příliš, a nemá zájem právě na národě našem. Ubývá-li Čechů a Slováků, přibývá přece v Rusku rychle tolik národů i nárůdků jiných! A tím lépe, nemají-li tyto národy osobnost tak vyhraněnou, kterou měl a snad ještě má národ náš. Ani komunisté, ani nacisté neměli nikdy rádi národy příliš uvědomělé — uvědomělý národ není vhodným předmětem jejich mocenských pokusů. Málo jim záleží na tom, bude-li Čechů a Slováků na světě méně. Nám nekomunistům však na tom záležet musí. I z ciziny měli bychom všichni svorně zvednout svůj hlas proti pomalému ničení Čechů a Slováků komunismem. Nesmí nám být lhostejno, že POMĚRNĚ jsme nejen ve světě, nýbrž i v Evropě, stále národem menším a menším, a že ztracený počet dětí v našem desetiletí se již nikdy nenahradí. Ano, víme, že počet není všecko, že jakost je důležitější. V tomto případě je však jakost tolik spojena i s počtem. Počet je menší, poněvadž vlivem komunismu upadá jakost. Otázka ubývajících obyvatel je otázka především mravní. Z ciziny je obtížno působit na politické a hospodářské poměry doma. Snadněji lze působit na poměry mravnostní .... v rozhlase, v knihách, v dopisech, zasílaných příbuzným doma a podobným vyvoláváním lepšího a vlastenečtějšího svědomí v Československu. Nečiníme-li to, neplníme svou povinnost. A nečiníme to, neuvědomujeme-li si, že otázka komunismu v Čechách, na Moravě a na Slovensku není jen otázkou politickou, není jen otázkou hospodářskou a sociální, nýbrž že je také otázkou života a smrti národa, který nadevše milujeme a jenž ještě neřekl, jak doufáme, poslední slovo v dějinách Evropy a světa. Všem maminkám к svátku. Za tu píseň, jež mě uspávala, za ty kyvy prosté kolíbky, za ten křížek, jímž mi zažehnávala, za ty tiché, vroucí polibky, za ty dobré oči, plné lásky, za mateřských ctností řídký zjev, za líc ubledlou a v ní ty vrásky, přijmi, matičko, můj chudý zpěv. Básní od Svatopluka Čecha uctila Národní rada žen svob. Československa svátek matek. Ve své roční zprávě oznámily, že obdržely dary od 1,452 osob na svou samaritánskou činnost a ještě před vánoci do Německa zaslaly 6,0003. něm. marek 203 rodinám a jednotlivcům. Ke zprávě byly přiloženy děkovné dopisy obdařených. Na Velikonoce následovaly další dary DM2,000. Jednatelkou je L. Drobilková- Dvořáčková, Betka Papánková, předsedkyní. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY Slovanský svět — i ten komunistický — se pripravuje na velké oslavy 1,100. výročí príchodu věrozvěstů, sv. Konštantína a Metoděje do Velkomoravské říše. Papež Jan XXIII. podepsal v Římě Magnifici Eventus oslavující tuto událost za přítomnosti biskupů a prelátů orthodoxni pravoslavné církve. Vzpomínají v Evropě, ve Spojených státech amerických, v Kanadě, vzpomínají pravoslavní, katolíci, protestanti, lidé bez vyznání, poněvadž je to svátek všech. Se věrozvěsty přišlo do země Velkomoravské křesťanství a zušlechtěné kvéty byzantské kultury, aby se odtud šířily do zemí pohanských na sever, na východ a na jih. S Cyrilem a Metodějem šla křesťanská láska к zušlechtění lidských srdcí. Cyril a Metoděj nebyli sice první, křesťanství začlo pronikat do Velké Moravy nejdříve ze západu. Nedávné objevy archeologické dokazují, že před příchodem soluňských věrozvěstů bylo pohanské obyvatelstvo ovlivňováno iroskot- skými misionáři, kteří již kolem roku 800 založili ve slovanském středisku kostel. Do Podunají vnikaly vlivy vlašské, ze severu německé. V latinských dokumentech se mluví o velkém hradu Ve- ligrad na území Velké Moravy, ale stále se ještě neví, kde přesně leželo hlavní město moravské říše. Výzkumy ve Starém Městě na jižní Moravě, kde byly odkryty základy dvou zděných kostelů z 9. stol, a další nálezy kostelů v blízkém okolí zesilují domněnku, že dnešní Staré Město-Velehrad je skutečně místem, kde stál slavný Veligrad. Tato místa jsou známa tisícům našich starokrajanů, kteří mají v živé paměti poutní místa svého mládí ve starém kraji. Bude je proto zajímat, že se tu po léta bádá a že hlavni vykopávky se soustřeďují na Staré Město u Uherského Hradiště, na Modrou u Velehradu, Mikulčice u Hodonína a také na Slovensku, u Nitry a v Děvínské Nové Vsi. U Mikulčic je nejrozsáhlejší území archeologických nálezů, kde stál opevněný hrad, kolem něhož se soustřeďoval náboženský a kulturní život. Bylo zde objeveno 10 staveb kostelů, první dva z doby před příchodem Cyrila a Metoděje. To nikterak neubírá na nezměrné zásluze Cyrila a Metoděje, soluňských bratrů. Jim máme co děkovat, že křesťanství zde trvale zakotvilo a odtud se šířilo к sousedním Slovanům a že “vytvořili nadnárodní jazyk staroslověnský, působící nepochybně jako jednotící prvek. Stejný cíl však sledovala nová organisace církevní, jakož i nová organisace soudní. Metodějův arcibiskupský úřad vytvořil nezávislost církevní organisace velkomoravské a Konstantin se stal zakladatelem slovanské pravovědy tím, že upravil dle byzantského vzoru civilní zákon soudní.” Alois Rozehnal dále uvádí ve svém pojednání: "Staroslověnský jazyk se stal nejen literární řečí Slovanů, nýbrž i světovou řečí církve tím, že byl povýšen jako liturgický jazyk na úroveň latiny a řečtiny. Toto velké dílo Cyrila a Metoděje nejlépe hodnotí skutečnost, že nejen slovanské písemnictví, nýbrž i slovanská bohoslužba dosud trvá — po 1,100 letech.” К letošnímu výročí se chystá řada studií, na které nás upozorňuje Jaroslav Petříček v kanadských “Našich Hlasech” a pokračuje: “Východiskem zkoumání zůstávají mezi písemnými doklady i nadále dvě staroslovanské legendy o životě bratří, které vznikly na půdě Velké Moravy záhy po událostech let 863-885. Obě legendy byly podrobeny nejpřísnější kritice a shledány spolehlivými doklady, takže jejich autoři mohou býti považováni za první slovanské historiky. Není dokonce vyloučeno, že autor legendy o Metodějovi nebyl příslušníkem některého slovanského kmene území Velké Moravy. Poslechněme si tedy, co praví první legenda o Rastislavově rozhodnuti vyhledat pomoci u byzantského císaře Michala III., panovníka zrovna ne dobré pověsti v historii: “Náš lid se zřekl pohanství a drží se křesťanského zákona. Nemáme však takového učitele, který by nám pravou křesťanskou VĚSTNÍK • 3 CYRIL A METODĚJ. [pageend3]viru vyložil v našem jazyku, aby též jiné kraje, vidouce to, nás napodobily. Nuže pošli nám, pane, takového biskupa a učitele. Od vás zajisté vždy vychází dobrý zákon na všechny strany.” Druhá legenda “Život sv. Metoděje” o tom praví: “Stalo se v ty dny, že Rastislav, kníže slovanský, se Svatoplukem vypravili poselství z Moravy к císaři Michalu, pravíce toto: Jsme Bohu díky zdrávi. Přišlo к nám mnoho učitelů křesťanských z Vlach, z Řecka a z Němec, rozličně nás učíce. My Slované jsme však lid prostý, a nemáme, kdo by nás vyučil pravdě a rozumně nám ji vyložil. Nuže tedy, pane, pošli takového muže, který nás uvede ve všelikou spravedlnost.” V obou líčeních není rozporu. Podobně jako v evangeliích, oba záznamy se doplňuji. Druhá verse je plně ve shodě s novými nálezy, které ukazují, že před příchodem byzantské misie byly na Moravě rozsáhlé kostely svědčící o činnosti jiných misií. Císař Michal nebyl postaven Rastislavovou žádostí před těžký úkol. Měl právě takového muže ve svých službách. Podle legendy “Život Konstantinův” se takto obrátil ke Konstantinovi: “Slyšíš, filosofe, co praví? Jiný toho nesvede, leda ty. Hle, ty máš hojné dary, vezmi si svého bratra opata Metoděje, a běž. Neb vy jste Soluňané a Soluňané všichni hovoří čistě slovansky.” Moravskému vladaři pak vzkázal: “Posíláme ti . . . muže ctihodného a zbožného, velmi vzdělaného a filosofa. Nuže, přijmi tento dar větší a čestnější nad všechno zlato a stříbro i pomíjivé bohatství.” Konstantin tedy nešel sám, podobně jako při předešlém diplomatickém a misijním poslání к Chazarům žijícím na půdě dnešního Jižního Ruska provázel ho bratr Metoděj. Legendy udávají, že tento byl podstatně starší než Konstantin. Pocházeli ze Soluně, tehdy druhého největšího města byzantské říše, jehož okolí bylo slovanské. To, že znali slovanské nářečí, neopravňuje к závěrům, že by snad byli slovanského původu třebas jen po matce. Byli to Řekové, jejich otec byl vysokým vojenským hodnostářem a snad proto měli přístup ke dvoru v Cařihradě. Z cesty к Chazarům přinesli si ostatky sv. Klimenta. V době cesty na Moravu Konstantin byl pouze knězem a Metoděj mnichem laikem. To vedlo některé badatele к názoru, že je nutné spatřovat v byzantské misii na Velkou Moravu pouze čistě nábožensko-misijní účel a ne církevně-politický. Jinak by prý císař poslal biskupa. Legendy píší o radostném přijetí misionářů, jimž lid mohl konečně rozuměti. Rastislav dal hostům do učeni řadu Moravanů. Slovanská liturgie došla velké obliby u lidu. Odpor latinského kněžstva byl zřejmý hned v počátcích. Legenda praví, že Konstantin nazval “trojjazyčniky” a “pilátníky” ty, kdož tvrdili, že Bůh si zvolil toliko tři jazyky, v nichž by se mu měla vzdávat chvála v chrámové bohoslužbě. “Pilátníky” proto, že právě ve zmíněných jazycích dal Pilát zřídit nápis na Kristově kříži. Na podkladě mnohých stížností se začala římská kurie blíže všímat Moravy. Podle legendy odebrali se bratří do Říma už no 40ti měsícmh své činnosti a vzali sebou i některé žáky. Šli obhajovat slovanskou bohoslužbu a vysvěcení žáků. Důležitá je jejich zastávka na hradě slovanského knížete Kocela někde při Blatenském jezeru v Panonii. V Římě nový papež Hadrián přijal slovanské knihy a položil slovanské evangelium na oltář sv. Petra. Metoděj a několik žáků bvlo vysvěceno na kněze. I v Římě se sloužily slavnostní bohoslužby ve slovanském jazyce. To byl naprostý úspěch cesty do Říma, žel, Konstantin zemřel za pobytu v Římě. Krátce nřed smrtí vstoupil do kláštera a přijal tam nové jméno Cyril. Měl však dobře na paměti své životni dílo: zřízení moravsko- panonské církve. Zapřísahal proto svého bratra, aby v něm pokračoval: “K vůli hoře neopouštěj svého učení, neboť jim můžeš spíše být spasen.” Metoděj snad zamýšlel se později vrátit do Řecka a dokončit svůj život v klášteře na některé svaté hoře. Vrací se však na Moravu s papežovým povolením slovanské litur- (Pokračování na str. 9.) Tony Novák: Děkujeme Vám, pane profesore! Nemine dnes dne, abychom v americkém tisku nečetli zprávy, které československému lidu, úpícímu pod nadvládou moskevských agentů a odchovanců, nepřidají na dobré někdejší pověsti. Ať jsou to zprávy z Kuby, kde československá socialistická republika staví nebo bude stavět průmyslové podniky, či ze Střední a Jižní Ameriky, kde partyzáni jsou vyzbrojeni československými zbraněmi, nebo přímo ze Spojených států, kde jeden komunistický propagátor stihá druhého, vše má přesvědčit americkou veřejnost, že Čechoslováci jsou nejhorlivějšími úderníky socialistické výstavby. Nám, kteří jsme vyrostli ve svobodné Československé republice, se dělá při čtení zle . . . Máme ale bohudík ještě v Americe řadu dobrých a věrných přátel, kteří viděli československou demokracii na vlastní oči. Mezi ně patří na čelném místě profesor S. Harrison Thomson, šéf oddělení slovanských a východoevropských studií na Koloradské universitě v Boulder, Colo. Profesor Thomson, historik a odchovanec slavné Karlovy university v Praze, má lví podíl na zavedení studia češtiny a polštiny na Koloradské universitě před třemi lety. Ač jest rodilým Američanem a není českého původu, mluví plynně česky a má velmi vřelé vztahy к československému národu a naši demokracii. Studenti slovanského oddělení na tomto známém západním učilišti, uspořádali na počest profesora Thomsona čaj na universitním kampusu 9. května. Československá národní rada zaslala Dru. Thomsonovi při této příležitosti pozdrav, který mu byl tlumočen zástupci Mile-Hi Czechs řádu bratrské jednoty Československých Spolků v Americe z Denveru. 4 • VĚSTNÍK Dopis prof. Thomsonovi: Pozdrav Československé národní rady byl milým překvapením pro profesora Thomsona a vítanou vzpruhou pro jeho studenty, kteří poznali, že jeho činorodá práce jest uznána i 1,000 mil od Kolorada. Dr. Thomson upřímně poděkoval československým zástupcům, kteří ztrávili s ním v kruhu studentů příjemné odpoledne. Dr. Thomson má vydatného pomocníka ve svém asistentu Dru. Karlu Wojatskovi, jenž se narodil na Slovensku, kde studoval na Komenského universitě v Bratislavě, a pokračoval ve studiích na Masarykově universitě v Brně. Byl promován na doktora filosofie na Montrealské universitě v Kanadě. Pane profesore! Jsme Vám ze srdce vděčni za veškerou Vaši práci к rozšíření znalostí o demokratickém Československu mezi americkými universitnimi studenty. Přejeme Vám upřímně — mnohá léta! Dr. Arnošt J. Žižka slaví jubileum. V nedělí, dne 26. května, oslaví Dr. Arnošt Žižka 40té výročí svého vysvěcení na kněžství. Výroční mše bude v kostele sv. Prokopa, ve staré krajanské čtvrti v Chicagu. Dr. Žižka se narodil r. 1889 v Humpolci v Čechách. Bylo mu 14 let když otec Jan s rodinou se přestěhoval do Ame riky a usadil se v Clevelandu. Tam také v zakládání Katolických Sokolů hrál svou úlohu. Byl vysvěcen na kněze kardinálem Mundeleinem r. 1923. Už v prvých letech svého kněžství byl poslán Benediktinským řádem do Prahy studovat na Karlově universitě, kde získal doktorát filosofie. Dlouhá léta působil v Chicagu, kde obzvlášť za války se zúčastnil vlasteneckého odboje, působil m. j. za Národni svaz českých katolíků v ústředí Československé národní rady americké. Po válce jsme ho v Chicagu postrádali, až teprve loni isme ho opět přivítali. Bvl už jednou ředitelem tiskárny Českých Benediktinů, nyní opět se ujal svého starého úřadu. Nikdy se nepřestal zajímat o českou kulturu, mluví za něj spis “Czech Cultural Contributions’’ a mnoho let práce v našem prostředí. Přejeme mu mnoho let zdaru a zdraví! [pageend4]Dne 1. května mayor Wagner vyhlásil Dvořák Day na newyorské radnici a za jeho nepřítomnosti přečetl proklamaci jeho zástupce. Přítomni byli hr. Andrew Valůšek, předseda newyorské oblasti, krajanská veřejnost a chicagská výprava. Skoro současně se pořádala slavnost odhalení busty Antonína Dvořáka v Lincoln Center. Jak zrodila se vlastně myšlenka sochy к uctění českého skladatele v novém uměleckém středisku Ameriky? Nápad se zrodil, jak vděčně zaznamenává Dr. J. Stein v New Yorských Listech, v hlavě pi. Julie Nessy Becherové, pražské pěvkyně a umělkyně, žijící nyní v New Yorku, která sledovala myšlenku od začátku do konce. Nejdříve získala pro tuto myšlenku Dr. Alici Masarykovou a vyzbrojena jejím dopisem rozejela se za slavným sochařem Ivanem Meštrovičem, který tou dobou působil nedaleko Chicaga na americké universitě. Jak jinak si lze vysvětlit, že umělec světového jména se dal nadchnout touto myšlenkou, že zhotovil bustu a daroval “bratrskému československému lidu ve Spojených státech?” Meštrovič obdivoval se Masarykovi, u něhož byl několikráte hostem a zamiloval se do Prahy, kde na pražském hradě v Belvederu byla uspořádána snad nejkrás- nějši výstava jeho děl za Masarykovy republiky. To vše přimělo Meštroviče, exulanta, aby věnoval své dílo českému národu. Pak nastal neúnavné pani Nessyové dalši úkol, nalézt pro Dvořákovu sochu vhodné umístěni. S pomoci přátel, hlavně pianisty Rudolfa Firkušného a dlouholeté přítelkyně pani Lyttle Hullové, konečně docílila přijetí busty a umístění v Lincoln Centru. Praktickou stránku pomohli řešit Hynek Mařas, který Dvořákovu sochu v sádře přivezl ze South Bend, Ind., dal ulit do bronzu a postaral se technicky o její umístěni; dále Rev. Josef Šefl, který poskytl v Husově domě zatímní krásné přístřeší a ovšem newyorská oblast CSNRA, která podnikla sbírku a věnovala potřebných $1,400 к odlití sochy. Společné dílo se vydařilo. Dne 1. května v malém sále před zahradní terasou, kde stojí pomník, se konala krásná slavnost s krátkým hudebním programem. Dr. Stein pokračuje: “Koncertní mistr Newyorské filharmonie John Corig- liano zahrál spolu s Marií Louisou Faini Dvořákovu “Sonatínu”. Oba jsou umělci prvého řádu a jejich souhra byla dokonalá. Pak slovenský tenor Rudolf Petrák zazpíval tři z Dvořákových “Biblických písní”, krásně a s vroucím výrazem.” “Odevzdáním sochy byla pověřena předsedkyně ČSNRA, Vlasta Vrázová. Učinila projev o Dvořákovi, který by si zasloužil uveřejnění, protože to byl malý klenot, jak obsahem, tak i slohem a podáním.” “Dále promluvil Dr. Rudolf Šturm, gen. tajemník SVU, jehož projev, rovněž krásný, vhodně doplnil projev Vlasty Vrázové. Slavnost byla zakončena projevem presidenta Newyorské filharmonie Davida M. Keisera, . . . který s poděkováním sochu přijal. Pak přečetl tři telegramy, guvernéra Nelsona Rockefellera, paní Olgy Masarykové Revilliodové a Rudolfa Firkušného.” i podání Dvořákova kvarteta č. 7 v As dur Kohonovým kvartetem. A pak nastala nejdojemnější chvíle večera. Sbor zazpíval oslávenkyni její dvě oblíbené písně “Kdož jste boží bojovnici” a “Proč bychom se netěšili”. Přistupovali gratulanti, Dr. Jan Papánek, Betka Papánková, Rev. Šefl, jeden po druhém a všem Dr. Masaryková vroucně žehnala: "Štěstí, zdraví a boží požehnání nám všem.” Byla to šťastná myšlenka pořádat koncert v krásné kostelní síni a děkujeme rev. Šeflovi, který si zaslouží dík krajanské veřejnosti. Snad by bylo možno pořádat i jiné důstojné a důležité slavnosti v tomto krásném prostředí. VĚSTNÍK • 5 DVOŘÁKŮV KONCERT V HUSOVÉ CHRÁMU. Tento koncert pořádaný Východní oblastí ČSNRA se stal největší událostí letošní krajanské sezóny nejen pro krásu prostředí, krásu provedených skladeb a skvělost jejich podání, ale i proto, že byl současně oslavou 84. výročí narozenin Dr. Alice Masarykové, která se koncertu zúčastnila. Koncert zahájil pastor Husova chrámu Josef Šefl a přítomné uvítal Andrew Valúšek, předseda Východní oblasti. Velký sbor kostelní s přizvanými sólisty podal počátek a konec slavnostního sboru “Stabat Mater” za dirigování nadaného Roberta Drumma. Jejich podání bylo skvělé, takže učinili zadost požadavkům tohoto velkého díla. Krásné bylo Čes k á h u d ba . Redakce Společnosti pro vědy a umění se velice zavděčila svým členům přílohou ke Zpravodaji, vydanou к odhaleni pomníku Antonína Dvořáka v Lincoln Center. Je to půvabné dilo vzpomínek Dr. Alice Masarykové na Antonína Dvořáka a jeho amerického přítele Mistra Josefa Kova- řika, v němž zachycuje humorně i procítěné zajímavé, intimní, zábavné i dojemné chvíle ze života slavného českého skladatele za jeho pobytu v New Yorku a Spillville, Iowa. Příloha byla předána autorce redaktorem Ivanem Herbe- nem na památném večírku к oslavě jejích 84. narozenin v Husově chrámě, kterému předcházel nádherný koncert. Jsme všichni díky zavázáni rev. Josefu Šeflovi, sboru Husova chrámu a pořadatelstvu za překrásné předvedení oratoria “Stabat Mater”, i Kohonovu kvartetu. Oslavný večírek po koncertě uspořádaly dámské spolky Charlotty Masarykové a Čsl. ženské národní rady. Redaktor SVU ve zprávách dodává, že by byl rád vydal tuto práci Dr. Masarykové jako památkovou publikaci na ručním papíře v určitém počtu číslovaných výtisků s nadějí, že autorka bude tak laskava a každý výtisk podepiše. Finančně to však nebylo možné a proto dnes žádá členy SVU, (předpokládáme, i nečleny) aby se přihlásili, kdo by chtěl památku v bibliografické úpravě a v tuhé dvoubarevné obálce. Cena se bude pohybovat od $3.00 do $5.00 podle výše tištěného nákladu a ceny ručního papíru. Pište na adresu: Ivan Herben, 41-98 Forley St., Elmhurst, N. Y. ČESKÝ DIRIGENT VÍTĚZEM. Ze zajímavých zpráv upozorňujeme na událost z hudebního světa newyorského: Soutěž Dimitrij Mitropulose pro mladé dirigenty v New Yorku vyhrál mladý český dirigent z Moravské Ostravy Zdeněk Košler. Kritikové i v newyorských novinách se shodli, že byl ze soutěžijících nejlepší. Vyhrál cenu $5,000 a roční smlouvu jako asistující dirigent Newvorské Filharmonie. Připravujeme novou knížku kuchařských předpisů. Naše skromná knížka cukrářských receptů, v úřadovně vyrobena, dočkala se nečekaného úspěchu. Začátek byl jí dán soutěží na Československém dni před několika lety Od té doby jsme několikráte vyprodali domácí náklad na bazárech, v úřadovně a poštou. Na příští Československý den a mezinárodní Folk Fair na Navy Pier musíme mít něco nového a chceme proto připravit knížku nových receptů, abychom vyhověli žádostem zájemců o populární česká a slovenská jídla. Obracíme se proto na Vás, milé hospodyňky. Pomozte nám a zašlete nám svůj vyzkoušený recept na speciality proslavené české a slovenské kuchyně: na př. na různé druhy knedlíků houskových, kynutých, s ovocem, na omáčky koprovou, houbovou, rajskou, na masa svíčkovou, guláš, paprikáš, na moučníky atd. Recepty v knížce uvedené, udají i jméno kuchařky. Prosíme o Vaší rychlou pomoc, aby úřadovna mohla co nejdříve započít s výrobou knížek. Pište na adresu Rady: 4125 West 26th Street, Chicago 23, Illinois. ANTONÍN DVOŘÁK DAY. [pageend5]banketového sálu, jenž byl právě chystán pro večerní banket na počest vladařské návštěvnice: vévodkyně Lucemburské, která toho dne přiletěla do Washingtonu. Mimo nadání ji velká většina chicagských hostů také pozdravila, když v poledne se vyskytli v ulicích, jimiž jela evropská vladařka v doprovodu presidenta Kennedyho. To byl nenadálý, ale obzvlášť milý nádavek při návštěvě Washingtonu. Vždyť Lucemburk měl pro čs. národ velký význam: tři čeští králové byli z tamního vladařského rodu: Jan Lucemburský, Karel IV. a Václav IV. Ve volných chvílích si někteří obstarávali nákupy, jiní pak navštívili National Gallery, kde jsou skvělé umělecké sbírky, budovu Archivů, kde m. j. je originál Deklarace Nezávislosti a americké Konstituce, a jiné význačné objekty. Odpoledne se jelo na prohlídku moderní velkolepé katolické katedrály, jež je prý nejrozsáhlejšim katolickým chrámem v Americe. Bude v ní také okno s obrazy čs. patronů a světců. — Za návratu učinila výprava sice kratičkou, ale významnou zastávku u pamětní desky T. G. Masaryka na budově hotelu, kde Masaryk v r. 1918 dovršil svůj zápas o československou samostatnost. Ses. Welclová a ses. Janou- šová položily u desky květiny. — Zajímavá byla i projížďka po Massachusetts Avenue, kde je soustředěno nejvíce vyslanectví, jichž je ve Washingtonu kolem stovky, pak pohled na národní katedrálu presbyteriánskou, ve které je pohřben president Wilson, na jehož hrob washingtonští krajané každoročně kladou věnec v den 28. října. Trvalou vzpomínku si uchovají chicagští návštěvnici na noční projížďku. Je to překrásná podívaná na osvětlené národní budovy. Tři dny, vyhrazené návštěvě Washingtonu, rychle uběhly a už tu byla středa 1. května a odjezd do New Yorku. Tajemník br. Kučera doprovodil výpravu přes vnitřní město, aby řidiči ukázal nejvhodnější výjezd, a s dojetím se s milými přáteli rozloučil jménem celé washingtonské krajanské rodiny. — Milá návštěva z Chicaga zůstane trvale v krásných vzpomínkách celého čs. Washingtonu. —a.— Z OBLASTÍ a o d bo č ek . ODBOČKA WASHINGTON, D. C. Návštěva krajanské výpravy z Chicaga byla pro washingtonskou krajanskou obec vítanou příležitostí, aby se projevilo krajanské přátelství, soudružnost, obětavost, a aby se posílila činnost v nejmohutnější krajanské organisaci, jíž je Československá národní rada, s ústředím v Chicagu a s jednou odbočkou ve Washingtonu. Uvítání výpravy při příjezdu jejich dvou busů bylo ovšem tiché až moc, vlastně nebylo žádné. Autobusy přijely až po půlnoci a teprve ráno, když hosté se začali trousit к snídani, pozdravil je tajemník washingtonské odbočky ČSNRA br. Kučera. Mnozí z účastníků ho znali již z dřívějších návštěv Washingtonu, ostatni ho poznali nyni dost dobře, protože s nimi pobýval po celou dobu co byli ve Washingtonu. Mnozí a mnohé z návštěvníků si hned po snídani vyšli na obhlídku. Hotel, kde byli ubytováni, byl dva bloky od Bílého domu, což jim velmi vyhovovalo. Nedělní vyjížďka do někdejšího sídla George Washingto- na — Mt. Vernon a na Národní hřbitov v Arlingtonu, se konala za ideálního počasí. Místním průvodcem byl br. Dr. Němec, místopředseda odbočky, a ses. Vlasta Vrázová, jíž je Washington jakoby druhým domovem. Nedělní večer byl pak vlastně teprve formálním uvítáním hostů z Chicaga krajany z Washingtonu. Byla připravena dobrá večeře — celičká od členek společenského odboru odbočky a jejích pomocníků — a to pomohlo zajistit radostnou náladu, kterou dovršilo vystoupení pěveckého sboru “Dvořák” s dirigentem br. Klimešem, a virtuosní hra na harmoniku p. Hally, jehož vlastní podáni starých pražských a českých i moravských a slovenských písní bylo jedinečné. Rozezpívalo to všechny přítomné. — Mezitím se sešli a promísili staří přátelé, milý host R. R. Budway, nedávno propuštěný z čs. komunistického vězení, tu našel svou tetičku, atd., atd. Vhodně promluvila ses. Vrázová a br. dr. Slávik, který představil washingtonské pracovníky chicagským hostům a na konec za rozesmáté nálady přijal do opatrováni chicagskou panenku, věnovanou ses. Radvanovskou. Panenka dostala do vínku výtěžek dražební akce a toto věno přijala s díkem washingtonská odbočka se slibem, že s ním bude věrně hospodařit к prospěchu národních zájmů. Washingtonské hostitele až dojalo, jak hosté vděčně ocenili jejich snahu po milém přátelském uvítání. Hosté naopak oceňovali, jak jejich cesta má krásný začátek, nad očekávání milý a radostný. Další dva dny washingtonského pobytu byly takřka “pracovní”, jak byly naplněny prohlídkami washingtonských zajímavostí. Těch je ovšem tolik, že lze vidět jen zlomek jiqji v tak krátké návštěvě. Začalo se v tiskárně bankovek, jediné v USA, pak byla podrobná prohlídka s odborným výkladem v ústředí bezpečnostní služby FBI, velmi zajímavé! Po obědě byl navštíven Congress, kde také by bylo co prohlížet třeba týden. Senát toho dne nezasedal, ale na chvíli se návštěvníci účastnili zasedání Domu zástupců. Delegace navštívila zákonodárce z Illinois a známý přítel ČSNRA poslanec Pucinski se uvolnil na chvíli a pohovořil se všemi návštěvníky. Budova kongresu učinila velký dojem na všechny návštěvníky. Pak byla předem sjednaná návštěva Hlasu Ameriky, spojená s poslechem vysílání do Československa. Po milém uvítání přednostou čs. sekce p. Crockettem (jehož chicagští hosté již loni poznali v Chicagu, na banketě ČSA, kde byl slavnostním řečníkem) provázeli výpravu pracovnici čs. vysílání a poučná exkurse byla velice zajímavá. To nejlepší nebylo sice na konec, ale začal jím úterek: návštěva Bílého Domu. Za osobního doprovodu senátora Paul Douglase byli hosté ušetřeni dlouhého čekání, (neboť denně přichází tisíce návštěvníků do Bílého Domu) a prošli krásnými síněmi presidentského sídla pohodlně a se znamenitým výkladem. Nahlédli i do slavnostně vyzdobeného 6 • VĚSTNÍK Z PRVNÍ ODBOČKY ČSNRA NA LONG ISLANDU. Těšili jsme se všichni na poslední měsíční schůzi, protože nás měli navštívit účastnici chicagské výpravy. Vyzdobili jsme si pěkně místnost a někdo je měl oficiálně přivítat •— ale kdepak — přihrnuly se plné dva autobusy najednou, takových usměvavých strýčků a tetiček (u nás doma se tak říkávalo všem sousedům) a zaplnili všecko veselým hlaholeni. Takové srdečné a upřímné přivítání, že se člověku chtělo opravdu všecky, většinou prošedivělé i bělovlasé tetičky, poboskat a strýčkům obé ruce potřásti. Vzdor tomu, že už většinou desítiletí žijí v Americe, jsou to stále naši zlatí čeští a slovenšti lidé. Hosté dostali každý modráčka (čerstvé chrpy) a členové astorští lístky se svými jmény, aby se předešlo zbytečnému představování. Všechna čest paní Slobodové, která si dala velice záležet jak na krásném prostřeni stolů tak na úpravě jídel. Po večeři bylo několik stručných proslovů a zábavný program zahájen Dvořákovým Slovanským tancem zahraným čtyř- ručně na piano bratry Lexou a Kaloušem. A už tu byli naši ochotníci a umělci předstihující jeden druhého. Jára Kohout s Alicí Lexovou zazpívali vhodné a zábavné verše na mnoho členů výpravy. Mimochodem nutno podotknout, že Jára Kohout složil ty písničky přes noc, až když se dozvěděl od sestry Vrázové jména a určité podrobnosti o činnosti zmíněných členů. Jára je vůbec takové chlapisko legrační, že nejen rozesměje celý sál, ale i vlastní manželku. Karel Rada ve svém slaměném štricáčku — Míla Pecka a jejich písničky — tklivé, staropražské i rozpustilé — rozezpívali nás všecky. A což naší Alice “Pepina” — ta nemusí ani nic hrát ani mluvit, když se přihrne se svým kýblem a koštětem, vyčučeným napižmovaným drdůlkem, s tak “duchaplným” úsměvem, že se musí i ten škarohlíd rozesmát. [pageend6]Ale chicagští hosté, chasa převeselá, se nedají zahanbit, přivezli si z toho větrného města svoje talenty. Posedávala tam stranou taková posmutnělá paní, a najednou hele, objeví se na jevišti a spustí. Šátek křižem přes plece, na hlavě červenou babku, jako by s oka vypadla té dobré ženě z lidu, co mé tenkrát na Ovocném trhu v Praze odbyla (ne, nebylo to včera, bylo to před 47 lety) s tím svým: “Vojáčku, dou pryč od krámu, nepřekážej tady, stejně nic nekoupí — kouknou se zdejchnout, jó.” A tahle ta chicagská “paní Vejřečná” — ne, hubatá nebyla, to Pán Bůh chraň — ten samý jadrný pražský žargon — jen ji do stánku postavit mezi kedlubny, ředkvičky a všechen ten ostatní kšeft. Smál se celý sál i přilehlé místnosti, kde se tlačili diváci, kteří se dovnitř nemohli vejít. A tak se newyorským představila pí. Mařka Radvanovská. Bylo v Českém Domově mnoho halasu a veselí — škoda, preškoda, že ten večer tak rychle uběhl, člověk by si byl chtěl s jedním každým popovídat, zavzpomínat a utvrdit se ve vědomí, že je v nás dosud národní pospolitost, jež nás svádí do houfu. Budiž nám ke cti, že vzdor tomu, že nám každému zůstalo doma kousek srdce i kořeny, udržujeme si v tom velkém americkém moři svoji řeč a tradice, které nám zanechaly odešlé generace, a že i v našich dětech zanecháme vědomi československého původu. Když jsme se s milými krajany srdečně loučili, dostal i já chlap starý sem tam pár pus od chicagských děvčat — a zaplať Pán Bůh za ně. Na oficiální schůzi si ovšem nikdo ani nevzpomněl, proto jsem zvědav, co tomu asi řekne náš milý předseda Bušek, který si velmi potrpí na pořádek a který toho času se svou paní Ičkou obchází pyramidy ve vzdálené zemi egyptské. Frank Havlík, tiskový referent. ODBOČKA T. G. MASARYKA, LOS ANGELES, CALIF. Tak jako v životě soukromém býváme postaveni před zkoušky životní dospělosti nebo zralosti, tak také organi- sace dříve nebo později musí prokázat, čeho je schopna. Odbočka T. G. Masaryka v Los Angeles, Calif, v druhém desítiletí svého trvání se odvážila několika odvážných a riskantních podniků. Zahájila svá týdenní vysílání rozhlasová v české řeči a soudě podle kritiky zvenčí, těch, kteří věci rozumí, uspěla; za půl roku svého trvání vykonala slušný kus práce uvedomovací i výchovné; ve svých 34 vysíláních získala okruh věrných posluchačů a přežila tuto dobu i v celku úspěšně, pokud jde o stránku materielní; když jsme se rozhlasovou relací “Den Antonína Dvořáka v Los Angeles” v sobotu 4. května t. r. vysíláním hlavních árií z jeho populární “Rusalky” rozloučili se svým poslucháčstvom na přechodnou dobu, měli jsme i malý přebytek v hotovosti. Přerušili jsme svá vysíláni prostě proto, že tajemník, jenž tato vysílání připravoval, nastoupil takový druh zaměstnání, který mu na čas nedovoluje, aby v práci, kterou s láskou konal pro naši odbočku, pokračoval. Byli bychom si přáli, aby toto vysílání dočasně převzal Sokol; zatím se tak nestalo, místo toho Němci v L. A. převzali náš čas v sobotu na stanici KTYM. Za necelé tři týdny, z iniciativy předsedy Ladislava Er- bana, jsme v březnu se odvážili uspořádat svůj prvni re- presentační ples. Byla to společenská událost nevšedni úrovně a skončila úspěchem jak morálním, tak také finančnim. A 28. dubna t. r. jsme měli premiéru krásné národní české operety Eduarda Ingriše “Tam na horách”. Tu jsme spolupracovali se Sokolem v L. A. Z naší iniciativy došlo po premiéře operety, jejíž krásný průběh nemá obdoby v kulturním životě našich krajanů v L. А., к jejímu dalšímu, druhému provedení; odbočka i její jednotliví funkcionáři vzali osobně zodpovědnost za úspěch nebo eventuelní ztrátu, spolu s autorem Ed. Ingrišem a asist. režie Jiřím Peřinou, a tak se hrála opereta “Tam na horách” podruhé V neděli 5. května. Byla-li premiéra naše, česká záležitost, druhé provedeni byl triumf československy-americký, protože mnoho diváků v divadle nerozumělo slova česky a přece byli uchváceni, neznajíce slov a řeči, zpívali ssebou líbezné melodie Ingrišovy jako my ostatní. Provedeni bylo umělecky blízké představení na jaké bývalo naše obecenstvo zvyklé v Praze; obětavost účinkujících, a bylo jich kolem 60, byla bez hranic a bezpříkladná, kroje překrásné a výkony jednotlivců i sborů, ať pěveckého nebo tanečního souboru, bez kazu. Režie byla vysoká, ale unesli jsme ji a až budou účty pohromadě, bude tu vedle velikého úspěchu morálního, kulturně-politického a národního, i menší zisk, o něž se rozdělí obě organisace. Všecko se tu rozehrálo, televise nám věnovala pozornost, Jarka Vrbová v ní vypadala profesionelně, rozhlasový interview desetiminutový nejen o operetě a jejím autorovi, ale o našem zápase o udržení svobod této země a znovu- dosažení svobody ve staré vlasti, jež vysílala CBS—KNXT L. A. s tajemníkem naší odbočky anglicky, články ve zdejších amerických časopisech, to všechno bylo úspěchem a dobrým výsledkem práce ve prospěch naší národní kultury nezištně vykonané. Jenom jeden stín leží nad naši radostí; potřebovali jsme jenom 1,600 našich krajanů v jižní Kalifornii, aby v tyto dvě neděle změnili svůj obvyklý běh života a věnovali tyto dvě neděle návštěvě českého divadla. Četli jsme nedávno v “Čechoslováku” stručný článeček “Kolik je nás ve světě?” Bylo v něm řečeno, že nejvíce občanů čs. původu je samozřejmě v USA.: Asi 925 tisíc, z toho ovšem víc než polovina jsou Slováci. Nevíme kolik je Čechů a Slováků v jižní Kalifornii; podle návštěvy divadla, jež propagovalo kulturu, národní tance, kroje a zvyky naší staré vlasti, nás tu není patrně ani jeden tisíc. A při tom máme víc adres než tntn řísln пкя71ПА Ww nám tndv nnřád ipštp schÁzí NOVA ODBOČKA YORKVILLE. Dne 30. dubna byla svolána přípravným výborem schůze nové odbočky Východní oblasti v New Yorku. Ustavující schůzi řídila ses. Vlasta Vrázová. Bylo přijato 34 členů a zvoleni tito úředníci: předseda br. Dr. Vladimír Žejglic, místopředseda Jan Gašparec, tajemnice ses. Jarmila Svi- tavská Walzelová, pokladník br. Pastier. Delegáty do Oblastního výboru zvoleni br. Žejglic a Gašparec. Výprava Washington-New York. Výprava do nejkrásnějšího města Spojených států a do největší metropole na našem kontinentě byla z nejzdařilejších námi pořádaných bohatostí dojmů a celým svým průběhem, i stykem s krajany. Členové výpravy měli příležitost se přesvědčit, jak pracují odbočky ČSNRA v jiných městech, o kterých doposud jen četli ve Věstníku a krajanském tisku. Podrobnosti o washingtonském programu, večírku pořádaném washingtonskou odbočkou a v New Yorku Long Island odbočkou, jsou uvedeny ve zvláštních zprávách tohoto listu. Třeba jenom dodat, že výprava, doprovázena ses. Václavkovou, se zúčastnila kladení věnce к desce presidenta Masaryka a generála Štefánika se členy Oblastního výboru v newyorském parku a poslední den večeřela v restauraci sokolovny. Po odjezdu z New Yorku přenocovala výprava ve Filadelfii, kde si v neděli odpoledne prohlédla nejpamátnější budovy v okolí Independence Square. Cestu domů přerušila v Clevelan- dě, aby poznala členy Krajanského výboru a ČSNRA na večírku na rozloučenou v sokolském “sklípku”. Přišli je uvítat předs. Karel Zahradníček, člen výk. výboru ČSNRA br. Jan Tichý, manž. Kimlovi, úředníci Krajanského výboru a přátelé. Výprava se vrátila dne 7. května bez nejmenší nehody a v radostné náladě. Není proto divu, že výpravy vedené ses. Welclovou se staly populární. Sotva se oznámilo, že letos se uspořádá výprava do Kalifornie к oslavám 28. října v Los Angeles a San Francisku, došlo tolik přihlášek, že celý bus. tak jak to vypadá, bude již vyprodán. Máte-li zájem, přihlaste se na seznam čekatelů. Do zájezdu je ještě daleko, odjíždí se až v polovině října, a do té doby vždy se někdo odhlásí z naléhavých důvodů. Bohumil Smutník. VĚSTNÍK • 7 [pageend7]Z OBLASTNÍHO VÝBORU ČSNRA — TICHOMORSKÉ POBREŽÍ. Tichomorský Oblastní výbor ČSNRA, který byl zorgani- sován minulého ledna v Los Angeles je pro Vás na dalekém východě — skutečně dalekým západem. Stát Kalifornie den ode dne vzrůstá počtem obyvatel i průmyslem a hraje dnes velkou národně politickou úlohu v celém systému americké demokracie. — To je stejně pravdivé v naší krajanské obci, která vzrůstá stejným tempem. Přicházejí sem jednotlivci i celé rodiny jak starousedlíků tak nověpřijetých, nejen z celé Ameriky, ale i ze zámoří. Mnoho z nich bohužel zapadne do čistě amerického prostředí a tím jsou ztraceni pro naši národní věc. К tomu účelu byl utvořen Oblastní výbor ČSNRA, který má za úkol nejen sloučit v jednotný celek již existující krajanské spolky, ale má sloučit také i jednotlivce, kteří jsou již členy ČSNRA, nebo jsou jejími příznivci. Odbočka T. G. Masaryk v Los Angeles spolupracuje se Sokolem Los Angeles, a konají dobrou národně politickou práci. Sokol San Francisco vedle své sokolské povinnosti nezapomíná na činnost národní a nepořádá velmi úspěšné národní podniky jen pro své členy, ale i pro širokou obec zálivu San Franciska. Na severu, ve státu Washingtonu a Oregonu, máme celou řadu dobrých a nadšených příznivců ČSNRA. S nimi chceme býti alespoň v písemném spojení, protože jsou stráži na dalekém severu. Krajané na pacifickém pobřeží, kteří ještě nejste zapojeni do naši práce, přihlaste se alespoň к písemnému spojení předsedovi: George Spánek, 1364 Drake Ave., Burlingame, Calif., telefon Dl 4-6718, nebo jednateli Oblastního výboru: Ladislav Erban, 332 So. Hill St., Los Angeles, Calif. ODBOČKA V DETROIT, MICH. Odbočka Masarykovo Sdružení v Detroit koná kulturní a zábavní večer v pátek, dne 7. června. Bude to opět v Dearborn Youth Center v Dearborn, na Greenfield Rd., roh Michigan ulice. Připravuje se obsáhlý program zpěvu, hudby, recitací a předvádění filmů z naši činnosti a další novinky. Účinkovat! budou talentované síly, mladí umělci čs. hudby, dceruška a syn manželů Bezděkových, dobře známá výborná pěvkyně Jiřina Quastelo a pianistka Elsa Zemene, a mladí ochotníci. Bude to celovečerní kulturní program, jaký jsme již dlouho neměli. Program začíná v 7:30, ježto musíme končit v 10:30, kdy budova se zavírá. Dobrovolné vstupné je určeno na činnost Rady. Při Youth Center je veliké parkoviště pro auta, úplně zdarma. Masarykovo Sdružení svolává členstvo a krajanskou veřejnost na tento význačný podnik. Sestry připraví chutnou večeři a po programu bude přátelská zábava. Z Evropy jsme obdrželi již několik hezkých pohlednic od předsedy, br. Rudolfa Heřmana, který je tam na studijní cestě. Z Anglie jel do Francie, Holandska a Belgie. Vrátí se koncem května. A. Benesh. MASARYKOVO SDRUŽENÍ, OWOSSO, MICH. Státní universita Michigan v Lansing pořádala dne 11. května devatenáctý mezinárodní festival. Na žádost předsedy odbočky, br. Antonína Čecha, zaslala úřadovna větší počet anglických brožur “Czechoslovakia in the Heart of Europe”, výtisky American Bulletinu a jiný propagační materiál do československého stánku. Czechoslovak Josten z Londýna obohatil naši výstavku leteckou zásilkou mapek, tisku, těžítek. Naše odbočka měla dvojí úkol: připravit československou výstavku a zúčastnit se národnostního programu. Laskavostí krajanů, kteří zapůjčili své krásné umělecké památky z Československa, vyšívky, kroj, kolébku, sklo, keramiku a ilustrované knihy, bylo možno uspořádat vkusný a zajímavý přehled československého umění. Ses. Štěpánce Čechové pomáhali především manž. Fornuskovi, G. Zelenkovi, Eda a Elaine Zajdlíkovi, br. Fornusek doprovázel tančící na harmoniku. Největší zájem byl o krojované panenky z různých krajů Čech, Moravy a Slovenska, které byly rozloženy po skupinách a vedeny stužkou к mapě, к místu původu, od Domažlic až do Piešťan. Na hlavní stuze byl nápis v národních barvách: Zemi milované věrni zůstaneme. Odhaduje se, že výstavu shlédlo na 6,000 diváků. Zájem byl nad očekávání. Všichni měli radost z tohoto úspěchu, poznamenává br. Čech, “a snad všichni jsme měli slzy v očích, když večer Tom Bradley prohlásil Československo za vítěze výstavy a odevzdal nám na jevišti krásnou trofej za velkého potlesku obecenstva, které pak sešlo do místnosti, kde byla naše výstava, a dlouho se tam zdrželo. Největší radost měli naši mladí, že vyhrálo Československo. Škoda, že trofej je putovní, ale ponese jméno Czechoslovakia a to je naši odměnou.” Na programu bylo jedenáct národů a i tu naše skupina v nádherných moravských krojích, bezvadně nacvičena ses. Štěpánkou Čechovou, vzbudila nadšení. Tančili: Carol Cha- pinová, Pat Samsonové, Jeane Samsonové, Táňa Zelenková, Carol Bodary, Marcha Chřenková, Marta Frolková, Jackie Bergová, Tom Bradley, Frank Gazda a Bob Gazda. Dne 4. května předvedli tanečnici počtem šestadvaceti svůj program na sjezdu farmářů St. Louis Farm Organization a teď se družina, jejich rodiče a krajané z dalekého okolí připravují na pouť sv. Antoníčka. Owosso slouží za vzor, jak mnoho dobré propagační práce se dá vykonat, i když se musí počítat s velkými vzdálenostmi, dlouhým pracovním týdnem farmářů, s třetí generací mládeže atd. To všechno překoná obětavost krajanů. К oživení celého kraje i národního citu je zapotřebí několika nadšených a obětavých lidí jako má Owosso a okolí. Anežka a Frank Vykydalovi. Krajané z Owosso a okolí blahopřáli manželům Anežce a Frankovi Vykydalovým z Lennon, Mich., ke zlaté svatbě a při této příležitosti jim poděkovali za jejich dobrou vůli a nadšení, s jakým se vždy zúčastňují našeho podnikání. Přejeme zdraví do dalších let na společné cestě životem. ČESKOSLOVENSKY DEN V PLZEŇSKÉM PARKU DNE 11. SRPNA (viz str. 10.) 8 • VĚSTNÍK [pageend8]ODBOČKA JAMES HOVORKA, ST. PETERSBURG, FLA. Naše první zábava v letním období je za námi. Turistická sezóna je sice u konce, ale i tak přišli mezi nás novi návštěvníci, kteří jsou tu poprvé. Představováni a seznamování v řeči anglické a české pěkné provádí ses. Irene Sedletz, která jako Master of Ceremonies zastává dobře svůj úřad. Bylo radostné pozorovat, že každý z přítomných hleděl aspoň rukou podáním přivítat ses. předsedkyni Helenu Hovorkovou, poprvé mezi námi po nemoci. Na den 12. května připadal svátek matek. Na stolech byly vásy s čerstvými květinami ze zahrádek ses. Hovorkové a manželů Konečných. Každá dáma při vstupu obdržela umělou orchideji, darovanou p. Emilem Johnsonem, který ač rodem Švéd, nevynechá žádnou z našich zábav. Ses. Irene Sedletzová přednesla anglickou báseň к poctě matek a ses. Marie Machala byla zvolena matkou odbočky pro svou záslužnou práci pro odbočku. Budiž mi dovoleno říci, že ses. Machalová je hlavní kuchařkou a na tuto neděli připravila výbornou večeři. S politováním musím též oznámit, že náš br. Sedletz následkem úmrtí v rodině byl nucen okamžitě letět do Chicaga a jeho práci, prodej lístků, převzal ochotně br. Louis Pohajda, začež mu srdečně děkujeme. Přiští zábava připadá až za měsíc, na neděli, dne 9. června, kdy doufáme, že se všichni ve zdraví sejdeme v Letter Carriers Hall. S pozdravem za odbočku James Hovorka, Chas. Jahoda, taj. SRDEČNÉ ZVEME NA ZÁJEZD DO HOT SPRINGS, ARK. . .Stále jsme žádáni, aby Rada opakovala zájezd do lázní Hot Springs, Ark. Proto bylo rozhodnuto podniknout i letos týdenní zájezd v polovině září. Pojede se přímo moderním autobusem, který zůstane s výpravou po celou dobu, i za pobytu v lázních. Ubytování je v Hotel Majestic. Týdenní pobyt umožňuje, dle přání, lázeňskou léčbu (šest lázní) přímo na místě. — Přihlaste se co nejdříve na adresu: 4125 West 26th Street, Chicago 23, III. Podrobné informace sdělíme v úřadovně, telefonicky nebo písemně. ODBOČKA MASARYKOVO SDRUŽENÍ, NEW BUFFALO, MICHIGAN. Na schůzi odbočky dne 9. dubna byly čteny zprávy a dopisy z chicagské úřadovny. Záležitost filmového večera byla odložena do přiští schůze, dne 14. května, na které bylo dlouho debatováno a konečně rozhodnuto, že letní doba není příhodná a že odkládáme pořádání na pozdější dobu, к podzimu. Minulý rok ztratili jsme řadu členů a byli nuceni přeložit schůze do New Buffalo, kde přičiněním ses. Piherové, býv. pokladní, jsme získali к pronájmu síň. Poslední čas získali jsme 6 nových členů, kteří opravdu se přičiní, aby naše odbočka se vzkřísila, jsou totiž mnohem mladší než jsme my. Jsou to ses. Brůnová, ses. Berounská, manž. Klosů a manž. Krobů a již jsme plánovali, jak bychom získali příjem do pokladny. Uskuteční-li se náš plán, pokusíme se oznamováním v Hlasateli získat i návštěvy z Chicaga krajanů, kteří jsou zde přes léto. Se srdečným pozdravem za odbočku, CYRIL A METODĚJ— (Dokončení ze str. 4.) gie. Roku 870 jde znovu do Říma a získává arcibiskupskou hodnost v oblasti středního Podunají, čímž se obnovila stará tradice arcidiocese zaniklé avarskými vpády. Na toto území si však dělali nárok biskupové salzburští. Metodějovi nastávají svízelné doby v zápase s franckými zájmy. Situace se navíc zhoršila, když nový kníže Svatopluk byl získán pro německou stranu, která nepřestala Metoděje obžalová- vat v Římě. Následovala třetí Metodějova cesta do Říma, jejíž výsledek bylo další ospravedlnění a potvrzeni jeho arcibiskupských práv. Německý biskup Wiching vysvěcený zatím na nitranského biskupa, měl být v poslušenství Metoději. Wiching však mu ztrpčoval život, jak jen mohl. Zajímavá je zmínka o Metodějově cestě do Carihradu v tomto úseku jeho života. O jejím účelu panují dohady mezi odborníky. Poslední léta Metodějova byla klidnější. Legendy mluví o tom, že Svatopluk se neodvážil vystoupit proti Metodějovi a že si dokonce vážil nejvyššího duchovního hodnostáře své říše. Metoděj před smrtí určil za svého nástupce Gorazda. Metodějova pohřbu někdy v dubnu 885 se prý zúčastnilo nesčíslné množství lidu. Pohřební obřady byly provedeny ve třech řečech: latinsky, řecký a slovansky. Místo, kde odpočívá, je dosud neznámé. To co následovalo, se dá stručně shrnout do těchto vět: Metodějova smrt znamenala konec slovanské liturgie na Velké Moravě a ani pád říše velkomoravské nedal na sebe dlouho čekat. Už za dvacet let byla tato říše rozmetána. Tradice vytvořená soluňskými bratry se stěhovala dvěma směry: v menší míře na severozápad do Čech a v hojnější míře na slovanský jih a jihovýchod, kde potom vydala další plody. Dnes po jedenácti staletích vzpomínáme s vděčností, že na počátku to bylo slovo, ale slovo v srozumitelném jazyku, které rozehnalo tmu pohanství. Stejné slovo je mocno rozehnat i jakoukoliv formu moderního pohanství. V tom je snad největší cyrilo-metodějský odkaz dnešní době.” Zakladatelé naší Jednoty Č.S.A. jistě neměli tušení, jak se myšlenka vzájemného podpůrnictvi rozšíří od moře к moři. Mnoho změn se přihodilo. Starodávné omezené pojistky “na pohřeb” dávno ustoupily moderním investičním programům к zajištění školního vzdělání dětem a radostnějšího stáří členům. Mimo to, naše bratrská a sesterská Jednota Č.S.A. zůstává nadále páteří kultur- ně-národního života čsl. větve americké. Fedruje české školství, sokolstvo, divadlo, hudební a pěvecké sbory, podporuje vše hodnotné a ušlechtilé a hlavně dobré občanství, a stojí proti všemu, co by ohrozilo sebeurčení národa a svobodu lidu. Staňte se členy nejstarší bratrské a sesterské Jednoty, která zaznamenala 109 roků činnosti a jde stále kupředu svým příkladem a vzrůstem, neb kde je život, tam je vzrůst, a kde je vzrůst je budoucnost a zdravé základy. Pište si o informace na adresu JEDNOTA ČESKOSLOVENSKÉ SPOLKY V AMERICE 2138 South 61st Court Cicero 50, Illinois Anna Kalivoda, tajemnice. VĚSTNÍK • 9 JEDNOTA, NA KTEROU KRAJANSKÁ AMERIKA MŮŽE BÝTI PRÁVEM HRDA! [pageend9]LOUČENÍ S PLZEŇSKÝM PARKEM. Guvernér Otto Kerner je vítán při vstupu do parku. Br. Frank Kratochvil je opět předsedou Přípravného výboru Čsl. dne. Chicagská oblast ČSNRA se pripravuje na Československý den 11. srpna a očekáváme, že velmi mnoho krajanů se přijde v ten den rozloučit s Plzeňským parkem. Zahájili jsme první schůzí přípravného výboru, dali do oběhu sběrací listiny, sháníme novinky, připravujeme program, aby náš poslední Československý den v památném Plzeňském parku vyzněl mohutně. Staré pamětníky žádá redakce Věstníku o příspěvek do příštího čísla. Sepište své vzpomínky na velké dny, abychom zachytili kus důležité historie, dokud je ještě čas. Pište na úřadovnu Rady: 4125 West 26th St., Chicago 23, Ill., nebo domluvte se s redaktorkou. Roční poplatek — $3.00. Kde není odbočky, staňte se přímým členem Rady. Vaše členská legitimace je odznakem vlastenectví. Prosíme, nezapomeňte nám včas oznámit ZMĚNU ADRESY, a ADRESY NOVÝCH ČLENU. — Zabezpečíte sobě a j'im dodání Věstníku a ušetříte nám čas a peníze. 10 • VĚSTNÍK ČESKOSLOVENSKÝ DEN, POSLEDNÍ V PLZEŇSKÉM PARKU. Byli jsme v Chicagu překvapeni zprávou, že Plzeňský pivovar a park je prodán a nebude již к disposici našim orga- nisacím. Vedoucím pořadatelských výborů začaly šedivět vlasy, pokud již šedivé nebyly. Co budeme dělat ? Kam se obrátíme? Tato otázka procházela každou schůzí krajanských organisací. A věc se rozřešila pro tento rok zásluhou pana radního Janouška, který dobře ví, co Plzeňský park znamená pro krajanský život — díky mu za jeho porozumění. Jsme tedy pro letošní rok zachráněni. Organisace ovšem těžko najdou příhodnější místo, kde bude stinný krásný park, budova, kde možno pořádat podniky i za špatného počasí, velká jídelna, taneční sál, jeviště, kuchyň a bar. To jsou všechno technické výhody, ale nemůžeme zapomínat na historii parku. Když společnost hostinských, jejímž dlouholetým předsedou byl Jan A. Červenka, postavila r. 1893 pivovar, přistavěla v pozdějších letech krásný pavilon uprostřed dnešního parku, který se v dalších letech stal dějištěm národních manifestaci a politických projevů. Celá řada významných řečníků amerických, českých i slovenských se vystřídala na tribunách při různých příležitostech. Tento park bude vždy svědectvím, jak důležitou složkou národa se ukázala zámořská větev národa v době, kdy hrálo se na světové šachovnici o existenci a osud staré vlasti. Zde byl podáván přehled revolučniho hnutí československé emigrace v době světových válek. Zde byla konána manifestační schůze Čechoslováků v den, kdy Rakousko vypovědělo válku Srbsku, dne 8. července 1914. Zde se manifestovalo proti Mnichovu, zde varoval r. 1947 senátor Douglas proti komunistům. Tyto manifestace zůstanou vždy cenným příspěvkem a dokumentem vyspělosti naší větve, pokládané často za ztracenou. To vše nám musí projít hlavou, abychom si uvědomili, co ztrácíme. Tak jako v soukromém životě poznáme důležitost něčeho, až když to ztratíme, je tato událost pro naše organisace velmi zlá. (Z rozhlasu Oblastního výboru ČSNRA, projev br. Franka Kratochvíla, předsedy výboru Československého dne.) Senátor Paul Douglas přijímá plaketu Jana Masaryka od ses. Vrázové jako projev uznání a díků Američanů čs. původu. PRAGA CZECHOSLOVAKIA BRNO OCCUPATED BY HITLER 1938 - 1945. SEIZED BY THE COMMUNISTS 1948 BRATISAVA [pageend10]ZPRÁVY ODBOČEK A ORGANISACÍ. Odbočka Česká Kalifornie při své pravidelné schůzi promítala filmy z Niagara Falls a Smoky Mountains, předseda br. Glaser promluvil o práci odbočky, br. F. Kratochvil о účelu a důležitosti práce ČSNRA, a br. Šalomoun podal přehled tisku o sovětských a čs. spisovatelích v době de- stalinisace. Odbočka Mistr Jan Hus na své pravidelné schůzi vzpomněla staročeských zvyků velikonočních a br. Binder přednášel o Mexiku. Odbočka Dr. M. Horáková — předs. F. Kratochvil promluvil к svátku matek, ses. L. Kosová popisovala cestu výpravy ČSNRA do Washingtonu a New Yorku, kde byla odhalena busta hudebního skladatele Antonína Dvořáka. Byly ukazovány světelné obrazy s vysvětlivkami ses. taj. E. Wel- clové. Schůze byla jako obvykle četně navštívena. Čs. ženská národní rada v exilu uspořádala taneční věneček, který byl četně navštíven krajanskou a exilovou veřejnosti. Tato organisace pod vedením ses. Ferjenčikové se těší velké oblibě všech pro její obětavou a podpůrnou práci. Prof. M. Součková přednášela o současné české literatuře na schůzi Klubu pro svobodnou kulturu. Schůze byla dobře navštívena, zvláště mladou generací. Sdružení čs. demokratických exulantů a krajanů Věrni zůstaneme na své pravidelné schůzi promítalo filmy z Mexika natočené bratry V. Kubíčkem a dr. Kukrálem. Čs. obec legionářská uspořádala schůzku účastníků II. odboje, přátel a hostů. Gen. M. Ferjenčik promluvil o poslední válce a jejich důsledcích. Publikace: “Africa in Search of Unity”, studie dr. Mojmíra Povolného, profesora na Lawrence College, Appleton, Wisconsin. Vydal Čs. zahraniční ústav v exilu, P. O. Box 934, Chicago 90, Illinois. A. Šalomoun, tajemník. Krásný domov Slov. Sokola na Floridě. Slovenský Sokol oznamuje radostnou zprávu, že zakoupil moderní, krásný projekt na Floridě u zálivu Tampa. Nový motel nalézající se 4 míle od Tampa letiště, na poloostrově mezi Tampa a St. Petersburgern, stane se zajisté vyhledávaným celoročním domovem, i populárním výletním místem, neboť je ideálně položen a zařízen se vším pohodlím. Má privátní pláž, přístav pro lodi, hřiště, parkoviště. V budově je prostranná jídelna, zábavní místnosti, bar a v křídlech 107 moderně zařízených pokojů s koberci, barevným TV v každém pokoji, telefonem a ostatním vybavením. Cena za osobu je velice výhodná (počítá se dvě osoby do pokoje), pouhých 845.00 týdně neb 8132.50 měsíčně v pokoji s pohledem na záliv. Nejlevnější sazba za osobu je $35.00 týdně neb $115.00 měsíčně. V ceně jsou zahrnuty 3 jídla denně. Na přiložené nabídce je vypsán velice lákavý jídelní lístek к snídani, polednímu luncheon a hlavnímu večernímu jídlu. Od 15. června se přijímají hosté až do 14. září, nejméně na dobu jednoho týdne. Na podzim bude Sokolský domov otevřen trvalým obyvatelům a již dnes se hlásí penšisté, kteří mají v úmyslu prožívat zde svůj život. Bude pamatováno na ně obsluhou, i péčí ošetřovatelky, což vše je zahrnuto v udané ceně. Doporučujeme, abyste se přihlásili co nejdříve a prožili zde své letní prázdniny a seznámili se s tímto způsobem života v novém sokolském domově Slovak Retirement and Vacation Club. Chicagští si mohou zatelefonovat p informaci ses. Anně Bukvové, tel. LAwndale 1-7953. Mimo Chicaga, dopište si do hlavní úřadovny Slovenského Sokola, 285 Oak St., Perth Amboy, N. J. Je docela možné, že bude vypraven společný autobus z Chicaga přihlásí-li se dostatečný počet cestujících, což by znamenalo i slevu v dopravě. Blahopřejeme br. Slovákům a radujeme se s nimi z tohoto velkého úspěchu. Věříme, že se jejich krásný domov stane vyhledávaným střediskem společenského1 života i útulným domovem. IN MEMORIAM К uctěni památky BR. J. V. WELCLA zaslali další jeho přátelé Československé národní radě americké tyto dary: $10.00: Marie Kokstein-Tůmová, No. Miami, Fla. Po $5.00: Manželé Kaminský, Hopkins, Minn.; L. Vala, Old Prague Restaurant, Cicero, Ill.; T. J. Sokol, Portland, Oregon; manželé Brodečtí, Chicago; pí. E. Tvarůž- ková, Chicago, na Masarykův fond Svobody; manželé Jiříčkovi, La Grange Park, Ill., na Masarykův fond Svobody. Po $2.00: F. J. Dvořák, Masaryktown, Fla.; Mrs. Mary Wolf, Cicero, Ill. $1.00: Krajan od Domažlic. К uctění památky MANŽELKY BR. JOSEFA MARTÍNKA věnovali: $25.00: VI. Geringer, Phoenix, Arizona. $5.00: Manželé Kaminských, Hopkins, Minn. DARY. Jsme hrdi na to, že naše práce je postavena na starém hesle "Národ sobě”. Vedle pravidelných členských příspěvků jednotlivců a předplatného našich tiskovin došly Československé národní radě americké od vydání posledního Věstníku tyto dary: $120.00: Společnost pro vědu a umění. $90.00 :Oblastní výbor ČSNRA Chicago. $15.00: Pí. R. Petříčková, Toronto, Kanada. Po $10.00: Fr. Urbánek, Eldorado, Argentina; Marina’s Beauty Salon, Chicago. Po $5.00: F. a A. Vykydalovi, Lennon, Mich.; Fr. Proška, Lyons, Ill.; pi. F. Jandera, Perry, Okla.; Jos. Bednarik, Chicago; manželé Kubociovi, Chicago; Jos. Veselý, Brookfield, Ill.; pí. Fr. Macháčková, Detroit, Mich.; Karel Fink, Los Angeles, Calif. Po $2.00: J. Supik, Cleveland, Ohio; Marie A. Bukov- ský, Brookfield, Ill., na milion centů; pí. M. Salimeo, Paterson, N. J., na milion centů; R. Novák, Cicero, Ill. $1.25: R. L. Krieger, Little Neck, N. Y., na milion centů. $1.00: Jenovefa Chovanec, Needville, Texas. VĚSTNÍK • 11 NA XI. ČS. DEN jsou již konány přípravy. Zvolen pořadatelský výbor, předseda br; Frank Kratochvil, tajemnice sestra Janečková a další. Po zarmucující zprávě o prodeji Plzeňského parku, který byl svědkem prvního a druhého odboje, a mimo obětavých vlastenců krajanské Ameriky a vážených politiků I. Čsl. republiky hostil Ed. Beneše, předs. senátu Soukupa a Jana Masaryka, bylo nám sděleno, že tento rok budeme moci Čs. den konati ještě na tomto historickém mistě. OBLAST ČSNRA CHICAGO. V měsíci květnu jako každoročně Obl. výbor ČSNRA jde v Den zdobení hrobů 30. května na Český národní hřbitov uctít památku významných politických a spolkových činitelů, zasloužilých vlastenců a přátel čs. národa. Po skončeni programu na Českém národním hřbitově odjedou účastníci do Crest Hill u Joliet k lidickému pomníku, kde společně s místními organisacemi vzpomenou obětí posledních válek, a hlavně obětí obce Lidic, к jejíž památce byl pomník postaven. [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone —Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÄK, předseda DOBRÁ RADA ZE SEATTLE Poznáte na vlastním těle že Zdravitamin silu dodá věřte, já to říci mohu směle každému, kdo si ho podá co řeklo tisíc krajanů, se snídaní — před prací, věřících i pohanů, která je pak legrači. To vzkazuje vám ta, která u nás otevírá dopisy s objednávkami na Zdravitamin a čte ty pochvalné řádky o Zdravitaminu a Bolvenu od našich milých krajanů roztroušených po všech státech U.S.A, v českých osadách s tak krásnými českými jmény jako: Bohemia, Frenštát, Frýdek, Hostýn, Karlín, Kolín, Libuše, Litomyšl, Moravia, Malin, Masaryktown, New Hradec, Pisek, Plzeň, Praha, Prague, Protivín, Tábor, Touhy, Slavie, Třeboň, Veselí a Vodňany. Nebo v českých osadách s americkými jmény: Berwyn, Cicero, Granger, Hallettsville, Scio, West a tak dále a tak dále. Tož ciťte se lépe, vypadejte lépe, užívejte života více i vy a objednejte si váš Zdravitamin na 5 týdnů užívání za $3.98 nebo tu dvojnásobnou dávku Zdravitamin kapsle na deset týdnů jen za $6.98. A máte- lí bol, vemte také BOL-VEN za $2.90. Přiložte šek, cash, money order nebo na C.O.D. EUROPEAN DRUGS Břetislav Jelínek, čsl. lékárník 3255 — 10th W. Seattie 99, Wash. (Advertisement) Pracovní četa (bři. Frank Miller, Frank Růžička, Karel Valenta, J. Janečka a Vine. Pleva) staví tribunu. SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago 23, Illinois CZECHOSLOVAK DAY AT PILSEN PARK AUG. 11th (See page 10) "^^■ 436 1918 ČSNRA [pageend12]