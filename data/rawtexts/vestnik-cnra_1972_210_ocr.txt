VĚSTNÍK Josef Falta SVĚT SE DÍVÁ na spo j ené st á t y Spojené státy mají nemálo obtížných domácích problémů politických, hospodářských, kulturních i mravních, z nichž každý sám o sobě, třeba nejde vždycky přímo o korupci, podlamuje důvěru ve veřejnou správu. Nejsmutnějši pohled je ovšem na to. jak mnozí politikové, kandidující v listopadových volbách, loví v kalných vodách vietnamské války. A obraz situace dovršují demonstrace ve velkých městech a na kampech vysokých škol, kde hučící davy v podivném rozporu s voláním po míru ničí veřejný i soukromý majetek, ba nedbají ani lidských životů. Je pochopitelné, že k "mírovým” demonstracím se připojují lidé válkou tak či tak poznamenaní, nebo idealisté, jimž hesla, povrchní a většinou nepravdivá, nedovolí vidět smutnou skutečnost celou. Pak tam jsou ti, které prostě strhl proud a kteří v hlučných demonstracích hledají vyražení. Ale pochybujeme, že tito lidé, ať jakkoli vzrušení, by byli schopni násilností, jakých jsme svědky, kdyby v davu nebyly hloučky cvičených podněcovatelů, které odněkud někdo řídí. A tak je to přímo tragické, že lidé, kteří volají po míru s heslem lidskosti, stávají se obětmi rafinovaného plánu, namířeného proti této lidskosti, proti všemu, čemu podle svého mínění chtějí prospět: proti svobodě a lidské důstojnosti, proti pořádku a bezpečnosti, proti demokracii a nezávislosti národů, proti právu a sociálnímu pokroku doma i ve světě a ovšem — proti míru. Je mnoho jiných protikladů v těchto nepokojích a teď ještě politické vraždy. Po zločinech páchaných na pracovnících rovnoprávnostniho hnuti začínají se stranické vášně vybíjet ve volebních pampaních. Právě před čtyřmi lety, 5. června 1968, také za volebního ruchu, byl zavražděn senátor Robert Kennedy, a teď, v pondělí 15. května spáchal 211etý mladík ve shromáždění voličů vražedný útok na alabam- ského guvernéra George Wallace jen se uchází o kandidaturu na presidentství a má značně svérázné politické názory, byl těžce zraněn a útočník zasáhl také ještě tři další osoby. * * * Chtějí strůjci těchto násilností dokazovat americkému lidu, že demokratické zřízení se neosvědčuje a že je potřebí pověstné “železné ruky”, diktatury pravé nebo levé? Víme, že společenský řád není dokonalý, ale víme také, že v zemi, kde občané rozhodují o obsazení všech politických úřadů, od nejmenších mistních až po presidentský, mají voliči možnost a právo poměry zlepšovat, křivdy a vady napravovat a jejich příčiny odklízet. Jestliže se však lidé nedovedou poučit ze současných událostí, jak chceme, aby se poučili z dávných a cizích chyb a omylů? Zapomínají, kam vedlo nerozumné radikálničení v některých evropských zemích po první světové válce? Nepřipomíná nám nic nynější volební úspěch Mussoliniho pohrobků v Itálii a nevaruje nás i domácí křiklavý zjev, že volby vyhrávají právě zpátečničtí kandidáti, využívající nálad zmatených voličů. Všecko se točí kolem vietnamské války. Fronta je daleko, válka trvá hrozně dlouho a roste rozdíl mezi těmi, kdo v ní jsou, a těmi, kdo v zázemí o ní dryáčnicky mluví a píší. Jako novinky jsou navrhována řešení, která naše vláda již několikrát sama předložila a která komunisté po každé za- mitli. Onehdy jeden vážný televisní komentátor prostodušně radil presidentovi, aby zřídil zvláštní sbor poradců, kteří by se sešli každé dva měsíce, "přezkoumali” situaci a rozhodli, má-li se bojovat dál nebo odejít. Z novinářských zpráv, a hlavně titulků a obrázků má čtenář dojem, že americké a jihovietnamské vojsko je horda krvežíznivců, která vpadla na cizí území, zabiji tam a ničí. To čteme také na standartách “mírových” demonstrantů, opakuje to již léta komunistický tisk v celém světě a tak odpověděli nyní i vyslanci dvou komunistických nad velmoci, Sovětského svazu a Činy, bezpečnostní radě Spojených národů, když generální tajemník Waldheim se znovu snaží v konfliktu prostředkovat. * * * Kdo je tedy útočníkem ve vietnamské válce? Francouzská Indočina byla za druhé světové války okupována Japonci a po válce v březnu 1946 dostaly indočínské státy, Vietnam, Laos a Kambodža, samostatnost v rámci Francouzské unie. Komunisté, podněcovaní z Činy, na papíře souhlasili s tímto uspořádáním, ale v praxi působili ustavičné spory s Francouzi a v prosinci téhož roku zahájili občanskou válku, při níž jejich bojůvky pronikly i do Laosu a Kambodže. Vietnamci v jižní části země, unavení a ožebračovaní válkou a terorem, zřídili v červenci 1949 samostatný stát, který uznala Francie i Spojené státy s ostatními zeměmi a který se ovšem ihned stal terčem útoků komunistů domácích i ze severní části země. Spojené státy ujednaly s jihovietnam- skou vládou v Saigonu smlouvu o vzájemné obraně a o hospodářské pomoci a vyslaly tam skupinu vojenských poradců k výcviku vojska. Komunisté se netajili úmyslem ovládnout Jižní Vietnam a když boje neustávaly, byla v dubnu 1954 svolána do Ženevy mezinárodní konference za předsednictví Velké Británie a Sovětského svazu. Zúčastnily se jí všechny indočínské státy, dále Francie, komunistická Čína a Spojené státy. Konference měla ujednat mír a upravit poměry, ale vietnamští komunisté nepřestali válčit, naopak zesílili svůj nápor. Když 8. května se jim podařilo po strašném krveprolití porazit Francouze dobytím Dien Bien Phu, byli pány situace. Ženevská konference trvala do července, potvrdila samostatnost Laosu, Kambodže a Vietnamu, který rozdělila na severní a jižní podél 17. rovnoběžky a zřídila mezi oběma státy “náraznikové’ demilitarisované pásmo. Bylo prohlášeno přiměří, určeno, že v červenci 1956 bude lidové hlasování o sjednocení země a k dozoru nad prováděním dohod byla ustavena mezinárodní kontrolní komise, v niž byla zastoupena Kanada, Indie a Polsko. Spojené státy smlouvu nepodepsaly, poskytly novou hospodářskou pomoc Jižnímu Vietnamu, jehož samostatnost a bezpečnost byla pak chráněna nejen dřívější obrannou smlouvou s americkou vládou, nýbrž také Svazem pro obranu jihovýchodní Asie, který se ustavil r. 1954 a jehož členem Spojené státy jsou. Ale komunistický teror se tak stupňoval, že mezinárodní komise sama prohlásila, že lidové hlasování o sjednocení země je za takových poměrů nemožné. ČESKOSLOVENSKÉ NÁRODNÍ RADY AMERICKÉ Květen 1972 Číslo 210 [pageend1]VĚSTNÍK MAY 1972 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNIK KVĚTEN 1972 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, dcero, Illinois 60650 Tel.: 656-1117 Přímá vojenská účast Spojených států ve Vietnamu, do té doby nepatrná, začala se zvětšovat, když v srpnu 1964 severovietnamské torpedovky napadly v Tonkinském zálivu dvě americké válečné lodi a když kongres odhlasoval, že president může učinit všechna opatření potřebná k odražení ozbrojených útoků na americké branné sily. * $ * Nikdo nemůže popírat, že napadený má právo se bránit a že má právo obrany i v případech, které mnozí Američané v jakémsi zmatení smyslů nepokládají za útok - podni- ká-li totiž takový ‘neútočný’ útok stát komunistický nebo zakukleně komunistický. Takový útok—neůtok je např. podmanění souseda, oloupení národa o samostatnost, vyzbrojo- vání, politická podpora povstalců v cizím státě apod. Ale to všechno komunisté a falešní “pacifisté” pokládají za dobrodiní, které by napadený národ měl přijímat s vděčností. Severovietnamské vojsko a teroristické tlupy pronikly demilitarisovaným pásmem do cizí samostatné země, podle komunistické teorie o “osvobozenských” válkách však útočníkem není ten, kdo útočí, nýbrž kdo se brání, ten, kdo je v té ohrožené zemi, kdo je doma, na svém. Komunisté budou tedy vytrvale tvrdit, že “invasi” provedl Jižní Vietnam a že “agresorem” jsou také Spojené státy, třebaže svou pomocí napadenému Jižnímu Vietnamu jenom plní smluvní závazek a jednají v duchu charty Spojených národů. * * * Spojené státy, jak se rádo zapomíná, učinily vietnamským komunistům četné mírové nabídky a ústupky, z nichž některé byly dokonce politicky povážlivé; několikrát omezily válečné akce a zastavily nálety na Severní Vietnam v důvěře, že oblomí komunisty a získají je pro mírové vyjednávání. Všechny takové pokusy dřívější i nedávné prohlásila severovietnamská vláda za úskok a léčku, za imperialistický podvod k ošáleni hrdinských komunistů. O skončení války usiloval generální tajemník Spojených národů U Thant, ale komunisté řekli a říkají dosud, že Spojené národy nemají do věci co mluvit. Velká Británie navrhovala opětné svolání ženevské konference; odmítla to hanojská vláda, Moskva i Peking. Již v dubnu 1965 nabidl president Johnson, že bude-li válka skončena, Spojené státy věnují na pomocný program pro indočínské státy bilion dolarů. Na komunisty to neudělalo dojem a bez úspěchu zůstala i schůzka presidenta Johnsona se sovětským premiérem Kosyginem v červenci 1967. Hanojská vláda odmítla také nový důležitý ústupek, který ve Spojených národech ohlásil americký delegát Goldberg a vysmála se i návrhům, které v své knize uveřejnil senátor Fulbright. A tak president Johnson varoval komunisty, aby nespoléhali na americké volby a na to, že s jiným presidentem by měli snazší pořízení. V květnu 1968 uráčili se severovienamští komunisté a přišli i se svou jihovietnamskou odnoží na mírovou konferenci do Paříže vyjednávat se Spojenými státy a vládou Jižního Vietnamu. Trvalo několik měsíců, než bylo dohodnuto roz- sazení účastníků a ani za čtyři léta konference k ničemu nedospěla. Komunisté pěstovali jen propagandu a neuchýlili se od své dosavadní taktiky: odmítají přiměří, dokud Jižní Vietnam a Spojené státy provádějí “invasi”, a tak jako kdysi proti Francouzům, válčí dále i za průběhu mírové konference. Ba podnikli mocnou ofensivu, aby dosáhli “sym- holického vítězství” jako bylo Dien Bien Phu, a mohli na konferenci mluvit jako vítězové k poraženým. Chtějí celý Vietnam, takže dalších 18 miliónů lidí na prostoře 66.000 čtverečních mil by padlo do jejich otroctví. Pohled na mapu nám ukáže, co by to znamenalo pro jihovýchodní Asii i pro nás, a statisíce civilistů prchajících z obsazených krajů, kde řádí severovietnamské vojsko a teroristické tlupy, svědčí o tom, jaký by byl osud obyvatelstva v Jižním Vietnamu. í # Sp Svět na nás hledí s úžasem a také s obavami. Předáci “mírových” demonstrantů jezdí na návštěvy do Hanoje (nedávno tam s velkou slávou vítali generálního tajemníka americké komunistické strany), ale nedočkáme se, aby tam aspoň trochu zaprotestovali proti severovietnamskému válčení, teroru a zvěrstvům a proti nelidskému zacházení s našimi zajatci. Slyšíme a naopak tady čteme surové hanobení amerických vojáků, kteří se vrátili z bojišť, často nemocni a zmrzačeni a doma přes všechny zákony nenacházejí práci a výdělek. Slyšíme hanobit i ty naše vojáky, kteří na frontě padli nebo se octli v strašném zajetí. A přece ačkoli na té předsunuté frontě bránili také Ameriku, životní úroveň a svobody amerických občanů, doma leckde narážejí na opovržení a nepřátelskou náladu, která stíhá i jejich rodiče a sourozence. Také to rozdvojuje národ a podlamuje jeho síly a morálku, také to snižuje pověst Spojených států. Komunistický svět škodolibě čeká, bude-li moci už Spojené státy zařadit mezi země s “osvobozenskými” válkami, které tak štědře podporuje. (V Československu sbírají na Severní Vietnam i školní děti, a v každém okresu, jak čteme v pražských novinách, mají opatřit peníze na jistý počet stanů a zařízení). A za této situace vysekl kongresu Spojených států nezvyklou poklonu šéf sovětské delegace u Spojených národů Malík. Přerušil časté souboje s čínským kolegou a řekl, že “ovšem velmi souhlasí s členy amerického kongresu,” tj. s těmi, kteří právě v té chvíli naléhali na okamžitý odchod amerického vojska z Vietnamu, a připravovali resoluci, aby president byl obžalován “pro překročení své ústavní pravomoci.” Tisková zpráva ČSNRA Československá národní rada americká zaslala dne 3. května 1972 presidentu Richardu Nixonovi telegram následujícího znění: Pane presidente: V předvečer Vašeho odletu do Moskvy Vám Československá národní rada americká přeje mnoho zdaru ve Vašem úsilí o zajištění míru pro tuto generaci, míru čestného a spravedlivého. Rada Vás naléhavě žádá, aby na pořad Vašich jednání v Moskvě byl zařazen požadavek stažení všech sovětských vojsk z Československa. Američané českého a slovenského původu jsou přesvědčeni, že žádného zmírnění napětí nemůže být dosaženo, ani žádné nové uspořádání bezpečnosti v Evropě nemůže být účinným, aniž by mu předcházelo trvalé stažení sovětských vojsk. Československá národní rada americká Dr. Mikuláš Ferjenčík, úřadující místopředseda 2 • VĚSTNÍK [pageend2]Jak Sověty vykořisťují Československo Přednáška pronesená předsedou ČSNRA br. prof. Vratislavem Buškem na letošním dubnovém sjezdu ČSNRA Radoslav Selucký začíná svůj pozoruhodný článek: Ekonomika jako politický faktor (uveřejněný v dubnovém čísle čtvrtletníku SVU Proměny, č. 2 ročník 9) těmito slovy: “Hlavni otázka, kterou si kladou naši lidé doma v souvislosti s vleklou křísí československého hospodářství, zní: Kam jdou výsledky naší práce? . . . Povrchní odpověď na otázku, kam jdou výsledky československého hospodářství, může být opřena o empirické pozorování: že dochází ke ztrátám v zahraničním obchodu, neboť prodáváme za dumpingové ceny, zejména na západních trzích, že získáváme vývozem jeden dolar v průměru asi za 30 Kčs — ale někdy také za osmdesát korun, a jeden rubl v průměru asi za 18, někdy ovšem také za čtyřicet či padesát korun.” Už z této nadhozené odpovědi nutně plyne otázka, kolik Československo získává dolarů ze svého vývozu a kolik rublů? Selucký tuto otázku neřeší — a proto nazývá svou odpověď na otázku, kam jdou výsledky československého hospodářství, odpovědí povrchní, protože ve svém článku se snaží najít odpověď základní, jdoucí na kořeny vleklé československé kříse a pro tuto odpověd otázky aktivní a pasivní bilance našeho zahraničiniho obchodu jsou pouze otázky částečné. V této přednášce však se chceme věnovat pouze té dílčí otázce: kam jdou výsledky práce Čechoslováků, na kterou jsme odpověděli sugestivně v nadpisu své přednášky. Můžeme se při tom opírat o záslužnou práci: Tchécoslovaquie. Les ouvriers face a la dictature. 1938. 1948. 1968. Vydanou Confédération force ouvriére, Paris, 1969. str. 83-87 v kapitole: Ľ influence de la politique étrangére. Obě studie se v pravdě doplňují a obě se koncentruji na léta šedesátá; Selucký mluví o krachu československé ekonomické reformy z roku 1958 (z čehož později vyšly známé reformní návrhy Sikovy, který už došel k přesvědčení, že cesta k reformě hospodářské není možná bez reformy politického systému). Aniž bychom chtěli se pouštět do komplexu československé hospodářské krise, chceme pouze vyzdvihnout málo známý fakt, že československé hospodářství v letech 1945-1948 mělo m.j. k disposici částku jednoho tisíce miliard Kčs, kterou získalo bez náhrady znárodněním a konfiskacemi. Právem bychom si mohli položit otázku, kde a jak Československo těchto tisíc miliard rozházelo tak, že v roce 1958 a v letech 1963-64 už bylo čs. hospodářství v hluboké krisi ? Selucký zdůrazňuje, že “v letech šedesátých činila použitelná produkce představovaná národním důchodem pouze 47% hrubého společenského produktu, to znamená, že více než polovina GNP byla pohlcena výrobní spotřebou a nepřispěla ani korunou k růstu životní úrovně obyvatelstva, k tvorbě akumulace nebo reserv. Nebo, podle Seluckého, jiný příklad: v roce 1950 vynakládalo Československo na 1 Kčs přírůstku společenského produktu 0.49 Kčs výrobních investic, v roce 1963 už 2.58 Kčs. V roce 1950 ČSR získávalo každou korunu přírůstku národního důchodu za 133 Kčs, kdežto v roce 1963 za 18.22 Kčs. V období 1960-1965 byl růst československých reálných mezd nejnižší mezi všemi průmyslovými zeměmi Evropy: v průměru činil 1.1% ročně, zatím co v Německé spolkové republice a v Belgii činil 6% . . .” Nejsme národohospodářskými odborníky jako R, Selucký, avšak jistě můžeme dojít k závěru, že v letech 1963-1964 se ČSR ocitlo na dně tím. že rozházelo oněch tisíc miliard K~s získaných bez náhrady znárodněním a konfiskacemi z let 1945-1948, od základu pochybeným hospodářským systémem totalitního socialistického hospodářství, nikoli bez vlivu a tlaku sovětského. Sověty zjevně nemohly se smířit s myšlenkou, že československá životní úroveň byla nejvyšší ze zemí sovětského bloku, ba vyšší než úroveň sovětská. Ve studii: Tchécoslovaquie. Les ouvriers face la dictature s použitím (neúplných) údajů uveřejněných v sovětské ročence: Vnechnaia Torgovlia S.S.S.R. v r. 1967 vycházi najevo, že v průměru Československo kupuje od Sovětů o 113% dráže než by mohlo kupovat na západnich trzích a naopak že Sověty platí za produkty kupované v Československo o 35% méně než za tytéž produkty kupované na západních trzích. V letech 1960-1966 Sověty odebraly a zůstaly dlužny za československé zboží celkem za 302.25 milionů dolarů a v roce 1966 byl československý národní důchod ochuzen těmito praktikami sovětského “přátelství” o 936 milionů dolarů tj. o 7.4%. Podle svědectví Evžena Loebla, Procés á Prague, Paris 1969 československá uranová ruda je prodávána do Sovětů s přirážkou 10%, zatím co cena uranové rudy je na světovém trhu daleko vyšší. Je obecně známé, že Československo je nuceno odebírat od Sovětů železnou rudu znehodnocenou příměskem hlíny — na některých dodávkách krivojrožské železné rudy v pravém slova smyslu pučely stromky — a sovětská nafta obsahuje mnoho síry. Očistit tento neřád znamená pro Československo zvýšené náklady. V roce 1966 bylo Československo donuceno poskytovat Sovětům úvěr 550 milionů dolarů na zařízení petrolejových potrubí ze Sibiře do Evropy a tento úvěr má být splácen teprve počátkem roku 1973. Stačí ovšem zavřít na Sibiři hlavní kohoutek petrolejových potrubí a celá odvětví československého průmyslu zůstanou stát. Pohledávky Československa za zeměmi COMECONU jdou do miliard korun a jsou prakticky zamrzlé. Citovaná studie Tchécoslovaquie říká, že Československo je povinno dáti svým “partnerům” východního bloku bez náhrady veškerou průmyslovou dokumentaci. Článek Seluckého ukazuje v celé hloubce hospodářskou nesmyslnost totalitního hospodářského systému, studie Tché- coslcquie uvádí některá dilči data o hospodářském vykořisťování Československa. Z dubnového sjezdu ČSNRA Jedním z milých hostů na sjezdu ČSNRA by br. Čeněk Torn, který se sjezdu zúčastnil za Radu svobodného Československa. Na sjezdu bylo usneseno, aby byl vysloven projev díků za dlouholetou činnost a záslužnou práci pro dobro Rady udělením diplomu br. Břetislavu Vaňkovi — který byl po řadu let členem předsednictva a pokladníkem ČSNRA, předsedou chicagského Oblastního výboru ČSNRA a pokladníkem odbočky ČSNRA “Dr. Milada Horáková”; br. Franku Kratochvílovi — který byl po léta pokladníkem ČSNRA a členem jejího předsednictva, tajemníkem Oblastního výboru Chicago, předsedou odbočky ČSNRA "Dr. Milada Horáková” a také vedoucím úřadovny ČSNRA; br. Oscaru Pejšovi — dlouholetému členovi předsednictva ČSNRA a bývalému místopředsedovi chicagské oblast ČSNRA, který byl po řadu let též místopředsedou odbočky ČSNRA “28. říjen”, a též nezištným autorem vánočních pohlednic vydaných Národní radou, nálepek a pohlednic s portrétem presidenta T. G. Masaryka, jež Rada vydala k 50. výročí založení Československé republiky. ♦ * * Výňatek ze zprávy tajemníka br. dr. V. Chalupy: “. . . V získání spolupráce poslední vlny imigrace z Československa viděli jsme jeden z našich hlavních problémů a podařilo se nám v tomto ohledu dosáhnout úspěchů větších, než bylo předvídáno. Vedle úspěšné spolupráce značného rozsahu, které dosáhla odbočka ve Washingtonu, podařilo se v Chicagu vytvořit celou samostatnou odbo'ku z členů této nejnovější čs. emigrace a tato odbočka slibuje být jednou z nejaktivnějších v chicagském obvodu. Styk a spolupráce s torontským Klubem nových, kterou jsme navázali a udržujeme od jejich počátků, se ukázaly cenným příspěvkem ve snaze najít cestu k pochopení a získání skupiny postižené dvaceti lety života a živoření pod komunismem. Rovněž se pokoušíme najít nové cesty ke spolupráci VĚSTNÍK • 3 [pageend3]s národními organisacemi, které nezamýšlejí vstoupit do Rady. Pro budoucí život Rady považuji za velmi důležité letošní usnesení předsednictva o otevřeném podílu složek Rady, zejména odboček, na veřejném životě Spojených států. Oběžník, který byl v tomto ohledu poslán všem odbočkám a oblastním výborům organisačním výborem, jsem poslal řadě veřejně činných krajanů s žádostí o spolupráci a vstup do Rady. Odezva byla dobrá, dokonce lepší ze strany těchto nečlenů než ze strany našich vlastních složek. Tuto akci bude třeba prohloubit, rozšířit a udržovat, protože se zdá, že by pro Radu mohla znamenat přiliv lidi, jejichž národní práce je uvědomělá, a proto stálá a spolehlivá. Všechny úkoly, které Rada dnes plní, jsou úkoly životně důležité. Mezi nimi musíme vyzvednout jeden: My musíme zajistit, aby velká tradice Čs. národní rady americké neskončila s námi. My se musíme postarat o to, aby se v naši práci pokračovalo aspoň ještě po jednu generaci, aby hodnoty, které nám byly předány existencí a minulosti Rady, byly zajištěny generaci další a — věřme — jejím prostřednictvím i generacím dalším. Prakticky to znamená, že my padesátníci, šedesátnici •— a sedmdesátnici musíme záměrně, v zájmu věci přibírat ke spolupráci a spolurozhodování dnešní čtyřicátníky a třicátníky. Podaři-li se nám takto uchovat povahu a poslání Rady a prodloužit její život o dalších třicet let, vykonáme dobrou službu jak Československu, tak Spojeným státům, které budou organisace našeho druhu potřebovat měrou stále větší.” Ukázky činnosti ústředí ČSNRA Z referátu předsedy politického výboru br. prof. F. Schwarzenberga na dubnovém sjezdu ČSNRA. Akce proti vydírání uprchlíků Akce zahájena již r. 1970. Telegram státnímu tajemníku W. Rogersovi. Telegram Attorney General Mitchellovi. Dopisy senátorům. Tiskové zprávy. Dopis State Departmentu o propuštění z čs. státo-ob- čanského svazku (dne 4. dubna 1972). Akce proti politickým procesům v Československu Telegram státnímu tajemníku W. Rogersovi. Dopis státnímu tajemníku Rogersovi (květen 1971). Akce proti slovenským separatistům (v souvislosti se “Světovým kongresem”) Dopis na Republican National Committee. Dopis Ralph Perkoví. Dopis Derwinskému. Hlavní článek American Bulletin. Kopie tohoto článku zaslány senátorům. Poděkování novináři Andersonovi za jeho odhalení. Výsledek: Republican National Committee odvolává Pauču. Akce pro reciprocitu ve vyplácení pensí a sociálních požitků Akce zahájena již v r. 1969. Obšírné memorandum na State Department. Kopie téhož na administraci Social Security. Výsledek: pokračující korespondence. Akce na záchranu Radio Free Europe Akce zahájena dne 9. září 1971. Telegramy a dopisy senátorům a kongresníkům. Článek v American Bulletinu. Kopie tohoto článku zaslány senátorům. Výsledek: prodloužení života Radio Free Europe. Akce proti úniku valut do Československa Dopis státnímu tajemníku W. Rogersovi — 1. listop. 1971. Akce ve prospěch neutralizace Československa Dopis presidentu Nixonovi dne 31. ledna 1972. Zákroky od doby ohlášení chystané cesty pres. Nixona do M oskvy. Telegram pres. Nixonovi, žádající zařazení otázky odvolání sovětských vojsk na pořad jednání v Moskvě (dne 18. října 1971). Text tohoto telegramu rozeslán tisku. Připiš presidentu Nixonovi, žádající, aby UN prosadilo buď stažení sovětských vojsk z Československa, anebo odepřelo československé delegaci hlasovací právo v UN, protože ČSSR již není svrchovaným státem. Kopie tohoto přípisu zaslána US velvyslanci u UN. Výsledek: obšírná odpověď State Departmentu o sovětském zneužití veta. Dopis Henry Kissingerovi o moskevských rozhovorech — dne 22. března 1972. Výsledek: ujištěni Dr. Kissingera: “You may be certain that no consideration is being given to any agreements at the expense of third countries at the Moscow Summit.” Proti trvající sovětské okupaci Československa Připiš Státnímu Departmentu ze dne 26. května 1971. Proti persekuci sovětských Židů Prohlášení z května 1971. Výročí 21. srpna Prohlášení ku dni 21. srpna v českém a anglickém znění rozesláno tisku. Resoluce ČSNRA předložená k schválení na Čs. dnu v Chicagu se také týkala tohoto výročí. Dopisy senátorům. V téže době Congressional Record otiskl studii Dr. Baro- cha o Brežněvově nauce. Výročí 28. října Prohlášení z Čs. dne v Chicagu (viz shora) se týkalo rovněž tohoto výroči — v českém a anglickém znění, rozesláno tisku. Prohlášení guvernéra Ogilvieho rozesláno tisku v českém a anglickém znění. Výročí 7. března Dopisy senátorům a kongresníkům, aby v Congressional Record vzpomněli tohoto výročí. Výsledek: Osm senátorů a kongresníků uveřejnilo delší projevy o Československu. Projev br. Dr. F. Schwarzenberga ve Washingtonu, D.C. Další ukázky přípisů: Presidentu Nixonovi — děkující za “safeguarding of South Asian nations.” (28. prosince 1971). Státnímu tajemníku W. Rogersovi — děkující za proslov v Overseas Clubu (15. prosince 1971). Memorandum totožného zněni Platform Committee obou stran. Dopis novému US velvyslanci v Praze Shererovi (dne 29. února). Telegram presidentu Nixonovi týkající se Angely Davisové (dne 10. února 1972). Účast na podnicích Členové předsednictva na sjezdu Stálé konference demokratických Slováků, Chicago, květen 1971. Captive Nations Week -— účast na průvodu městem. 100. výročí chicagského ohně —• účast na výzvu starosty, Rada svolala ostatní krajanské organizace. ČESKOSLOVENSKÝ DEN pořádá chicagská oblast ČSNRA v NEDELI DNE 25. ČERVNA ve WOZNIAKOVÉ ZAHRADĚ • 2530 S. Blue Island Ave., Chicago 4 • VĚSTNÍK [pageend4]Odpoveď ČSNRA zoslaná guvernéru štátu Michigan k jeho proklamácii ku Dňu Slovenskej nezávislosti: ‘‘The Honorable William G. Milliken Governor of Michigan. Československá národná rada americká, ústredná organizácia československého krajanského života vo Spojených štátoch, sa z niektorých slovenských periodik dozvedela, že ste ako guvernér štátu Michigan vydali ku 14. marcu, ako Dňu slovenskej nezávislosti deklaráciu, v ktorej ste vyhlásili, že “The Slovak peoples now suffer under Communist domination and Czech rule . . .” Domnievame sa, že niečo také ste mohli pojať do svojej deklarácie len pre jednostrannosť informácii, ktoré ste dostali. Dovoľte preto, aby sme Vám opísali pravý stav vecí v dnešnom Československu a poukázali na historické dôvody, pre ktoré demokratickí Slováci nemôžu pokladať 14. marec 1939 za svoj Deň nezávislosti. Československo ako slobodný štát dvoch bratských národov — Čechov a Slovákov — vznikol v dôsledku spoločného boja príslušníkov oboch národov proti Rakúsko-Uhorskej monarchii za prvej svetovej vojny a v dôsledku 14. zásad o nároku každého národa na sebaurčenie, proklamovaných prezidentom Wilsonom ako predstaviteľom víťazných spojencov. Americkí Slováci a Česi pomohli utvoriť tento štát, ktorý zo osvieteného prvého jeho prezidenta T. G. Masaryka sa čoskoro ukázal ako pokrokový a demokratický štát, ostrov demokracie v strednej Európe v období medzi dvoma svetovými vojnami. Americkí Česi a Slováci pomohli v tomto boji, vedenom T. G. Masarykom a Slovákom generálom Milanom Rastislavom Štefánikom, ktorého Slováci dodnes za túto prácu oslavujú ako svojho národného bohatiera. Zrejme, že mladý štát v srdci Európy narazil vo svojom progresívnom vývoji na mnoho ťažkostí a nie v malej miere i na nepriazeň a nepriateľstvo niektorých svojich súsedov. Tieto ťažkosti využívali jeho zahraniční nepriatelia, čo vyvrcholilo za Mníchovskej krízy v jeseni roku 1938 a tesne po nej tak, že použili jednu politickú stranu — Hlinkovú slovenskú ľudovú stranu, konkrétne dr. Josefa Tisu, aby republiku ako spoločný štát Slovákov a Čechov rozbili. Tak sa stalo, že dňa 14. marca 1939 Msgr. dr. Josef Tiso dostal od Adolfa Hitlera príkaz rozísť sa s Čechmi a vyhlásiť takzvaný Slovenský štát. 14. marec nie je teda nič iné ako hrubý výsledok Hitlerovej agresie do československých pomerov. Pokiaľ sa týka prítomnosti, nič nemôže byť vo vzťahu k československej prítomnej situácii takým veľkým paradoxom ako tvrdenie, že “The Slovak peoples now suffers under Communist domination and Czech rule . . . lebo pravda je, že oba národy, Češi práve tak ako Slováci, trpia pod komunistickou nadvládou, ale nie Czech rule, pretože prvým mužom dnešného režimu v Československu je dr. Gustav Husák, Slovák, ktorý bol svojho času v rokoch päťdesiatich odsúdený stalinským režimom ako slovenský buržoázny nacionalista a druhým najsilnejším mužom režimu je Vasil Biľak, pôvodom tiež zo Slovenska. Prvý ako generálny tajomník komunistickej strany a druhý ako člen predsedníctva strany a tajomník ústredného výboru strany, poverený agendou stykov so sesterskými komunistickými stranami, sú hlavnými piliermi okupantského režimu v Československu. Takúto dôveru Moskvy nateraz nepožíva ani jeden český komunista. Je preto ozaj neodôvodnené hovoriť o Czech rule nad Slovákmi. Ale hlavná je pritom tá okolnosť, že Slováci i Češi — ako obdobie takzvanej československej liberalizácie v roku 1968 ukázalo, spoločne bojujú za svoju slobodu, nezávislosť a zachovanie národných tradícií napriek tomu, že nasledovníci Msgr. Tisu v cudzine, najmä vo Spojených štátoch, svojou akciou rozdeliť Slovákov od Čechov, snažia sa oslabiť tento obranný front československej demokracie proti komunistickej totalite. Pritom sa domnievame, že je v záujme Spojených štátov tento spoločný zápas podporovať a nie ho oslabovať koketovaním s plánmi tých, čo majú v programe československý štát podľa Hitlerovho príkladu zničtľ. Prosíme Vás, aby ste našim pripomienkam venovali láskavú pozornosť. Československá národná rada americká’’ Československý den 25. června Chicagská oblast Československé národní rady americké uspořádá ČESKOSLOVENSKÝ DEN, v pořadí šestnáctý, ve Wozniakově zahradě, 2530 So. Blue Island Ave., Chicago, Ill. 25. června 1972. Přípravný výbor, kterému předsedá sestra Milada Fer- jenčíková, již pečlivě pracuje na přípravách Čs. dne, tak aby dobrá tradice této významné národní slavnosti zůstala zachována. Vlastni program Čs. dne bude zahájen ve 2:30 hod. odpoledne. Český pěvecký sbor Lyra zapěje americkou a československou hymnu za řízení prof. Franka Kubíny — a dvě písně. Úvodní proslov bude mít úřadující místopředseda Čs. národní rady americké br. Mikuláš Ferjenčík, slavnostním řečníkem Čs. dne bude dr. Jiří Škvor, místopředseda SVU a Čs. národního sdružení v Kanadě. Taneční skupina Beseda, vedená pí. Miladou Červinkovou, předvede národní zpěvy a tance — v choreografii pí. Martinkové. Po programu bude hrát taneční orchestr Henryho Bláhy k tanci. Jídelna bude otevřena již od 11:30 dopoledne. Kuchyni povede sestra Anna Rubínová, jejíž kuchařské umění je vyhlášené. Úřadovna ČSNRA již vyslala pozvánky se vstupenkami a lístky štěstěny (raffle tickets). Vstupenky budou prodávány též u pokladny v den slavnosti. K uspořádání Čs. dne je třeba celé řady dobrovolných pracovníků. Úřadovna ČSNRA (telefon 656-1117) zaznamenává hlásící se dobrovolné pracovníky, kterých bude třeba k jednotlivým Stánkům, k baru, do stánku Slovácké búdy, kterou povede br. Stanislav Jančík, ku stánku s pečivem a kávou, do jídelny, atd. Pro štěstěnu, která bude bohatá na dary, přijmeme jakýkoli věcný dar. Nezapomeňte na štěstěnu, darováním či získáním daru od přátel přispějete ku zdaru Československého dne, právě tak jako získáním oznámek či zdravic od obchodníků pro programový památníků Čs. dne. Úřadovna Vám ráda podá bližší informace. Vítaným dárkem k Československému dni bude i letos domácí pečivo. Československý den je již po léta velkou slavností. Přispějte svou pomocí, aby tak tomu bylo i letos. Dary na činnost ČSNRA: Prof. Vratislav Bušek, New York ............................. $111.00 Odbočka ČSNRA, Masarykovo Sdruženi v New Buffalo, Mich. ........................................................... 50 00 Mrs. Bohumila Baier, San Jose, Cal............................ 5.00 Mr. Antonin Kedzierski, Cicero, Ill................................ 5.00 Mr. Jaroslav Prosek, Los Gatos, Cal............................ 5.00 IN MEMORIAM: K uctění památky p. Hynka Varmuže, zemřelého v San Franciscu, věnuje Mr. & Mrs. Frank Holubář, San Francisco, Cal................................................... $ 10.00 K uctěni památky svého manžela Františka Havla věnuje Mrs. Mary Havel................. 5.00 VĚSTNÍK • 5 [pageend5]UDÁLOSTI Z ČESKOSLOVENSKA DR. HUSÁK MÁ NOVÉ POTÍŽE _ V poslední době lze pozorovat horečnatou aktivitu i za Železnou oponou. V zákulisí podmínek o podepsání dohody mezi Sovětským svazem a Západním Německem se satelitní státy snaží získat co nejvíce pevné půdy pod vlastníma nohama. Nemálo k tomu též přispívá návštěva presidenta Nixona v Moskvě. S určitostí můžeme říci, že v této aktivitě jsou patrny i určité plody Pražského jara z r. 1968. Před několika týdny Kubič, vídeňský dopisovatel magazínu Newsweek, napsal o československém lidu, že je tak apatický že, nemá ani dost sil, aby nenáviděl. Stačilo však vítězství čs. mužstva nad mužstvem Sovětského svazu v ledním hokeji a statisíce Čechoslováků vypochodovalo do ulic a ukázalo své cítění velmi jasně. Pohnutým scénám na Zimním stadiónu v Praze, když hokejoví hráči rozdávali divákům na paměť tohoto utkání své dresy a výzbroj, přihlížel i sám Husák a ostatní komunističtí představitelé. Po utkání demonstrovalo v ulicích 150 tisíc Pražanů a k demonstracím tohoto druhu došlo i v jiných velkých městech Československa. Lidé demonstrovali, neboť chtěli vyjádřit své pravé cítění vůči Sovětům, v nichž vidí své utlačovatele, vetřelce, kteří svými okupačními jednotkami československému lidu berou jeho svobodu. Zpráva o neutuchající radosti nad vítězstvím nad Sověty a o demonstracích se donesla až k citlivému uchu Moskvy — a velký bratr Brežněv si zavolal telefonicky “protektora” Červoněnka, aby se otázal, jak je taková reakce možná po dvou letech ‘“normalizace” čs. občanů. Soudruh Husák se rovněž snažil telefonicky informovat soudruha Brežněva, ale byl odkázán na Červoněnka. Je jisté, že “vysvětlování” bude nepříjemné, ale Čechoslovákům to neubere nic z radosti nad titulem mistra světa v ledním hokeji, který získali poražením nenáviděných Sovětů. Z Polska došla zpráva, že premiér Gierek pozval presidenta Nixona, aby na zpáteční cestě z Moskvy navštívil Varšavu. — Dále prý se připravuje pozvání papeže k návštěvě Polska. V Maďarsku se vrátil Jánoš Kadár s delegací z návštěvy Moskvy a veřejně prohlásil, že v Moskvě nedošlo k žádné dohodě. Asi se jednalo o obnovení smlouvy se Sověty z doby maďarské revoluce 1956 a o umístění sovětských posádek na maďarském území. Hned nato se pak Kadár setkal na rumunsko-maďarských hranicích s představiteli rumunské vlády. Nejvíce napjatá situace je nyní v Rumunsku, kde muž č. 1 Ceaucescu převzal moc nad armádou a policií po dlouhých zákulisních a tajných čistkách. Na sklonku minulého roku byl v Rumunsku tajně zatčen armádní velitel posádek v Bukurešti, postaven před vojenský soud a “údajně” během dvou hodin popraven. Nyní vyšlo najevo, že dosud sedí ve ve vězení a vypovídá, kdo vše byl zapleten do prosovětských plánů na přípravu invaze Sovětů do Rumunska. S Ceaucescu byl též odstraněn přední vedoucí komunistické strany hlavního města Bukurešti, a další podezřeli. Rumunský zahraniční ministr Cornelius Manescu, který byl před několika týdny návštěvou ve Washingtonu, D.C., prý přijel hlavně předložit vypracované plány k provedení sovětské invase do Rumunska, a též vysondovat půdu, co může Rumunsko v takovém případě od USA a západních velmocí očekávat. K tomuto všemu si premiér Ceaucescu dovolil pozvat premiéra státu Israel Goldu Maier na návštěvu Rumunska, z čehož Moskva jistě neměla radost. V Bulharsku při zasedání Sjezdu bulharských spisovatelů jich 24 odmítlo odsoudit ruského spisovatele a “kandidáta” Nobelovy ceny Solzenicina za jeho “protisovětské” psaní a to s podotknutím, že neměli možnost jeho spisy číst a tedy je nemohou ani posuzovat ani odsuzovat. A nakonec Vasil Bilák, vracející se z návštěvy z Moskvy, prohlásil, že tvrzení, že se má stát nástupcem dr. Husáka, je jen planým výmyslem západních novinářů a zpravodajů. SAMOCHVÁLA ČS. PROTI ŠPIONÄŽN í SLUŽBY Rudé právo přineslo 22. dubna t. r. článek o úspěchu čs. protišpionážní služby, jenž více méně svědčí o špatném svědomí a nepříznivé publicitě. Stížnost je vedena proti šéfu francouzské špionážní služby panu Rochetovi, který prý si při jednom projevu na americké rozhlasové stanici stěžoval na praktiky východoevropských agentů. Rudí agenti prý ale tentokráte zůstanou pouze u menšího případu, který narušil vztahy čs.-francouzské. Přes všechny koloniální metody francouzské špionáže, která prý vysvléká lidi do naha a mučí je, aby přiznali přece něco, co by naznačovalo že jsou agenty Východu, agenti českoslovenští věděli již celé dva roky co dělá a čím vlastně je třetí tajemník francouzského vyslanectví, který před dvěma léty přibyl do Prahy. Pan Georges Vaugier prý se zabydlil v Praze-Dejvicích, Tycho- nova 12. Třicetiletý, s obstojnou znalostí českého jazyka a řvavostí rugbyového hráče — as nádavkem líbezného úsměvu své mladé ženy, se měl stát významným mužem francouzského vyslanectví. Avšak jeho elán a neutuchající ener- ge pustit se do díla prý neušla bystrým očím čs. kontrarozvědky. Jeho velký zájem o situaci v čs. ekonomice šel prý tak daleko, že už bylo neúnosné přihlížet nečinně k jeho činnosti, a mraky se počaly stahovat... Blesk uhodil v neděli 9. dubna 1972. Pan Vaugier zase prohlašoval, že si půjde o weckcndu zahrát ragbičko, a možná si při tom vymění nějaké ty “informace”. Ale čs. kontrarozvědka nespala a očekávala nějaké tajné setkání v hlubokém černém lese. Jenže pan Vaugier se ani nenamáhal něco tajit a k výměně informací si prostě vybral místo za slunného odpoledne před vlastním bydlištěm. Bylo přesně 14.15 hod., když pan tajemník vyšel na ulici, kde jeho paní již zjišťovala čistý vzduch. Akce prý klapla snad na vteřinu. Sotva se p. Vaugier objevil poblíž svého auta, přiloudal se nenápadný muž, padlo několik slov a žlutá obálka se bleskurychle ocitla z jedněch rukou v druhých. Stačilo jen nastoupit do auta... V tom však odpolední poklidnou idylu přeťal zoufalý ženský výkřik. Paní Vaugierová zpozorovala, že se z různých míst k nim blíží několik mužů. Pan Vaugier však nedbal nic na zděšenou manželku, a chtěl ujet. Ale než nastartoval, bylo pozdě. Nevzdal se však a ve vzniklé pračce používal jiu-jitsu, karate a kopanců přímo na žaludek. Jeho sličná paní prý mu pomáhala v boji svými zoubky... Rvačka přivábila diváky a pan tajemník se prý na nich domáhal zastání. Výsledek byl, že se pan třetí tajemník musel rozloučit se svým úřadem a ekonomické plány socialistických zemí zůstaly doma. Pan Rochet prý by neměl podceňovat schopnost čs. bezpečnostních orgánů, když tvrdí, že Vaugier špiónem nebyl. Článek byl napsán jako detektivka s dávkou cynismu, který měl zřejmě zakrýt skandální chování čs. agentů, kteří na pražské ulici přepadli diplomatického úředníka francouzského vyslanectví a poprali se s ním. NEMILÉ ZJEVY VE ŠKOLNÍ VÝCHOVĚ Nedávný Den učitelů byl prý příležitostí k zamyšlení nad nežádoucími činiteli ovlivňujícími výchovu ve školách. Jen málo zasvěcenců ví, že více než pětina chlapců a osmina děvčat v Československu nedokončí základní školní vzdělání. Ve školním roce 1969—1970 ukončilo 22,5% chlapců a 13% děvčat základní školní vzdělání v 8 nebo nižší třídě. Na Slovensku se jedná o 26.5% chlapců a 15% děvčat. Tento vývoj prý pokračuje již několik let a příčiny prý jsou dosud neznámé — rodina, škola? Tento jev prý představuje obrovské ekonomické i mravní ztráty. DVA DOPISY JEDNÉ RODINĚ — ANEB: ZA DOLARY I SLUŠNOST Jedné žadatelce bylo zamítnuto vydání cestovního pasu s následujícím zdůvodněním: “Okresní oddělení pasů a víz v Chomutově podle ustanovení paragr. 4, odst. 1 písmene Q, zákona 63/1965 Sb. o cestov- 6 • VĚSTNÍK [pageend6]nich dokladech, a vládního nařízení č. 114/1965 paragr. 1 písmene O, vám odepřelo vydání cestovního dokladu opravňujícího k cestě do NSR, Itálie, Rakouska, Švýcarska, o které jste požádala tento rok. Odůvodnění: Vaše sestra v roce 1969 vycestování do zahraničí zneužila k emigraci. Z uvedených důvodů nebylo vaší žádosti vyhověno. Proti tomuto rozhodnuti je možno se odvolat ke Krajskému odboru pasů a víz do 15 dnů.” Když však zmíněná “provinilá” sestra poslala dolary na televizor, dostala prodejna TNZEXU s objednávkou televizoru od ředitelství Tuzexu dopis tohoto znění: “Žádáme vás, abyste laskavě zákazníkovi co nejlépe vyhověli a obstarali pro něj objednaný televizor, neboť objednávka došla prostřednictvím našeho zástupce a velice nám záleží, aby byla vyřízena k úplné spokojenosti zákazníka.” Ceny v čs. korunách po ujetí 10 až 15 tisíc km ročně a 50% zbytkové hodnoty pneumatik. CENÍK OJETÝCH AUTOMOBILŮ Škoda Octavia 1961... . 18.000 Škoda 100 MB 1964... . 20.500 1969.. . . 34.200 Tatra 603 1961... . 17.400 1971.. . . 156.000 Wartburg 1000 1963... . 17 200 1971.. . . 41.600 Trabant 601 1962... . 13.300 1971.. . . 28.000 Moskvič 408 1964... . 22.500 1971.. . . 40 000 Volga M-21 1961... . 18.900 1970.. . . 68.700 Fiat 500 1961... . 10.100 1971.. . . 31.200 Ford Capri 1300 1967!!!. . 54.800 1971.. . . 74.400 Mercedes Benz 200 1965... . 42 800 1971.. . . 79.700 Opel Kadett 1100 1963... . 15.100 1971.. . . 63.000 Renault R-16 1966... . 41.500 1971.. . . 73.100 Simca 100 1965... . 25.500 1970.. . . 41.700 Toyota 1100 1967... . 38.900 1971.. . . 57.300 Volkswagen 1200 1962... . 14.800 1971.. . . 51.900 Průměrný roční výdělek dělníka v Československu Kčs 18.000. LUDĚK PACHMAN ZNOVU ODSOUZEN A OMILOSTNĚN Známý šachový mistr Luděk Pachman byl opět odsouzen pro kritiku čs. komunistické vlády k 2 letům žaláře, ale pro chatrné zdraví byl pres. gen. Ludvíkem Svobodou omilostněn. Výročí vyhlazení Lidíc 10. června tomu bude 30 let, co celým světem otřásl barbarský zločin německých nacistů, kterého se dopustili vyhlazením Lidic, povražděním lidických mužů, odvlečením lidických žen do koncentračních táborů a zavlečením lidických dětí do Německa. Oblastní výbor ČSNRA v Chicagu uspořádá i letos u pomníku v Crest Hill u Jolliet, Ill., postaveného na památku lidických mučedníků, pietni vzpomínku 10. června v 11 hod. dopoledne. Delegace Oblastního výboru Chicago položí u pomníku věnec a zve všechny zástupce a členy odboček ČSNRA k účasti na této pietni slavnosti, všechny přátele Rady i členy ostatních krajanských organizaci. V 8 hod. večer 10. června uspořádá chicagská odbočka ÖNRA “28. říjen” na paměť vyhlazených Lidic a paměť umučených a popravených tryznu, která bude zároveň manifestací Čechoslováků ve svobodném světě za lidská práva a demonstraci proti násilí. V koncertu komorní hudby budou účinkovat mistr Vlastimil Dvořák, paní Tuzarová, sl. Bermanová, p. Rosenberg a p. Šimek. Věříme, že Čechoslováci v Chicagu se tryzny zúčastní v co největším počtu. Zdařilý filmový večer o sovětské invasi 1968 do Československa Sdružení demokratických Čechoslováků “Věrni zůstaneme” v Chicagu a Čs. ženská národní rada v exilu v Chicagu, které jsou členskými organisacemi Čs.-Polsko- Ukrajinského Přátelství, uspořádaly společně pro své polské, ukrajinské a jihoslovanské přátele — a pro krajanskou veřejnost filmový večer o sovětské invasi 1968 do Československa. Konal se v pátek 28. dubna 1972 v síni budovy Mid America Federal Savings and Loan Association, 5900 W. Cermák Road, Cicero, Ill. a setkal se s mimořádným úspěchem. Prostorná síň, kde se večer konal, byla nejen do posledního místa zaplněna, ale v pravém slova smyslu přeplněna, takže mnozí z návštěvníků se musili spokojit s místy k stání u vchodu a u stěn. Večer zahájil bratr Dr. Leopold Rozbořil, předseda Čs.- Polsko-Ukrajinského Přátelství, který uvítal přítomné, zvláště naše polské, ukrajinské a jihoslovanské přátele. Byli přivítáni nadšeným potleskem. Poté promluvil předseda Sdruženi “Věrni zůstaneme” v Chicagu bratr Josef Jakl, který ve svém projevu zvláště zdůraznil, že pro tento večer byl vybrán film o sovětské invasi 1968 do Československa proto, aby veřejnosti byly stále připomínány hrubost a násilí Sovětského svazu. Nato byla představena předsedkyně Čs. ženské národní rady v exilu v Chicagu sestra Milada Ferjenčíková. Místopředseda Sdružení “Věrni zůstaneme” a člen výboru Čs.-Polsko-Ukrajinského Přátelství bratr Dr. Antonín Hřebík, starosta Čs. Sokolstva v zahraničí, pak promluvil o událostech v Československu v roce 1968, o sovětské invasi do Československa a o všem, co jí předcházelo. Ve svém úvodu k dokumentárnímu filmu “Seven Days to Remember” zdůraznil, že přítomní účastníci z tohoto filmu poznají nejen neslýchanou surovost a násilí Sovětského svazu, ale i to, jak celý náš národ přijal se sjednoceným odporem tuto “bratrskou pomoc” Sovětského svazu. Pak bylo přikročeno k promítání dokumentárního filmu “Seven Days to Remember”, který byl odborně pořízen čs. filmaři a po sovětské invasi dopraven tajně na západ. Je to zvukový, 16-milimetrový, černobílý dokumentární a nesmírně zajímavý film, který zachycuje události v Československu již od čs.-sovětské konference v Čierné a porad Varšavského paktu v Bratislavě. Sovětskou invasi do Československa podrobně zachycuje den za dnem — od 21. do 27. srpna 1968. Otřásající záběry zachycují sovětské tanky při jejich ničivém díle a při ničení všeho, co jim stálo v cestě, dále ostřelování Národního musea v Praze a budovy Čs. rozhlasu, zoufalý odpor bezbranného československého lidu, což vše podává divákům důkazy mnohem účinnější, než sebedokonalejší výklad. Diváci jasně vidí, jak celý národ byl pevně sjednocen ve svém rozhodném odporu proti sovětským násilníkům. Také hesla, psaná na zdech a provolávaná zvláště čs. mládeží, svědčí o jednotném a pevném odporu čs. lidu proti Sovětskému svazu. (“Šest let jsme na vás čekali, dvacet let jsme byli vašimi spojenci a teď vás budeme tisíc let nenávidět”!) Film, který úspěšně promítali bratři Josef Jakl a Miroslav Mejzr, je tím vhodnější, že má výstižný anglický doprovod (kterým občas pronikají české výkřiky odporu), takže jej lze s úspěchem promítat i pro americkou veřejnost. Jeden z přítomných účastníků tohoto zdařilého filmového večera, mladý profesor jedné z chicagských kolejí, si tento film ihned zajistil k promítáni pro své studenty. Film “Seven Days to Remember” zapůjčuje za mírný dobrovolný příspěvek úřadovna Československé národní rady americké — Czechoslovak National Council of America, 2137 So. Lombard Ave., Cicero, Ill. 60650. Hřk. Československý den 25. června VĚSTNÍK • 7 [pageend7]III. Slet Čs. Sokolstva v zahraničí ve Vídni se koná ve dnech 1. až 3. července 1972 na oslavu 110. výročí vzniku Sokolstva. V sobotu 1. července 1972 od 8. hod. ráno se konají sletové závody v tělocviku a soutěže v odbíjení a v košíkové. Večer bude uspořádána sletová akademie s tělocvičným, uměleckým a kulturním programem. — V neděli 2. července 1972 dopoledne se konají zkoušky na sletové vystoupení a ve 3 hod. odp. bude zahájeno hlavní sletové vystoupení, k němuž všechny sokolské organisace a jednoty nastoupí se svými prapory a vlajkami států, ve kterých pracují. — Všechny tyto sletové podniky se budou konat v moderni kryté městské hale — Stadthalle, Vogelweidplatz 14, Vídeň XV, ve střetu města Vídně, blíže Západního nádraží — Westbahnof ve Vídni. Tam se bude také po všechny sletové dny konat sletová výstava. V neděli 2. července 1972 večer bude uspořádána sletová veselice na rozloučenou, která se bude konat ve vídeňském Kongresshaus, Margaretengurtel 138-140, Vídeň V. Ve stejné budově se budou konat v pondělí 3. července 1972 sjezdy Čs. Sokolstva v zahraničí, t.j. jeho žup, okrsků a jednot, ve 3 hod. odp. sjezd náčelníků, náčelnic, cvičitelů a cvičitelek a v 7 hod. večer schůze Výboru Čs. Sokolstva v zahraničí. Po ukončení sletu rozjedou se účastníci na různé cesty po Evropě: do Rakouska, zvláště též k návštěvě Oetzu v Tyrolích, kde v roce 1884 zahynul zakladatel Sokolstva Dr. Miroslav Tyrš, do Švýcar, kde budou navštíveny také so- koloské jednoty v Curychu a v Bernu, do Kostnice v západním Německu, do Francie, kde bude navštívena též sokolská jednota v Paříži, dále do Jugoslávie, do Itálie, atd. Hromadné letecké výpravy ze Spojených států na slet do Vidně a k cestám po Evropě pořádá nejen Čs. Sokolstvo v zahraničí, jako pořadatel Vídeňského sletu, ale i Americká Obec Sokolská, Slovenské Sokolstvo ve Spojených státech (Sokol USA), Sokolská župa Pacifická AOS, Sokol Miami, atd. Po dvou předchozích sletech v letech 1956 a 1962 letošní slet bude již třetím sletem svobodného Čs. Sokolstva ve Vídni. Mimořádný zájem o tento slet svědčí o tom, že i letošní Slet svobodného Čs. Sokolstva ve Vídni vyzní nejen v nadšenou sokolskou manifestaci, ale i v mohutnou manifestaci pro svobodné Československo! Hřk. Zpráva předsednictva CSNRA První schůze po sjezdu se konala v úterý večer dne 2. května 1972. Schůze se zúčastnili všichni členové předsednictva, kromě br. Eduarda Dellina a br. Stanislava Bryma, kteří se omluvili. Předsedal br. Ferjenčík. Prvním jeho úkolem bylo jmenovat pracovní výbory: Výbor finanční: bři. F. Kalkus, J. Čihák, Š. Kopecký, J. Krákora; Výbor politický: bři. F. Schwarzenberg, Š. Papánek, M. Ferjenčík; Kooptovaní členové: A. Faltusová, M. Kvetko, V. Hyvnar, J. Hašek; Výbor organizační: V. Chalupa, A. Čierny, E. Dellin, J. Mička, V. Vrázová; Výbor tiskový: A. Hřebík, A. Šalomoun, S. Brym; Výbor sociální: O. Kovářová, V. Vrázová; Výbor stanovní: J. Krákora, K. Rausch; Ses. Vrázová referuje o akci k záchraně vysílání Hlasu Ameriky a o pacifické oblasti a navrhuje, aby br. Spánek byl požádán, aby navštívil Portland na pozvání tamější odbočky ČSNRA a Los Angeles. Schváleno. Br. Schwarzenberg podává zprávu za politický výbor a čte text telegramu pres. Nixonovi před jeho odjezdem do Moskvy. Br Rausch připravil návrh na vytvoření Trust Fundu podle usnesení předminulého sjezdu. Z fondu se povolují jenom úroky na činnost Rady a jedině sjezd je oprávněn pozměnit toto základní usnesení. Schváleno. K situaci ve Vietnamu br. Chalupa poukazuje na to, že v diskusích a článcích o “zásahu” Spojených států se nemá ztrácet s očí hlavní element dnešní situace: že totiž kříse byla vyvolána a trvá jedině vinou agrese komunistické vlády severního Vietnamu. Dopis v tomto smyslu má být zaslán vedoucím chicagským deníkům. Br. Ferjenčík informuje přítomné o tom, že bylo připraveno setkání členů předsednictva se starostou města Clevelandu br. Ralphem Perkem za jeho návštěvy Chicaga na zasedáni ethnického výboru Republikánské strany. Z oblastí a odboček: ZPRÁVA O ČINNOSTI ODBOČKY WASHINGTON ČSNRA Vedle tradičního plesu MAJALES, který se konal v sobotu dne 29. dubna t. r. v hotelu SHOREMAN za velké účasti místnich hostí i hostí ze vzdálených míst, jako Kentucky, New Yorku, New Jersey, Belcampu, Floridy, New York City a j., a který přinesl odbočce další finanční úspěch ve prospěch čs. uprchlíků, byla odbočka zapojena i na jiných polích působnosti, která se dotýkají Československa i naší národní větve ve Spojených státech. Když ze zpráv o jednání v zahraničním výboru senátu bylo zřejmé, že je ohroženo vysílání Hlasu Ameriky do celé střední a východní Evropy, zahájila odbočka intensivní činnost, aby pomohla této katastrofě předejít. Uvědomila o věci Ústředí v Chicagu, které okamžitě poslalo telegramy všem senátorům, kteří se jednání o rozpočtu United States Information účastnili. Dále odbočka uvědomila členy Rady v Clevelandu a v New Yorku s tím, aby se ve svých oblastech snažili svým senátorům vysvětlit katastrofální následky takového zákroku. Odbočka sama napsala dopisy všem členům obou senátních výborů, zahraničního a úhradového, jakož i těm senátorům, o kterých se předpokládalo, že by mohli jednání ovlivnit. Na základě osobně doručených připisů a jiného materiálu příslušným redaktorům The Washington Post, The Evening Star a New York Times, vyšly ve Washington Post a Evening Star úvodníky podporující Hlas Ameriky, a v New York Times měl obšírný článek redaktor Tad Szulc. Psaní dopisů senátorům se za svou osobu také účastnili Jaroslav Kašpar-Pátý, Herbert Naylor a Vávro Ryšavý. Za spolupráce jiných národnostních skupin, zejména Poláků a Maďarů, kteří mají živý zájem na tom, aby Hlas Ameriky do střední a východní Evropy nebyl umlčen, jakož i odborových organizací, dosáhla tato akce žádoucího výsledku. Poměrem 57 ku 15 byl návrh zahraničního výboru senátu na snížení rozpočtu USIA poražen. Z pověření Ústředí se odbočka také účastnila jednání washingtonské etnické skupiny (Washington Committee on Ethnic Studies), která si vzala za úkol vytvořit celonárodní střechovou organizaci pro studium etnických otázek. Po 6 měsících intensivní práce byla na dny 28. a 29. dubna t.r. do Washingtonu svolána konference představitelů různých etnických skupin a organizací za účelem ustaveni takové celonárodní střechové organizace. Konference se konala na Katolické Universitě a zúčastnilo se jí na 130 delegátů. Program zahrnoval oběd na Capitol Hill v budově senátu, kde k účastníkům konference promluvil senátor Schweiker, jehož návrh zákona o etnických střediscích byl právě odhlasován v senátním a poslaneckém podvýboru. K účastníkům také promluvil poslanec Zablocki. Odpoledne byli delegáti přijati na ministerstvu školství The Ú.S. Commissioner of Education Dr. Sidney P. Marlandem, s nímž a jeho dvěma zástupci byla vedena živá debata o důležitosti studie ethnic- kých otázek na veřejných školách. Večer po slavnostním banketu byla v McMahon Auditoriu Katolické University 8 • VĚSTNÍK [pageend8]panelová diskuse, na které zprávy o již zavedených studiích ó etnických otázkách přednesli delegáti ze San Francisca, Philadelphie, Detroitu, New Yorku, Chicaga, Clevelandu, Milwaukee, Pittsburghu a j. Při této příležitosti byla na Katolické Universitě uspořádána výstava knih pojednávajících o národnostních skupinách v USA a j. Mezi jinými byla na čelném miste vedle jiných knih o Československu — vystavena také PANORAMA Československé národní rady americké, jako jedna z nejpřehlednějšich knih o přínosu Čechů a Slováků Americe. — V sobotu se projednávaly stanovy této nové celonárodní střechové organizace, byl zvolen její název (The National Coordinating Assembly on Ethnic Studies), provedena volba presidenta a 10 vice-pre- sidentů, a určeny směrnice pro sestavení ředitelské rady a poradního sboru. V ředitelské radě a poradním sboru budou Ústředí ČSNRA zastupovat prof. Dr. Vratislav Bušek (ředitelská rada) a Dr. Josef Hašek (poradní sbor). Československou národní radu americkou jako delegát na konferenci zastupovala sestra A. Faltusová, která se účastnila přípravných prací a jednání konference. Za čs. národní složku se konference též účastnila paní Milada Homová, z titulu profesora češtiny na Americké universitě. Byla to vpravdě historická konference. Zmíněných 130 delegátů representovalo 36 národnostních skupin ve Spojených státech a 40 různých organizací a universit. Skutečná práce této organizaci teprve začne. Nebude to práce lehká — ale cíl je dalekosáhlý a pro nás a naši novou vlast důležitý. V příštích týdnech odbočka bude připravovat protestní shromáždění k 4. výročí sovětské okupace Československa a propagaci premiéry Rusalky ve Washingtoně. OBLAST NEW YORK Oblastní výbor Československé národní rady americké v New Yorku konal svou řádnou valnou hromadu v sobotu dne 8. dubna 1972. Na valné hromadě byly podány zprávy funkcionářů odstupujícího výboru, jež byly jednohlasně přijaty a schváleny. Revisní komise přednesla svou finanční revisní zprávu a navrhla uděleni absolutoria odstupujícímu výboru. Absolutorium bylo rovněž uděleno jednohlasně. Ve volbách byl pak všemi hlasy přítomných na nové období, t.j. na rok 1972, zvolen nový výbor Oblastního výboru Československé národní rady americké v tomto sestavení: Předsednictvo: Předseda, bratr prof. Vratislav Bušek; místopředseda, bratr Rev. Josef Šefl; místopředseda, sestra Maria Václavková; Tajemník, bratr Jan Babinec; pokladník, bratr František Havlík; účetní, bratr Ing. František Smrž. Členové výboru: bratr Ing. Pavel Blaho, bratr Alois Bucek, bratr Samuel Cemek, bratr Jan Mitáček, bratr Jan Petlicka, bratr Leopold Slíva. Revisoři účtů: sestra Věra Honeiserová, bratr Jaroslav Hanuš. Zástupci do ústředí Československé národní rady americké Chicago: Bratr prof. Vratislav Bušek, bratr Jan Babinec, bratr Andrej Valášek a bratr Rev. Josef Šefl. Valná hromada probíhala v naprosté shodě a zdůrazněna byla úzká spolupráce s ostatními československými demokratickými spolky. Jan Babinec, tajemník Milá kniha o Kubelíkovi-otci i synovi V knize “Ve stínu vellikého Mistra” vylíčila spisovatelka B. L. Čapová-Richterová poslední dvě léta života geniálního houslisty Jana Kubelíka. V knize je také řada zmínek o synu Rafaelovi, na kterém si otec velmi zakládal. Nyní je tento geniální syn geniálního otce, chlouba čs. jména, na vrcholu své umělecké dráhy. Knihu o Kubelíkovi — otci i synovi můžete objednat u: B. L. Čapová-Richterova, 128 Avenue Road, Toronto 5, Ontario, Canada. -jk- Hovorkova nadace Třetí rok Hovorkovy nadace je representován následující činnosti: 41 studentů (20 dívkám a 21 hochům) bylo uděleno stipendium v celkové výši $24,200.00. 19 studentů se věnovalo studiu výchovy, (z toho 7 slavistice), 4 umění, 4 chemii a biologii, 3 lékařství, 2 politickým vědám, 2 geologii, 2 obchodním vědám a ekonomii, 1 inženýrství, 1 vzdušnému prostoru, 1 oboru filmu a televise, 1 studiu zubního lékařství a nemocničního ošetřování. Ve třech letech činnosti bylo z Hovorkovy nadace podporováno 87 studentů a celková částka udělených stipendii dosáhla $56,443.00. Pro udělení stipendia z nadace Jamese a Heleny Hovorkových je nutno splnit následující podmínky: žadatel musí být z českých nebo slovenských rodičů, či alespoň jeden z rodičů musí být Čech nebo Slovák. Žadatel musí mít zájem o českou a slovenskou kulturu a historii, musí být řádným studentem koleje nebo university, dokončit nejméně jeden rok studia s výborným akademickým prospěchem, být posluchačem kursů, jež vedou k dosažení nejméně hodnosti bakaláře. Dalším předpokladem je, že stipendium potřebuje z důvodu finančních nesnázi. Obzvláštní pozornost bude věnována studentům se zaměřením na obor studia češtiny a slovenštiny, ostatních slovanských jazyků, literatury, historie a jiných příbuzných oborů. Předpokladem pro získání stipendia je rovněž to, aby student byl dobrého charakteru a loyálním vůči Spojeným státům. Se žádostí o zaslání formuláře žádosti o udělení stipendia a o další podrobnější informace obraťte se na tajemníka Matice vyššího vzdělání Dr. Jana Mičku, 2408 So. Oak Park Ave., Berwyn, Ill. 60402. K svátku matek KVĚTEN 1972. V den matek ve svobodném světě, vzpomínáme Vás matky v Československu s nehynoucí láskou. Když náš denní tisk uveřejňuje zprávy o demonstracích žen za rovnoprávnost žen, myslíme na moudrost zakladatelů Československé republiky, kteří počítali na působení žen při budování demokracie. Ženy nemusely žádat o rovnoprávnost, měly ji. Svoboda, vrozená schopnost a nezlomná víra v lepší budoucnost ve svobodném státě jim ulehčovala často těžkou, zodpovědnou práci v parlamentě, ve všech povoláních a jejich úspěšné výsledky je těšily. Okupace nacistů, kteří hlásili “ženy do kuchyně, kostela a k dětem”, vyžádala velké oběti mužů i žen. Dnes, okupace sovětských vojsk a komunistická nadvláda, hlásí ů- plnou rovnoprávnost žen s muži, a vyžaduje bezmyslnou poslušnost žen i mužů jako robotů. Hrdě vzpomínáme nejvýznamnějších představitelek československé ženy a matky, senátorky Fr. Plaminkové a poslankyně a předsedkyně Československé národní rady žen, dr. Milady Horákové, které pevně věřily v pravdu a hájily práva lidu a raději obětovaly své životy, než by se podaly násilnému diktátu, stejně tak jako se obětovali Palach a Zajíc. Odstraňovat lhostejnost, udržovat nezlomnou víru v čest, která Vám i nám byla vštěpována našimi matkami, poukazovat na lež, kterou dnes nazývají pravdou, vštěpovat lásku k jednotné, svobodné vlasti, a věřit ve slušnost a lepší budoucnost, je nesmírná úloha ženy — matky. Ujišťujeme Vás, zvláště dnes, že naše naděje a víra v návrat Vaší svobody zůstává nezměněna, naše láska k Vám, věrná. Betka Papánková, předsedkyně L. Drobílková, jednatelka VĚSTNÍK • 9 [pageend9]MAME NA SKLADE K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Cs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENI GAMA .............. $5.00 $5.50 Josef Falta: PŘES FRONTY A PŘES HRANICE ..................................................... 1.50 1.85 DĚTSTVÍ A MLADÍ, vzpomínky Dr. Alice Masarykové ................................................... 2.50 2.75 Vojtěch N. Duben. LEDY SE HNULY............ 2.50 2.75 CZECHOSLOVAK RECIPES ............................ 1.25 1.50 Viktor Fischi: HOVORY S JANEM MASARYKEM ........................................ 0.75 1.00 o bj ed n áv k y v y ř izu j e ú ř ad o v n a č s n r a : Czechoslovak National Council of America 2137 So. Lombard Ave., Room 202, Cicero, III. 60650 CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 řádů ve většině států Ameriky v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 VĚSTNÍK 2137 So. Lombard Ave. — Room 202 Cicero, Illinois 60650 ADDRESS CORRECTION REQUESTED SECOND CLASS POSTAGE PAID at Chicago, Illinois CZECHOSLOVAK DAY June 25, 1972 [pageend10]