Spedizione in abbonamento postale - Gruppo III. (70 %) ISSN 0394-8978 2 4 6 7 8 10 12 15 16 17 18 19 20 21 22 časopis slovenských katolíkov február 1991 ročník 40 Slovenskí biskupi: ROK PREMENY ŽIVOTA — TO JE ZAČIATOK EVANJELIZÁCIE 2000 Pastiersky list biskupov ČSFR: SME ZA ŽIVOT .................................. Py: PROFIL STATNÉHO PROSEKRETÁRA MONS. SODANO ............................. Primo Mazzolari: NÁDEJ (báseň).................................. R. Giacomelli: NOVÁ KNIHA ANDREJA FROSSARDA V. Messori: MAGICKÝ ŠTVOREC V POMPEJÁCH Š. Turanský: TELEVÍZNY MOLOCH......................... Nové knihy: SVÄTÝ CYRIL A METOD.................... Ladislav Belás: DIECÉZNA KNIŽNICA V NITRE . . M. Bielik: NÁVRAT SEMINÁRNEJ KNIŽNICE DO SPIŠSKÉHO PODHRADIA . . . . He-Va: BYŤ AKO DETI.................................. Mons. G. Coppa: VERNOSŤ ............................................ F. Sočufka: POČÚVAME HLAS, KTORÝ PRICHÁDZA ZO STREDNEJ EURÓPY . . . Zo Slovenska.............................................. Slovenská rodina vo svete.................... Biskupský obežník: SLOVO O CIRKEVNÝCH MAJETKOCH 24 Slovenské hlasy z Ríma 2 [pageend1]Návrh A. Paulinyho na grafický symbol DESAŤROČIA DUCHOVNEJ OBNOVY NA SLOVENSKU. Toto desaťročie je Boží dar (znázornený rukami). Ježiš Kristus vo svojom evanjeliu (kniha) dáva radu ako v nás zveľadiť tri božské čnosti: vieru (kríž), nádej (kotva) a lásku (srdce). Žiť podľa troch božských čností je základ našej duchovnej obnovy. Nastávajúce desaťročie, ktoré nám ostáva do konca druhého kresťanského tisícročia, chceme zasvätiť duchovnej obnove na Slovensku. Ide o dôležitý program, ktorý si vzala pred seba Biskupská konferencia Slovenska. Desaťročie otvárame na Slávnosť Narodenia Pána roku 1990. A tak dnes sa vám prihovárame týmito slovami: ROK PREMENY ŽIVOTA — TO JE ZAČIATOK EVANJELIZÁCIE 2000 Drahí bratia a sestry! Evanjelium nijako nestratilo svoju silu. Ale Cirkev v rodine, vo farnosti, alebo v diecéze stráca evanjelizačnú silu, ak žije málo z evanjelia. Žiť z evanjelia znamená počúvať evanjelium, dať sa ním zasiahnuť, premeniť svoj život podľa evanjelia. Iba ten, kto žije z evanjelia, môže pôsobivo, účinne, príťažlivo evanjelizovať. Takouto evanjelizáciou, podloženou životom podľa evanjelia, sa kresťanstvo šírilo. Prví kresťania žili z evanjelia. « Množstvo veriacich malo jedno srdce a jednu dušu » (Sk 4,32). A «boli milí všetkému ľudu » (Sk 2,47). A preto « čím ďalej, tým viac pribúdalo veriacich Pánovi, veľké množstvo mužov a žien » (Sk 4,14). « Počet učeníkov v Jeruzaleme veľmi rástol » (Sk 6,7). Keď teda dnes chceme evanjelizovať intenzívnejšie než doteraz, nemôžeme to robiť ináč ako prví kresťania. To znamená: na prvom mieste premenou vlastného života. Zlé, nemravné skutky veriacich vyvolávali vždy pohoršenie u ľudu a odpudzovali ich od našej viery. Prvý rok «evanjelizácie 2000» začneme teda odstraňovaním všetkého zla z nášho života, z nášho súkromného, rodinného, spoločenského, občianskeho a stavovského života, aby sme v ničom nedávali pohoršenie, lebo pohoršenie je najťažšou prekážkou evanjelizácie. Pán Ježiš povedal: «Beda svetu pre pohoršenie! » (Mt 18,7). Preto podľa príkladu prvých kresťanov zasvätíme tento prvý rok evanjelizácie premene života, obnove mravnosti, pokániu, aby sme sa mohli stať soľou zeme, svetlom sveta, mestom na vrchu (Mt 5,13-16) a kvasom v ceste (Lk 13,21). Takto sa tento rok stane « rokom premeny života ». Spôsob premeny života si môžeme konkretizovať takto: budeme sa s Božou pomocou vyhýbať radikálne siedmim hlavným hriechom, ktoré sú: pýcha, lakomstvo, smilstvo, závisť, obžerstvo, hnev, lenivosť. 2 [pageend2]Vyhýbať sa hriechom je najkonkrétnejší spôsob mravnej obnovy. Je to ťažká úloha. Pán Ježiš nám ponúka svoju pomoc, a to trojako: Najprv nám dáva seba samého vo svojom slove a vo sviatostiach. Hovorí: « Blahoslavení sú tí, čo počúvajú Božie slovo a zachovávajú ho» (porov. Lk 11,28). Inde hovorí: « Bezo mňa nič nemôžete urobiť ». A zasa: « Len kto ostáva vo mne a ja v ňom, prináša hojné ovocie, » alebo: « Ten zostáva vo mne a ja v ňom, kto prijíma moje telo. » Po druhé dáva nám na pomoc svojho Ducha Svätého, ktorý účinkuje v Cirkvi. Hovorí: « Duch Svätý vás naučí všetko a pripomenie vám všetko, čo som vám povedal ». A hovorí: « Duch Svätý vás uvedie do plnej pravdy. » A po tretie Pán Ježiš nám dáva na E omoc svoju matku Máriu, keď hovorí ku aždému veriacemu: « Hľa, tvoja matka ». S takouto trojnásobnou pomocou, ktorú nám dáva Pán Ježiš, budeme môcť nielen bojovať proti hriechom, ale budeme môcť aj pozitívne zdokonaľovať svoju mravnosť. A to konkrétne takto: budeme pestovať v sebe, vo svojej rodine, vo svojej farnosti, na pracovisku, v občianskom spoločenstve ovocie Ducha Svätého. Apoštol Pavol udáva v liste Galaťanom devätoro ovocia Ducha Svätého. Je to: láska, radosť, pokoj, trpezlivosť, láskavosť, dobrota, vernosť, miernosť, zdržanlivosť (Gal 5,22). Nestačí teda len trosky odstraňovať, ale je potrebné budovať v sebe nový život. Tento list bol prečítaný na Slávnosť Narodenia Pána po svätých omšiach pri oznamoch. PRAKTICKÉ SMERNICE PRE DESAŤROČIE OBNOVY Slovenskí biskupi vydali aj praktické smernice ako uviesť do života Desaťročie duchovnej obnovy na Slovensku. Hlavný dôraz sa má dať na mesačné obnovy, ktoré majú byť vždy prvú nedeľu mesiaca. V prvých siedmich mesiacoch sa má prebrať náuka o siedmich hlavných hriehoch. Od septembra 1991 sa budú preberať mravné čnosti. Ďalej sa v smerniciach hovorí o «rozšírených mesačných duchovných obnovách», ktoré by sa mali konať už v prvý piatok, sobotu a nedeľu mesiaca. Prvopiatkovú poklonu pred Sviatosťou Oltárnou treba tiež zamerať na odstránenie hlavného hriechu, o ktorom sa v mesiaci hovorí. Zároveň treba zdôrazňovať protichodnú čnosť. Treba veriacim zdôrazniť význam pozitívneho života v milosti pred negatívnym životom v hriechu. Ďalej sa nástojí na prehĺbení úcty k Se- dembolestnej Panne Márii. Má sa to urobiť tak, že diecézny biskup vyberie vhodnú sochu Sedembolestnej a tá ma putovať po obciach diecézy a v každej farnosti sa zastaviť jeden týždeň. V rámci tohto týždňa bude vhodné usporiadať misie, alebo hlbšiu duchovnú obnovu. Odporúča sa oživiť modlitbu svätého ruženca a zintenzívniť akciu «živého ruženca ». Zvláštnu pozornosť treba venovať mládeži, aby nacvičila divadlá a hudobné programy. Treba obnoviť a zveľadiť farské knižnice a požičovne magnetofónových nahrávok a videokaziet. OTEC KARDINÁL TOMKO OSLÁVIL VIANOCE NA SLOVENSKU Po dlhých rokoch mohol Otec kardinál Tomko osláviť vianočné sviatky v kruhu svojich príbuzných na Slovensku. Na sviatok Svätej rodiny celebroval slávnostnú svätú omšu v košickej katedrále. Koncelebrovali s ním biskupi Otec Tkáč a Otec Tondra. Vo svojej homílii vyzdvihol úlohu kresťanskej rodiny v modernom svete a vyzval veriacich, aby chránili svoje rodiny, lebo rozpadom rodiny je nebezpečie, že zanikne náš národ. 3 [pageend3]SME ZA ŽIVOT PASTIERSKY LIST BISKUPOV ČESKEJ A SLOVENSKEJ FEDERATÍVNEJ REPUBLIKY V nedeľu po Vianociach 30. decembra 1990, kedy sa slávil liturgický sviatok Svätej Rodiny, bol vo všetkých katolíckych kostoloch Českej a Slovenskej Federatívnej Republiky prečítaný pastiersky list biskupov, ktorý pre jeho závažnosť uverejňujeme v doslovnom znení. Drahí bratia a sestry! Na sviatok Svätej Rodiny chceme sa s vami podeliť so starosťami a prehovoriť k vám vo veľmi závažnej veci, ktorá následkom deformácie spoločenského života v minulosti zdeformovala ai verejnú mienku v základnej, otázke ľudského života. Katolícki biskupi ČSFR na zasadaní Biskupskej konferencie ČSFR v BRNE v dňoch 27. a 28. novembra 1990 sa obrátili na najvyššie autority oboch republík s požiadavkou zrušenia doterajších zákonov o umelom prerušení tehotenstva. Tieto zákony boli vynesené napriek protestom tak zo strany Cirkvi, ako aj zo strany občanov. Z doterajších skúseností vieme, aké nedozieme škodlivé následky priniesli pre naše národy. Preto našu požiadavku sme predložili vo vedomí zodpovednosti duchovných pastierov. Naše dôvody 1. Zo strany nenarodeného dieťaťa Dnešný človek, ovplyvnený úspechom technických procesov, nadobudol povrchový spôsob pozorovania vecí. Vidí a hodnotí veci povrchne, bez pohľadu a zamyslenia sa nad vnútornou pravdivosťou veci. Počatý život v tele ľudskej matky nemôže byť nič iné, ako nový život človeka. To je jeho vnútorná pravda, hoci vonkajšie tvary nadobúda až neskôr. Každý z nás je a má byť aj mysliacim človekom, ktorý vidí aj dovnútra. Je znakom nízkej úrovne myslenia, keď niekto špekuluje, dokonca na verejnosti, či čakané dieťa je už človek alebo nie. A či narodené dieťa je už hotový človek? Kedy je vlastne človek « hotový »? Aký podstatný rozdiel je medzi dieťaťom v živote matky a tým, ktoré sa už narodilo? Jedno zákon chráni, druhé odsudzuje na likvidáciu. Už v starom rímskom práve platila zásada: Ten, ktorý sa má narodiť, je pokladaný za už narodeného. Napr. bol schopný byť dedičom. V tomto pohľade nepovažujeme za potrebné rozvádzať, či sa dieťa bráni pred kyretou, či už má vyvinuté končatiny, srdce, pľúca atď. To všetko sú len vonkajšie pozorovateľné zjavy toho, čím je život sám. Tento život má svoju metafyzickú hodnotu. Jeho likvidácia sa dá nazvať iba tak, ako nazývame každú likvidáciu nevinného ľudského života: je to vražda. A to ešte prevedená veľmi drastickým spôsobom. Povrchné zmýšľanie sa v svojej pravej podobe prejavuje aj v tom, že zástanci interrupcie sa skrývajú za zákony. Ako keby zákony niečo menili na podstate veci. Je to nedostatok zákonov, vec ostáva tou istou. 2. Dôvody vzhľadom na rodičov Rodičia schopnosť dávať život nemajú sami od seba, preto nie sú nad životom absolútnymi pánmi. Stvoriteľ im dal na začiatku poverenie: «Ploďtev sa a množte a naplňte zem! » (Gn 1,28). Žena nemôže povedať: ja si svojím dieťaťom (alebo plodom) robím, čo chcem. To isté by mohla povedať aj po narodení. Ani zdravotná indikácia neobstojí. Dieťa má predsa také isté právo na život ako matka. Predstavme si situáciu po stroskotám lode. Jeden človek pláva na kuse dreva, druhý pláva voľne. Drevo ich oboch neunesie. Ten na dreve má väčšiu šancu na prežitie, než voľne plávajúci. Preto príde k tomu na dreve, zhodí ho do mora, aby sa sám zachránil. Práve toto robí matka so svojím dieťaťom. Naozaj so svojím. A keď ten život matky je taký labilný, že ju tehotenstvo ohrozuje, kto jej zaručí, že ešte bude neviem koľko žiť? Tu často po- 4 [pageend4]Rodičia majú v rodine od útleho veku privádzať deti k poznaniu lásky Božej voči všetkým ľuďom. Tak sa celá rodina stane ozajstnou « malou Cirkvou ». čujeme o humánnej pomoci. Prečo len matke? Pretože dieťa sa ešte nevie ohlásiť o svoje práva? Bezbranným treba pomáhať. Zdravotná indikácia plodu? Prečo potom nezabijeme všetkých duševne a telesne postihnutých? Dôvod je ten istý a princíp tiež. Kto zastaví takto zmýšľajúcu spoločnosť pred eutanáziou? Zasa dôvod a princíp sú tie isté. Dúfame, že náš hlas je adresovaný ľuďom, ktorí od povrchného zmýšľania postúpili ďalej! Zdravotné následky interrupcií sú podľa lekárov veľké. Nie sme kompetentní o nich hovoriť, ale pripomíname ich pre ich vážnosť. O psychologických následkoch môžeme azda povedať viac, lebo v duchovnom styku s ľuďmi sa o tom dozvedáme. Interrupcia sa zdala byť momentálnym vyriešením problému. Ale jej následky sú vždy ťažšie. Psychické následky sú vážne. Trvajú aj celý život. Človek nie je len suchý počítač, do ktorého sa čosi vkladá a z ktorého sa čosi vymazáva. Jeho psychika je ďaleko zložitejšia a jej narušenie má nedozierne následky. Kniha Sirachova prirovnáva ľudské srdce hlbočine, ktorú dokáže preskúmať len sám Boh. « Priepasť mora a l’udské srdce rovnako skúma» (Sir 42,18). 3. Dôvody proti interrupcii vzhľadom na spoločnosť V percentuálnom počte interrupcií na počet obyvateľstva je naša republika na druhom mieste na svete po Sovietskom zväze. Naše národy vymrú. U nás neobstojí demografický strach z preľudnenia. Predsa každý normálne žijúci človek za svojho života vyprodukuje viac ako spotrebuje. Ináč by sme neboli nič po otcoch zdedili. Väčším počtom obyvateľov môže správne usporiadaná spoločnosť len získať. Interrupcie ničia aj priemerne tvorivých ľudí aj géniov. 4. Dôvody z hľadiska viery Zámerne tento dôvod uvádzame na konci. Z metodologických dôvodov. Keď totiž veriaci človek hovorí záporne o interrupcii, hneď sa mu na oči vyhodí « klerikalizmus ». Z toho, čo sme doteraz povedali, vidíme, že uvedené princípy sú všeľudské. Ak niekto operuje «klerikalizmom», tvrdí o sebe, že sa jeho svedomie dá akokoľvek ohýbať. Život alebo vznikol sám a má hodnotu samorastu, alebo je darom Stvoriteľa a má hodnotu metafyzickú. Potom sme za svoj život i za život každého človeka, aj nenarodeného, úžasne zodpovední. Nie sme pánmi života, sme jeho služobníci. Trocha sa zamyslime a zbadáme, že život je veľké mystérium. Zasluhuje si veľkú úctu, ktorá je d’aleko od čisto vonkajšieho a technického pohľadu. Naše slová vyslovujeme vo vedomí veľkej zodpovednosti za národy, ku ktorým patríme a v zodpovednosti pred Bohom, ktorý nás do služby pastierov ustanovil. Zároveň chceme podať pomocnú ruku a pričiniť sa o podujatia, ktoré budú pomáhať budúcim matkám v ťažkostiach, do ktorých sa tehotenstvom dostali, aby svoje dieťa s ochotou prijali a mohli ho aj vychovať. Tu by mala spoločnosť použiť financie, ktoré vynakladá na interrupcie. Veríme, že naše slová nájdu pochopenie u všetkých zainteresovaných, totiž na strane zákona, žiadateľov a vykonávateľov. Svätá Rodina, Ježiš, Mária a Jozef nech prijmú do ochrany všetkých, ktorí sa pripravujú alebo už žijú v rodinách, aby pochopili a prijali zámer Stvoriteľa, ktorý stvoril muža a ženu a dal im veľké poslanie v službe životu. Modlime sa za všetkých, ktorí sa nachádzajú v ťažkých situáciách, aby boli verní tomuto Božiemu zámeru. K tomu vám všetkým vyprosujeme veľa milosti a žehnáme vás v mene Otca i Syna i Ducha Svätého. Všetci biskupi ČSFR 5 [pageend5]Tajomstvo trvalo takmer jeden rok. Keď koncom roku 1989 kardinál štátny sekretár Augustín Ca- saroli podal po doplnení 75. roku demisiu, Mons. Angelo Sodano dostal z najvyššieho miesta túto ponuku: «Monsignore, vy by ste boli eventuálne ochotný prebrať dedičstvo kardinála Casaroliho?» Monsignor ostal prekvapený, nerozhodný. Potom sa spoločne dohodli, že budú čakať jeden rok. Zatiaľ Mons. Sodano ešte dôkladnejšie pozoroval diplomatickú zručnosť a takt kardinála Casaroliho, ktorý zo svojej strany robil všetko možné, aby sa sekretár «in pectore » čo najviac « priučil». Čo si asi myslel Mons. Sodano, keď po novinách čítal mená « kandidátov » na štátneho sekretára, mená, samozrejme, získané «z dobre informovaných kruhov»? Rozličné mená stúpali i klesali v článkoch svetových novín: Etche- garay, Martinez Somalo, Lustiger, Tomko, Gantin, ale meno Mons. Sodana sa až do posledného dňa v tlači vôbec neobjavilo. Dňa 29. novembra 1990 veľká senzácia. Sám Svätý Otec Ján Pavol II. sa na audiencii pracovníkom Štátneho sekretariátu poďakoval kardinálovi Casarolimu za dlhoročné služby a predstavil nového pro-sekretára Mons. Angela Sodano. (Len čo bude Mons. Sodano povýšený na najbližšom konzistó- riu na kardinála, dostane plný titul štátneho sekretára). Kto je tento nový « prvý minister Vatikánu »? Na prvý pohľad zdá sa to osoba veľmi rezervovaná, vyrovnaná, leálna, rázna, s tridsaťročnou diplomatickou praxou za sebou. Ale netreba si myslieť, že ide o akúsi obmenu prísneho Ri- chelieua. Kto mal možnosť osobne sa rozprávať s Mons. So- danom, ihneď pochopil, že ide o osobu veľmi vľúdnu, srdečnú, jednoduchú. Narodil sa pred 63 rokmi, 23. novembra 1927 v severnom Taliansku v obci Isola d’Asti. Jeho otec Ján, dnes 92-ročný, bol od roku 1948 do roku 1963 poslancom za Demokratickú kresťanskú stranu. Vo svojom kraji zakladal katolícke svojpomocné roľnícke družstvá a ako poslanec vôbec nebol iba reprezentačnou figúr- PROFIL ŠTÁTNEHO PROSEKRETÁRA MONS. SODANO kou, ale zaujímal sa o všetky problémy svojich roľníkov, debatoval s nimi, navštevoval ich z domu do domu. A pri volebných propagandách, ale aj mimo nich, jasne prejavoval svoje hlboké náboženské presvedčenie a veľa ráz ho videli modliť sa s dobrými roľníkmi svätý ruženec. Angelo ako jedenásťročný chlapec vstúpil do seminára, pritiahnutý aj príkladom svojho strýka farára. Po kňazskej vysviacke (roku 1949) odišiel na štúdiá do Ríma a na Gregoriánskej univerzite dosiahol doktorát z teológie a z cirkevného práva. Za určitý čas sa venoval práci medzi mládežou a vyučovaniu. Bol aj prezidentom združenia «Legio Mariae». Svoju diplomatickú kariéru začal roku 1959 na^ pozvanie vtedajšieho sub- stitúta Štátneho sekretariátu kardinála Angela delľAcqua. Najprv navštevoval kurzy na inštitúte Ac- cademia ecclesiastica v Ríme, kde sa pripravujú diplomati Svätej Stolice. Roku 1961 bol poslaný za sekretára na nunciatúru do Ekvádoru, potom do Uruguaj a do Chile, kde ostal až do začiatku Allendeho vlády. Roku 1968 sa vrátil do Ríma a desať rokov pracoval na Štátnom sekretariáte. Pomáhal kardinálovi Casarolimu riešiť ťažké problémy cirkevnej politiky v štátoch strednej Európy. V tých rokoch navštívil Mädärsko, Rumúnsko, Východné Nemecko. Roku 1977 mu pápež Pavol VI. zveril ťažkú a delikátnu úlohu: vedenie nunciatúry v Chile, kde sa ujal vlády generál Pinochet. V nasledujúcom roku 1978 bol vymenovaný za biskupa. Biskupskú vysviacku mu udelil kardinál Antonio Samoré. Mons. Sodano si ako nuncius vytýčil tento cieľ: «Prehlbovať dialóg medzi Cirkvou a štátom, predísť eventuálnym rozporom a urovnať spory, ktoré by vznikli. » A spory nedali na seba dlho čakať. V decembri 1978 vypukol medzi Chile a Argentínou prudký spor pre otázku nadvlády nad kanálom Beagle. Do vojenského konfliktu chýbali už len dve hodiny. In extremis zasiahla na žiadosť zainteresovaných vlád vatikánska diplomacia. Svätý Otec Ján Pavol II. vyslal do Chile kardinála Samoré a po šiestich rokoch ťažkej a trpezlivej zmierčej práci 29. novembra 1984 zástupcovia chilskej a argentínskej vlády podpísali traktát, ktorým sa spory urovnali. Veľmi veľkú zásluhu na tomto pozitívnom riešení mal nuncius Sodano. Ale v Chile nechýbali situácie, v ktorých sa ukázali diplomatické vlohy a pevné nervy pápežského nuncia Šodana. Roku 1984 vtrhli do budovy nunciatúry traja teroristi skupiny Mir, dvaja mužovia a jedna žena a vytiahli revolvery proti nunciovi. Mons. Sodano ostal pokojný, začal s teroristami debatovať a podarilo sa mu ich presvedčiť, že bude lepšie zložiť zbraň. Bolo však omnoho ťažšie presvedčiť generála Pinocheta, aby dal bojovnej trojke, ktorá bola obvinená, že zastrelila guvernéra mesta Santiaga Uruzu, ochranný 6 [pageend6]preukaz pre opustenie krajiny. Vyjednávania trvali tri mesiace, až konenčne traja teroristi mohli opustiť sídlo nunciatúry a odísť do Argentíny. Mnohé noviny označili vtedy nuncia Sodana za «kato- komunistu », čo však nebola pravda. Ako sa sám vyjadril, vždy mu išlo o to, aby bola « rešpektovaná sloboda Cirkvi». Roku 1988 sa Mons. Sodano vrátil do Vatikánu, kde ho Svätý Otec Ján Pavol II. vymenoval za «zahraničného ministra » po kardinálovi Achilovi Silvestrinim. Pracoval ticho, ale intenzívne. Bol to on, ktorý viedol všetky vyjednávania so sovietskymi úradmi o návšteve Gorbačova vo Vatikáne. Napr. 19. októbra 1989 odletel do Moskvy, aby so samotným sovietskym premiérom dohodol posledné detaily o návšteve, ktorá sa uskutočnila 1. decembra 1990. Mnohí sa teraz pýtajú, či nový štátny sekretár bude pokračovať v «politike» svojho predchodcu a učiteľa kardinála Casaroliho. Je pravda, že verní učeníci neopakujú jednoducho svojho učiteľa, ale prinášajú svoju originálnu nótu k tomu, čo sa od učiteľa naučili. O novoty a zmeny sa postará čas a nové situácie. Casaroli bol človek, ktorý verne interpretoval, najprv s pápežom Pavlom VI. a potom s Jánom Pavlom II., epochu veľkého a dramatického zápasu kresťanstva s komunizmom. Sodano bude najbližším spolupracovníkom Svätého Otca Jána Pavla II. v druhej časti jeho pontifikátu a bude zaiste musieť čeliť novým a nie ľahším dramatickým výzvam a súbojom v dnešnom svete. Py Sväté písmo je zacielené na Ježiša Krista. Starý zákon ako na svojho Očakávaného, Nový zákon ako na svoj Vzor; oba ako na svoj Stredobod. Pascal Dnešok sa vyjasnieva v zajtrajšku. Roľník, keď seje, má v očiach slnečnú žiaru júla, a ide jej v ústrety, hoci mu pohľad zacláňa októbrová hmla. Jar začína prvým kvietkom, deň prvým brieždením, noc prvou hviezdičkou, potok prvou kvapkou žriedla, oheň prvou iskričkou, láska prvým snom. Nádej už vidí dužný klas, keď moje oči vidia len zrno, čo sa rozpadáva v zemi. Človek kráča životom a Nádej mu urovnáva cestu, aj cestu kríža. Cítiť sa hosťom a pútnikom na akomkoľvek stanovišti, vnútri i vonku každého bývania. Cítiť sa ako na začiatku pri každom dosiahnutí cieľa, pod Stanom ako aj medzi stenami paláca, byť ochotný zvariť posledné ohnivko reťaze, vystrieť ruku každému prichodiacemu, povzdychnúť za každou peknou vecou... to je povolanie kresťana. Človek nikdy nie je taký chudobný, ako keď sa presvedčí, že mu chýba všetko, a nikdy nie je taký veľký, ako vtedy, keď v tejto chudobe dvíha ruky a srdce k NIEKOMU. Kto má pred sebou NIEKOHO, ten sa nikdy nezastaví a nikto ho nezastaví, ani smrť, pretože ON je silnejší ako smrť. Primo Mazzolari 7 NÁDEJ [pageend7]André Frossard, 75-ročný, hrdo ukazuje na svojom kabáte odznak pápežského vyznačenia « Ordine Pio IX.» (rád Pia IX.), ktoré mu v polovici novembra udelil Svátý Otec Ján Pavol II. Člen Francúzskej akadémie a autor asi 20 kníh, medzi ktorými dielo « Boh existuje, ja som sa s ním stretol», preložené Mons. Jozefom Vavrovičom do slovenčiny, napísal poslednú knihu: « Boh. Otázky človeka », ktorú chceme predstaviť našim čitateľom týmto rozhovorom talianskeho novinára R. Giacomelliho s autorom. ANDREJA FROSSARDA by som, že človek je ako družica vystrelená do vesmíru: v prvej fáze, keď sa má « odlepiť od zeme», je štart, výbuch, oheň, sila; potom nasleduje ustálenie v obehových dráhach; v tretej fáze je návrat do atmosféry a znova oheň, vyvolaný dotykom a trením družice so vzduchom. — Pán profesor, čo vás viedlo k napísaniu tohto diela? — Od chlapcov a dievčat medzi 15. a 18. rokom som dostal vyše dvetisíc otázok o základných problémoch ľudského života: prečo žijeme, čo je viera, čo je pravda, čo je sloboda, kto je Ježiš Kristus, aký je vzťah medzi vierou a vedou, kam sa uberáme. Mojou knihou chcem odpovedať na tieto otázky a tak pomôcť mladým v ich hľadaní. — Podľa sociologických výskumov okolo témy Boh rastie skôr indiferentnosť ako záujem. — Ankety a výskumy ukazujú, že u ľudí sa umenšuje praktizovanie náboženstva, ale nie viera v existenciu Boha. To, čo platí všeobecne o všetkých ľuďoch, platí ešte viac o mladých. Kresťanstvo je zakorenené v hĺbke ich bytia, aj keď sa niekedy ťažko prebíja na povrch. — Prečo vsak okolo 18-20 rokoch, aspoň tak sa zdá, mizne u mladých aj to, čo nazývame « náboženský nepokoj » ? — Pretože životné problémy a denné záujmy odťahujú ľudí od hlbokých vážnych otázok. Základné životné otázky si ľudia kladú na začiatku a na konci svojho života. Povedal — Čítam vo vašej knihe túto myšlienku Bemanosa: viera je « dvadsaťštyri hodín pochybovania, okrem jednej minúty nádeje». Vy súhlasíte s touto myšlienkou? — Chápem tých, čo musia zápasiť o svoju vieru, ale toto nie je môj prípad. Odvtedy, čo som v dvadsiatom roku života konvertoval, Boh sa stal pre mňa jednoducho evidenciou. — Nemali ste nikdy pochybnosti? — Mám pochybnosti o sebe, o mojej odpovedi Bohu, ale nikdy nie o ňom, o jeho existencii. Pri mojej konverzii sa mi prihodilo, že som v jednom okamihu akoby v blesku precítil a pochopil všetko o Bohu a o svojom « nič » ako stvorení. V tej istej chvíli som však aj pochopil, že to moje « nič » je nekonečne vzácne, nakoľko Boh ho nekonečne miluje. A môže sa stať, že toto « nič » sa chce vzoprieť voči Bohu, ale ja viem, že práve vtedy je to « nič » absolútne « nič », samo, stratené. — Hovoríte ako mystik. Aj vaše obrátenie bolo mystickým zážitkom? — Áno, ale zároveň to bol aj fyzický zážitok. Vstúpil som do kostola a boí som akoby oslepený veľkou žiarou. Z kostola som vyšiel celkom premenený. 8 NOVÁ KNIHA [pageend8]— Čo sa týka mystiky, vo vašej najnovšej knihe čítam: «Na vrcholcoch židovstva, kresťanstva a islamu mystici hovoria tou istou rečou.» Predsa však to, čo rozlišuje kresťanstvo od iných monoteistických náboženstiev je vtelenie Božieho Syna. Z toho pre kresťanov vyplýva povinnosť ponoriť sa do dejín sveta a do jeho diania. Pýtam sa, je možné spojiť mystiku so sociálnou činnosťou vo sveter — Istotne. Žiaľ, rozšíril sa medzi nami zvyk rozlišovať medzi človekom, ktorý miluje Boha a tým, čo miluje človeka. To je ale nesprávne a škodlivé rozlišovanie, lebo Ježiš Kristus povedal: «To, čo robíte jednému z mojich najmenších, to robíte mne. » Mystik nachádza Ježiša Krista všade a preto je pomýlené stavať proti sebe mystika a angažovaného kresťana. Bezpochy svätý František Assiský bol mystik, ale nikto nebude tvrdiť, že tento veľký svätec nemiloval blížneho, veď vieme, že vo svojej láske objímal všetky Božie stvorenia. Jediný rozdiel je vo svedomí mystika, ktorý vie, že nebude nikdy môcť preklenúť totálnu priepasť, ktorá je medzi stvorením a Stvoriteľom. — Mladí ľudia, ktorí vám napísali alebo ktorých ste stretli, koho majú radšej: učiteľov alebo svedkov? — Dávajú prednosť svedkom už aj preto, lebo dnes niet učiteľov. Dnes neexistujú nijaké vládnúce ideológie alebo filozofie. Okolo nás panuje akési zvláštne ticho. Niet mysliteľa alebo teológa, ktorý by bol uznávaný celým svetom, ako bol uznávaný v nedávnej minulosti napr. De Lubac. Politika nie je inšpirovaná nijakými veľkými ideálmi a plánmi, ale sa obmedzuje len na obsadzovanie ministerských kresiel a na malicherné pragma- tizmy, práve pre toto kultúrne ticho, ktoré nás obklopuje. Keďže niet učiteľov, mladí sú prinútení zariadiť sa sami a práve preto zmýšľajú liberálne a vracajú sa a dopytujú sa na základné otázky. — Okrem vášho obrátenia dajaký iný zážitok hlboko poznačil váš život? V dvadsiatomsiednom roku života vás zajalo Gestapo a boli ste internovaný v koncentračnom tábore, ktorému velil Barbie, známy «lyonský kat». Ukrutná zloba nacistického lágru neotriasla vašou vierou? — Nie! Hrozný zážitok lágru mi pomohol odhaliť nekonečnú hodnotu ľudského bytia. Diabolský nacistický systém sa snažil nás pokoriť všetkými možnými spôsobmi, chcel nás jednoducho odľudštiť. Ale čím viac nás pokoroval a deptal, tým viac ja a mnohí iní videli sme v pokorených a zdeptaných Ježiša Krista. Spomínam si na jedného úbohého francúzskeho žida, menom Domini, ktorého si S S zobrali na mušku a nútili ho každý deň viac ráz opakovať po nemecky túto vetu: « Žid je parazit, ktorý žije na koži árijského národa a treba ho rozmliaždiť». Keď sa pomýlil, SS ho bili, kopancovali, fackali. « Lekciu » musel opakovať viac ráz za deň. Nakoniec bol taký strýznený, že len čo sa na baraku otvorili dvere, aj keď dovnútra vstupoval jeden z nás väzňov, úbohý žid sa staval hneď do pozoru a odriekal naučenú antifonu. Zdalo sa mi takmer nemožné dohnať až do takého krajného poníženia jedného človeka. Čím viac pán Domini opakoval vetu, tým viac sa mi zdal podobný Kristovi, človeku bolesti a umučenia, krotkému v rukách tých, čo ho hnali na zabitie. Po dajakom čase vskutku S S úbohého pána Domini zastrelili. — Nemyslím si, že byť prirovnaný k Ježišovi Kristovi urobilo radosť pánu Domini, už aj nie preto, lebo bol žid. — To neviem, ale my všetci sme boh vzrušení a zároveň dojatí jeho pokojnosťou, s akou sa staval voči svojim trýzniteľom. Videli sme v jeho počínam, že prekonal seba samého, prekonal svoju prírodu. Úprimne sa priznám, že v lágri som pochopil, prečo si Ježiš Kristus vyvolil absurdnú cestu umučenia a smrti na kríži. Všetci trpiaci sú obrazom Krista. Kresťanom ostávajú len dve cesty pri nasledovaní Ježiša: cesta utrpenia a cesta spolu-utrpenia. R. Giacomelli Preložil Andrej Pauliny SESTRY CYRILKY NA SLOVENSKU Máloktorá americko-slovenská inštitúcia prispela takou veľkou mierou k zveľaďovaniu slovenského národného života v Amerike, ako rehoľa sv. Cyrila a Metoda. Hoci poslanie tejto rehole bolo v prvom rade vychovávateľské, neskôr sa rehoľa sv. Cyrila a Metoda stala dôležitým strediskom slovenskej kultúry. V súčasnej dobe sa cyrilky aj naďalej venujú mládeži. Dozvedeli sme sa, že Sestry sv. Cyrila a Metoda v Danville, Pa. v januári roku 1991 zavítajú na Slovensko, kde budú pomáhať rehoľným kandidátkam. Tým, že Sestry cyrilky odídu na Slovensko pomáhať pri vzdelávaní, splnia dávny sen Otca Matúša Jankolu, zakladateľa rehole sv. Cyrila a Metoda. Otec Jankola bol kňaz a národovec veľkého srdca. Horlil za výchovu a vzdelávanie mládeže. 9 [pageend9]Datovanie nejakého archeologického nálezu je vždy namáhavá vec a často sa stáva, že aj starostlivo študované datovanie sa neskoršie ukáže nesprávne, poprípade pochybné. Tento problém neexistuje pre nálezy v Pompejách a Herkuláneume. Všetko, čo vykopávky vyniesli na svetlo Božie, nemôže byť pokladané za neskoršieho dáta od tragického dňa 24. augusta 79 po Kr., kedy výbuch Vezuva pochoval tieto mestá pod vrstvou sopečnej lávy. Tieto dve mestá sú dôležité aj z hľadiska kresťanskej archeológie. Našli sa tu znaky kresťanského náboženstva, ktoré pochádzajú z čias začiatkov našej viery. Zo Skutkov apoštolov vieme, že na jar roku 61 apoštol Pavol z Tarzu počas plavby do Ríma sa zastavil v prístave Puteoly (terajšie Pozzuoli pri Neapole) a tu našiel « bratov, ktorí ho prosili, aby zostal u nich sedem dní» (Sk 28,14). Je teda celkom možné, že v blízkych Pompejách a Herkuláneume žili pred výbuchom Vezuva kresťania. Medzi pamiatkami, ktoré zanechali za sebou, zvlášť dve sú veľmi významné a sugestívne: kríž z Herkuláneuma a tzv. « magický štvorec» z Pompej. O tomto «magickom štvorci» sa chceme zmieniť trochu na- širšie. «Magický štvorec» sa skladá z piatich slov a každé slovo z piatich písmen. Jednotlivé slová sú usporiadané v tomto zoskupení: SATOR A R E P O TENET OPERA ROTAS Je však tiež veľmi zaujímavé, že všetkých päť slov možno čítať od ľava do prava a SATOR AREPO TENET OPERA R0TAS Magický štvorec v Pompejách naopak s prava doľava, od vrchu nadol a zdola nahor. Ide zaiste o kresťanský kryptogram, tajný znak s kresťanským posolstvom. Takéto a podobné nápisy sa našli tiež v iných krajinách od Mezopotámie po Britániu, od Etiópie po Egypt, a nijaký z nich nie je datovaný z obdobia predkresťanského, pohanského. Kresťanský charakter nápisu možno odvodiť takmer na prvý pohľad od stredného slova TENET (po slovensky « drží »), kde v písmene T je naznačený kríž a samotné slovo TENET odkazuje na Boha, ktorý pevne «drží» v rukách celé stvo- Tajomný význam štvorca bol odhalený Mnohí vedci boli však presvedčení, že v tých piatich riadkoch sa skrýva nejaký tajomný zmysel a preto sa usilovali odokryť ho. Vylúštenie našli dvaja vedci, ktorí pracovali nezávisle jeden od druhého: Nemec Felix Grosser a Skandinávčan Sigurd Agrell. Títo roku 1925 oznámili, že odhalili ako 21 písmen « magického štvorca » tvorí vlastne dva razy opakované slová PATER NQSTERv modlitby Pána OTČE NÁŠ, ktoré sa križujú v písmene N v tomto zoskupení: P A T A E O R PATERNOSTER O A S O T E R a ostávajúce štyri písmená (dve A a dve O), ktoré na- väzujú na slová Ježiša Krista: «Ja som Alfa a Omega», « Začiatok a Koniec », treba umiestniť po štyroch bokoch 10 Preklad sa môže teda upraviť takto: Rozsievač AREPO drží (riadi) pevne kolesá, čiže pevne riadi voz alebo pevne riadi pluh, ktorý bol v staroveku opatrený kolieskami. renstvo. Päť slov možno preložiť do slovenčiny nasledovným spôsobom: SATOR AREPO TENET OPERA ROTAS ROZSIEVAČ AREPO DRŽÍ DIELO (alebo aj PEVNE, MOCNE) KOLESÁ [pageend10]kríža utvoreného z písmen. Treba vedieť, že v latinčine sa písali grécke písmená Omega a Omicron s písmenom O. Väčšina vedcov sa potešila tomuto vyriešeniu a prijala ho za definitívne. Na základe štatistiky je len veľmi malá pravdepodobnosť, že 25 písmen « magického štvorca » sa utvorilo náhodou, aby vyjadrilo zmysel, ktorý odokryli Grosser a Agrell. Ostala takto potvrdená domienka, že ide o kresťanský symbol. A čo je ešte podivuhodnejšie, podarilo sa odhaliť miniaturný súhrn evanjeliových prvkov, počnúc modlitbou v kryptograme PATER NOSTER (Otče náš), ktorú naučil Ježiš Kristus svojich učeníkov. Je zvláštne, že tieto «magické štvorce » a iné kryptogramy boli rozšírené nielen na Východe a na Západe, ale sa zachovali aj pod zemou a našli sa aj v stredovekých katedrálach. Najstaršie « magické štvorce », ktoré boli nájdené v dvadsiatych rokoch nášho storočia, sú z vojenského rímskeho tábora v Mezopotámii, v Dura Eurôpos z 3. storočia po Kr. V novembri 1936 veľké prekvapenie: odokrývajúc v Pompejách telocvičňu, čo stála pri amfiteátri, archeológovia našli na jednom stĺpe «magický štovrec». Vedci, ktorých upozornili na tento nový nález, spomenuli si na iný takýto štvorec, ktorý sa pred desiatimi rokmi našiel v Pompejách, ale ktorému nevenovali veľkú pozornosť, lebo nebol úplný. Na potvrdenie, že ide o kresťanský kryptogram, štvorec objavený v telocvični mal hore narysovaný trojuholník, veľmi pravdepodobne znak Najsvätejšej Trojice. Pod štvorec neznámy rytec umiestnil aj kľúč, ktorým možno rozlúštiť tajomný rébus: vyryl tam písmená A N O. Vskutku písmeno N vytvára stred, na ktorý navä- zujú ramená kríža, keď písmená čítame v horizontálnom a vertikálnom smere. Písmená A a O ostávajú po stranách kríža a značia, že Ježiš Kristus je « Počiatok a Koniec », Alfa a Omega. Aj toto sa zdá jasným potvrdením správneho rozriešenia, ktoré štvorcu dali nemecký a škandinávsky archeológ. Samozrejme, niektorí sa chceli « ukázať » a nechceli prijať rozlúštenie, ktoré sa zdá celkom logické a jasné. Väčšia časť archeológov však považuje tajomstvo štvorca za rozriešené. Jediný otvorený problém ostalo slovo AREPO. Niektorí učenci ho považujú za vlastné meno, kým iní, vychádzajúc zo starodávneho latinského kryptogramu preloženého do gréčtiny, vysvetľujú ho ako ARA- TRO (PLUH). To by ešte viac potvrdilo kresťanský zmysel posolstva «magického štvorca ». Vie sa totiž, že pluh, spolu s kotvou, toporom a lodným stožiarom bol krycím znakom kríža. V tomto prípade päť slov treba chápať takto: SATOR - ROZSIEVAČ, totiž Ježiš Kristus, ktorý rozsieva Božie slovo; AREPO - NA PLUHU, čiže na kríži; TENET - DRŽÍ; OPERA - DIELOM, čiže svojou obetou; ROTAS KOLESÁ ľudského osudu a osudu celého sveta, čiže v ucelenom zmysle: JEŽIŠ KRISTUS NA KRÍŽI DRŽÍ SVOJOU OBETOU OSUDY ČLOVEKA A SVETA. Odhliadnuc od rozlúštenia tajomného kresťanského zmyslu slov, samotný nález « magického štvorca » v Pompejách nám poukazuje na niektoré dôležité veci: 1. V Pompejách žili kresťania, ako to potvrdzujú aj iné svedectvá. 2. Už v prvotnej kresťanskej dobe existoval kult kríža a symbolika Alfy a Omegy, « Začiatku a Konca », ktorým je Kristus. Táto symbolika je prítomná už aj v tradícii a Sísmach svätého Jána Evanje- stu. 3, V tej dobe existoval už latinský preklad modlitby Pána «Pater noster». To znamená, že grécky text (alebo aspoň jeho význačné časti) boli preložené do latinčiny a užívali ich kresťania v Pompejách a zaiste aj inde. 4. Ak je správna interpretácia trojuholníka ako znaku Najsvätejšej Trojice nad « magickým štvorcom », znamená to, že už vtedy bola nejakým spôsobom formulovaná teológia a kult Trojice. Toto všetko pred rokom 79, pred rokom výbuchu Ve- zuva. Tieto skutočnosti potís- kajú dozadu mnohé pravdy, o ktorých niektorí biblisti, (čo nechávajú archeológiu stranou a nevenujú jej patričnú pozornosť) tvrdia, že sa formulovali omnoho neskoršie a nie v prvotnej Cirkvi. Tak sa zdá, ža aj tu sa uskutočňuje proroctvo Ježiša Krista, podľa ktorého «kamene budú kričať » proti teoretickým hypotézam, ktoré urobili istí intelektuáli, čo študujú len pri svojich stolíkoch. V. Messori Preložil a upravil A. Jakubik 11 [pageend11]Na mnohých čitateľov by sme sa mohli obrátiť s otázkou: Ako častov pozeráte televízne programy? Čo pozeráte? Ktoré programy sa vám najviac páčia? — Ako ste zaiste vytušili, chceli by sme zvlášť mladým priblížiť veľmi aktuálnu tému: Aký má byť postoj mladého kresťana k televízii. TELEVÍZNY MOLOCH POSTOJ MLADÉHO KRESŤANA K TELEVÍZII Pred nedávnom talianske denníky uverejnili zaujímavú štatistiku o talianskych rodinách. 98 % rodín potrebuje na prvom mieste ladničku a hneď na druhom mieste, až 96,8 % rodín potrebuje televízor. Takáto je situácia poväčšine na Západe. No zdá sa, že ani na Slovensku v tomto ohľade nezaostávame za západnými krajinami. Možno povedať, že dnes pozerajú televízne programy takmer všetci: mladí i starí, rodičia i deti. Čo súdiť o veľkej popularite televízie? Preto bude vhodné pozrieť sa najprv na pozitívne a na negatívne stránky televízie. Pozitívne stránky Televízia bezpochyby predstavuje veľa pozitívnych hodnôt. Napríklad zblížila ľudí celého sveta. Padli medzi nimi bariéry času a priestoru. Na tom, čo sa odohralo cez deň vo svete, sme večer pred obrazovkou účastní všetci. V tomto zmysle televízia pomáha utvárať akoby jedinú svetovú rodinu, jednu veľkú dedinu, ako sa moderne hovorí. Okrem toho televízia šíri kultúru, umožňuje prístup k poznatkom zo všetkých odborov vedy, umenia, športu a podobne. Prebúdza a stimuluje inteligenciu, učí ľudí správne a uhladene sa vyjadrovať. Televízia umožnila objaviť umenie, klasickú hudbu a divadlo mnohým, čo predtým k nim nemali vzťah. Prostredníctvom priameho prenosu môžeme byť svedkami dôležitých udalostí v oblasti občianskeho, náboženského, politického a športového diania doma i vo svete. A v tomto vymenúvaní by sme mohli ešte pokračovať. Pozitívne hodnoty televízie vyzdvihla aj Cirkev vo svojich úradných dokumentoch, napríklad v dekréte Druhého vatikánskeho koncilu «Inter mirifica». V dekréte sa spoločenské komunikačné prostriedky nazývajú « obdivuhodné vynálezy ». Kto by mal proti tomu výhrady, tomu treba pripomenúť, že spoločenské komunikačné prostriedky sú samy osebe neutrálne a mali by slúžiť pre dobro človeka. No, bohužiaľ, možno ich aj zneužiť proti človekovi i proti Bohu a jeho stvoriteľskému plánu. V cirkevných dokumentoch sa zdôrazňuje, že televízia a rozhlas môžu veľmi účinne napomáhať evanjelizáciu a katechizáciu. A Cirkev sa ich snaží využiť v tomto smere. Stačí spomenúť niekoľko príkladov. Už v roku 1931 sám pápež Pius XI. v prítomnosti Guglielma Marconiho slávnostne inauguroval Vatikánsky rozhlas. V posledných päťdesiatich rokoch katolíci rozličných krajín sveta si založili vlastné rozhlasové a televízne stanice. V päťdesiatych a šesťdesiatych rokoch Mons. Fulton Sheen, nazývaný «telegenický biskup», vykonával v Severnej Amerike veľmi účinný televízny apoštolát. Mal milióny poslucháčov, a to aj medzi nekresťanmi a nevercami. Pred niekoľkými rokmi podnikavá americká rehoľníčka, matka Angelika, založila v Spojených štátoch známu katolícku televíznu a rozhlasovú stanicu «Večné Slovo » — skratka EWTN. Podľa všetkého hlas teito stanice sa čoskoro ozve na vlnách éteru aj po slovensky. 12 [pageend12]Epochálnou televíznou udalosťou bol televízny film «Ježiš z Nazareta» od Franka Zemrelliho. Videlo ho milióny ľudí na celom svete. Aj dnes ešte koluje, najmä na videokazetách. Keď sa Zeffirelliho opýtali, či televízia môže byť účinným prostriedkom evanjelizácie, odpovedal: «Nechcel by som sa zdať namyslený, ale myslím, že môj film ‘Ježiš z Nazareta’ poslúžil evanjelizácii, lebo vošiel do bytov rečou televízie, na ktorú sú dnes ľudia navyknutí. » Negatívne stránky Popri spomínaných stránkach televízie odborníci, rodičia a vychovávatelia upozorňujú, že televízia rastúcim tempom ovplyvňuje dnešnú spoločnosť v negatívnom smere. Televízia je totiž ako dvojsečný meč: informuje, ale aj dezinformuje; vzbudzuje ušľachtilé city, ale aj nezriadené vášne; vytvára určitý pohľad na život, ale aj rúca správne názory; podporuje kultúru, ale šíri aj dezorientáciu a pochybnosti. Azda najhoršie je to, že televízia svojimi sugestívnymi posolstvami, ktoré si často protirečia, utvára v mnohých ľuďoch presvedčenie, že všetko je relatívne, že nejestvuje objektívna pravda, ani nijaká mravná zásada platná pre všetkých a pre všetky časy. Vezmime, napríklad, televízne programy plné manželských tragédií, neverností a nezriade- ností. Toto všetko sa na obrazovke predstavuje ako normálna životná situácia. V čase totalitného režimu aj u nás bola televízia neraz v protináboženských službách. Smutne známy je najmä seriál Kríž v osídlach moci. Situácia sa dnes v tomto ohľade na Slovensku zlepšila. No zhoršila sa v iných oblastiach, lebo sa nekriticky preberajú západné televízne programy, šíriace nemravnosť, kriminalitu a všetky neresti. Veriaci sa takmer bezradne pozerajú, ako sa aj u nás postupne rúcajú mravné, náboženské a vôbec zdravé ľudské zásady a v spoločnosti sa neúprosne šíri pliaga kriminality každého druhu. Mnohí sa právom pýtajú: Čo je tomu na príčine? Aký podiel má na tom televízia? — Najrozšírenejší taliansky obrázkový týždenník «Famiglia cristiana » požiadal nedávno známu spoločnosť EWC, aby uskutočnila prieskum verejnej mienky v Taliansku o televízii a filmoch. Výsledky boh prekvapujúce: 89 % opýtaných vyjadrilo veľké znepokojenie nad tým, že v televízii a filmoch sa z roka na rok zvyšuje počet brutálnych a násilných scén. A 70 % opýtaných pokladá za vhodné, aby v tejto veci zakročil štát. Televízia a mládež Neblahý vplyv televízie sa prejavuje u všetkých, ale najmä u dospievajúcej mládeže. Mohli by sme opísať veľa zdrvujúcich prípadov. Spomenieme iba jeden. V Spojených štátoch amerických súd mesta Miami odsúdil nedávno na doživotný žalár pätnásťročného Rannyho Zámoru. Bol obžalovaný z úmyselnej vraždy spojenej s lúpežou. Advokát zbytočne vysvetľoval sudcom, že televízia pomútila chlapcovi rozum. Rannyho matka na súde potvrdila, že jej syn strávil šesť až osem hodín denne pred televízorom. A sledoval najmä programy s násilnými scénami. Niekto povie, že sú to extrémne prípady. Zaiste! Ale koľko duchovných vrážd sa odohrá v duši mladého človeka, ktorý dovolí, aby televízia ovplyvňovala jeho zmýšľanie, záujmy, myšlienky a záľuby! Autor viacerých románov Američan Mclner- vey vyhlásil: « Som absolútne presvedčený, že náš život, naše správanie, všetko, čo je v nás, je hlboko ovplyvnené ‘kultúrou obrazovky’. A som zdesený nad nenapraviteľnými škodami, ktoré to spôsobuje v širokých masách. » Televízor pán, alebo hosť Tu je vhodné položiť si pár základných otázok: Televízor je v mojom byte hosťom, alebo pánom? Je vhodným, alebo škodlivým učiteľom? Uvedomujem si, že televízia môže postupne deformovať moje svedomie? Že môže otupiť môj zmysel pre dobro a zlo? Neosvojujem si, vedome alebo podvedome, také životné modely či vzory, ktoré sú v rozpore s kresťanskými zásadami? Postoj mladého kresťana k televízii V prvom rade sa treba vyhýbať dvom krajnostiam. Na jednej strane treba odložiť zbytočné predsudky a prepiatu nedôveru, ako keby televízia bola vynálezom diabla. Na druhej strane sa treba vyhýbať naivnej dôvere a najmä závislosti na televízii. Správny postoj k televízii má byť kritický, objektívny a inteligentný. Kritický poslucháč vie rozoznávať medzi správnymi a pomýlenými zásadami, ktoré mu televízia predkladá. Vie si inteligentne osvojiť pravé hodnoty, ktoré obohacujú jeho ducha a kultúru, a rozhodne odsudzuje a odmieta, čo je pomýlené a zlé. Je ľahké utvoriť si takýto kritický, objektívny a inteligentný postoj k televízii? Nie! 13 [pageend13]Najmä nie mladým ľuďom. Preto sa treba častejšie obrátiť na zodpovedných a kompetentných ľudí. Môžu to byť kresťanskí rodičia, vychovávatelia, vedúci mládežníckych skupín a najmä duchovný vodca a spovedník. Nie je prehnané tvrdenie, že budúcnosť kresťanskej viery závisí v nemalej miere od toho, ako veriaci, najmä mladí, budú vedieť používať spoločenské komunikačné prostriedky. Netreba zabudnúť, že z času na čas je veľmi užitočný pôst od televízie, ako to dnes robia mnohí. Napríklad obyvatelia Islandu a ich vláda rozhodli, že každý štvrtok vôbec nebude televízne vysielanie. Pochopili, že dobrovoľne zhasnutá obrazovka je veľmi účinný prostriedok na zachovanie duševnej rovnováhy a na utvorenie vlastného správneho zmýšľania, nezávisle od pomýlenej verejnej mienky, ktorú neraz nanucuje televízia. Desať priateľských rád Ako súhrn toho, čo sme si povedali, predkladáme každému čitateľovi desať priateľských upozornení: 1. Vo svojom voľnom čase neklaď na prvé miesto televíziu. 2. Používaj televíziu s mierou. 3. Informuj sa o vhodnosti alebo nevhodnosti televíznych programov. 4. Vyber si program podľa kresťanského svedomia a so zmyslom pre zodpovednosť. 5. Pravidelne sleduj programy, ktoré ťa kultúrne a duchovne obohatia. 6. Vychovaj v sebe kritický postoj k televíznym programom. 7. Zriekni sa občas, ako dôkaz sebaovládania, aj neškodného zábavného programu. 8. Podľa možnosti sleduj televízny program spolu s inými a spoločne vyslovte svoj kritický posudok. 9. Ak môžeš, v rodine alebo v spoločnosti, taktne zakroč pri výbere alebo zmene programu. 10. Neboj sa vysloviť, listovné alebo iným spôsobom, svoj úsudok o televíznych programoch tým, čo sú za ne zodpovední. Ešte lepšie, keď vás bude viacero. Š. Turanský NÁSTUPNÁ AUDIENCI VEĽVYSLANCA ČESKEJ A SLOVENSKEJ FEDERATÍVNEJ REPUBLIKY VO VATIKÁNE Dňa 21. decembra 1990 bol Dr. František X. Halas, vyslanec Českej a Slovenskej Federatívnej Republiky, prijatý na audiencii u Svätého Otca Jána Pavla II. vo Vatikáne, aby mu odovzdal svoje poverovacie listiny a tak nastúpil svoj úrad. Vyslanec v reči, ktorú adresoval Svätému Otcovi, vyjadril radosť nad skutočnosťou, že viac ako po štyridsiatich rokoch znova sa nadviazali diplomatické vzťahy medzi Českou a Slovenskou Federatívnou Republikou a Vatikánom. Dr. Halas povedal: «Pápež je pri dnešnom stretnutí skutočne predovšetkým otcom, ku ktorému prichádza stratený a znovanájdený syn. Marnotratným synom, ktorý sa vracia do otvorenej otcovskej náruče je náš český a slovenský ľud.» Nový veľvyslanec pokračoval: «Začiatky nových vzťahov medzi Svätou Stolicou a Českou a Slovenskou Federatívnou Republikou možno teda postaviť pod symbol láskyplných vzťahov otca a syna.» Odvolávajúc sa na nedávnu cirkevno-po- litickú situáciu, veľvyslanec Halas pripomenul: « Problémy, ktoré sa nakopili za štyridsať rokov totalitnej vlády v našich zemiach, sú veľké. A nebude možné pokaždým ľahko zjednotiť názory na najvhodnejší spôsob ako ich rozriešiť. Ale dobrá vôľa, ktorá je na oboch stranách taká zreteľná, pomôže prekonať všetky ťažkosti.» Svätý Otec vo svojej odpovedi vyslancovi povedal: « Česká a Slovenská Federatívna Republika sa usiluje o obnovenie a upevnenie svojich inštitúcií a pracuje na zlepšení podmienok života svojich občanov. Katolíci sú ochotní zobrať si svoju čiastku v týchto veľkých úlohách, ktoré treba doviesť dokonca. Čo sa týka náboženského poslania, Cirkev má nádej, že jej bude dopriaty ten životný priestor, ktorý je jej potrebný, aby mohla slúžiť ľuďom, ako si to oni žiadajú. Cirkev nežiada nijaké privilégiá, túži len slobodne rozvinúť svoju činnosť, lebo je presvedčená, že jej miesto v spoločnosti zodpovedá nielen požiadavkám minulosti, ale aj živým túžbam, čo nesú v srdci naši súčasníci.» Veľvyslanec hovoril po francúzsky a Svätý Otec odpovedal po francúzsky. Po výmene darov, Svätý Otec udelil svoje apoštolské požehnáme vyslancovi a « všetkým synom a dcéram Českej a Slovenskej Federatívnej Republiky ». 14 [pageend14]nové knihy a obnovila aj dnes všetky záhyby nášho súkromného, rodinného a národného života. Nesmieme sa uspokojiť iba s akousi zdanlivou úrovňou na kultúrnom a hospodárskom poli. Ak chceme byť verní sebe, svojim koreňom a dejinám, cyrilome- todské dedičstvo nesmie byť dajakým príveskom, s ktorým sa občas pri jubileách pohráme, ale sa musí stať vlastným životným prostredím, v ktorom sa odohráva naša osobná a národná existencia. A chcieť v tomto dedičstve potláčať duchovný a náboženský prvok v prospech písomníctva a kultúry, ktoré tiež pramenia pre nás v diele svätých vierozvestov, znamená násilne rozlučovať to, čo bolo a zostáva v úsilí svätého Cyrila a Metoda nerozlučiteľným: vieru a kultúru. Svätý Otec pozval celú dnešnú Cirkev do školy solúnskych bratov. O to viac musíme do tejto školy chodiť my Slováci. « Evan- jelizácia slovanských národov zo strany dvoch bratov zo Solúna má význam, ktorý sa týka života a poslania celej Cirkvi, Cirkvi deviateho storočia, ako aj Cirkvi dneška. Vskutku, ostanú vždy aktuálne ciele, ktoré inšpirovali evanjelizačnú činnosť našich dvoch bratov: ohlasovanie Božieho slova, rozširovanie viery, jednota všetkých veriacich v Krista, dôvera v účinnosť Božej milosti, pastoračné úsilie až po darovanie samých seba... Cirkev sa dnes nachádza pred podobným súbojom, aký pripravili svätému Cyrilovi a Metodovi spoločnosť a ľudia ich doby. Naši svätí bratia vedeli odpovedať na tento súboj silnou vierou a jasnosťou, ktoré musia zostať modelom a vzpruhou pre všetkých nás» (20.12.1985). Nech táto kniha priblíži osobnosť svätých vierozvestov mnohým čitateľom, a toto lepšie poznanie ich života nech prehĺbi záujem o osobné posvätenie jednotlivcov a o duchovnú obrodu celého slovenského národa. * Dominik Hrušovský biskup pre Slovákov v zahraničí Michal Lacko SJ, SVÄTÝ CYRIL A METOD. Vydal Slovenský ústav svätého Cyrila a Metoda v Ríme roku 1990 ako 3. zväzok Edície SVETLÁ (štvrté vydanie). Obálku navrhol Andrej Paulíny SDB. Kresby sú od Jozefa Cin- cíka. Farebné fotografie vybral Felix Litva SJ. Prílohy zredigoval Štefan Vrablec. Svätý Otec Ján Pavol II. na všeobecnej audiencii 25. júla 1985 kládol slovenskej mládeži na srdce «lepšie poznávať svoju minulosť, čerpať z nej svetlo, usmernenie a silu » aj v prítomnosti a pre budúcnosť. Myslím, že tento odkaz Svätého Otca tlmočíme dnes nielen slovenskej mládeži, ale celej slovenskej verejnosti aj tým, že jej dávame do rúk už po štvrtý raz životopis svätého Cyrila a Metoda, ako vyšiel pred rokmi z pera nášho už zosnulého odborníka Otca Michala Lacka SJ. Poznať život našich vierozvestov je výbornou pomôckou k duchovnej obrode národa, ktorá je veľmi potrebná dnes po znovunadobudnutí občianskej a náboženskej slobody. Musíme sa usilovať o to, aby viera ohlasovaná svätým Cyrilom a Metodom, ktorá stvárňovala dejiny slovenského národa, prenikla Solúnski bratia zdedili nielen vieru, ale aj kultúru starovekého Grécka, ktorá pokračovala potom v byzantskej ríši. Je známe, aké dôležité bolo toto dedičstvo pre celú európsku a priamo, či nepriamo, aj pre svetovú kultúru. V evanjelizačnom diele, ktoré vykonali ako priekopníci v oblastiach obývaných Slovanmi, je súčasne zahrnutý aj vzor toho, čo dnes voláme «inkulturácia », t.j. zasadzovanie evanjelia do miestnej domácej kultúry a zároveň aj začlenenie týchto kultúr do cirkevného života. Tým, že zakoreňovali evanjelium do miestnej kultúry národov, ktorým ho hlásali, sv. Cyril a Metod si získali zvláštne zásluhy o vytvorenie a rozvoj tejto kultúry, alebo lepšie povedané, mnohých rôznych kultúr. Všetky kultúry slovanských národov naozaj vďačia za svoj vlastný «začiatok» a rozvoj práve pôsobeniu solúnskych bratov. Ich originálnym a geniálnym výtvorom je abeceda pre slovanský jazyk a tou prispeli ako základným prínosom ku kultúre a literatúre všetkých slovanských národov. (Z encykliky Jána Pavla II. APOŠTOLI SLOVANOV, 21) 15 [pageend15]Na kultúrnom poli Biskup Augustín Roškoványi (zomr. 1892) založil roku 1879 v Nitre knižnicu, ktorá je dodnes známa ako DIECÉZNA KNIŽNICA - BIBLIOTHECA DIOCESANA. Slávnostne bola otvorená 30. novembra 1885. Pri stavebnej rekonštrukcii Veľkého seminára v rokoch 1876-1878 bola umiestnená v severovýchodnej časti seminárskej budovy. Bola vybudovaná na spôsob Széchényiho knižnice v Budapešti a možno povedať, že je jej vernou kópiou. Plány knižnice projektovali Jozef Lip- part, staviteľ ostrihomského prímasa a Fridrich Schmidt, významný pamiatkársky pracovník. Knižnica je teda pozoruhodná aj po stránke architektonickej, no ale ešte viac po stránke obsahovej. Stala sa vzácnym dokladom našej kultúry a skvostom diecézy. Biskup Roškoványi zhromaždil v založenej knižnici knihy po biskupoch svojich predchodcoch, ako bol biskup Pavol Bornemisza (zomr. 1579). Zachariáš Mošovský (zomr. 1587), Adam Ladislav Erdôdy (zomr. 1736), Ján Gustíni (zomr. 1777), Jozef Vurum (zomr. 1838), Imrich Palugyai (zomr. 1858). Zozbierané knihy boli najprv umiestnené vo veži katedrály ako Katedrálna knižnica. Roškoványi k nim pripojil aj svoju knižnicu v počte vyše 19.000 zväzkov. Ku knihám po biskupoch sa sem priraďovali aj knihy po zomrelých kanonikoch. Takto sa vytváral fond Diecéznej knižnice. V knižnici sa náchadzajú knihy zo všetkých vedných odborov: teológie, filozofie, práva, svetských a cirkevných dejín, prírodných vied, poľnohospodárstva, politiky. Knihy sú písané asi v dvadsiatich rečiach. Najnovší prírastok sú Modlitby písané v japončine. V knižnici sa nachádza pozoruhodná zbierka 78 prvotlačí a početná je tiež zbierka rukopisov. V troch prípadoch sme poslúžili rukopismi ako dokladmi pre kanonizačný proces Božieho sluhu pátra Diega Kelemena (zomr. 1744). Ako sa vyjadril postulátor, boli to doklady, ktoré chýbali do úplnosti. Knižnica počíta dnes vyše 60.000 zväzkov. Roku 1960 bolo spravovanie a používanie knižnice odňaté nitrianskej diecéze štátnou správou. Na základe listu Biskupského úradu v Nitre ministrovi kultúry Slovenskej republiky sa uskutočnilo vyjednávanie cirkevných a štátnych zástupcov. Rokovanie sa konalo 25. januára 1990 v Nitre a skončilo sa týmto uzáverom: Diecézna knižnica ihneď, čiže dňom 25. januára 1990 prechádza do vlastníctva a správy nitrianskej diecézy. Správcom knižnice býval vždy niektorý nitriansky kanonik. Prvým správcom bol kanonik-opát a prelát Jozef Vagner (zomr. 6. nov. 1910), ktorý knižnicu opísal v diele: A Nyitrai egyházmegyei kónyvtár, kéziratai és nyomtatványai, Nitra, 1886. S platnosťou od 25. januára 1990 bol za správcu Diecéznej knižnice menovaný kanonik, katedrálny archidiakon Mons. Thdr. Ladislav Belás. Knižnica slúži štúdijným účelom pre bádateľov a návštevníkov. Keď navštívite Nitru, nechajte si trochu času aj na prehliadku Diecéznej knižnice. Nebudete ľutovať, lebo uvidíte pekné a zaujímavé veci. DESAŤ « NAJ » V DIECÉZNEJ KNIŽNICI V NITRE 1. NAJSTARŠIA TLAČ je komentár svätého Tomáša ku knihe Boethiusa De consolatione Philosophiae, ktorá bola vytlačená v Norimbergu roku 1473. Má 186 strán v rozmeroch 29 x 42 cm. 2. NAJCENNEJŠIA TLAČ je Missale secundum ritům dominorum Ultramontanorum. Bola vytlačená na 333 pergamenových listoch vo Verone v Taliansku roku 1480. 3. NAJZAUJÍMAVEJŠIA TLAČ je tá, ktorej možno dať pomenovanie Modlitebník, vytlačený v Paríži roku 1495. Je to prvotlač na pergamene, 304 strán v rozmeroch 11,5 x 17 cm., s celostránkovými drevorezmi, každá s figurálnymi motívmi. Nachádzajú sa tu celostránkové biblické obrazy počtom 19, prevažne mariánske motívy. Kniha bola vystavená na Svetovej výstave v Japonsku v Osake. Vtedy tam bol prepožičaný aj Nitriansky kódex, ďalší skvost našej knižnice. 4. NAJHRUBŠIA TLAČ má názov: Przywileie y Constitucie SEYMOWE. Je hrubá 18 cm. Na 1.623 stranách sú vypísané uznesenia poľského a litovského snemu z rokov 1649-1712. Je to krakovská tlač. 16 DIECÉZNA KNIŽNICA V NITRE [pageend16]5. NAJOBSAŽNEJŠIA TLAČ je Ambrosn Ca- lepini Dictionarium undecim linguarum. Na 1.888 stranách v reči latinskej, hebrejskej, jréckej, francúzskej, italskej, nemeckej, belgickej, španielskej, poľskej, maďarskej a anglickej sú obsiahnuté názvy vecí, mená krajín, národov, morí, riek, pohorí a miest. Kniha bola vytlačená v Bazileji roku 1578. 6. NAJPOČETNEJŠIA SÉRIA je 46 zväzkov časopisu o technických vynálezoch 18. storočia Der Stein der Weisen. Vychádzal vo Viedni od roku 1899. 7. NAJVÄČŠIA TLAČ je časopis Nemzet z roku 1886 v rozmeroch 48 x 63 cm. V tomto rozmere je ešte desať iných exemplárov. Sú pekne zaviazané. 8. NAJTAJOMNEJŠIA TLAČ je kniha babylonský Talmud v hebrejčine s nemeckým prekladom. Kniha vyšla v Berlíne roku 1842. Preklad je venovaný ruskému cárovi Mikulášovi I. 9. NAJMENŠIA TLAČ je knižka Medicína spi- ritualis contra pestem v rozmeroch 8 x 5,5 cm. Má 23 stránok a bola vytlačená v Kostnici roku 1628. 10. NAJNOVŠIA TLAČ sú Modlitby kresťana- -katolíka po japonsky. Diecéznej knižnici ju venoval slovenský saleziánsky misionár v Japonsku Otec Štefan Foltín pri návšteve knižnice 6. augusta 1990. ThDr. Ladislav Belás NÁVRAT SEMINÁRNEJ KNIŽNICE DO SPIŠSKÉHO PODHRADIA Knihy majú svoje osudy. Tie, ktoré tvoria súčasť historických knižničných fondov u nás mali osud obzvlášť krutý. Veď ich rozvrat v päťdesiatych rokoch, najmä tých, ktoré boli späté s cirkevnými inštitúciami, znamenal stratu nenahraditeľných kultúrnych hodnôt. V tých ťažkých rokoch Matica dostala za úlohu prevziať od tzv. Slovenského náboženského fondu veľkú časť skonfiškovaných historických knižníc. V « darovacej» zmluve z roku 1958 bolo vyčíslených vyše 650 tisíc knižničných jednotiek, ktoré mala Matica slovenská nielen spravovať, ale najmä využívať « k prevýchove ľudí v duchu socialistického vlastenectva a proletárskeho internacionalizmu...» Tento osud čakal i seminárnu knižnicu zo Spišského Podhradia, ktorá po skonfiškovaní bola premiestnená do priestorov kaštieľa v Markušovciach. Matica slovenská sa ujala tohto neľahkého dedičstva a v rámci svojich možností zabezpečila základné podmienky ochrany fondu. V roku 1987 nastala zložitá situácia — priestor kaštieľa v Markušovciach, kde sa nachádzali fondy seminárskej knižnice — bolo potrebné uvoľniť, z dôvodu rekonštrukcie objektu. Nenašlo sa iné riešenie zachrániť vzácne knižničné fondy, ako nájsť pre ne miesto v hlavnom depozite Matice slovenskej — Slovenskej národnej knižnice v Martine. Tu sa fondy presťahovali v júli 1987, prešli základným ošetrením ich fyzickou revíziou. Nové podmienky na záchranu seminárnej knižnice zo Spišského Podhradia sa utvorili v roku 1990 otvorením Vysokej školy bohosloveckej v Spišskej Kapitule — Spišskom Podhradí. Rektor bohosloveckej fakulty ThDr. Jozef Jarab konštruktívnym rokovaním s vedením Slovenskej národnej knižnice od začiatku pamätal na vhodné priestory pre návrat seminárnej knižnice na miesto, kde je jej pravý domov. A tak 28 555 knižničných jednotiek, 12 601 jednotiek inorečových periodík a 2773 jednotiek slovacikálnych časopisov, tvoriacich zachovaný fond seminárnej knižnice, sa po 12. novembri 1990 začalo premiestňovať z Martina do Spišského Podhradia. V zmluve podpísanej 16. novembra 1990 sa Matice slovenská — Slovenská národná knižnica a Vysoká škola bohoslovecká zaviazali spolupracovať pri záchrane historických knižničných fondov. Okrem iného Slovenská národná knižnica sa zaviazala zaškoliť vybraných pracovníkov na odborné práce s historickými knižničnými fondami a naďalej prispievať k utváraniu podmienok na dôstojnú ochranu, spracovanie a využívanie fondov seminárnej knižnice. Vysoká škola bohoslovecká vychádza Matici slovenskej — Slovenskej národnej knižnici v ústrety pri ďalšom využívaní týchto fondov a na potrebnú dobu piatich rokov ponechala jej naďalej v depozite tlače zo 16. storočia, ktoré treba spracovať v rámci výskumnej úlohy « Generálny súpis tlačí 16. storočia na Slovensku », ako i odborne ošetriť. Seminárna križnica sa vrátila do Spišského Podhradia. Vyriešením vlastníckych vzťahov sa však starosti o osud historických knižničných fondov nekončia. Veď fondy treba odborne spracúvať, reštaurovať a konzervovať — a finančné prostriedky na túto činnosť zatiaľ chýbajú. Škody spôsobené rozvrátením, zanedbaním historických knižníc v predchádzajúcich režimoch nemôže odstrániť Matica slovenská sama, bez pomoci štátu a všetkých vlastníkov týchto fondov, práve preto je načase vytvárať účelový finančný fond na záchranu historických fondov. M. Bielik (SD 5. decembra 1990) 17 [pageend17]«Keď nebudete ako deti, nevojdete do kráľovstva nebeského » (Mt 18,3). Toto je tvrdá požiadavka, ktorú Ježiš kladie na nás tak isto, ako pri «Reči na vrchu» (Mt 5,7) alebo pri «reči o sviatostnom Chlebe života» (Jn 6,22-51). Ako to vlastne Ježiš myslel? Iste nie tak, ako si to vysvetľujú Ježišovi nepriatelia, že byť detinskí znamená byť primitívni. Išli sme si pozrieť sídlisko, v ktorom si rodinka hľadala nový byt. Ich sotva trojročný synáčik sa ma pýta: « A ty, kde bývaš?» Aj Jánovi učeníci kládli Ježišovi túto istú otázku (Jn 1,38), lebo to, kde a ako bývame, je tiež svedectvom našej osobnosti pred svetom. Môj vnúčik prišiel raz ku mne na návštevu a v ruke držal karty « Čierny Peter ». Na môj záujem dôrazne povie: « To sú moje karty. » Vedomie vlastníctva, osobnej identity («Ako sa voláš?») a príslušnosti k určitému prostrediu sa spája s duchovným rozvojom osobnosti a vnútorným životom. Dieťa pozoruje svet okolo seba a posudzuje ho pravdivo, bez zábran a bez prekážok, ktorými sú pre nás isté spoločenské normy. Malá Sonička príde na návštevu s tetou. Pred jedlom sme sa modlili. Sonička podotkne: «Moja mama sa nemodlí.» Ale v zápätí akoby chcela svoju mamu ospravedlniť, dodá: «Ale ani neje, čo pre nás navarí,» (lebo zaiste dbá o svoju líniu). Ježiš, keď upozorňoval na to, aby sme boli ako deti, myslel nielen na čistotu ich pohľadu, ale aj na niečo dôležitejšie: na zodpovednosť za naše správanie, slová, činy pred deťmi! « To sú moje karty ». Človek je od prírody egoista. Určité veci túži dosiahnuť, udržať si, zveľadiť ich, používať ich. «Podmaňte si zem!» (Gn 1,29). Ak by to Boh nebol do nás vložil, boli by sme nepod- nikaví, nevynaliezaví, leniví a azda aj hlúpi. Boh nás však predsa « stvoril na svoj obraz » (Gn 1,26) a On je predsa múdry a vševediaci. Je milujúci Otec (1 J n 3,1) a všetko, čo Je jeho, je aj naše (Lk 15,13). Keď sme stvorení na jeho obraz, hlúposť a závisť tu nemajú miesta. Sme stvorení na jeho obraz, to znamená, že sme bytosti slobodné, môžeme slobodne voliť medzi dobrom a zlom. Diabol je otrokom zla a hriechu, teda nie je slobodný. Diabol má len jednu možnosť: všetko ničiť a ku všetkému povedať « NIE!» Človek je slobodný a môže si voliť medzi « ÁNO » a « NIE » k dobru. Od samého začiatku však človek užíval nesprávne svoju slobodu, preto bol Mojžiš nútený — v mene Božom — spísať na kamenné tabule Božie príkazy. Ony slúžia na to, aby sme nestratili kontakt s prirodzeným zákonom, ktorý Boh do nás vložil. Boh sám je nielen dobrý a múdry, aj On má vlastníctvo. Má nekonečné bohatstvo, ktorému sme dali meno NEBO. Stav, ak tak chcete, miesto, kde spravodliví (rozumej: svätí, spasení) majú účasť na Božom živote. Tento život je PLNOSŤ A DOKONALOSŤ nepredstaviteľného šťastia, lebo je to život v plnosti LÁSKY. Boh toto nekonečné šťastie nedrží pre seba, ale chce sa s nami oň deliť. Dal nám skutočne všetko, aj to najdrahocennejšie, čo má — svojho Syna. Ježiš Kristus nám priblížil nezmárniteľné bohatstvo Otca v prekrásnom rozprávaní o «márnotratnom synovi» (Lk 15,11-32), ktorý aj napriek hýrivému životu nebol schopný premárniť Otcove bohatstvo. Prečo? Lebo toto bohatstvo neutrpí nevernosťou jeho stvo- renstva. Ten, kto utrpí škodu, je márnotratník, ktorý si myslel, že sa zaobíde bez Otca, že «bude ako Boh» (Gn 3,51). Ak nebudete ako deti... Ale aj: « Buďte dokonalí, ako môj Otec nebeský je dokonalý» (Mt 5,48). Boh nezávidí, neobohacuje sa na úkor druhého, nezávidí človeku ani moc, ani slávu, ani majetok, ani vedomosti, ale naopak, delí sa s nami o všetko. Vo svojej láske nás volá, aby sme Ho spoznali a pokračovali v jeho diele, preto nám dáva celé svoje stvo- renstvo k dispozícii. Ním sa pred nami akoby «prezentuje » a chce, aby sme pracovali na rozšírení jeho bohatstva, jeho kráľovstva. « Tie karty mi dala teta. » Učí sa registrovať, že nie všetko má a je povďačný, že ľudia ho miľujú a preto ho obdarúvajú. Raz sa naučí pochopiť aj to, že sú veci, ktoré mu nemôže dať nikto iný, iba Boh: rodinu, nadanie, schopnosti, sám život a najmä svetlo viery. « To je moje. » A pýtam sa: «Dáš aj mne?» A dieťa naťahuje rúčku a je ochotné podeliť sa so mnou o svoje bohatstvo. Nechce ho držať len pre seba (niekedy sa odvráti a nechce sa deliť, podľa toho, ako sa naučilo od rodičovi), je ochotné deliť sa. To je prvý krok k nasledovaniu: Chcem, aby si bol šťastný, 18 BYŤ AKO DETI [pageend18]ako som aj ja. Neskôr dáva svoje schopnosti a dary do služieb blížnych, do služieb dobra, do služieb Božieho kráľovstva, ktoré je už tu, medzi nami (Lk 17,21). Každé dieťa je ako prameň čistej vody. Je nástrojom, na ktorom hrajú rodičia nápev svojej lásky. Neskôr — a len tak, ako rodičia svoje dieťa milujú — bude na tomto nástroji hrať svoju pieseň lásky o spravodlivosti, porozumení, odpúšťaní, láske a pokoji sám Boh, ak hriech nepotrhá tieto struny, lebo tak nastane tma. A bude sa treba znova zamyslieť nad slovami Desatora: Nepožiadaš ženu, dom, majetku, moci, cti, dobrého mena, postavenia, bohatstva svojho blížneho, ani ničoho, čo je jeho (Dt 5,18-21): Prúd vody, ktorý tiekol z čistého prameňa, sa zašpinil. «Otče, zhrešil som...» (Lk 15,21) Ježiš prosil: « Otče, odpusť im... » (Lk 23,34) a Otec odpúšťa. Prúd sa na konci vlieva do nekonečného mora Božieho milosrdenstva. Ak nebudete ako deti... Preto buďte dokonalí, ako váš Otec nebeský je dokonalý: buďte bez závisti, neprajnosti, lži a klamstva, buďte plní porozumenia, lásky, odpúšťania a milosrdenstva. Podmaňte si zem — premôžte zlo dobrom! Deti si nás podmaňujú svojou čistotou, neskazenosťou a pravosťou. Aj svätí a veľké osobnosti v dejinách nás očarúvajú a priťahujú svojou nefalšovanou osobitosťou, pravosťou, povedala by som: vernosťou k samým sebe. Vernosťou k tomu, čo z nás chcel mať Boh, lebo vedeli, že ak nebudú ako deti, nevojdú do jeho slávy. « Tvrdá je to reč » — povedali mnohí, (Jn 6,60) a odvrátili sa od Ježiša. Ale tí, ktorí vytrvali, dosiahli veniec víťazstva. He-Va Do prvého čísla KATOLÍCKYCH NOVÍN roku 1991 napísal pápežský nuncius Mons. Giovanni Coppa pozdrav, z ktorého uverejňujeme podstatné časti. Som rád, že na začiatku roka sa môžem obrátiť na milé publikum slovenského katolíckeho týždenníka Katolícke noviny, aby som mu zaželal všetko dobré do roku 1991- Redakcia si želala v mene početných čitateľov, aby sme sa spolu stretli tak povediac v rodine, medzi priateľmi, ako sa to robí na tieto sviatky. A ja som to veľmi rád prijal. Prečo? — poviete si. Pre veľmi jednoduchý dôvod. Preto, lebo mám veľmi rád Slovákov. Viete, že moje prvé stretnutia v Ríme po mojom menovaní za apoštolského nuncia v ČSFR boli so Slovákmi? Drahý Mons. D. Hrušovský ma pozval, aby som sa stretával s pútnikmi v Ústave svätého Cyrila a Metoda na via Cassia a tam sa zúčastňoval na svätej omši, povedal pár myšlienok prítomným. Hneď ma tam prijali s veľkou láskou. Prví tlieskali nunciovi Slováci, a ako srdečne a vrelo! A raz jeden večer skupina chlapcov a dievčat po tom, čo sme si potriasli ruky s mnohými osobami, odprevadila ma so spevmi k autu, dala mi svoje označenia a takmer ma ani nechcela pustiť späť do Vatikánu. Všetkých týchto mladých ľudí, ako aj všetkých ostatných pozdravujem týmito riadkami. Písať teraz do Vášho týždenníka má pre mňa taký istý význam ako vtedy tie prvé stretnutia. Malo by to malú hodnotu, keby vám iba nuncius povedal, že vás má rád. Každý apoštolský nuncius je tieňom, hlasom, predstaviteľom Svätého Otca. A preto záleží na tom, aby ste vedeli, že pápež vás má skutočne rád, väčšmi než ostatní. On vás každý týždeň prijíma na všeobecnej audiencii. Opätovne vám prejavuje svoju lásku. S radosťou stále zdôrazňuje, že Slováci majú dve lásky: Pannu Máriu a pápeža. Vo svojom príhovore na vajnorskom letisku v Bratislave dňa 22. apríla 1990 sa k vám Svätý Otec obrátil s nádhernými slovami, ktoré isto ostali vryté vo vašich srdciach: Viera slovenského národa, povedal, « osobitným spôsobom sa prejavovala v dvoch rozmeroch, ktorými sa vyznačuje vaše kresťanské svedectvo: je to vaša úcta k Sedembolestnej Panne Márii, Patrónke Slovenska, a vaša vernosť Petrovej Stolici... Ako nespomenúť dôležitý význam, ktoré mali púte v týchto posledných rokoch? Ich ozvena prekročila hranice. Zástupy mládeže a desaťtisíce pútnikov napriek zákazom a rozličným prekážkam smelo prejavili svoju oddanosť Matke Božej. Aj preto sme dnes tu! A čo povedať o láske Slovákov k rímskemu pápežovi? Milovaní bratia a sestry, drahí Slováci a Slovenky, pápež vie, ako veľmi ho máte radi. Ale aj pápež vás uisťuje, že vás má veľmi rád! Viem, že táto dvojaká láska, k Panne Márii a k Petrovmu nástupcovi je vzácne dedičstvo, ktoré vaši predkovia prijali od svätých vierozvestov Cyrila a Metoda a počas stáročí ho odovzdávali z pokolenia na pokolenie, takže prišlo až k vám. Pokračujte, opakujem vám, pokračujte tak aj v budúcnosti!» 19 VERNOSŤ [pageend19]NAČÚVAME HLAS, KTORÝ PRICHÁDZA ZO STREDNEJ EURÓPY « Boli sme a aj naďalej sme svedkami hlbokých a ohromujúcich zmien, z viacerých hľadísk nečakaných a nepredvídateľných, ktoré v priebehu niekoľkých mesiacov zmenili tvár strednej a východnej Európy.» — Týmito slovami začal milánsky kardinál Carlo Maria Martini svoju prednášku k univerzitným študentom na začiatku školského roku. Témou jeho prednášky bola úvaha nad zástojom Katolíckej cirkvi pri spoločenských premenách v tej časti Európy, do ktorej patrí aj samostatná Slovenská cirkevná provincia, na čele ktorej stojí trnavský Otec arcibiskup Ján Sokol, metropolita Slovenska. V úvode svojej prednášky kardinál Martini vyslovil otázku: « Čím môžu kresťania západnej Európy pomôcť pri riešení naliehavých problémov v týchto cirkvách? » Dať správnu odpoveď mala poslúžiť analýza situácie miestnych cirkevných spoločenstiev. Podľa kardinála udalosti, ktoré tlač v Českej a Slovenskej republike nazvala « nežnou revolúciou », charakterizujú: «krehkosť, nestálosť a nejasnosť ». « Boli sme svedkami zrútenia sa pokusu riešiť sociálnu otázku a spravodlivosť prostredníctvom marxismu a leninizmu. Ale ak by sme mali ešte hlbšie charakterizovať minulosť, musíme povedať, že kameňom úrazu súčasnej krízy je vzdialenie sa od Boha a uzatvorenie sa v pozemskosti. Pri zmenách sa ale ukázala aj sila ľudskosti, ktorá i napriek ťažkostiam a prenasledovaniu sa zobúdza, kričí a dožaduje sa svojich základných práv. « Pri všetkých nedávnych zmenách bola východiskom najmä Cirkev — ako to povedal Ján Pavol II. »Ao tomto zástoji sa v ani v slovenskej ani v českej tlači takmer nič nepíše... Určite má niekto na tom záujem. Je povinnosťou nás katolíkov, aby sme do celého sveta a pred celým svetom hovorili, že aj u nás to boli najmä veriaci zo Slovenska a z Moravy, ktorí prišli bez strachu privítať v roku 1985 na pútnický Velehrad zástupcu Svätého Otca kardinála Casaroliho na oslavy 1100. výročia od smrti sv. Metoda. 25. marec 1988 na Hviezdoslavovom námestí v hlavnom meste Slovenska Bratislave, bol výrazom túžby po slobode, ktorú každému kto žije z viery v Boha dáva Kristus. To bol dôležitý podnet k neskorším udalostiam. Cudzinec si ale zo správ, ktoré sa mu dostávajú cez informačné strediská v Prahe nadobúda presvedčenie, že jedinými, ktorí v posledných 40-ich rokoch trpeli a boli prenasledovaní, sú len a len bývalí disidenti, poväčšine bývalí komunisti. O Čirkvi a jej obetiach sa mlčí. Že je to úmyselné, nasvedčuje aj skutočnosť, že rehoľné spoločenstvá, ktoré bývalý režim odsúdil na pomalú smrť, sú nútené ponížene prosíkať od novej vlády to, čo je ich a čo im bolo hrubým násilím vzaté. Viac ako 13 mesiacov sa zostáva len pri sľuboch, že im budú vrátené aspoň sčasti budovy, aby mohli začať žiť normálnym rehoľným životom. Žiaľ, aj tu musíme konštatovať veľký rozdiel medzi Slovenskou a Českou republikou. Podľa slov kardinála Martiniho sa «kresťania na západe majú čo učiť od Cirkvi vo východnej Európe ». Stretnutie biskupov celej Európy v budúcom roku, ktoré Ján Pavol II. ohlásil počas svojej návštevy na Velehrade, nás pobáda, aby sme sa zamysleli nad skúsenosťami týchto Cirkvi a nad darmi, ktorými oplývajú ». Sú to predovšetkým: — pevné svedectvo odvážneho života z viery; — a vernosť Cirkvi a vlastnému národu. Odvážnych svedkov viery mala Cirkev na Slovensku vo svojich minulých i nedávnych dejinách dosť. Spomeniem aspoň niektorých: — Spišský biskup, Ján Vojtaššák — ako 70- ročný bol odsúdený na 25 rokov do žalára, kde aj napriek neľudskému zaobchádzaniu udivoval spoluväzňov i svojich strážcov živou vierou. 20 [pageend20]— Gréckokatolícky biskup Pavol Gojdič. Pre svoju vernosť Petrovmu nástupcovi v Ríme sa dostal na dlhé roky do väzenia, kde aj zomrel v povesti svätosti. — Stovky rehoľníkov, rehoľníčok, ktorí boli vyhnaní z kláštorov a prinútení živoriť v sú- streďovacích táboroch ako ľudia bez práv, odsúdení na vymretie. Vo výpočte by vedeli pokračovať mnohí svedkovia komunistických sústreďovacích a pracovných táborov a väzníc, teda mnohí Slováci. Kardinál Martini na záver stretnutia so štu- dentami poznamenal, že nová situácia vo východnej Európe si žiada od celej Cirkvi vynaliezavosť a uskutočňovanie nových pastoračných činností. Pastoračný plán by sa mal vyhnúť už prekonaným metódam a mal by účinným spôsobom zodpovedať novej a veľkej potrebe evanjelia. Rozumie sa, že im nechýbajú problémy najmä ekonomického rázu, ako finančné prostriedky a kostoly. Naliehavá je aj primeraná výchova laikov, ktorí by sa mali aktívne zapojiť do rekonštrukcie Cirkvi a spoločnosti. Veľmi vážna sa ukazuje v týchto Cir- kvách otázka, akým spôsobom čeliť tvoriacej sa novej politickej skutočnosti. F. Sočufka Zo Slovenska POČET KATOLÍCKYCH KOSTOLOV NA SLOVENSKU Na Slovensku v rámci Slovenskej cirkevnej provincie je spolu 1135 římskokatolických farností s rovnakým počtom farských kostolov. Okrem toho je na Slovensku 1004 iných kostolov (filiálnych, rehoľných, kalvárskych, cintorínskych). Podľa jednotlivých diecéz je počet kostolov nasledovný: V arcibiskupstve trnavskom je 439 farských a 299 iných kostolov, spolu 738 kostolov. V biskupstve banskobystrickom je 120 farských a 77 iných kostolov, spolu 197 kostolov. V biskupstve košickom je 180 farských a 319 ďalších kostolov, teda spolu 499 kostolov. V biskupstve nitrianskom je 151 farských a 79 iných kostolov, spolu 230 kostolov. V biskupstve rožňavskom je 87 farských a 89 iných kostolov, spolu 176 kostolov. V biskupstve spišskom je 158 farských a 141 ďalších kostolov, spolu 299 kostolov. Spolu je teda na Slovensku 2139 rímskokatolíckych kostolov a kaplniek. Podľa zasvätenia kostoly môžeme roztriediť nasledovne: Ku cti Najsvätejšej Trojice je zasvätených 78 kostolov, Ježišovi Kristovi a jeho tajomstvám 149 kostolov, 24 kostolov je zasvätených Duchu Svätému, 6 kostolov má zasvätenie Svätej Rodine, 91 kostolov svätému Krížu. Veľký počet kostolov, 493 je zasvätených Panne Márii a jej tajomstvám. Ďalších 1298 kostolov je zasvätených rozličným svätým, spolu 99 menám svätov a svätíc. Je potešiteľné, že na viacerých miestach kňazi spolu s veriacimi chcú stavať nové kostoly a opravovať staré, poprípade ich zväčšovať. Na svojej návšteve Slovenska, Svätý Otec posvätil vo Vajnoroch 200 základných kameňov. Je to pekný prísľub, že na stavanie nových kostolov sa nezabudne. POMNÍKY SV. CYRILA A METODA NA SLOVENSKU Máme niekde na Slovensku pomník sv. Cyrila a Metoda postavený v meste alebo niekde na verejnom priestranstve? Asi vás sklameme. Z monumentálnych pomníkov viažúcich sa k osobnostiam sv. Cyrila a Metoda viem iba o jednom, ktorý je postavený vo voľnej krajine, v chotári obce Branč v Nitrianskom okrese. Bol postavený roku 1941 a jeho autorom je akad. sochár Fraňo Gibala. Viaže sa k nemu aj povesť, že stojí na mieste, kde odpočívali sv. Cyril a Metod na ceste do Nitry. Pravda, sochárskych diel je viac. Napríklad jedna figurálna kompozícia a tri reliéfy od V. Matušinca sú v zbierke Literárneho múzea Pamätníka slovenskej literatúry MS v Martine. Reliéf od Jána Koniarika je v priechode budovy Spolku sv. Vojtecha v Trnave; nedávno ho obnovili. V Krajskej galérii v Banskej Bystrici je plastika od Jána Kulicha. Medaila a súsošie od tohože autora sú v jeho súkromnom vlastníctve. Sochu sv. Cyrila vytvoril aj T. Bártfay. Možno v budúcnosti bude mať Nitra inštalované súsošie sv. Cyrila a Metoda od akad. sochárky Ľudmily Cvengrošovej. Širšia je paleta výtvarných maliarskych prác. Tu treba spomenúť J.B. Klemensa, Editu Ambrušovú, Martina Benku, Janka Alexyho, Vincenta Hložníka, Mikuláša Klimčáka, Ernesta Zmetáka, Oresta Dubay- ho a iných. Ako vidieť veľa toho nie je. To dokazuje, že sa Slovákom v žiadnom doterajšom štátnom útvare, do ktorého boli začlenení, priveľmi nedarilo uctiť si pamiatku tých, ktorí im priniesli písmo, reč, kresťanstvo a kultúru. Zaujímavá bola poznámka jedného z čitateľov: « Jánošíkovi sme stihli po 300 rokoch postaviť veľký pamätník, ale tým, ktorí nám priniesli kultúru, sme pre závisť a nenávisť neurobili nič za 1000 rokov.» Obnovia sa staršie názvy miest ako Liptovský Svätý Mikuláš, Turčiansky Svätý Martin? Úprava názvov miest s dedín patrí do kompetencie ministerstva vnútra. Bolo by žiadúce vrátiť sa k niektorým historickým názvom, vako sa to nedávno spomínalo pri pomenúvaní ulíc. Žiar nad Hronom bol Svätý Kríž nad Hronom. Hronský Beňadik bol Svätým Beňadikom. Toto meno sa spája s benediktinským opátstvom, ktoré vzniklo v druhej polovici 11. storočia. Aj napríklad Sládečkovce by sa mali premenovať na Mučeníky. Tento názov je významnou stopou po cyrilo-metodovskej misii. Písomne sa spomínajú roku 1113 ako Mussenic. Nuž, bude nad čím uvažovať pri mnohých názvoch miest a obcí. Tibor Sásik 21 [pageend21]Slovenska rodina vo svete • 2. januára 1991 oslávil Otec biskup Pavol Hnilica, jezuita, 40. výročie svojej biskupskej vysviacky, ktorú prijal v pohnutých rokoch prenasledovania Cirkvi na Slovensku. Ďakovnú svätú omšu celebroval v rímskom kostole Krista Kráľa. Spolu s ním koncelebroval Otec biskup Hrušovský, Mons. Jozef Zlatňanský a Otec Ján Tocký a iní kňazi. Otec biskup Hnilica v homílii opísal svoju vysviacku a naznačil talianskym veriacim aj svoju činnosť v rozširovaní úcty k Panne Márii v našej vlasti a v Rusku. • 30. decembra 1990 oslávil v Ústave svätého Cyrila a Metoda v Ríme svoju životnú šesťdesiatku salezián Otec Ján Tocký, rodák zo Žiliny, ktorý už viacero rokov zastáva medzi nami úlohu ekonoma, zásobovateľa a jednoducho človeka, ktorého označujeme ako fac-totum. Jeho služba je pre Ústav veľmi potrebná a osožná. Aj Slováci mimo Ústavu ho poznajú ako veľmi obetavého kňaza a ochotného pre každú službu. Aj ShzR mu ďakujú za to, že môžu presne vychádzať a byť pohotové vyexpedované. Gratulujeme! • 27. januára 1991 sa dožil požehnanej šesťdesiatky slovenský misionár v Bazileji Otec Alojz Ondrejka, salezián. Narodil sa 27.1.1931 v Horných Letov- ciach. Dlhé roky pôsobil v Slovenskom ústave svätého Cyrila a Metoda v Ríme ako profesor a ekonóm. Bol medzi zakladateľmi Malého seminára pri katakombách svätého Kalixta. Je známy svojou pohotovosťou slúžiť každému a svojou veselosťou. Už deviaty rok pracuje medzi našimi krajanmi vo Švajčiarsku. I tu bohato rozdáva svoje vlohy a dary ducha a kňazského srdca, snažiac sa 23. decembra 1990 oslávili 40. výročie svojej kňazskej vysviacky: Otec biskup Dominik Hrušovský, Mons. Štefan Vrablec, dlhoročný zodpovedný za vydavateľskú činnosť Slovenského ústavu svätého Cyrila a Metoda v Ríme, Mons. Josef Medový, farár v Cere Nova, farnosť, ktorá sa nachádza v diecéze Porto e Santa Rufina na okolí Ríma a Mons. František Škoda, ktorý dlhé roky pracoval na Sekretariáte pre neveriacich, niekoľko rokov bol vice-rektorom v Nepomucene a teraz pracuje na Biskupskom úrade v Banskej Bystrici. Títo štyria naši vzácni slovenskí kňazi oslávili svoje kňazské jubileum 26. decembra 1990 slávnostnou koncelebrovanou svätou omšou v kruhu rímskej Slovače, čo sa zišla v Ústave na tradičné vianočné stretnutie. Otec biskup Hrušovský vo svojej kázni vyzdvihol túto okolnosť a prosil všetkých, aby spolu s jubilantami poďakovali Pánu Bohu za túto milosť. Po svätej omši všetci prítomní mali možnosť aj osobne vysloviť jubilantom svoje gratulácie. Do ich ročníka patrí aj Otec A. Babiak, ktorý však bol vysvätený o šesť mesiacov skôr. všetkých « nakaziť » svojou veselosťou a kresťanským optimizmom. Ad multos annos! VYZNAMENANIE PRE OTCA BISKUPA GRUTKU Pri príležitosti výročia Sochy slobody (roku 1986) po prvý raz dostali vyznamenania významní Američania etnického pôvodu, tzv. cenu « Ellis Island Medals ». Medzi 76 vyznamenanými bol vtedy Dr. Michal Novák, známy teológ a spisovateľ. Minulého roku 1990 dňa 9. decembra bolo vyznamenaných ďalších 80 Američanov z rozličných národností. Medzi nimi bol aj Otec biskup Andrej Grutka, ktorý počas slávnostného banketu prijal cenu «Ellis Island Medals of Honor». Táto medaila zaslúžene patrí slovenskému Američanovi Otcovi biskupovi Grutkovi, veď on sa veľmi zaslúžil o pozdvihnutie slovenského mena v Spojených štátoch amerických. Slováci ho považujú za svojho vodcu a neúnavného činiteľa. On vedel veľmi zodpovedne viesť slovenské fraternalistické organizácie v práci na oživení slovenského národného povedomia u našich bratov v USA a v Kanade. On vedel organizovať Slovákov a ich organizácie do účinnej podpory pri výstavbe nášho Slovenského ústavu svätého Cyrila a Metoda, ktorý ostane navždy živým pomníkom obetavosti našich bratov za morom. Tešíme sa tomuto vyznačeniu nášho Otca biskupa Grutku a srdečne mu blahoželáme. 22 [pageend22]EXERCÍCIE V BEX Už viacero rokov sa v našej misii konajú exercície v mestečku Bex vo Švajčiarsku. Tento raz sa konali o jeden mesiac skôr ako bolo zvykom, a to v dňoch 21.- 22.-23. septembra 1990. Aj napriek tomu že v tom istom čase bol v Lausanne « Le Comptoir Suisse », mnohí z nás znovu prišli do Foyer de Charitě už v piatok večer. Exercície začali v piatok po večeri a viedol ich náš obľúbený kazateľ Otec biskup Dominik Hrušovský, rektor Slovenského ústavu sv. Cyrila a Metoda v Ríme. Všetci prítomní boli nadšení jeho prítomnosťou a hlavne povďač- nosťou, že aj napriek veľkej zaneprázdnenosti si našiel čas a prišiel medzi nás. Dnes, keď ŽF jeme vo svete, kde všelijaké náboženské sekty verbujú, lákajú, ale aj strašia nevedomých ľudí a majú úspech aj medzi katolíkmi, lebo mnohí nepoznajú Sväté písmo. Dnešná moderná spoločnosť nás nasycuje všetkým možným pozemským bohatstvom, ale duchovne sa stávame čoraz slabšími. Tieto duchovné cvičenia nás všetkých povzbudili k viere, a kázne Otca biskupa zaplnili tie prázdne miesta v našej duši. Nechýbali medzi nami ani hostia zo Slovenska, a boli milo prekvapení organizáciou tohto podujatia V nedeľu pri spoločnom obede nás bola plná jedáleň. Po tomto rodinnom posedení, zakončili sme naše tohoročné exercície spoločnou svätou omšou, ktorú celebroval Otec biskup spolu s Otcom Martinom Mazákom. Stretli sme sa všetci ešte chvíľku na terase pri teplej káve a cukrovinkách. Pán biskup, aj keď sa ponáhľal na letisko, našiel si pre každého malú chvíľku času, aby sa s ním rozlúčil. Pri rozlúčke všetci sa lúčili jedným a tým istým slovom: «Ďakujeme Vám, a dovidenia na budúci rok. » Za to milé, a pre nás všetkých príjemné stretnutie, chcel by som v mene všetkých prítomných poďakovať Otcovi Martinovi Mazákovi, ktorý každoročne to doka- zál dokonale pripraviť. Keďže 12. decembra 1990 oslávil svoje 77. narodeniny, z úprimného srdca mu prajeme ešte hodne zdravia a Božej milosti do ďalších rokov. P. Kall POPOLUDNIE S MIKULÁŠOM Tak ako každý rok, aj tohto roku Slovenská katolícka misia v Morges pod vedením Otca Martina Mazáka dôstojne pripravila popoludnie s Mikulášom pre naše deti z okruhu misie, ba aj zo susedného Francúzska. Je to sviatok, na ktorý sa veľmi tešia a starostlivo pripravujú nielen deti, ale aj dospelí. Tento raz Mikuláš milo prekvapil deti 2. decembra 1990 v Lausanne — Švajčiarsko. Už skoro popoludní sa zišlo 41 deti a okolo 100 dospelých v spoločenskej miestnosti, kde netrpezlivo čakali, kedy sa to už konečne začne. Netrvalo dlho a Mikuláš vošiel do sály, kde ho deti privítali s veľkým jasotom a dlhotrvajúcim potleskom. Bol zaodetý do dlhého červeného plášťa, na ktorom mu svietila jeho dlhá strieborná brada. Poďakoval sa za milé a srdečné privítanie a s pocitom radosti poDO POZORNOSTI ČITATEĽOM Zaiste ste si všimli, že náš časopis zmenil málo formát, a že je sádzaný novým systémom, tzv. fotosadzbou. Boli sme k tomu prinútení požiadavkami tlačiara, ktorý zmodernizoval svoj podnik. Tým sa výdavky na vydávanie časopisu zvýšili. Sme preto prinútení prosiť všetkých odoberateľov, aby nám podľa možnosti poslali predplatné, ktoré je 20 dolárov USA alebo protihodnota v inej mene. Predplatné s leteckou expedíciou je 25 dolárov USA. Veľmi radi prijmeme aj osobné dary a milodary, ktorými budeme hradiť predplatné našim krajanom na Slovensku. Títo si časopis žiadajú, ale nateraz nemajú možnosti predplatné uhradiť. O pomoc prosíme aj preto, lebo určité pramene na uhradenie výdavkov novou situáciou pre nás «vyschli». Ďakujeme všetkým za porozumenie. Všetku korešpondenciu ako aj príspevky posielajte priamo na túto adresu: Slovenský ústav svätého Cyrila a Metoda, SHzR, via Cassia, 1415 - 00123 ROMA - La Storta - ITALIA. zdravil všetkých prítomných. Podľa poradia privolal si deti, aby im odovzdal balíček naplnený dobrôtkami. Deti mu za odmenu zarecitovali básničku, odovzdali kresbu alebo zaspievali peknú pesničku po slovensky, alebo po francúzsky. Deti boli tak dobre pripravené, že prítomní ich zakaždým odmenili dlhotrvajúcim potleskom. Bol to naozaj pekný kultúrny a spoločenský program, veľmi prirodzený a na mnohých zapôsobil príjemným dojmom. Mikuláš sa im za pekne pripravený program poďakoval a za odmenu, aby do ich albumu pribudla pekná spomienka, nechal sa s deťmi vyfotografovať. Veľmi ochotne odpovedal deťom na ich otázky, hlavne či príde aj na budúci rok. Uistil ich, že keď budú dobré a poslušné, tak istotne príde veľmi rád. Potom za dlhotrvajúceho potlesku sa odobral od detí. Sviatočná nálada pokračovala naďalej pri srdečnom posedení, hlavne pri dobrých koláčoch a iných lahôdkach, ktoré pripravili farníci Otca Mazáka, za čo im i jemu vyslovujeme srdečné Pán Boh zaplať. jpk 23 [pageend23]SLOVO O CIRKEVNÝCH MAJETKOCH Vo verejnosti i medzi veriacimi sa v súčasnosti hovorí popri iných veciach aj o otázke cirkevných majetkov. Postoj Cirkvi, ktorá žiada, aby jej boli majetky vrátené, nechápu vždy ani veriaci celkom správne. Niekedy sa dokonca hovorí, akoby Cirkev chcete byť bohatá, a to dokonca na úkor iných, ktorí doteraz jej majetky užívali. Tento názor je úplne nesprávny. Cirkev ako každé spoločenstvo potrebuje aj v modernej spoločnosti prostriedky pre plnenie svojho poslania, ktorým je ohlasovanie evanjelia a mnohoraká služba veriacim i neveriacim. Cirkev potrebuje chrámy a musí ich udržovať. Jej kňazi musia mať nad hlavou strechu. Jej seminaristi, ktorí sa na kňazstvo pripravujú, musia mať učebné priestory, stravu a kúrenie. Cirkev musí mať prostriedky na vydržiavanie exercícií a potrebného vzdelávania kňazov i laikov, musí mať prostriedky na charitatívnu a sociálnu činnosť vo svojich diecézach po celom Slovensku. Týmto cieľom slúžili budovy seminárov a kláštorov i pozemky diecéz, ktoré boli Cirkvi po roku 1948 nezákonne odcudzené. Tieto budovy i pozemky sa stali majetkom Cirkvi z obetavých darov veriacich alebo na základe tzv. fundácií pre školy, sirotince, internáty atď. Výnosy pozemkov neboli zárobkovou činnosťou. Používali sa hneď pre dobro všetkých veriacich i celej spoločnosti. Dnes Cirkev u nás nemá z čoho udržiavať svoje semináre, exercičné domy, nemá z čoho kryť svoje nevyhnutné výdavky. Ak sa domáha svojich majetkov, je to nevyhnutnosť, ktorú chápu aj štátne orgány. Svojou snahou sa Cirkev chce stať samostačnou. Cirkevní predstavení sa podľa Kódexu cirkevného práva nemôžu zrieknuť cirkevného majetku, ktorý nepatrí im a je od stáročí iba v ich správe. Cirkevní predstavení sú povinní vo svedomí zverený majetok chrániť a svedomito užívať ako majetok všetkých veriacich, darovaný veriacimi (viď can. 1284). V tejto povinnej starostlivosti nejde o nijaké sebectvo — Cirkev slúži celej spoločnosti výchovou detí a mládeže, výchovou k manželstvu a rodine, starosťou o výchovu svojich kňazov v seminároch, charitatívnou a sociálnou službou všetkým. Už teraz musíme myslieť na to, aby naše sestričky mohli slúžiť chorým aj v cirkevných nemocniciach, ako je to vo všetkých krajinách sveta. Pre všetky tieto služby Cirkev potrebuje mať prostriedky a zdroje príjmov. Pritom Cirkev nemyslí na to, že ona by zakladala poľnohospodárske podniky, chce aby dostávala pre ciele svojej služby spoločnosti nejaké percento výnosov vo forme nájomného. Pokiaľ ide o navrátenie niektorých budov seminárov alebo niektorých kláštorov, tieto sú pre každého rozvážneho človeka ešte zrejmejšie. Cirkev nie je tu sama pre seba, ona slúži veriacim i celej spoločnosti. Nechce byť bohatá, potrebuje však nevyhnutne prostriedky pre svoju činnosť i pre svoju nezávislosť. Jej požiadavky sú požiadavkami všetkých veriacich, ba i múdrych neveriacich. Okrem toho Cirkev žiada len svoje, čo jej darovali veriaci a žiada to nie samoúčelné pre seba, lež preto, aby mohla slúžiť potrebám celej spoločnosti u nás, celého Slovenska. (Z cirkevného obežníka na Slovensku) SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico menšite. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione ip abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]