marec 1979 ČASOPIS SLOVENSKÝCH KATOLÍKOV ílOVfSLOVENSKÉ HLASY Z RÍMA Mikuláš Šprinc: Slovenská jar, 2 —- M. MR: Nepoznanému, 3 -r- Andrej Pauliny: Púť viery a lásky, 4 — Eva Piesková: Obrátenie rovná sa vyslobodenie, 8 — Slovenská rodina v šírom svete, 10 — My mladí, 11 — Anton Hlinka: Najviac potrebujeme lásku, 12 — Zo života SÚSCM v Ríme, 14 — Zlatica Hrnčiarová: Lastovička telefonistkou, 15 — Kuharič: Cirkev chce byť slobodná v konaní dobra, 16 — Sebastián Šoltýs SVD: Iďte k Jozefovi, 18 — Jozef M. Rydlo: Rozhovor s Evou Joštiakovou- i Jankovičovou, redaktorkou časopisu Slovenský život v Argentíne, 18 — Zo Slovenska: Je Slovensko až tak «spiatočnícke»?, 20 — Na kultúrnom poli, 23 — Gorazd Zvonický: Aj obľúbenosť môže dráždiť, 24. 3 [pageend1]Andrej Pauliny: Slovenská vlasť. Slovenská jar 14. marca tohto roku si pripomíname 40. výročie vyhlásenia Slovenského štátu. Slováci, doma i v zahraničí, nebudú môcť zabudnúť na roky Slovenskej republiky a budú sa k nim vracať ako ku najprirodzenejšiemu a najkrajšiemu výrazu svojej túžby po štátnej samostatnosti. Veď povedomie mať svoj samostatný štát rozvilo naplno tvorivé slovenské sily, naplnilo ich novým pocitom hrdosti, schopnosti a dejinného poslania. Dalo slovenskému životu tú náplň, ktorá patrí každému osobitnému národu, schopnému riadiť si svoje politické, kultúrne a hospodárske osudy. Mikuláš Šprinc v úvode do knihy SLOVENSKÁ REPUBLIKA napísal: «Slovenská republika bola skutočnosťou. Radostnou, krásnou a veľkou. Uskutočnením snov a túžob všetkých slovenských pokolení. Najkrajším darom slobody, ovocím práce a boja: plodom, v ktorom sa zliali v jednote času a priestoru všetky tvorivé sily slovenského génia politického, kultúrneho a hospodárskeho. Nebolo by vonkoncom správne dívať sa na Slovenský štát ako na čosi, čoho sa dostalo Slovákom nie pozásluhe, ale z rozmaru osudu; teda čosi, na čo niet nijakého právneho podkladu, nijakého dejinného opodstatnenia; čosi, čo možno z láskavosti dať a zase svojvoľne vziať. Filozofické, mravné, právne a historické základy Slovenského štátu spočívajú na Božom a prirodzenom práve. Ako všetky ostatné národy, i slovenský národ vyšiel z rúk Božích, dobre uliaty a vystrojený všetkými potrebnými hrivnami, aby naplnil a splnil svoje poslanie. Do bytostných základov človeka vsadil Boh slobodu, aby v nej a skrze ňu rozvinul svoje prirodzené i nadprirodzené sily, zladil ich s vôľou Stvoriteľa, a tak pracoval na Kráľovstve Božom, na jeho rozvinutí a uskutočnení v čase. Toto veľké dielo spolupráce Boha a človeka je mysliteľné len na základe osobnej slobody. Národ je živým súhrnom jednotlivcov. Tento živý súhrn, stmelený v jednotu spoločnou krvou, spoločnou rečou, spoločným osudom, osobitnými znakmi spoločnej povahy, dostal od svojho Stvoriteľa ako prirodzené veno — slobodu. V nej a skrze ňu má splniť a naplniť svoje poslanie vo veľkej dráme neba a zeme. A pretože štátna sloboda je pre národ najprirodzenejšou a najvhodnejšou formou, rám- 2 [pageend2]Nepoznanému Teba, vraj, niet.,, vraj si len taký fantóm bledý, panský bič na útlak pospolitej triedy. Ty, vraj, len do tmy rútiš svet... bo človek nemá duše, nemá ducha, všetko len odveký zákon hmoty slúcha, len mechanika všetko ženie vpred. Nie, Teba niet. Pravdou je len to, čo chápu zmysly moje. Kristus a Ty? — Všetko iba hmlou je a vaša náuka svet nevytiahne z bied. Písmo je reakcia veľmi tuhej dávky, dávno ho popreli mnohé vykopávky i sama Zem stará milióny liet. Nie, Teba niet. Ja viem... i zarážam krok svoj kade-tade po lúkach zelených, po mladučkom sade, kde višňa vyhnala prvý mliečny kvet!... Ach, kto ťa stromček môj, vystavil tak umne? Tu včielka z kalíška doletí až ku mne a z višne vonia, vonia med. Nie, Teba niet. A padá tma. Snívam hľadiac na nebesá. Kto znáš ich tajomstvo? Tisíc svetov skvie sa závratnou rýchlosťou sa ženúc vpred. Som ako v chráme. — Či divom sa ti nezdá, že táto Zem tu, je práve taká hviezda, čo nikdy nezmýli nádherný svoj let? Nie, Teba niet. A predsa všetka vtač, všetky tvory zeme, každý kvet, strom i byľ, každý plod i semä spievajú o vede všetkých vied a všetok vzduch sa chvie veľkou slávou Toho, čo skrytý, tajomný, nepoznaný mohol stvoriť ten div, ten čarovný svet! Vraj, Teba niet...! Tak nech Ťa niet! Ale ja dušu v sebe cítim, ja viem, že nekončím život týmto žitím, že musím dosiahnuť svojich mét. Preto sa bijem... A neustúpim z boja, kým s Tebou nesplynie smutná duša moja, Ty Bože Pravdy — večný STRED! M. MR. com, poľom, prostriedkom, možnosťou pre úpiný a neha- tený rozvoj jeho síl, jeho génia, jeho slobody, ak nechce zradiť svoje najzákladnejšie poslanie, vyplývajúce z jeho stvorenia a jestvovania, musí sa štátnej slobody domáhať, za ňu bojovať, ak dospel na taký stupeň vývinu, že je schopný svoj osud sám si spravovať. Tejto povinosti bol si slovenský národ vždy vedomý a celé jeho dejiny nie sú ničím iným, než čoraz jasnejším uvedomovaním si tohto poslania, jeho presného formovania. Nepriatelia slovenskej štátnosti mohli toto slovenské vedomie znetvorovať a ubíjať umelým pestovaním pocitu menejcennosti, ale zničiť ho nemohli. Lebo toto živelné a bytostné povedomie práva na slobodu, a teda na vlastný slobodný štát, je také hlboké ako prirodzenosť sama. Keď príde jar, stromy sa nikoho nepýtajú, či môžu kvitnúť. Kvet je v nich, v ich koreňoch, či sa to už niekomu páči alebo nie. Keď prišiel čas roku 1939, keď prišla jar priaznivých vonkajších okolností, prirodzene pohla sa aj stáročiami nahromadená miazga slovenskej slobody, a zčistajasna, z prirodzenej nevyhnutnosti vykvitol kvet Slovenského štátu. Kvit- nul a prinášal ovocie; zdravé ovocie na zdravom strome zdravých koreňov. » Mikuláš Šprinc 3 [pageend3]SILA EVANJELIOVEJ PRAVDY A ÚPRIMNÁ LÁSKA PÁPEŽOVHO SRDCA VLIALI NOVÚ NÁDEJ NADŠENÝM ZÁSTUPOM Púť viery a lásky Bez zveličovania možno povedať, že Mexiko1 žilo cez týždeň návštevy pápeža Jána Pavla II. akoby vo vytržení. Pri nijakej inej príležitosti sa neodohralo to, čo počas týchto dní: milióny a milióny ľudí sa vyhrnuli na ulice, na letiská, stáli pozdĺž ciest a diaľnic, aby nadšene pozdravili pápeža. Dobre to vystihol dlhoročný taxikár, ktorý istému žurnalistovi povedal: « Roku 1968 boli tu olympijské hry, roku 1970 majstrovstvá sveta vo futbale, ale pápežova návšteva prekonala všetko. » Pápežov pobyt v Mexiku začal krásnym symbolickým gestom. Svätý Otec pokojne zostúpil z lietadla a keď vkročil na mexickú pôdu, kľakol si a dojemne pobozkal zem. Toto gesto zelektrizovalo všetkých prítomných. Na druhý deň hlavné mexické noviny Excelsior uverejnili veľkú farebnú fotografiu tohto gesta vo forme « posteru »... a noviny išli na dračku. Každá mexická rodina chcela mať túto fotografiu na pamiatku. Putovali dni a noci Státisíce chudobných Indiánov putovalo dni a noci z veľmi odľahlých krajov, aby aspoň len na chvíľku mohli vidieť pápeža a dostali od neho požehnanie. Niektorí novinári, keď opisovali výjavy srdečných ovácií, nezdržali sa, aby nenapísali, že sa im zdalo, akoby medzi more hláv Indiánov, sombrer, pestrofarebných šatiek, zástav, transparentov a jasajúci ľud bol zostúpil aztécky biely boh. A naozaj, Svätý Otec v bielom šate so svojím širokým žehnajúcim gestom, vezúc sa vždy postojačky na zvláštnom aute, ktorý žurnalisti a ľudia sympaticky pokrstili « vatibus » (vatikánske auto), so svojím silným jasným hlasom, ktorý nadobúdal zvláštny lesk pre zvučnosť španielčiny v ktorej sa vyjadroval, zdal sa mnohým akoby stelesneným mýtom. Charakteristickým znakom Mexičanov je spontánnosť, takže ich viera sa prejavuje v tisícich drobných symbolických gestách, napríklad státisíce bielo-žltých zástavok. Keď sa novinári pýtali, čo znamenajú tie malé zástavky, istý mexický mladík odpovedal: « Sú symbolom našej viery, nášho kresťanského presvedčenia a našej nádeje. Pomáhajú nám vyjadriť našu radosť nad návštevou pápeža. » Treba poznamenať, že všetky prípravy pre vytvorenie slávnostného ovzdušia urobili univerzitní študenti hlavného mesta v spolupráci s obyvateľstvom. Nikto, ani tí, čo tlačili zástavky, ani fotografisti, čo reprodukovali portréty pápeža, ani tí, čo robili rozličné letáky a transparenty neprijali nijakú finančnú odmenu. Začiatok opravdivej zmeny Púť viery a lásky v Cirkvi chudobných — takto možno nazvať pápežovu cestu po Mexiku. Sám Svätý Otec pred odchodom na rímskom letisku Eiumicino povedal: « Naša cesta chce byť púťou viery... » A ľud ju aj tak chápal. Mladý mexický študent povedal: « Návšteva Svätého Otca v 4 [pageend4]Mexiku je počiatkom nového, rozhodného zvratu v dejinách Mexika, ktoré — a to si treba konečne uvedomiť — je katolícke. Ako Mexičan a ako katolík som mal priam hlad po takomto stretnutí. Možno sa raz navždy stratí predstava, ktorú mal doteraz celý svet o Mexiku. » « Cirkev v Mexiku prežíva obdobie veľkej evolúcie » — povedal istý poslucháč architektúry. « Je to výsledok otvorenosti, ktorú chcel Druhý vatikánsky koncil. Začíname zberať úrodu tejto vynikajúcej '«sejby. V našom mexickom cirkevnom spoločenstve rastie zo dňa na deň zmysel pre spoluprácu a spoluzodpovednosť v Cirkvi. Prítomnosť Svätého Otca je pre nás začiatkom opravdivej radikálnej zmeny. » Jednoduché mexické matky takto pochopili púť viery Jána Pavla II. « My mexické matky často vidíme na fotografiách ako sa Svätý Otec približuje k talianskym deťom, pohladí ich a s láskou ich pobozká. Aj naše mexické deti chcú prijať od pápeža takýto prejav lásky, podobne ako všetky deti sveta. Pápež po tieto dni často pohladil a pobozkal naše deti a povedal, že aj oni sú blízke jeho srdcu ako všetky deti na svete. Sme šťastné pre tieto prejavy pápežovej lásky voči našim deťom. Želáme si, aby toto stretnutie našich detí so Svätým Otcom bolo pre ne povzbudením pre ich pevnú vieru ». Cestou do Puebly Ján Pavol II. sa zastavil v menšom priemyselnom stredisku. Pozdravil ho jeden robotník týmito slovami: « V mene kresťanskej komunity tohto kraja Ta vítam, lebo Ty si Kristus medzi nami. Naše srdcia sú plné hlbokej radosti. Túžime počuť tvoj hlas, ktorý je hlasom Krista medzi nami. Daj nám svoje požehnanie a modli sa za nás. Nos nás vo svojom srdci, lebo Ty si Kristus. Svätý Otec, my robotníci, roľníci, naše rodiny a celá komunita venujeme Ti túto jednoduchú ružu, ako symbol našej úprimnej lásky k Tebe. Tento ponížený dar vyviera z nášho srdca, aby sa ono priblížilo k tvojmu, ktoré je srdce Kristovo. Želali by sme si, aby si tu medzi nami zanechal napísané posolstvo, ktoré by sa stalo plameňom čo oživí našu vieru, našu nádej a našu lásku k Tebe, k Cirkvi, ku Kristovi a Bohu nášmu Otcovi ». «Mám nádej iba vo vás » V jednom kostole zhromaždili vyše štyristo ťažko chorých a Svätý Otec sa s veľkou láskou o nich zujímal, lebo trpiaci sú podľa neho najbližší jeho srdcu. Jeho oči sa zarosili slzami, keď prečítal nápis, ktorý držalo jedno dievčatko sediace na svojom vozíčku: « Požehnajte ma, Svätý Otče! Mám leukémiu a možno čoskoro zomriem. Mám nádej iba vo vás!» A neušlo jeho pozornosti ani gesto iného dieťaťa, ktoré sa chcelo dostať silou-mocou k pápežovi. Držalo v ruke pár halierov a opakovalo: « Musím ich dať Svätému Otcovi pre chudobných!» Pápežova cesta do Mexika bola aj púťou mariánskou. On, ktorý sa celý zasvätil Matke Božej, odišiel do Južnej Ameriky s predsavzatím vložiť osud evanjelizácie tohto svetadiela do rúk Panny Márie. Keď sa pápež ocitol pred chrámom v Guadalupe na obrovskom námestí, uprostred ktorého kvetinári zhotovili z 20.000 ruží obraz Panny Mária Guadalupskej a pápežský znak a kde pol milióna ľudí bolo svedkom jeho lásky k Panne Márii, oči mu zvlhli slzami. Keď sa potom dostal pred zázračný obraz, jeho srdce prepuklo v túto dojímavú modlitbu: « Panna Mária Guadalupská, Matka oboch Amerík, vypros našim rodinám milosť milovať a rešpektovať život, ktorý sa začína rozvíjať, s tou istou láskou, akou si počala Ty vo svojom lone život Syna Božieho. Presvätá Panna, Matka krásneho milovania, chráň naše rodiny, aby žili vždy v jednote a požehnaj výchovu našich detí. Chceme byť tvojimi a s tebou chceme kráčať cestou života, verní Ježišovi Kristovi v jeho Cirkvi. Veď nás láskavo za ruku! » Chcel by som pozdraviť každého osobitne Stretnutie Svätého Otca s veriacimi nemohlo byť srdečnejšie. Pápež Ján Pavol II. zaiste dopomohol k tejto úprimnosti a srdečnosti svojou bezhraničnou láskou ku každému človeku, ku každej biede, ku každej situácii. Viac ráz počas cesty odzneli z jeho úst tieto slová: « Chcel by som vás pozdraviť každého jedného osobitne, s každým sa pozhovárať, každému sa zahľadieť do očí, každého 5 [pageend5]posilniť a povzbudiť. » Jednej skupine Indiánov povedal: « A teraz vás aj ja chcem o niečo dôverne poprosiť. Bratia, modlite sa aj za mňa. Pozdravte svätým bozkom pokoja všetkých svojich bratov. » Svätý Otec však vedel, že okrem tohto osobného stretnutia, ľudia si čakajú od neho aj slovo viery. A Svätý Otec sa veru nešetril. Povedal viac ako 40 rečí, kázní a preslovov. A niektoré z nich boli obsiahle. Pri otváraní Juhoamerickej biskupskej konferencie v Pueble povedal reč, ktorá trvala takmer hodinu. Smernice, ktoré v nej naznačil pre evanjelizáciu Južnej Ameriky, prijali všetci prítomní ako « veľmi očakávané, veľmi vhodné a prozreteľné osvietenie ». Svätý Otec hovoril k všetkým možným kategóriám. V každom jeho slove sa zračila snaha ohlasovať evanjelium Ježiša Krista v celej jeho plnosti a pravdivosti, bez svetských ohľadov. Biskupom Biskupom zhromaždeným na Tretej generálnej konferencii pripomenul, že musia byť predovšetkým učiteľmi pravdy. « Ako pastieri si uvedomte, že vašou prvoradou povinnosťou je, aby ste boli učiteľmi pravdy. Nie pravdy ľudskej alebo racionálnej, ale pravdy, ktorá pochádza od Boha, ktorá prináša so sebou princíp pravého oslobodenia človeka. Poznajte pravdu a pravda vás urobí slobodnými, čítame v Evanjeliu podľa Jána. To je tá jediná pravda, ktorá dá základ príslušnej praxi. » Svätý Otec potom vymenoval niektoré javy, ktoré sa vyvinuli v Cirkvi a sú skôr výsledkom špekulácie ako opravdivej kresťanskej meditácie. Ježiš Kristus bol vraj iba prorokom, ktorý ohlasoval evanjelium, ale nebol Synom Božím, a preto nie je stredom evanjelia. Pre niektorých zasa bol iba revolucionárom, ktorý obhajoval záujmy istej triedy, ktorý bojoval proti vykorisťovateľom a mocnárom svojej doby. « Oproti týmto hypotézam, často veľmi brilantným, Cirkev musí vždy, teraz i v budúcnosti hlásať pravdu o Kristovi, musí chrániť učenie Cirkvi. Ježiš Kristus, večné Slovo, Syn Boží, stal sa človekom, aby sa priblížil k človeku a silou svojho tajomstva daroval mu spásu, veľký Boží dar. Z tejto viery v Krista treba brať inšpiráciu pre službu človeku, národom, preniknúť ich kultúru evanjeliom, zmeniť srdcia, poľudštiť systémy a štruktúry. » Kňazom a rehoľníkom Kňazom a rehoľníkom v katedrále hlavného mesta Mexika zasa pripomenul: « Vaša kňazská služba je vznešená a zodpovedná. Nemožno sa jej venovať bez jasného a hlbokého poznania kňazskej totožnosti. Kňazi sú v prvom rade kňazi Ježiša Krista, vysluhovatelia Božích tajomstiev, nástroje spásy pre ľudí, živí svedkovia Kráľovstva, ktoré sa začína na tomto svete, ale završuje sa na druhom. ...Nedovoľte, aby sa vaša kňazská služba stala remeslom, nedovoľte, aby sa umenšila úcta ku kňazskému stavu, ktorú mu zaručuje kňazský celibát a kňazská čistota, prijatá z lásky k Božiemu kráľovstvu a v nerozdielnej duchovnej bratskosti. ...Vy ste kňazi a rehoľníci, nie ste sociálni pracovníci ani politickí vodcovia alebo funkcionári svetskej moci. Opakujem vám, nerobte si ilúzie, že slúžite evanjeliu, ak rozriedite vašu službu tým, že sa budete príliš venovať záujmom o problémy tohto sveta. Chcieť byť vodcom vo svetských záujmoch sa pre kňaza ľahko môže stať zdrojom rozdelenia práve tam, kde kňaz má byť znakom a činiteľom jednoty a bratstva. Svetské funkcie sú vlastným poľom činnosti laikov, ktorých úlohou je preniknúť svetské záležitosti kresťanským duchom. » Rehoľníčkam Rehoľníčkam adresoval tieto slová: « Je pravda, že u rehoľníčok prevláda poväčšine chvalitebný duch vernosti svojim rehoľným záväzkom, že v mnohých rehoľných rodinách badať znaky životnosti a sklon k opravdivému nazeraniu na duchovný život podľa evanjelia. Treba s radosťou konštatovať stále vzrastajúcu súdržnosť medzi rehoľnými rodinami, väčšiu pozornosť k chudobným a obetovanie sa biednym so všetkou starostlivosťou. Predsa však nechýbajú ani určité prípady vykoľajenia čo do podstaty zasväteného života a rehoľného apoštolátu. Niekedy sa celkom zanedbáva modlitba a nahradzuje sa horúčkovitou činnosťou. Dakedy sa rehoľné sľuby vysvetľujú podľa svetského chápania, ktoré stavia stranou náboženské odôvodnenie rehoľného stavu. S určitou ľahkovážnosťou sa zanedbáva spoločný život. Inokedy sa prijímajú sociálno-politické postoje s takým dôrazom, akoby boli jediným cieľom rehoľného života. ...Drahé rehoľníčky, nikdy nezabudnite, že ak si chcete zachovať jasnú ideu o hodnote vášho zasväteného života, musíte prehlbovať svoju vieru, ktorá sa živí a udržuje modlitbou. » Seminaristom Pri svojom stretnutí so seminaristami, oslovil ich takto: « Som šťastný, keď vás tu môžem vidieť mladých, prekypujúcich radosťou. Vy ste odpovedali oduševnene « áno » na Pánovo pozvanie. Boh si vás vyvolil, aby ste vniesli novú energiu do našich dejín. Chce, aby ste sa stali robotníkmi v jeho vinici, aby ste pozývali všetkých na jeho hostinu a stali sa milosrdnými samaritánmi svojich blížnych. Toto by malo stačiť, aby ste lepšie poznali, aké veľké je kňazské povolanie. » Mládeži Okolo 70.000 chlapcov a dievčat sa zišlo v škole sv. Michala archanjela, aby pozdravilo Svätého Otca. 6 [pageend6]Pápež pri pohľade na toľkých mladých zvolal: «Cirkev vkladá do vás mladých veľkú nádej; osobitne v Mexiku, kde päťdesiat percent obyvateľstva neprekročilo hranicu dvadsiatich rokov. Cirkev vidí vo vás veľkú silu pre obnovu, ktorú Ján XXIII. označil za symbol Cirkvi. Lebo Cirkev je povolaná k neprestajnej obnove, k neprestajnému omladzovaniu. ...Kráčajte v ústrety Kristovi! Jedine On môže vyriešiť všetky vaše problémy. Hľadajte Krista, lebo jedine On má slová života večného. Je veľmi potrebné, aby sa mládež stále viac menila v apoštolov svojich spoločníkov a stále sa prehlbovala vo viere. Každý mladý kresťan sa má stať poslom Kristovho evanjelia. » Diplomatom Vo svojom preplnenom programe návštevy Mexika, Svätý Otec si našiel čas pozdraviť aj diplomatický zbor, akreditovaný pri mexickej vláde. Prítomným diplomatom povedal: « Vy a ja, páni, máme jednu spoločnú starosť, a to je starostlivosť o budúcnosť národov a všetkých ľudí. Ak vaším prvoradým poslaním je obrana oprávnených záujmov vašich štátov a národov, tak nesklamná vzájomná závislosť, ktorá spája každý deň stále väčšmi všetky národy sveta, pozýva všetkých diplomatov, aby sa stali strojcami porozumenia medzi národmi, medzinárodnej bezpečnosti a pokoja medzi štátmi. ...Chcel by som vás povzbudiť každého jednotlivo a prostredníctvom vás všetkých, čo sú zodpovední za národy, ktoré zastupujete, aby ste odstránili nedôveru a nahradili ju vzájomnou dôverou, úctivou pozornosťou a bratskou spoluprácou. Toto nové ovzdušie v stykoch medzi štátmi, umožní odhaliť oblasti porozumenia, ktoré sú často nepovšimnuté. » Chudobným Svätý Otec strávil veľa času medzi chudobným a domorodým pôvodným obyvateľstvom. V Oaxaca vo svojom príhovore k Indiánom povedal, že aj oni sú povolaní, aby sa stali svätými so všetkými, ktorí na každom mieste vzývajú meno Pána nášho Ježiša Krista, ako to hovorí svätý apoštol Pavol vo svojom Prvom liste Korinťanom. « V dôkladnom poznaní Boha nejestvuje a nemôže jestvovať žiadny rozdiel ani rasový ani kultúrny. Tu nejestvuje ani Grék ani Žid, ani otrok ani slobodný, ale všetko a vo všetkom Ježiš Kristus. Toto je úloha univerzálnej Cirkvi: zachovať vernosť evanjeliu nášho Pána Ježiša Krista. Moja prítomnosť medzi vami, drahí bratia, je vyjadrením tejto univerzálnej starostlivosti Cirkvi. Pápež a Cirkev sú s vami a milujú vás. » Chudobným viac ráz počas svojej návštevy spomenul, že v nich vidí živého Krista, čo trpí v bratoch. Povzbudil obyvateľov chudobných štvrtí, aby pestovali duchovné a evanjeliové hodnoty, aby mys- Popri cestách kade prechádzal Svätý Otec jednoduchí ľudia dvíhali do výšky ovečené kríže, aby pripomenuli vzácnemu hosťovi, že Mexiko «je verné Kristovi». leli na svoju ľudskú dôstojnosť a na dôstojnosť Božích dietok. « Rozvíjajte svoje možnosti, ktoré vám dajú väčšiu ľudskú a kresťanskú dôstojnosť. » Potom adresoval svoje slová na všetkých tých, čo môžu pomôcť chudobným. « V mene týchto našich bratov prosím všetkých, čo môžu pomôcť, aby títo chudobní prekonali svoju ťažkú situáciu, nech sa postarajú o ich vzdelanie, zdokonalenie myslí a sŕdc, o ich čo najrýchlejšie zaradenie do spoločnosti. » Bilancia Svätý Otec, pútnik viery, posol evanjelia a sluha pokoja, svojím návratom do Vatikánu zakončil iba čiastočne svoje poslanie v Južnej Amerike. Všade zanechal hlboké stopy, hrdinský príklad viery, neochvejnú nádej, bezhraničnú lásku ku všetkým, nevšednú pastoračnú horlivosť. Cirkevné spoločenstvá, ktoré navštívil, budú čerpať z jeho návštevy po dlhé roky. Pápež Ján Pavol II. ukázal pravú tvár Cirkvi na juhoamerickom kontinente: je to Cirkev, ktorá rastie do počtu, ale aj do akosti. Andrej Paulíny 7 [pageend7]V plnosti časov Boh zoslal svojho Syna na zem aby vykúpil ľudstvo z hriechu. Dejiny ľudstva sú dejinami hriechu a Božej lásky. Dejinami neposlušnosti človeka a trpezlivosti Boha Otca. Dejinami ľudskej pýchy a Božieho milosrdenstva. Dejinami vzbury proti Pánovi neba a zeme a odpúšťaním zo strany Boha. Aby sme si všetko toto uvedomili, Boh z času načas posielal medzi ľudí svojich prorokov. Ich úlohou bolo priviesť zablúdené ľudstvo späť k Bohu. Dejiny vyvoleného národa sú dejinami každého jednotlivca. Stáročia môžeme preniesť do života každého jedného z nás. Je to akýsi kolobeh, v ktorom sa striedajú obdobia radosti a smútku. Stav šťastia netrvá dlho, pretože človek často upadá do hriechu, dostáva sa do zajatia. Po výzve proroka dáva sa na pokánie, Boh mu odpúšťa, vyvedie ho zo zajatia a vovedie ho do zasľúbenej zeme. Človek sa teší, spieva Bohu chválospev radosti a vďaky, oslavuje Boha, ktorý je verný svojej láske. Človek však nielenže je neverný, je aj slabý. Podlieha pokušeniam, vábeniam sveta a rečiam falošných prorokov. Zabúda na Boha. Kým bol v biede, vrúcne sa modlil a volal o zmilovanie. 1/ blahobyte sa nadúva, že všetko dosiahol preto, že sa namáhal a usilovne pracoval. Neuvedomuje si, že bez Božej pomoci by nebol nič dosiahol. Nechce vedieť, že všetko má od Boha. Pýcha kladie prekážky medzi Boha a človeka a tieto rastú do výšky, ako babylonská veža... Človek znova putuje do zajatia, stráca slobodu, trpí a po čase znova volá o milosrdenstvo a túži po odpustení. V plnosti časov poslal Pán vinice svojho Syna — pretože všetkých sluhov = prorokov — mu nájomníci pobili (Lk 20, 9-14). Boží Syn sa stal jedným z nás. Vzal na seba nielen našu prirodzenosť, ale celý náš osud, naše utrpenia i radosti. Žil medzi nami, pracoval a modlil sa. Jedného dňa vystúpil na verejnosť a začal učiť ľudí. Ale — medzi svojich prišiel a svoji Ho neprijali (Jn 1, 11). Pritom robil len dobre. Miloval nás a tejto láske učil všetkých ľudí: « Milovať budeš blížneho svojho ako seba samého» (Mk 12,31). Nakoniec dal za nás svoj život, lebo « aj svoj život dám za svoje ovce » (Jn 10,16). Jeho láske nestačilo len učiť a konať dobre, nestačilo uponížiť sa a narodiť sa v maštali, pracovať roky ako obyčajný remeselník, nestačilo, že bol svätým a bezúhonným mužom, nakoniec vzal na seba naše hriechy a nechal sa nimi pribiť na kríž. Vo chvíli, keď spáchame hriech, prerušuje sa spojenie s Bohom. Ježiš Kristus vo chvíli umierania prežíva toto prerušenie spojenia s Otcom a v strašnej opustenosti z hĺbky duše volá slovami žalmistu: « Bože môj, Bože môj, prečo si ma opustil? » (Mk 15,34). Ježiš prežíva našu vlastnú tragédiu, zostupuje s nami do najhlbšej priepasti a tu žije náš život. Ale zúfalé volanie nie je jeho posledným slovom. Napriek tme, samote, opustenosti a beznádeje, neprestal dúfať a veriť v Otca: « Otče, do tvojich rúk odporúčam svojho ducha » (Lk 23,46). V tejto vete je aj naša nádej a naša útecha. Vo chvíli, keď si uvedomíme, že nie Boh opustil nás, (lebo Boh je verný), ale my sme opustili Jeho, začína sa naše obrátenie. Do našej tmy začne prenikať svetlo. Začneme túžiť po Božej láske a odpustení. Začneme sa pokorne kajať. Boh sa nikoho z nás nevzdal. Dal nám však slobodnú vôľu. Ježiš nikoho nenútil, aby ho nasledoval, hoci umrel za všetkých. Ale tomu, kto koná pokánie, sľúbil večnú blaženosť a príbytok u svojho Otca. Stačí spomenúť si na lotra, čo sa kajal pri jeho kríži. Keď konáme pokánie, Boh nás vyvedie zo zajatia hriechu, Jeho milosť naplní naše srdcia a svetlo Ducha Svätého nám ukáže cestu do zasľúbenej zeme. V plnosti časov Boh poslal svojho Syna. Tým, ktorí Ho prijali, dal moc stať sa dietka- mi Božími (Jn 1,12) a tým aj dedičmi kráľovstva nebeského! Eva Piesková 8 0BRÁTENIE ROVNÁ SA VYSLOBOBENIE [pageend8]SPISOVATEL, PEDAGOG A PRVÝ SPRÄVCA SSV Juraj Slotta, významný národný dejateľ, básnik, spisovateľ, redaktor, rečník, sa narodil v Rajci nad Rajčankou 24. marca 1819 v roľníckej rodine. Obidvaja rodičia mu čoskoro zomreli, takže vyrástol v ťažkých sociálnych pomeroch. Začal študovať na gymnáziu v Žiline a v Bratislave, ale štúdiá musel prerušiť a stať sa kníhtlačiarskym učňom v Pešti. Túžba po vzdelaní ho priviedla opäť na gymnázium v Gyöngyösi, kde si vypomáhal privátnymi hodinami slabším žiakom, a neskoršie sa opäť vrátil na žilinské gymnázium. Po gymnaziálnych štúdiách, keď pre svoje národné presvedčenie nemohol študovať na Slovensku, odchádza na teológiu do Brna, kde bol roku 1842 vysvätený za kňaza. Za istý čas bol kaplánom v Moutniciach a Žereticiach na Morave. Roku 1852 biskup Stefan Moyses povolal Slottu do Banskej Bystrice, kde ho ustanovil za profesora na katolíckom gymnáziu. Na žiadosť biskupa stal sa aj kazateľom žiakov banskobystrického gymnázia. V slovenskom kostole zaviedol cyrilome- todskú slávnosť. Po Chrástkovi prevzal redigovanie časopisu Cyrill a Method a od roku 1861 redigoval pedagogický časopis Slovenský národný učiteľ. Aktívne sa zúčastnil na Memorandovom národnom zhromaždení v Turčianskom Sv. Martine v júni 1861. Jeho neohrozené a smelé vystupovanie neušlo pozornosti básnika Andreja Sládkoviča, ktorý ho spomína vo svojej Svätomartiniáde slohou: « Aj kňaz, čo v slotách slovenského neba bráni bystrý Hron pred kaluže vplyvom. » Keď bola založená Matica slovenská (1863), bol obetavým členom jej výboru. Zo zdravotných príčin sa vrátil do pastorácie a bol vymenovaný za farára do Tužiny. Pokračoval však aj naďalej v redigovaní časopisov. Zakladajúce zhromaždenie Spolku sv. Vojtecha (14. septembra 1870) zvolilo Juraja Slottu za prvého správcu. Počas jeho správcovstva sa kládli prvé tehly budovy SSV. Bola to tvrdá práca, nebolo nijakých skúseností, nejestvovali nijaké styky s podobnými inštitúciami v iných krajinách. Všetko ležalo na Slottových pleciach. Slotta začal s vydávaním kalendára Pútnik svätovojtešský a uverejnil v ňom celý rad hodnotných príspevkov. Ako redaktor spolkového orgánu Katolíckych novín, dokázal vhodne podchytiť k spolupráci mnohých prispievateľov a spravodajcov, ktorí mu zasielali svoje informácie o národnom a kultúrnom živote v slovenských mestečkách a dedinách. Svojou činnosťou dal pevný základ Spolku sv. Vojtecha. Vyčerpaný a umorený prácou roku 1878 odchádza za farára do Dolných Voderád. Ani tu však nestráca záujem o širší slovenský náboženský a kultúrny život. Roku 1881 viedol slovenskú púť do Ríma, kde v bazilike sv. Klimenta kázal po slovensky a v polyglotnej akadémii predniesol pred pápežom Levom XIII. vlastnú báseň na jeho počesť, ako vďaku za vydanie encykliky Grande munus na oslavu sv. Cyrila a Metoda 30. septembra 1880. Súbor jeho poézie vyšiel roku 1882 v Prahe pod názvom Jiřího Slotty Rajeckého Básnické spisy, kde je aj jeho autobiografia. Vlastným nákladom vydal: Historie Gymnasia Baňsko-Bystrického (1840); Výlevy vděčnosti (1853); Veliké poselství kneze katolíckeho (1856). Najväčšia časť jeho publicistiky je v časopisoch, ktoré sám redigoval. Publikoval však aj vo viedenských Slovenských novinách a Pešťbudínskych vedomostiach. Umrel 63-ročný (4. októbra 1882) v Leopoldove a pochovali ho v Drahovciach. Juraj Slotta, jeden z najvzdelanejších Slovákov svojej doby, vyše tridsať rokov nechýbal pri nijakom významnejšom národnom podujatí v druhej polovici minulého storočia. Andrej Jakubik SUCHOŇOVA KRÚTŇAVA V USA 12. januára tohto roku Operná spoločnosť a Michiganská štátna univerzita previedli v Lasingu, hlavnom meste štátu Michigan, Suchoňovu operu Krútňava. Opera Krútňava takto zaznamenala 43. inscenáciu a z toho 22. v zahraničí. Na americkej premiére sa zúčastnil aj sám skladateľ Eugen Suchoň. Skladateľ vyslovil úprimnú spokojnosť s vysokou úrovňou inscenácie. Hlavné úlohy obsadili sólisti Metropolitan opery z New Yorku, medzi ktorými osobitne vynikal spevácky i herecky najmä Giorgio Tozzi v úlohe Štelinu. Katrena Alexandry Huntovej presvedčivo vyjadrila hĺbku tragiky mladej ženy. Opera bola prijatá s veľkým nadšením, najmä od našich rodákov, ktorí sa v hojnom počte zúčastnili na tejto premiére. 9 PRED 160 ROKMI SA NARODIL JURAJ SLOTTA-RAJECKÝ, [pageend9]25 ROKOV SLOVENSKEJ KATOLÍCKEJ MISIE VO FRANCÚZSKU 12. januára 1954 parížsky arcibiskup kardinál Feltin podpísal dekrét, ktorým ustanovil Slovenskú katolícku misiu vo Francúzsku ako cirkevnoprávnu farnosť. Uplynulo už odvtedy dvadsaťpäť rokov. Obežník misie ŽIVOT - LA VIE, ktorý vychádza už dvadsaťtri rokov, vo svojom prvom čísle roku 1979 takto komentuje túto významnú udalosť. Keď pred 25 rokmi bola vo Francúzsku úradne schválená misia pre katolíkov slovenskej reči (to je jej úradný názov), cirkevná vrchnosť mala na mysli najmä to, aby Slováci vo Francúzsku aj naďalej žili svojským náboženským životom, aby v prostredí, ktoré im v mnohom bolo cudzie, sa neodcudzili viere svojich predkov. Preto sa Cirkev ako dobrá matka postarala, aby tu bol slovenský kňaz, príp. viacerí kňazi, ktorí by lepšie porozumeli, aj po stránke povahovej a nielen rečovej, svojich krajanov. Nešlo nikdy o to, aby sa vliali do nového prostredia tak, že by stratili aj reč, aj vieru, aj starodávne obyčaje. Boli isté poľutovaniahodné prípady, ktoré však dnes každý ľutuje. Žiaden rozumne rozmýšľajúci Francúz si nemôže žiadať, aby sme sa stali chameleónmi 20. storočia. Obyvatelia tejto krajiny však od nás čakajú, aby sme boli kladným prínosom spoločenského života nielen v sektore pracovnom a hospodárskom, ale najmä na poli mravnom a náboženskom, vzormi statočnosti, priamosti a sporiadaného rodinného života. Toto výročie je pre nás príležitosťou k tomu, aby sme ponajprv ďakovali Pánu Bohu za milosti a požehnanie, veď ak tu misia niečo pozitívneho vykonala, tak len pre- Slovenská rodina v šírom svete to, že nám Pán pomáhal a nás chránil. Preto sme napísali do záhlavia nášho buletínu slová: TEBA BOHA CHVÁLIME...! Po Pánu Bohu vďačíme aj tým vrchnostiam, cirkevným i svetským, že sme našli u nich porozumenie a pomoc. Musíme sa tu aj sami zamyslieť a trochu aj spytovať svedomie — tak misionári, ako aj veriaci — či sme urobili všetko, čo sme mali. Slovenskí katolíci vo Francúzsku oslávia toto jubileum v niektorú májovú nedeľu. Kedy a kde bude táto oslava to oznámia v budúcom čísle obežníka misie ŽIVOT-LA VIE. MALIARKA MOTÝLOVÁ - PÄLFFYOVÁ VYSTAVOVALA V PARÍŽI Známa slovenská maliarka, pôvodom zo Sobraniec a žijúca vo Švajčiarsku Viola Motýľová-Pálf- fyová vystavovala v galérii Raymond DUNCAN oficiálne od 16. do 29. decembra 1978. Výstava však bola predĺžená až do 12. januára 1979. Jej «zlatá kniha návštevníkov» je plná obdivu nad jej kvalitnou kombinovanou technikou (olej- pastel). Vo viacerých obmenách parížski kritici nešetrili chválami a obdivom. Jej pestrá paleta jemných farieb, poeticky vyjadrená v tridsiatich troch obrazoch, dokazuje umeleckú výšku tejto slovenskej maliarky. Jej kombinovaná technika je vydarená najmä v cykle « Vision », kde Motýľová jemne vyjadruje hlboké city a úzkosť človeka. Kritikom neušli ani jej snahy vyjadriť súčastný život, plný polemiky a rozporov, úzkostí a tichej vnútornej meditácie. V zlatej knihe návštevníkov viackrát sa objavujú slová: mystika, mágia, umelec širokého rozhľadu, pohoda pre oči, poézia, dokonalosť hodná ďalšieho rozvoja atď. Francúzskeho publika sa dotkli najmä obrazy vyjadrujúce tragédiu vtákov v Bretónsku a znečistenie morského pobrežia. Tento cyklus obrazov bol predstavený už pred samotnou oficiálnou výstavou v salóne Mestského domu vo 4. okrese, kde maliarka dostala od Encouragement public diplom a medailu. Pri otvorení výstavy predseda Grand Prix hu- maritaire de France jej osobne odovzdal diplom a striebornú medailu. Viola Motýľová dostala ponuku na výstavu « Les artistes in- dependants » pre rok 1979 v Grand Palais. Zodpovedný predstaviteľ a kritik jej osobne vyjadril obdiv a požiadal ju, aby vystavovala ako ukážkový vzor francúzskym umelcom obrazy z cyklu Vision. Ponuka vystavovať v Cannes, v New Yorku, Osake, ako aj samotné predĺženie výstavy v Paríži potvrdzujú, že Motýľová je maliarkou na výške. Yvonne Walen t Medzičasom sme sa dozvedeli od samotnej maliarky, že vystavovala v Cannes od 6. do 14. februára v rámci XVe Prix international de peinture de la Côte d’Azur. Aj na tejto výstave sa jej obrazy stretli s veľkým úspechom a obdivom návštevníkov. V týchto mesiacoch maliarka Motýľová-Pálffyová namaľovala vydarené scény pre kabaretné dielo Zuger Narritäten-Markt pre mestské divadlo v Zug. Noviny Luzerner Tagblatt/Zuger Tagblatt sa pochvaľne vyslovili o scénach, ktoré « veľmi umocnili hovorené slovo». Okrem toho maliarka navrhla aj kostýmy pre divadlo. Veľmi sme sa potešili, keď 10 [pageend10]Z výstavy Violy Motýľovej-Pálffyovej v Paríži. Zľava doprava: pi. Yvonne Walent, umelecký kritik Heraud a pi. Motýľová-Pálffyová. Kritik Heraud po prezretí obrazov sa takto vyslovil: «Vaše umenie je novou vetvou, ktorá vyrastá na pni surrealizmu. Ja by som mu dal toto meno 'magická impresia’. K novému štýlu vám môžem iba gratulovať.». sme sa dozvedeli, že Slovenské hlasy z Ríma sa čítajú v rodine Motýľových nahlas. Zaiste veľkú radosť urobí našim čitateľom aj správa, že syn Motýľovej-Pálffyovej Andrej, ktorý študuje právo na univerzite z Ziirichu, pripravil obsiahlu 32-stranovú prácu v nemčine pre verejný seminár na tému MASARYK-TISO, Einige Probleme des Vielvoelkerstaates Tschecho-Slowakei. Andrej Motýľ prečítal svoju prácu pred 600 študentami práva na univerzite v Ziirichu a podnietil ňou veľmi My mladí Zimný tábor «Roháče» sa konal od 26. dec. 1978 do 7. jan. 1979 na chate Dom stretnutia na Obersalzbergu v Bavorských Alpách za účasti 90 mladých slovenských ľudí z Nemecka, Rakúska, Švajčiarska, Švédska a Veľkej Británie. Pripravila ho mníchovská skupina spoločenstva mladých RODINA. Nadviazala ním na tradíciu lyžiarskych táborov Mole- son. Naši mladí prežili takto v kruhu veľkej RODINY vianočné prázdniny, živú a zaujímavú debatu. Profesor W. Kaegi sa o nej veľmi po- chvaľne vyslovil a poďakoval Andrejovi, že predstavil študentom problém, « ktorý málo z prítomných poznalo ». Nakoniec chceme ešte podotknúť, že ilustrácia Madona s Dieťaťom ku článku Irenka, tvoja vianočná túžba sa splnila, ktorú sme uverejnili v decembrovom čísle SHzR (12/1978), je od Violy Motýľovej-Pálffyovej. Redakcia ROHÁČE 78-79 dovolenku a oslávili Silvestra '78 a Nový rok '79. Počasie sprvu mladým nežičilo, bol odmäk, pršalo. Namiesto lyžovačky boli na programe výlety do miestnych soľných baní, do Salzburgu, prechádzky v alpskej prírode, korčuľovanie, plávanie, stolný tenis, premietanie filmov a najmä družné posedenie pri speve, tanci a zábave, ktoré sa pretiahli dlho do noci. Účinne zapôsobilo na mladých stretnutie s dr. Masárikom, ktorý mal obsiahly referát o modernej psychiatrii. Prednášku doplnil pokusom s hypnózou a okrem toho venoval sa mladým aj v osobných rozhovoroch. Silvestrovský večierok na slovenský spôsob pri pestrom programe, makovníkoch a kapustnici prilákal hostí zblízka i zďaleka. V programe sa vystriedali naši mladí umelci — gitaristi, speváci, tanečníci moderného baletu, herci. Vystúpila aj mníchovská folkloristická skupina Javorina. Dr. Tatjana Masáriková zaspievala niekoľko operných árií. Bola to írečitá silvestrovská slávnosť slovenskej RODINY, na ktorú budeme dlho spomínať. S Novým rokom napadol sneh. Účastníci tábora sa rozbehli hneď po okolitých svahoch; večer sa opäť stretali pri lyžovačke na osvetlenej zasneženej stráni naproti chate. Na « ROHÁČOCH » sa nezabudlo ani na potreby ducha, na bohoslužby. Osobitne pôsobivou bola rytmická vianočná omša, ktorú pripravil otec Anton Hlinka. « ROHÁČE 78-79 » boli vydareným táborom. Naši mladí si odniesli z neho veľa pekných zážitkov, najmä však vedomie, že patria dovedna, a že aj zimný šport a silvestrovský večierok sú dobrými príležitosťami na stretnutie a oživenie kontaktov. Vedenie tábora mali na starosti Tomáš Schelling, Kornel Škrtel, Jozef Pekár a Zuzka Čmelíková; duchovnú službu otcovia Anton Hlinka a Jozef Strečanský; zdravotnú službu dr. Marián a dr. Klára Čmelíkovci a team medikov; celkové vedenie Jozef Šrámek. — m — 11 [pageend11]Clemens Brentano, významný básnik 19. storočia, napísal svojej neteri: « Keď som sa úplne vzdal katolíckeho spôsobu života, keď som bez viery a bez cieľa blúdil, a keď som sa v severnom Nemecku, ďaleko od Cirkvi, bez kormidla a stožiara, ako voľakedy rozprávkový Robinson, našiel na piesku, ležal som istú noc vo veľkej duševnej trýzni a rozmýšľal som o hroznej ceste, ktorou som sa vydal na objavy nového sveta. Znova a znova som sa spytoval sámeho seba, či v dlhom rade prežitých rokov jestvuje aspoň jeden pevný bod, o ktorý by som sa mohol oprieť. A prišlo mi na um, ako ma za detstva zobúdzal čerstvý vánok. Keď som otváral oči, vídaval som matku, ako sklonená nado mnou modlila sa Zdravas Mária a vzývala môjho anjela strážcu. Potom vystrela ruku a urobila mi na čelo kríž. Táto spomienka z detstva sa mi stala oporným bodom. Oň som sa zachytil. Napínal som pamäť, aby som poskladal dokopy všetky pozostatky zabudnutých modlitieb. To ma zachránilo. To bolo to steblo, ktorého som sa zachytil. Všetko ostatné zlyhalo. » Potiaľto Brentano. Všimnime si však bližšie jeho slová: « Tie detské modlitby, ktoré ma naučila matka — to bolo to steblo, ktorého som sa zachytil. Všetko ostatne zlyhalo.» Tento výrok pochádza z pera citlivého človeka, básnika, ktorý toho v živote veľa videl a počul. Čo ho však znova postavilo na nohy, bola modlitba, ktorú ho naučila matka v útlom detstve. Najviac potrebujeme LÁSKU Najlepší sprievodca životom Nie každý sa dostáva do hraničných situácií typu Brentana, no každý, alebo skoro každý, sa za určitých okolností ocitne v stave, kedy sa mu celý život zdá bezcenným a nezmyselným. Sú to okamihy, kedy sa všetko rúti ako počas zemetrasenia. Jedno však v jeho duchovnom svete ostáva nepohnutelné a plné svetla, a to i za pochmúrnych nocí, v mäteži prízrakov, a to je šťastné detstvo po boku dobrej matky, pokojný rodinný život. Nezištná materská láska, hlboká, pravá, nie slabošská, prežiarená svetlom viery a preniknutá úprimnou zbožnosťou, je najlepším sprievodcom po bludiskách života. Je však táto láska vôbec mysliteľná, ak ju neinšpiruje láska Božia? Vie matka milovať bez pomoci Božej milosti, prúdiacej z nábožnosti? A to aj vtedy, keď sa láska zdá bláznovstvom a popieraním vlastnej osobnosti? Sotva. Nemyslím, že treba byť špecialistami v psychológii, aby sme objavili, že deti len vtedy vyrastajú v rodine v ľudí s chrbtovou kosťou, citovou stálosťou, jemnosťou srdca, s úctou k človeku, s dôverou v život a s mnohými inými dôležitými vlastnosťami, keď semeno týchto čností sadila do srdca a pestovala nežná ruka matky. 12 [pageend12]Rodina — posledné útočiště národa Getrud von Le Fort, známa nemecká spisovateľka, napísala, že rodina je « posledným útočišťom národa ». Zamyslime sa trochu nad týmito slovami, ale nie v kľúči politickom alebo sociologickom, lež v súvislosti, v ktorej sa odohráva náš každodenný rodinný život. Charakterové chyby rodičov, ich mravné nedostatky, najmä ak nadobúdajú veľkých rozmerov, manželské nedorozumenia a napätia, to všetko sa neviditeľne ale nezmazateľne vpisuje do duše dieťaťa. Ale aj opak je pravda. Ak mnohí mladí ľudia aj dnes, v dobe všeobecného úpadku, v dobe, v ktorej sa dokonca aj rodina ako inštitúcia dostala na rázcestie, žijú pre dobro a pravdu, tak to len preto, že rodičia vedeli vytvoriť okolo nich prostredie podobné ideálnej jari, v ktorej sa teplé slnečné dni striedajú s dažďom. Čo vytvára v rodinách zdravé prostredie? Ktorá je tá gravitačná sila, ktorá drží rodinu pokope aj vtedy, keď odstredivé sily, vzbudzované neblahým prostredím v škole, na ulici, pri zábave, na pracovisku prinášajú do nej určité napätie? Čo je to? — Istotne nie pohodlne zariadený byt, dobrá kuchyňa, vysoké vreckové v sobotu, hlučné zábavy, ba ani nie vysoká vzdelanostná úroveň rodičov, ani nie nadanie detí, ale čosi iné: LÁSKA. Hoci je toto slovo už veľmi ošúchané, predsa vždy vyjadruje čosi nedefinovateľné príjemné, obšťastňujúce, nenahraditeľné. Kde niet lásky, tam panuje egoizmus, sebeckosť, prospechárstvo, závisť, nedôvera a iné neresti. Tam sa stava rodina iba « rozumným kompromisom niekoľkonásobných egoizmov ». All you need is love Ktosi poznamenal, že beatles mali v Anglicku a na celom svete preto toľko úspechov, lebo prvým bodom ich programov bola pieseň: All you need is love (všetko, čo potrebujete, je láska). A túto pieseň svojmu publiku spievali a hrali ohlušujúcimi zvukmi a závratným rytmom. Všetko, čo potrebujeme, je láska. Čo najviac potrebujeme, je láska. A čo iné tým povedali beatles ako to, čo mnohé manželky po rokoch vyčitujú svojim « praktickým » mužom, ktorí majú na všetko čas, ktorí na všetko myslia, ktorí sa vedia všetkému dokonale venovať, ale na jedno zabudli, že ich rodiny, ženy a deti potrebujú lásku. A na to isté sa po rokoch žalujú manželia. A čo deti? Tie sa snáď na to nežalujú, no tým nebezpečnejšie sa u nich táto potreba, ak ju rodičia sklamú, prejaví. V živote im bude chýbať čosi nenahraditeľné. Čosi v nich ostane nevyvinuté, nedožité. All you need is love! — Je to PREZIDENT TALIANSKEJ REPUBLIKY PERTINI PREHLÁSIL PRED ISTÝM NOVINÁROM: REŠPEKTUJEM VIERU SVOJEJ MATKY Saleziánske ústavy vo Varazze a Alassio môžu započítať medzi svojich bývalých chovancov dokonca terajšieho prezidenta Talianskej republiky Sandra Perti- niho. Možno čítať v záznamoch ústavu v Alassio: « Pertini Alessandro, narodený 19. februára 1896 v Stella San Giovanni, chodil do druhej triedy lyceálnej od 4. februára 1915. » Zachovali sa známky tohto jeho druhého štvrťroka: 8 z náboženstva, nejaká sedmička v literárnych matériách a 10 z chovania (jedna z málo desiatok v celej triede). V celku veľmi dobré vysvedčenie, aj napriek veľkej prísnosti tých čias, ktoré nepoznali « politickú šesťku ». Jeho sused mal v registre tieto známky: 2, 3, 6, 6, 3, 2, 5. Sandro musel čoskoro prerušiť štúdiá, pravdepodobne, aby si obliekol vojenský mundúr a narukoval do vojny. Bolo to na prahu podvedomý preklad biblickej požiadavky, evanjeliového zákona. Beatles si azda neuvedomili, že sa stali tlmočníkmi požiadaviek Svätého písma. A niektorí vari mysleli na lásku, ktorá je v podstate neláskou. Ale aj tí, ktorí pochopili, o čo ide, uvedomili si aj to, kde je prameň všetkých neduhov? Pochopili, odkiaľ tá mrazivá noc, ktorá zaľahla na našu dobu? Kresťania majú na túto otázku odpoveď. Ľudia stratili záujem o TOHO, ktorý je prameňom lásky, ktorý je LÁSKOU samou, o BOFIA. Kto jeho našiel, ten našiel — ako to povedal Ježiš samaritánskej žene, ktorá mala piatich manželov — prameň živej vody, ktorý sa v ňom stane prameňom vody, vyvierajúcej k večnému životu. Všimnime si dobre tie slová: «v ňom » bude ten prameň. Anton Hlinka prvej svetovej vojny. Po vojne však pokračoval v štúdiách a korunoval ich dvoma doktorátmi. Potom prišiel život so svojimi ideálmi a ťažkosťami: antifašiz- mus, väzenia, procesy, úteky, vyhnanstvo vo Francúzku a advokát Pertini musel pracovať ako murár, natierač, taxikár. Potom prišla druhá svetová vojna a ťažký boj za slobodu. Matka Mária sa zatiaľ doma horlivo modlila za svojho syna Alexandra. Hlboko veriaca žena občas zavolala z ulice menšie deti, dala im po peniažteku a poslala ich do kostola: « Choďte pred oltár a pomodlite sa za môjho Sandra. » Matka Mária neraz si zavz- dychla: « Keby môj Sandro veril, aký odvážny Kristov vojak by bol Z neho! » Sympatia ku mládeži Saleziáni v Alassiu považujú prezidenta Pertiniho za plnopráv13 [pageend13]neho bývalého chovanca a zdá sa, že on prvý sa chce za takého pokladať. Z archívnych záznamov bývalých chovancov jasne vysvitá, že Pertini meniac adresu pobytu, vždy oznámil novú, aby nestratil kontakt s ústavom. Veľmi ochotne prijímal pozvánky na ročné schôdzky a vždy sa ozval listom alebo telegramom. Bol rád, keď jeho meno bolo zaradené do čestného komitétu pri oslavách storočnice ústavu v Alassio. Od saleziánov sa naučil milovať mládež a byť medzi mladými. Ako prezident talianského parlamentu chcel, aby sa žiaci počas návštevy vládnej budovy stretli priamo s nim. Rád ich sprevádzal, vysvetľujúc im prácu a program tejto ustanovizne. Z tých čias spomína sa aj tento zážitok: Istý antiklerikálny poslanec vystúpil na tribúnu a ujal sa slova, aby zaútočil proti súkromným katolíckym školám. Začal vymenúvať rehoľné rády a spoločnosti, ktoré sú vraj zodpovedné za úpadok školstva v Taliansku. Keď spomenul saleziánov, Pertini ako prezident zasadania schytil zvonec, silne ním potriasol a rázne prerušil rečníka: « Nechaj saleziánov na pokoji, ty ich nepoznáš dobre. » Rešpektujem vieru svojej matky Pertini je zvláštny a nepredvídateľný a prekvapuje toľkými aspektami. Raz sa novinári vypytovali farára zo Stella San Giovanni (« jeho » farára), či je Pertini antiklerikál. « Antiklerikál? To nie je vôbec pravda! » A začal opisovať, ako rád navštevuje malý cintorín, kde je pochovaná jeho matka, ako príde do kostola, kde sa pani Mária s ním ako chlapcom modlievala aj za neho, ako dospelého. « Pokaždé príde, kľakne si v chóre za oltárom, prosí ma, aby som ho nechal samotného, takmer ma vyženie preč. Po desiatich minútach sa objaví so slzami v očiach. Na tom kľakadle, kde sa modlieval ako chlapec, spomína si zaiste na svoje detstvo a na svoj život. » « Vy veríte, ste nábožný? », spýtal sa pred nedávnom prezidenta novinár Enzo Biagi. « Nie — odpovedal — ale rešpektujem vieru svojej matky. Evanjeliá sú pre mňa prameňom večnej pravdy. » A to nie je všetko. O tomto bývalom saleziánskom chovancovi sa vie, že sa civilne zosobášil s tou Carlou Voltolinou, ktorú poznal počas podzemného odboja ako partizánsku spojku. Táto pracuje Zo života SÜSCM v Ríme • Keď sa zídu dospelí domu, aby rokovali o vážnejších veciach, v mládeži ožije vrodená zvedavosť. A tak 10. januára naši mladí sa dozvedeli, že za dverami veľkej knižnice sa hovorí o vydavateľskom programe na začínajúci sa nový rok. • V nedeľu 14. januára skupina študentov zabehla k saleziánom na Testaccio, kde niektorí bývalí kolegovia pokračujú vo svojich vysokoškolských štúdiách. No pohnútkou tohto zájazdu bola prítomnosť Svätého Otca, ktorý sa venoval aj dvom slovenským skupinám: študentom z nášho seminára a klerikom slovenského pôvodu. * Poznámka: Testaccio je štvrť Ríma a po slovensky by znamenalo Črepovisko. Prvotne sa tak volal iba miestny kopec, ktorý potom prepustil svoje meno celej štvrti. — Kopec vznikol z črepov a rozbitých nádob, ktoré sem vyvážali starí Rimania. Koľko črepov asi narobili rímski mužovia, keď im večera nebola po vôli? aktívne ako ľavičiarka, má doktorát zo sociológie a je zamestnaná na katolíckej univerzitnej poliklinike Gemelli v Ríme. Časopis Famiglia cristiana z 23. júla 1978 informuje, že pani Carle, hoci má ľavičiarske idey, nikdy nebolo ťažko pracovať v katolíckom prostredí, ako je práve univerzitná klinika Gemelli. Raz sa vyslovila: « Nuž, konečne, pochádzam z veľmi nábožnej rodiny, ktorá má v rade svojich predkov nič viac ako Don Boska. » — bs — • Neďaleko tohto Crepoviska je veľký pľac, ktorý sa v nedele zmení na čulú tržnicu. Volá sa Porta Portese. Všetko tu možno kúpiť, a lacno. Naša skupina sa zastavila najmä pri veselom Talianovi, ktorý vykrikoval: Kupujte u mňa! Predám lacno. Mám iba nakradnutý tovar! • Január sme zakľúčili sviatkom svätého Jána Boska. Už zďaleka sme sa pripravovali. Po kázni náš kamarát Miško obnovil rehoľné sľuby. Bol to dojímavý obrad. Ešte raz gratulujeme. — Večerná akadémia bola bohatá na body a zaujímavá. • S februárom nastúpilo ovzdušie exercícií, ktoré sa plánujú na dni 7.-11. februára. Hovorí sa o ich náplni a dôležitosti. Starší sa tešia, lebo vedia, o čo ide, a mladší sa tešia, lebo sú zvedaví, čo to bude. • Je teda streda 7. februára. K poludniu sa objavila medzi nami už známa tvár: otec František Reveš z Paríža, ktorý po tieto dni má byť naším duchovným vodcom a rozsievačom slova Božieho. • Cez tieto dni po dome a po dvore je tichšie. Nie je to smútok, ale serióznosť. Knihy ustúpili do pozadia a do popredia predstúpil kríž. — Naši predstavení zmobilizovali nábožné duše, aby sa za nás modlili. Už to cítime a zaiste to budeme cítiť aj po exerctciách. 14 [pageend14]PRE NAŠICH NAJMLADŠÍCH LASTOVIČKA TELEFONISTKOU Narodila sa malá, maličká lastovička. Čiernymi očkami ako dvoma čiernymi bodkami krútila na všetky strany. Mamička ju každý deň výdatne kŕmila muškami a to až dovtedy, kým nenarástla. Jedného dňa ju zobrala so sebou na skúšobný let. Malá lastovička trepotala od radosti krídelkami tak rýchlo, až sa z toho celá unavila. Sadli si preto obidve na akési čudné dlhé šnúry. — Jujúj, aké sú tenké, akoby pierko z môjho chvostíka — zavolala malá lastovička. — A kývu sa, až sa mi z toho hlávka točí — ponosovala sa mamičke. Lastovičia mať vyrozprávala svojej dcérke, že pomocou týchto šnúr sa dá dohovoriť na veľké diaľky, pretože to nie sú len také hocijaké obyčajné šnúry, ako si ona myslí, ale tajomné telefónne drôty, ktoré vedú až k čiernej rozprávajúcej čarodejnej skrinke. Od tých čias nemala malá lastovička pokoja. Celé dni rozmýšľala iba o tom, ako by sa dostala k zázračnej čiernej skrinke, o ktorej počula od mamičky. Raz vletela cez otvorené okno do izby ľudí. Objavila tam veľa zaujímavých vecí: vysoké police, malé poličky a na nich knihy a knižis- ká. V kúte zbadala stolík a na ňom vysnívanú zázračnú čiernu skrinku. Telefónne slúchadlo bolo zložené vedľa nej na stolíku. Lastovička si k nemu prisadla a začala doň tak utešene spievať, že sa až knihy roztancovali. — Aký prekrásny spev počujem! — ozval sa zo slúchadla detský hlas. Malú lastovičku to potešilo, nuž ihneď začala spievať ešte krajšie. Ďakovala tak svojmu malému a neznámemu obdivovateľovi. 1/ tom sa otvorili dvere a do knižnice vstúpila teta. Lastovička, veľmi zaujatá svojim spevom, ju ani nezbadala. Teta zostala od prekvapenia stáť. Potom sa usmiala a pristúpila ku stolíku. — Ty malá speváčka, či vieš, že za telefón sa u nás platí päťdesiat halierov? Lastovička k nej dôverčivo obrátila svoju čiernobielu hlávku, posledný raz t ich ú č k o zašvitořila, zakývala krídelkami na rozlúčku a vyletela von oblokom. Teta zodvihla slúchadlo: — Romanko? Prepáč, že si musel na mňa trochu čakať. Telefonovala však s tebou lastovička, nechcela som vás prerušovať. A malý Roman? Celý šťastný zvestoval kamarátom, že dnes popoludní mal vážny telefonický rozhovor so skutočnou a živou lastovičkou. Zlatica Hrnčiarová Naši študenti-seminaristi sa venujú aj kresleniu a umeleckej výchove. V posledných týždňoch sa pod vedením vyučujúceho snažili vniknúť do tajov slovenskej ornamentiky. Svojimi prvými prácami ozdobili pápežský znak Jána Pavla II., ktorý je síce jednoduchý, ale predsa taký výstižný pre svoju mariánsku náplň. 15 [pageend15]Zástupcovia cirkevných spoločenstiev u predsedu Zhromaždenia Chorvátskej socialistickej republiky. Arcibiskup Kuharič povedal: CIRKEV CHCE BYŤ SLOBODNÁ V KONANÍ DOBRA Z príležitosti Nového roku 1979 predseda Zhromaždenia Chorvátskej socialistickej republiky Jure Bilič prijal prvýkrát po druhej svetovej vojne zástupcov všetkých náboženských spoločenstiev v Juhoslávii. V mene katolíckych biskupov prehovoril záhrebský arcibiskup Franjo Kuharič. Záhrebský arcipastier sa dotkol aj pálčivého problému ateizmu. Keďže komunistický ateizmus je problémom nielen pre Cirkev v Juhoslávii, ale aj v ostatných krajinách s komunistickým režimom, chceme tu vyzdvihnúť niektoré myšlienky vyjadrené arcibiskupom Kuharičom v prívete Jurovi Bili- čovi. Sme presvedčení, že jeho slová by boli aktuálne aj na perách predstaviteľov Združenia katolíckych kňazov Pacem in terris pri ich stretaniach s komunistickými činiteľmi v ČSSR. «Toto stretnutie vysokých predstaviteľov verejnej moci so zástupcami náboženských spoločenstiev určite vyvolá u mnohých ľudí otázku: Aký zmysel má takéto stretnutie? Co si majú povedať osoby, ktoré vzhľadom na transcendenciu človeka a jestova- nie Boha majú úplne protichodné názory? Myslím, že dnešné stretnutie je stretnutím osôb, ktoré sú si vedomé problémov medzi- osobných vzťahov. Považujem preto za požiadavku úprimnosti hneď na začiatku upozorniť na najhlbší koreň týchto problémov. Ide o otázku skutočnej náboženskej slobody na všetkých rovinách spoločenského života. Zatiaľ čo ústava Juhoslovanskej federatívnej socialistickej republiky zaručuje princípy náboženskej slobody a tieto princípy zdôrazňuje aj ú- stava Chorvátskej socialistickej republiky, v uvádzaní týchto princípov do praktického života sa vyskytujú ťažkosti. Na všetkých úsekoch vládnej moci sa nájdu ľudia, ktorí zneužívajú svoje postavenie na to, aby osobné ateistické presvedčenie praktizovali ako antiteizmus (absolútne popieranie a zaznávanie náboženstva, pozn. red.). Vieme, že Boh vo svojej absolútnej transcendencii je nedostupný, ale je dostupný veriaci človek, ktorý môže byť podrobovaný spôsobom konania, ktoré nie sú v súlade so zákonmi. Treba sa pozerať na túto situáciu s otvorenými očami. Tí, čo sú zodpovední za verejné dobro, majú smelo rozoberať pôvod týchto ťažkostí a hľadať liek. Pápež Ján Pavol II. poslal pri príležitosti Dňa ľudských práv generálnemu tajomníkovi list, v ktorom čítame: Nech mi je dovolené obrátiť pozornosť Zhromaždenia na dôležitosť a závažnosť problémov, ktoré dnes veľmi pociťujeme a pre ktoré trpíme. Mám na mysli problém náboženskej slobody, ktorá je vo svojej podstate základom všetkých ostatných slobôd a je s nimi nerozlučne spojená v dôsledku ľudskej dôstojnosti. V tom istom posolstve pápež píše: Cirkev sa snaží tlmočiť požiadavky mužov a žien našej doby, ktoré sa týkajú ich dôstojnosti. Preto prosím, aby všetci a všade si uctili náboženskú slobodu každého človeka a každého národa. V dnešnom svete sa stále viac zdôrazňuje dialóg — pokračoval vo svojom prívete arcibiskup Kuharič — ako cesta a spôsob pre riešenie sporov medzi ľuďmi. Môžme povedať, že je všeobecne prijatý princíp, podľa ktorého dialóg má byť slobodný, otvorený, vedený rovnakými právami vo vzájomnej úcte ľudskej dôstojnosti. Takto sa má hľadať riešenie problémov spôsobom dôstojným človeka. ...Cirkev si je vedomá, že koná dobro človeku a ľudskej spoločnosti, keď vychováva svedomie človeka, aby konal dobro, bol spravodlivý a miloval Boha a človeka. V tejto práci má Cirkev takmer dvetisícročnú skúsenosť. V každej dejinnej situácii je to jej duchovné poslanie. ...Nie je úlohou Cirkvi určovať štruktúru štátov alebo spoločenských systémov, ale od všetkých systémov požaduje, aby bola slobodná v konaní dobra. Cirkev, to sú ľudia: slobodná Cirkev v slobodnom národe sú slobodní ľudia. Považujem za nutné pripomenúť, že Cirkev nie sú len pápež, biskupi a kňazi. Cirkev je každý veriaci, počnúc od dieťaťa v detských jasliach až po učiteľa na katedre i po každého človeka akéhokoľvek povolania alebo postavenia, ktorý sa považuje za člena náboženskej spoločnosti. Tu sa majú budovať dobré vzťahy medzi Cirkvou a verejnou mocou tak, aby bola dôsledne zaručená sloboda svedomia maloletých i dospelých veriacich a aby sa rešpektovalo ich presvedčenie. (GLAS KONČILA, 21. jan. ’79 preložil F.S.) 16 [pageend16]V mesiaci marci slávime sviatok sv. Jozefa. Slovenský misionár rozpráva ako mu pomáha v jeho práci sv. Jozef — Ochranca Cirkvi. Iďte k Jozefovi «Tuan beruder Bastian — pán brat Sebastián —, prečo si nás zanechal, prečo sa nevraciaš k nám? Miesta, na ktoré sme spolu chodievali, sú opustené, tiché, akoby čakali na teba. » Také hlasy mi prichádzajú od ľudí, s ktorými som prežil tridsaťštyri rokov svojho misionárskeho života. Boli to roky, cez ktoré sme spolu prežívali radosti i bolesti. Casto som si vtedy opakoval so sv. Pavlom: treba sa radovať s radujúcimi, plakať s plačúcimi. Bolo to cez vojnu. Holanďania internovali všetkých nemeckých misionárov. Keď prišli Japonci, tí zase internovali všetkých Holanďanov, kňazov, bratov i sestričky. Na Východnom Florese som tak zostal ja ako jediný biely misionár. Všetka zodpovednosť za prácu zostala na mojich pleciach: kávové sady, hospodárstvo, kokosové sady, vzdialené od mojej stanice Hokeng asi na štyridsať kilometrov. Našťastie Japonci mi nechali motorku, nuž som mohol na nej ľahko pochodiť po celom území. Zobrali nám však nákladné auto, a tak chlapci-domorodci, ktorí so mnou pracovali, museli nosiť všetko na chrbte alebo na hlave. Najhoršie to bolo s drevom, ktoré sme potrebovali na sušenie kávy. Raz som prezeral staré odhodené veci a vidím medzi nimi os zo starého auta. Napadlo ma urobiť dvojkolesovú káru: na nej to predsa len pôjde ľahšie ako nosiť veci na chrbte. To bolo radosti, keď voz začal « premávať »! Šiel som sa raz pozrieť na chlapcov, ako pracujú s tým drevom. Už zďaleka počujem spev. Prídem bližšie a vidím, že jeden chlapec predspevuje a ostatní mu odpovedajú z plného hrdla ako modlení- kovi na našich púťach. Znelo to ako litánie k sv. Jozefovi: Šantu Josef, tolong kami! — Svätý Jozef, pomáhaj nám\ Bol som dojatý. Vydarený deviatnik Potom prišli aj horšie časy. Kávy sme mali dosť, ale kupcov nebolo, a tak ani peňazí, ktorými zaplatiť chlapcom. Obrátil som sa o radu na biskupa. Čo mi však mohol poradiť, keď on bol na tom ešte horšie? Už som sa obával, že budem musieť poslať chlapcov domov. Zvolal som teda všetkých chlapcov-robotníkov. Bolo ich niekoľko sto. Povedal som im, ako sa veci majú. Poslať ich domov, to znamenalo vydať ich Japoncom. Ako sme tak bezradne stáli, prišlo mi čosi na um a hovorím im: — Viete čo, chlapci? Obráťme sa na sv. Jozefa, on nám iste pomôže. Budeme sa modliť na jeho úctu deviatnik, a Pán Boh na príhovor sv. Jozefa nám ukáže východisko. — Výborne, beruder, výborne! — kričia chlapci. — Budeme sa spolu modliť k sv. Jozefovi! Bolo to práve týždeň pred sviatkom sv. Jozefa, ktorý sme vždy pekne oslavovali. Začali sme teda deviatnik. Všetci prichádzali so mnou do kostolíka. Modlili sa a spievali z plných hrdiel. Bola to radosť počúvať. Darmo je, uvedomovali si, v akej sú situácii. Deň pred sviatkom sv. Jozefa bol náš domorodý kňaz asi na dvadsať kilometrov od mojej stanice. Skočil som na motorke za ním. Vysvetlil som mu, že už týždeň si konáme deviatnik k sv. Jozefovi a radi by sme ho zakončili sv. omšou. Poprosil som ho preto, aby prišiel k nám. Prišiel. Mnohí sa vyspovedali a pripravovali sa aj na sv. prijímanie. Homíliu začal kňaz slovami: Choďte k Jozefovi! Spomenul Jozefa v Egypte a porozprával viacero príbehov, v ktorých pomoc sv. Jozefa sa účinne ukázala. Chlapci počúvali pozorne, aby im ani slovko neušlo. — Na túto kázeň sa dlho pamätali. Po omši všetci ďakovali otcovi misionárovi, že prišiel medzi nás. Podávali si navzájom ruky a želali radostný sviatok sv. Jozefa — Selamat pesta šantu Josef. Chlapci sa šli zabávať a my s misionárom sme vyšli na verandu. Rozprávali sme sa o svojich trápe- 17 [pageend17]niach a o neistej budúcnosti. Tu dobehol jeden chlapec a kričí: « Tuan beruder, je tu akýsi baba nobo — takto volajú čínskych obchodníkov — a chce sa s tebou rozprávať. Šiel som ho privítať. Aj on pekne zaželal: Se- lamat pes t a šantu Josef! Zajedol si z mojich zákuskov a dal mi košíček svojich. Potom mi povie: — Tuan beruder, chcem kúpiť dvadsať ton kávy. Nechcel som veriť ušiam. Hľadím na neho ako vyjavený. — Tuan, peniaze mám, neboj sa. A je lepšie mať kávu ako peniaze. Ty zase potrebuješ peniaze pre svojich robotníkov. Ľahko sme sa dojednali. Dohovorili sme sa, kam mu kávu odviezť. My sme totiž nemali v sklade miesta, lebo prichádzala nová úroda. Potom som zavolal chlapcov. — Chlapci, baba nobo kúpil dvadsať ton kávy- Ďalej som už nemohol hovoriť. Chlapci začali kričať a skákať od radosti. Prekričali ma. — Vidíš, tuan, svätý Jozef nám naozaj pomohol! Dva metre od priepasti Vojna prešla. Po nej prišli nové ťažkosti, ale radšej ich nespomínať. Dostal som nové nákladné auto. Chodieval som na ňom do mesta, vyše osemdesiat kilometrov cesty. Raz ma v horách zachytil dážď. Auto sa veľmi šmýkalo po zaliatej ceste. Blížil som sa práve k mostu. Akýsi vnútorný hlas mi šepkal: Zastaň! Zastaň! Zastal som, a to bolo moje šťastie. Ešte meter — dva, a som v priepasti. Chlapci, ktorí boli so mnou, rýchlo poskákali dolu z auta. Ja som sa triasol. Co teraz robiť? Auto sa pomaly šmýkalo ďalej. Už chýbalo len desať centimetrov k okraju priepasti. Málo pomáhali aj kamene, ktoré sme dávali pred kolesá. — Svätý Jozef, pomôž nám! — vzdychol som v poslednej nádeji. Už si mi toľkokrát pomohol, neopúšťaj ma ani teraz! Chytím pevne volant, pridám plyn, a auto sa pomaly odďaľuje od priepasti. Prejdeme šťastne aj cez most. Na druhej strane bola skupina domorodcov, čo nás pozorovali. Nechceli ani očiam veriť, že sme sa takto vytiahli z nešťastia. Nechcel som to veriť ani ja sám a nechápem to dodnes. Len jedno môžem smelo povedať: Koľkokrát som bol v ťažkostiach a obrátil som sa na sv. Jozefa, nikdy som sa nesklamal. Opakujem preto všetkým biblickú výzvu: Choďte k Jozefovi! Br. Sebastián Šoltýs SVD ROZHOVOR S EVOU JOŠTIAKOVOU - JANKOVIČOVOU REDAKTORKOU ČASOPISU SLOVENSKÝ ŽIVOT V ARGENTÍNE vída de los eslovacos ORGANO DE LA ASOCIACION EN ARGENTÍNA CULTURAL ESLOVACA Pani Eva Joštiaková-Jankovičová sa narodila v Bratislave v roku 1926, vyrástla však v Košiciach. Do hlavného mesta Slovenska sa vrátila v tridsiatom šiestom, kde študovala na obchodnej akadémii. Lásku k svojeti jej už od malička vštepoval otec, prof. Jozef Joštiak z Oravy. Ten ju naučil milovať zem našich predkov, keď ju brával ako decko za ruku na pre chádzky do prekrásnej oravskej prírody. Krátko po matúre utiekla pred komunistickou zlobou za hranice. V Rakúsku sa vydala za dr. Ladislava Jankoviča, po boku ktorého mala i má príležitosť uplatniť otcovu náuku a lásku ku všetkému, čo je slovenské. Má päť detí a šesť vnúčat'. Teraz, keď je už rodina zaopatrená, môže sa spolu s manželom plne venovať tomu, čo nám je tak nevýslovne drahé — Slovensku. 1. Pani redaktorka, Slovenský život v Argentíne je najmladším slovenským časopisom v zahraničí, vydáva ho však jedna z najstarších slovenských zahraničných organizácii «Slovenský kultúrny spolok v Buenos Aires ». Co Vás viedlo k tomu, aby ste na jar roku 1976 začali vydávať časopis? V Argentíne vychádzalo v uplynulých tridsiatich rokoch štrnásť slovenských periodík, ale všetky po krátkom čase zanikli. Po znovuvzkriesení slovenského života v « Slovenskom kultúrnom spolku » sme si boli vedomí, že potrebujeme písané slovo, ktoré by informovalo o činnosti v ňom nielen argentínskych Slovákov, ale i krajanov roztrúsených po celom svete. Lebo 18 [pageend18]bez časopisu ťažko si predstaviť napredovanie našej práce. Bola to životná otázka spolku. 2. Slovenský život v Argentíne má charakter spolkového orgánu, alebo jeho ťažisko sa presúva aj do iných rovín? Slovenský život v Argentíne je orgánom « Slovenského kultúrneho spolku » a jeho hlavným cieľom je informovať o jeho činnosti. 3. Keď ste sa stali šéfredaktorkou, aké ciele ste si Vy a okruh Vašich spolupracovníkov vytýčili? Aká je zásadná línia časopisu? Určujete ju sama, alebo rozhoduje o nej vydavateľ, t.j. « Slovenský kultúrny spolok » v Argentíne? Slovenský kultúrny spolok je inštitucionálnym členom Svetového kongresu Slovákov a preto náš program nemôže byť iný ako snažiť sa dostať pod túto vrcholnú organizáciu všetkých Slovákov v Argentíne bez rozdielu vyznania alebo politických zameraní. Sme v prvom rade Slováci a slovenskosť je naším heslom. 4. Aký náklad má Váš časopis a koľko odoberateľov máte? Ako stojí Slovenský život v Argentíne po finančnej stránke? Začali sme so stopäťdesiatimi exemplármi. Teraz už tlačíme tristo, z ktorých osemdesiat rozposielame do celého sveta. V Argentíne posielame časopis na adresy všetkých Slovákov, ktoré zistíme, teda bez toho, žeby si ho objednali alebo zaplatili. Jestvujeme z milodarov a zo štedrosti niekoľkých dobrodincov. Len asi štyridsať percent zaplatí za obdržané číslo. 5. Aký ohlas vzbudil Váš časopis medzi Slovákmi v Argentíne? Sú spokojní s jeho úrovňou? Ako ho prijali sesterské orgány v našom zahraničí? Keďže posielame časopis na adresy všetkých Slovákov žijúcich v Argentíne, ktorých adresy zistíme, dostáva sa do rodín, ktoré už roky do Spolku nechodili a zobúdza v nich zaspané slovenské povedomie. Výsledok je vidieť na našich spolkových podujatiach, na ktoré prichádza vždy viac a viac krajanov, nielen starých, ale aj mládeže. Sesterské orgány v zahraničí nás prijali tak, ako sa prijíma najmladší prírastok v početnej rodine: s láskou, s ochotou pomôcť a poradiť. 6. Aký je vzťah Slovenského života v Argentíne k ostatnej slovenskej exil- nej tlači v Európe a k slovenskej krajanskej tlači v Severnej Amerike? Myslíte, že bude možno udržať Váš časopis aj v budúcnosti? Vstupujeme do tretieho roku a veríme, že budeme môcť náš časopis udržať aj v budúcnosti! Začínajú sa oň zaujímať a písať doň mladí, ktorí sa narodili v Argentíne a to nám dáva síl vydržať, kým ho nebudú môcť prevziať oni po nás. 7. Počet novín a časopisov, ktoré vydávajú zahraniční Slováci je obdivuhodný. Myslíte, že sa tento počet udrží, alebo dôjde ku určitej recesii? Myslím, že počet časopisov by sa mal zmenšiť a že by sa niektoré mali zlúčiť pre dobro a kvalitu slovenskej tlače. Bolo by to iste výhodné aj po finančnej stránke. 8. V čom vidíte poslanie slovenskej tlače v zahraničí? Aký má ona význam? Udržiavanie slovenského povedomia v zahraničí a boj za uplatnenie samourčovacieho práva Slovákov. Samozrejme, má aj informovať. 9. Ako sa dívate na terajšiu celkovú činnosť Slovákov v zahraničí? Ako ju vidíte z Buenos Aires? Aké nové formy spolupráce by napomohli prehĺbeniu stykov medzi nami? Slováci musia pokračovať v rámci SKS. Treba len prehĺbiť prácu na každom kontinente a v jednotlivých štátoch. Treba informovať okrem Slovákov aj svet okolo nás. To je naša najdôležitejšia činnosť. Treba si vymieňať medzi sebou všetku tlač a informácie. My tu v Argentíne takto to hlásame a robíme, a preto prekladáme všetky dôležité veci z časopisov a kníh vychádzajúcich na ostatných kontinentoch. 10. Ste žena, slovenská matka, Slovenka v emigrácii akých je milióny. Aké je Vaše politické krédo: Slovenky, Ar- gentínčanky, Svetoobčianky? Aká je podľa Vás budúcnosť Slovenska bez nás a naša budúcnosť bez Slovenska? Obnova života v Slovenskom kultúrnom spolku je z väčšej čiastky práca slovenských žien v Argentíne. Tuná ženy dávajú príklad a ťahajú do práce svojich mužov a deti. My sme tuná v prvom rade Slovensky, ale naše deti učíme milovať aj túto zem, ktorá nám poskytla nový domov a slobodu. Slovensko pôjde svojou cestou aj bez nás, ale naša práca pomáha Slovensku, aby sa čo najskôr dožilo pravej slobody, kde budú všetci Slováci môcť žiť na svojom a po svojom tak, ako to káže zmysel slovenských dejín. Ďakujem Vám za rozhovor. Jozef M. Rydlo 19 [pageend19]Zo Slovenska Denník Slovenského ústredného výboru Socialistického zväzu mládeže Smená vo svojom čísle z 16. decembra 1978 uverejnil rozhovor s V. Kurcje- dovom, predsedom Výboru pre otázky náboženstva pri Rade ministrov ZSSR. Témou rozhovoru bol Vzťah štátu a cirkvi. Pretože táto otázka nás mimoriadne zaujíma, vyberáme z výrokov sovietskeho činiteľa niekoľko úryvkov. « U nás sú všetky privilégiá a obmedzenia z titulu náboženskej viery odstránené Náboženská príslušnosť sa neuvádza v nijakých dokumentoch. Pri prijímaní do práce alebo na školu sa nikoho nepýtame, či je veriaci a aké náboženstvo vyznáva. » « Náš zákon zakazuje urážať náboženské cítenie veriacich... My uznávame slobodu presvedčenia u všetkých, vrátane slobody brániť svoje presvedčenie. » « U nás je povolené viesť vedecký spor s dogmami náboženstva, no je zakázané urážať náboženské cítenie veriacich. Narušiteľov tejto zásady berieme na zodpovednosť. » « Fakty o prenasledovaní za vieru neexistujú... Zákon je u nás rovnako platný pre všetkých a pre porotu i sudcov nemá nijaký význam vzťah súdeného k náboženstvu. » «V našej krajine pôsobí okolo tisíc náboženských organizácií. Vydáva sa biblia, korán, tlačia sa modlitebné knižočky, vydávajú sa náboženské časopisy, bohoslovecké práce — dohromady asi v 50 náboženských vydavateľstvách. Vyučuje sa na 18 vysokých a stredných duchovných školách, existujú kláštory. Štát nezabraňuje výchove detí k náboženstvu, môžu navštevovať kostol a zúčastňovať sa na bohoslužbách. Je to súkromná záležitosť rodičov, v školách sa náboženstvo nevyučuje. » Trochu oneskorene sa dozvedáme, že nebohý Otec Pavol VI. vyznamenal 21. marca 1978 najdôstojnejšieho Otca Jána Hirku, apoštolského administrátora a ordinára prešovského gréckokatolíckeho biskupstva titulom pápežského preláta. Je to mimoriadna udalosť, lebo už niekoľko desaťročí za daných pomerov na Slovensku sa tieto tituly neudeľujú. Tohto vyznamenania dostalo sa Otcovi Hirkovi z príležitosti desiateho výročia jeho služby ako administrátora prešovského biskupstva. Podľa cirkevných predpisov počas spomenutého úradu Otec Hirka môže nosiť pri bohoslužbách a iných úradných úkonov náprsný kríž a mitru, no teraz má toto privilégium aj z osobného titulu pápežského preláta. Svätá Stolica vyjadrila týmto spôsobom Otcovi Hirkovi uznanie za jeho obetavú službu vo vedení gréckokatolíckeho biskupstva na Slovensku. Na mnohaja Ijeta! « Oddelenie cirkvi od štátu znamená iba jedno: štát sa nemieša do vnútorných záležitostí cirkvi a cirkev sa nemieša do záležitostí štátu. Napriek tomu štát zohľadňuje záujmy veriacich a v krajine sú vytvorené nevyhnutné podmienky na uspokojovanie ich náboženských potrieb. Prostriedky cirkvi, ktoré pochádzajú z dobrovoľných darov veriacich, nepodliehajú zdaneniu. » Pri čítaní takýchto výrokov čelného sovietskeho predstaviteľa prichádzajú nám na um všakovaké myšlienky, týkajúce sa položenia veriacich na Slovensku. Ak slová Kurcjedova odrážajú skutkový stav vecí, potom treba povedať, že v oblasti vzťahov cirkvi a štátu Slovenská socialistická republika sa neriadi príkladom Sovietskeho zväzu, ktorý je pre ňu ináč smerodajný vo všetkom. Ona za ním povážlivo « pokrivkáva »! Všimnime si aspoň troch faktov. Ak sa v ZSSR pri prijímaní do práce alebo na školu nepýtajú, či je občan veriaci, na Slovensku máme priam nekonečný rad prípadov, že sa znemožňuje prístup na stredné a vysoké školy študujúcim « zaťaženým náboženskými predsudkami ». Koľkí občania boli u nás preradení z vedúceho na podradné miesto, pretože sa opovážili žiť podľa svojho náboženského presvedčenia! Bolo by naozaj nosením vody do mlyna, keby sme sa dali do vyratúvania prípadov postihu pre náboženské presvedčenie. V. Kurcjedov tvrdí, že v ZSSR existujú kláštory. Smutný, ba tragický osud slovenských rehoľných spoločností, počínajúc nocou z 13. na 14. apríla 1950, keď príslušníci všetkých mužských reholí boli násilne odvlečení zo svojich domov a sústredení do 20 APOŠTOLSKÝ ADMINISTRÁTOR JÁN HIRKA PÁPEŽSKÝM PRELÁTOM JE SLOVENSKO AŽ TAK “ spiatoonícke ” ? [pageend20]« koncentračných kláštorov » (to isté sa odohralo s rehoľníčkami v priebehu roku 1950) a ich budovy boli konfiškované, je všeobecne známy a bude raz skutočnými « Skutkami mučeníkov a vyznávačov » v dejinách nášho národa. V ušiach slovenských rehoľných sestier znejú stále slová hrozby popredného funkcionára: «Vedzte, že ste odsúdené na vymretie! » Absolútny a kontrolovaný zákaz prijímať rehoľný dorast — to sa týka mužských i ženských rehoľných spoločností — nedáva ružové výhľady do budúcnosti. V ZSSR sa náboženstvo v školách nevyučuje. Školskí činitelia na Slovensku zanovité «trvajú» na tom, aby sa náboženstvo « vyučovalo » v školách. Hej, aby sa vyučovalo takým spôsobom, že pod tlakom a všemožnými odpútavacími akciami sa počet prihlásených na vyučovanie náboženstva redukuje na nulu! A mimo školských budov kňaz alebo katechéta nemá prístup k mládeži. Márne sa usilujú cirkevní činitelia dosiahnuť povolenie vyučovať náboženstvo v kostoloch, na farách alebo v iných vhodných miestnostiach — mimo školy. Je mimoriadne nápadné, mierne povedané, do akej miery sa na Slovensku sleduje náboženská výchova detí, navštevovanie kostola a účasť na bohoslužbách, kým toto všetko podľa Kurcjedova je v Sovietskom zväze súkromnou záležitosťou rodičov! Je všeobecne známe, že deťom, ktoré navštevujú vyučovanie náboženstva sa znemožňuje prístup na vyššie školy. Najnovším dôkazom tohto nedemokratického a protizákonného postupu je list JUDr. Jána Čarnogurského, ktorý poslal ministrovi školstva SSR 27.7.1978. Podávame ho v plnom znení, pretože na Slovensku ho odmietli publikovať. LIST MINISTROVI ŠKOLSTVA Pán minister, bude môj syn prijatý na štúdiá? Vážený pán Prof. Ing. Juraj Buša, CSc. minister školstva Slovenskej socialistickej republiky Suvorovova ul. BRATISLAVA Bratislava, 27.7.1978 Vážený pán minister, môj syn je žiakom Základnej deväťročnej školy na Pekníkovej ulici v Bratislave-Dúbravke. V určenom termíne sme ho spolu s manželkou prihlásili na vyučovanie náboženstva v šk. r. 1978/79. Prihlášku syna na náboženstvo so mnou prerokovala štvorčlenná komisia pedagogického zboru školy pod vedením riaditeľky školy. Komisia ma upozornila na údajné nevýhody účasti môjho syna na vyučovaní náboženstva a pokúsila sa ovplyvniť moje a manželkine rozhodnutie. Na záver komisia prevzala prihlášku. Rozhovor prebiehal korektne a stanovisko komisie som chápal ako jej snahu ušetriť môjmu synovi zbytočné komplikácie v živote. Tento list nie- je sťažnosť proti postupu komisie. V priebehu rozhovoru mi však jedna členka komisie oznámila, že ak budem trvať na podaní prihlášky a môj syn by sa po skončení povinnej školskej dochádzky uchádzal o ďalšie štúdium, ZDŠ vyznačí v príslušnej dokumentácii jeho účasť na vyučovaní náboženstva. Ďalej uviedla, že výber na školu vyššieho stupňa sa uskutočňuje na princípe bodovania rôznych aspektov osobnosti uchádzača o vyššie štúdium a údaj o vyučovaní náboženstva bude mať za následok strhnutie určitého počtu bodov. Podľa čl. 20 ods. 1 Ústavy všetci občania majú rovnaké práva a rovnaké povinnosti; podľa čl. 32 odsl. 1 sloboda vyznania je záručená. Podľa čl. 13 ods. 3 vyhl. čís. 120/1976 Zb. štát rešpektuje slobodu rodičov zabezpečovať náboženskú a morálnu výchovu ich detí v zhode z ich vlastným presvedčením. Ak by sa malo postupovať pri prijímaní na výberové školy tak ako uviedla členka komisie, bolo by to v príkrom rozpore s uvedenými právnymi ustanoveniami. Porušenie zákona by spočívalo v diskriminácii žiakov, navštevujúcich vyučovanie náboženstva, úmernej počtu im strhnutých bodov z tohoto dôvodu. Odhliadnúc od právnej stránky veci, bolo by to v rozpore aj s našimi historickými tradíciami. Veď to boli dvaja kresťanskí kňazi, ktorí učili našich predkov čítať a písať a boli to opäť prevažne katolícki a evanjelickí kňazi, ktorí v minulom storočí položili základy modernej slovenskej kultúry. Nie je mi ľahostajné, ako sa zachová školstvo voči môjmu synovi pri jeho prípadnom uchádzaní sa o ďalšie štúdium. Vzhľadom na upozornenie, ktoré som dostal pri jeho prihlasovaní na náboženstvo, bol by som rád, keby som dostal ubezpečenie Vášho ministerstva, že: — môj syn nebude žiadnym spôsobom znevýhodnený pri prípadnom uchádzaní sa o ďalšie štúdium oproti iným uchádzačom z dôvodu účasti na vyučovaní náboženstva. Takéto ubezpečenie by mi pomohlo aj pri pohovore z príležitosti prihlasovania syna na vyučovanie náboženstva na budúci rok. 21 [pageend21]Vážený pán minister, stojíte na čele školstva na Slovensku a nesiete politickú zodpovednosť za svoj rezort. Nesiete zodpovednosť aj za prístup školy k žiakom navštevujúcim náboženstvo. A niesli by ste zodpovednosť, ak by môjmu synovi naozaj strhli body zato, že sme ho s manželkou prihlásili na náboženstvo. Preto až do obdržania uspokojivej odpovede na tento list nemôžem sa pokladať za Vášho súdruha. Prosím, aby ste tento list považovali za podnet podľa §§ 1 a násl. vyhlášky 150/1958 Úr. v. o vybavovaní sťažností, oznámení a podnetov pracujúcich. S pozdravom JUDr. Ján Čarnogurský Adlerova ul. 20 830 00 Bratislava Odpoveď Ministerstvo školstva Slovenskej socialistickej republiky Bratislava 18. augusta 1978 Číslo: S 689/1978 - Sekr. Pán JUDr. Ján Čarnogurský Adlerova 20 BRATISLAVA Na Váš list, v ktorom žiadate ubezpečenie, že Váš syn po získaní základov všeobecného polytechnického vzdelania, po úspešnom ukončení základnej školy, nebude mať problémy s prijatím na zvolený typ strednej školy z toho dôvodu, že ste ho prihlásili na vyučovanie náboženstva, Vám oznamujem, že prijímanie žiakov na stredné školy sa koná podľa všeobecne platného predpisu MS SSR, kde rozhodujúcim kritériom je kompletné hodnotenie žiaka. Toto ustanovenie sa vzťahuje aj na Vášho syna. Ing. Buša, v.r. VÝVOJ OBYVATEĽSTVA NA SLOVENSKU Podi'a odhadu odborníkov vývoj obyvateľstva na Slovenku a vôbec v ČSSR sa predstavuje takto: Počet obyvateľstva ku 28. októbru 1978 bol nasledovný: 10,285.000 4,907.000 ČSSR 15,172.000; z toho Česká socialistická republika Slovenská social, republika Podľa národností: Česi 9,701.000 (63,9 %) Slováci 4,604.000 (30,4 %) Maďari 572.000 ( 3,9 %) Nemci 85.582 ( 0,7 %) Poliaci 66.700 ( 0,5 %) Ukrajinci-Rusi 58.667 ( 0,4 %) Iní 39.863 ( 0,2 %) Keď porovnáme sčítanie ľudu z rokov 1961 a 1970 zistíme, že v celej ČSSR prírastok obyvateľstva činil 4,5%, z toho v Čechách 2,5 % (247.000), kým na Slovensku 8,8 % (369.000). Keď však porovnáme vek obyvateľov, počet ľudí nad 60 rokov vzrástol o 556.000, kým počet mladých (0-15 ročných) vzrástol iba o 427.000; to znamená, že obyvateľstvo starne. To je predovšetkým výsledok liberalizácie potratov. Kým za roky 1957-1968 sa narodilo 2,718.000 živých detí, v tom istom čase bolo 1,220.000 potratov. Veľký počet potratov súvisí zasa s liberalizáciou rozvodov. Kým roku 1937 na 120.130 svadieb bolo iba 8.089 rozvodov, roku 1970 na 126.585 svadieb bolo 24.936 rozvodov. Čo sa týka natality tá vykazuje veľký pokles: v rokoch 1945-49 na 1.000 obyvateľov bolo 22,3 pôrodov, v rokoch 1960-64 na 1.000 obyvateľov bolo 16,3 pôrodov, v rokoch 1968-71 na 1.000 obyvateľov bolo 14,9 pôrodov. Vývoj obyvateľstva sa teda odhaduje takto: v rokoch 1971-75 prírastok 2,29 %, 1976-80 prírastok 1,59 %, 1981-85 prírastok 0,92 %, 1986-90 prírastok 0,24 %. 1991-95 prírastok 0,01 %, 1996-2000 úbytok 0,29 %. Na základe týchto údajov odborníci odhadli, že za roky do 2000 Slovenská socialistická republika by mohla vzrásť o 783.374 obyvateľov, kým Česká socialistická republika by mohla ubudnúť o 89.247 obyvateľov. Podľa toho roku 2000 Slovensko by malo mať 5,700.000 obyvateľov, kým Čechy a Morava asi 10,000.000 obyvateľov. Úprimne ďakujeme všetkým tým čitateľom, ktori nám poslali predplatné (podporu). Čakáme tento prejav spolupráce aj od ostatných. Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Tým sa vyhne mnohým nepríjemnostiam. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Santi Cirillo e Metodio via Cassia 1415 (km 14,500) 00123 ROMA - LA STORTA, ITALIA 22 [pageend22]Na kultúrnom poli SLOVENSKÍ JEZUITI V KANADE. Ročenka venovaná priateľom a dobrodincom. Cambridge, Ont., 1978. Strán 64. Po mimoriadnej Pamätníci (1977), vydanej z príležitosti 25 rokov slovenských jezuitov v Kanade, táto ročenka pokračuje v tradičnej sérii za- počatej roku 1954. Je to akoby vyúčtovanie o práci a podujatiach za rok 1978. Ročenku doplňujú aj iné články: o voľbe pápeža Jána Pavla II., o činnosti vatikánskeho rozhlasu a o košických mučeníkoch. Viaceré ilustrácie spestrujú ročenku. TSCHECHOSLOWAKEI (= Länderberichte Osteuropa III), Herausgegeben vom Collegium Carolinum, München, 1977, str. 340 + 30 mapiek. Zaujímavá príručka o dnešnom Československu. Po krátkom prehľade dejín od 29. sept. 1918 až do 1. januára 1977, nasledujú jednotlivé kapitoly, ktoré sa zaoberajú vývojom od roku 1945 na rôznych poliach. Jednotlivé kapitoly spracovali nasledujúci odborníci: Zemepis {K. A. Sedlmeyer), obyvateľstvo (R. Urban}, sociálna štruktúra (W. Oschlies), politický systém (L. Lipscher), štátne zriadenie (H. Slapnička), právo (E. Schmied), národné hospodárstvo (F. L. Altmann), výchova (R. Urban), veda, vysoké školy a iné odvetvia kultúry (K. F. Richter), náboženstvo a cirkevná organizácia (J. Rabas). Autori nepredkladajú iba opis dnešného stavu, ale aj dynamiku vývoja. Svoje vývody osvetľujú rôznymi štatistikami a tabuľkami. Na konci knihy je dodaných ešte 30 mapiek. Zväzok uzatvára starostlivo vybraná najnovšia bibliografia. M. Lacko Francois Mauriac: V ČO VERÍM. Preložil Karol Strmeň. Vydala Dobrá kniha, Cambridge, Kanada, 1978. Strán 114. Kniha V co verím, ktorú autor napísal ako 77-ročný, je odpoveďou na otázku, ktorú Frank Sheed rozposlal viacerým spisovateľom okolo roku 1950: « Prečo ste ostali katolíkom? » Mauriac odpovedal na túto nevyčerpateľnú otázku zvnútra, zo skúsenosti, v ktorej je zhrnutý celý jeho život. Ci už píše o sebe alebo o iných, či hovorí o osobných problémoch alebo sa dotýka otázok Cirkvi a spoločnosti, jeho kresťanské svedectvo vyznieva ako dôkaz o nesmiernej Božej láske, ktorá hľadá ľudí na chodníkoch, po ktorých títo od neho utekajú. Prečo ostal Mauriac katolíkom? Lebo sa modlil. Viera rastie v modlitbe. Viera bez modlitby umiera. Prekladateľ diela Karol Strmeň akoby bol prebásnil Mauriacovu knihu do výrazové bohatej slovenčiny a tak dáva možnosť slovenskému čitateľovi nielen sa obohatiť hlbokými pravdami, ale zažiť počas čítania priamo očarujúci estetický zážitok. — aj — Marcisio Irala: POKOJ SRDCA. Preložil Ján Kaššovic. Vydala Dobrá kniha, Cambrigde, Kanada, 1978. Strán 148. Moderný človek často si nevie rady so svojimi krízami, reakciami, výbuchmi nadšenia a sklesnutí, s chvíľami radosti a periódami smútku, sklamania, s pocitmi strachu. Človek potrebuje len jedno: poradiť sa. Kniha Pokoj srdca má túto funkciu. Chce poradiť. Chce byť lekárom, psychológom, ba aj spovedníkom. Návody na ovládanie mysle a citov sú veľmi zrozumiteľné a praktické. Možno aj nejeden človek o nich teoreticky vedel, ale ich nepoužíval, snáď ich podceňoval. Táto kniha « drobnej psychoterapie » môže byť každému len užitočná. — py — SPOMIENKY PIONIEROV. Zostavil Imrich Stolárik. Vydala Kanadská Slovenská Liga, Toronto, Ont„ 1978, str. 296. Sťahovanie Slovákov do Kanady dialo sa v niekoľkých vlnách. Marián Stolárik ich vyrátava päť: 1) pred prvou svetvou vojnou, 2) v rokoch dvadsiatych, 3) v rokoch tridsiatych, 4) po druhej svetovej vojne (1945-48), 5) po roku 1968. Z prvej vlny žijú už iba niekoľkí jedinci (napr. Andrej Potocký, ktorý prišiel r. 1910), a aj druhá a tretia vlna pomaly vymiera. Preto Imrich Stolárik vykonal záslužnú prácu, keď pozbieral spomienky od týchto pionierov. K nim dodal aj niekoľko predstaviteľov z vlny po roku 1945-48. Iba z najnovšej vlny (1968) nie je nikto zastúpený, nakoľko sú to ľudia napospol mladí. Zostavovateľ okrem príhovoru napísal aj úvodný článok o slovenskom vysťahovalectve, a jeho syn Marián Stolárik podal obsah knihy po anglicky, pričom vyzdvihol význam tak zv. « ústneho podania — oral history » ako prameňa pre budúcich dejepiscov. Celkove máme v knihe zachytených 26 pionierov, a 6 článkov pojednáva o všeobecnejších udalostiach, ako je založenie Kanadskej Slovenskej Ligy a podobne. Zo spomenutých 26 pionierov: 21 napísalo osobne svoje vlastné zážitkv, kým piatich pionierov predstavili iní autori. Je priamo dojímavé čítať ich počiatočné ťažkosti v cudzom svete, čoho všetkého sa chytali, aby mohli vyžiť, v akých podmienkach žili, ale z druhej strany aké vysoké bolo v nich ľudské, kresťanské a slovenské povedomie. Za túto vzácnu knihu ďakujeme Kanadskej Slovenskej Lige a jej zostavovateľovi ako aj všetkým pionierom, ktorí do nej napísali svoje spomienky. Af. Lacko 23 [pageend23]11 obľúbenci môže dráždiť U nás vládnuca strana hneď po uchvátení moci hodila všetkých duchovných na svoju riečicu a začala ich triediť podľa rozličných kritérií, medzi ktorými nie podradnú úlohu hrala obľúbenosť u ľudu, cudzím slovom — popularita. Kňazov bolo treba okradnúť o obľúbenosť aj pomocou osočovaní a lživých obvinení, alebo ich znemožniť preložením do nejakého vy- hnalova, kde by ich hlas udieral o mŕtve skaliská a kde by našiel iba slabú ozvenu. A tento program sa bezohľadne plní až dodnes, lebo obľúbenosť poriadneho človeka vždycky dráždila človeka podlej a nízkej povahy. Aj Písmo sväté nám poskytuje dôkazy o tomto nezdravom zjave. Kráľ Saul si znená- vide! mladého Dávida pri návrate z víťazného boja, lebo ženy v uvítacom speve viac chválili Dávida. Odvtedy na neho Saul zanevrel a viac ráz sa pokúsil vyhasiť mu život. Pravda, bezvýsledne (1 Kr 18,6-13). — Ježiš sa tiež stal terčom úkladov pre svoju obľúbenosť, keď vzkriesil Lazára a keď v neho mnohí uverili. Tu farizeji zvolali « národný výbor » a radili sa: Čo urobíme? Veď tento človek koná veľké činy. Ak ho necháme na slobode (a pri živote), všetci uveria v neho, a potom prídu Rimania a obsadia nám krajinu (porov. Jn 11, 45-48). — A stalo sa im, ako vraveli. Obľúbenosť terajšieho pápeža Jána Pavla II. je všeobecná. Vo všetkých ľudových vrstvách. Tak u dospelých ako u mládeže. A u tejto azda najviac. Stredajšie a nedeľné pápežove stretnutia s veriacimi budia vo verejnosti pozornosť pre vzrastajúcu a prehlbujúcu sa ú- časť. Ale tu nejde o počet. Tu ide o vplyv. A pápež hlása evanjelium, čiže náuku Ježiša Krista, ktorá je strašidlom pre chorobné mysle a červeným súknom pre predpojaté zraky. Ak ľudská duša — podľa starokresťanské- ho mysliteľa — je už od prírody kresťanská, tak sa musí postaviť na stranu toho, kto predstavuje kresťanstvo, a to je pápež, Kristov zástupca na zemi a v čase. A nebojme sa otázky: Je to pohodlné a ľahostajné Kristovým protivníkom? Bár by uznali nezmysel svojho boja proti nemu, na ktorý Ježiš poukázal Šavlovi: Ťažko ti padne strečkovať proti bodcu (Sk 26, 14). — Šavol pochopil, lebo mal rozum. Je skutočnosťou, že pápežova obľúbenosť u ľudu je tŕňom v oku mocnostiam ateizmu. Nie mimochodom sa vyzvedajú na mienku o ňom. Cieľavedomé vyšetrovanie! Oddaných Cirkvi to iba teší a povzbudzuje. Lebo aj takto Kristus omladzuje stále svoju Cirkev, kým ateizmus od svojich prorokov dedí iba dlhú bradu, dlhé fúzy a fajku, ktoré sú výstižným symbolom jeho predčasnej staroby. Nejdeme skúmať príčiny popularity, ktorej sa teší zvlášť terajší pápež a ktorá sa tak spontánne a živelne prejavila počas jeho cesty do Mexika. Nám stačí, že ju prejavuje ľud. A teraz ľudovodemokratické režimy majú dokázať svoju vierohodnosť a dôslednosť, že rešpektujú mienku a vôľu ľudu a že jeho hlas je pre ne záväzný. No čert nespí a snuje svoje plány. Zaútočí zhurta? To by bolo proti jeho taktike. Najskôr nenápadne. A to postrehnú len tí, čo sa modlia a bedlia s Kristom. Gorazd Zvonický SLOVENSKÉ HlAJY Z RľmA ROČNÍK XXVIII -1979 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno p'oslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Argentíne odovzdať pani Agneške Borisovej alebo poslať na adresu: Rev. Peregrino SVD, cale Mansilla 3865, sucursal 25, Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]