časopis Čechů a Slováků ve Švýcarsku ročník 27/1994 ZPRAVODAJ 2 [pageend1]\\v\\«\w\\v fúr Versicherungs-, Finanz- und Unternehmensberatung rasaera sowie Immobilienhandel und Vermittlung Kreuzplatz 20, 8008 Zůrich (Schweiz) ze Švýcarska: 01 - 932 32 22 z Německa, ČSFR: 0041-1-932 32 22 z Velké Británie: 01041 -1 - 932 32 22 Provádíme překlady z němčiny do češtiny a obráceně. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně Vážení a milí čtenáři Zpravodaje, máte všichni zaplacené předplatné? Švýcarsko................Fr.40 — Evropa..................... Fr.45.— Zámoří letecky........ Fr.50.— nebo equivalent v jiné měně. Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Pro čtenáře, kteří se hlásí přímo, nabízíme výhodnější předplatné a možnost platit v korunách složenkou. Ceny inserátů jsou uvedeny na poslední straně. Akce získávání nových předplatitelů pokračuje: Za každého nového předplatitele Vám připíšeme k dobru 1/2 ročního předplatného. Administrace Zpravodaje VLASTNÍ DŮM Levně a rychle postavený dům na klíč. Nabízíme Vám různé typy domů: 120 m2 - 170 m2 (5 -6 pokojů), zařízená kuchyně + koupelny, tapety, koberce, kachličky dle vlastního výběru, okna dřevěná nebo plástová, vakuová skla, vnitřní členění je variabilní základová deska nebo sklep a) stavbu zajistí zákazník b) provede jí naše firma Cena bez pozemku, garáže, spodní desky, poplatků Sfr. 280 000.- - 310 000 .— skutečná hodnota domku 340 až 530 000.— Sfr. Miroslav HRŮZA Gempenstrasse 25 CH - 4053 BASEL Telefon 061Z 35 23 90 a 039 / 55 10 48 Fax 039 / 55 10 48 [pageend2]Kdyby bylo možno naočkovali na kmen Slovanstva, v jehož srdci vládne vroucnost a něha, románskou lehkost a germánskou přesnost, pak by Slovanstvu patřila budoucnost. Jaroslav Vrchlický ŠTĚSTÍ ANASTÁZ OPASEK Za hradbami snů jediný který platí víc jak tisíc penízků sen o štěstí svoboden z útisku hraje barvami naděje jež neumírá, sen o štěstí, jemná pavučina v rozbitém světě ruce nebolí, když se vztahují k pavučinkám, které se snadno mohou přetrhnout ZLATÉ ČASY Poslední z Čech dovezená anekdota klade otázku: byli komunisté rudí nebo červení ? Odpověd je překvapivá: ani tak ani onak - byli zlatí ! Zní to krůtě, ale jako v každém vtipu je i v tomhle kousek pravdy, a to nutí k zamyšlení. Všichni, i ti, kdo opravdu nemají důvod vzpomínat na komunisty s nostalgií, tak nějak cítí: nejde tu o nějaké přikrašlování minulosti, které je zakotveno v lidské povaze jako snaha zahlazovat nepříjemné vzpomínky. Na podobné pocity je časový odstup ještě příliš malý. Čtyři roky od revoluce postačují ale k tomu, aby se tu dralo na povrch zklamání, nespokojenost s tím, jak se věci vyvíjejí, jaký je současný stav. Vysvítá to i z různých průzkumů veřejného mínění, vycítily to i obě hlavní osobnosti českého veřejného života. Václav Havel na tento stav reagoval jenom nepřímo ve svém optimisticky laděném novoročním projevu. Václav Klaus se s problémem utkává přímo v příspěvku do Lidových novin, který dále otiskujeme. Ulehčil si ovšem svoji úlohu a zaměřil se pouze na jediný druh nespokojenosti, který vzniká z nevyužitých schopností. Dovozuje - a opírá se přitom o filosofa F.A. Hayeka - že za tuto nespokojenost nemůže společnost, vinen je tu každý sám. To jenom komunisté v teorii slibovali, že každému zaručí právo na práci podle jeho schopností, ale všichni dobře víme, jak to ve skutečnosti vypadalo. Obávám se, že prosté občany toto dílčí vysvětlení nespokojenosti neuspokojí- příčiny jsou totiž hlubší a leží docela jinde.Podle staré zásady, že cesta k srdci vede žaludkem, dalo by se tvrdit, že 1 [pageend3]nespokojenost je vyvolávána materiálním nedostatkem. I když mnoho lidí není na tom matcrielně nejlépe, jako třeba penzisté, příliš si nestěžují. S počátečním nedostatkem se počítalo a velká nabídka zboží, které dříve bylo vzácné, pocity nedostatku a z toho pramenící nespokojenost zmírňuje. Hlavní příčina nespokojenosti spočívá v oblasti společenské a morální. Lidé jsou zklamáni, že se monohé věci , jak to očekávali, nezlepšily, ale očividně zhoršily. Do očí bije a bývá také nejčastěji uváděn vzrůst kriminality. Ta byla za komunisticlého, tvrdého režimu silně utlumena. I ty živly, které nebyli nijak nakloněny poctivé práci, nalezly snadno dostačující obživu . V rámci všeobecného zbídačení nebylo ani možné ani žádoucí nějak vybočovat z řady. Dnes ovšem jsou všechny možnosti otevřeny a nároky stoupají. Honba za snadným ziskem, volné podnikání a otevřené hranice vykonaly své. Není pak divu, že policie, která zápasí s vlastními problémy a těžce překonává dědictví minulosti, na novou kriminalitu prostě nestačí. Zapomíná se přitom, že růst kriminality je celosvětový jev. I v tom mírumilovném a pokojném Švýcarsku vzrostl počet zločinů za 10 let na trojnásobek, takže sama vláda se snaží občany uklidnit a vyhlašuje zesílený boj proti zločinům. Stejná situace je i v ostatních evropských zemích i na americkém kontinentě. Trapnou úlohu v boji proti zločinnosti má i české soudnictví. Jestliže za minulého režimu byli soudci pod přímým dohledem strany a dělali snaživě, bez vlastní zodpovědnosti to, co jim bylo přikázáno, nyní mají volnou ruku. Využívají proto všech merzer v dnešních nedokonalých zákonech i v neustálené praxi, neostýchají se protahovat řízení a vynášet rozsudky, které budí přinejmenším podiv nad odvážným výkladem práva. A pak jsou tu četné aféry, podvody, podivné machinace při privatizaci a restitucích, které vyvolávají podezření z úplatkářství. Ve výčtu všeho, co prostý občan pokládá za nepatřičné, co vzbuzuje jeho rozhořčení a nespokojenost, bylo by možné ještě dlouho pokračovat. To snad bude jednou záležitost odborníků, psychologů a sociologů. Mne zajímají především dva rysy současné nespokojenosti. Je to především skutečnost, že většina důvodů, které vedou k nespokojenosti, ( Francouzi pro podobný stav mají pěkné slovo “ malaise ", což je velmi blízké nemoci, “ maladie “ ) neleží v oblasti materiální , ale společenské a morální, tedy spíše duchovní. Jde většinou o hříchy a prohřešky, které zde byly i za minulého režimu, které ale byly tenkrát omezeny jen na určitou vrstvu lidí a které bylo snadné, za použití mocenských prostředků, držet pod pokličkou. Dnes ovšem má tisk možnost všechny hříchy publikovat a rozebírat, což s velkou oblibou činí. Proto vše vypadá mnohem horší než dřív. A pak: dříve byly poměry mnohem jednodušší. Bylo-li někde něco špatného, pak bylo po ruce prosté vysvětlení - může za to ten, kdo všechno ovládá, a s tím se nedá nic dělat. Dnes je zodpovědnost rozdrobená, na tisíc hříchů by bylo třeba odhalit tisíc vinníků, rozplést tisíc protichůdných zájmů- a to je únavné a deprimující. Nemůžeme se proto divit, že i docela rozumní lidé si s povzdechem vzpomenou na staré časy, kdy byl život o mnoho jednodušší. Pokusme se aspoň na konci tohoto žalozpěvu nalézt něco pozitivního.V každé nespokojenosti je něco dobrého, zvláště když je to nespokojenost konstruktivní, vedená snahou po nápravě. Nejen konstatování, ale rozbor chyb a z toho čerpané poučení je nejlepší cesta k nápravě. Jestliže se podaří obrátit nespokojenost tímto směrem, bude krize, jejíž mračna se už stahují, zažehnána, a pár případných blesků bude možno brát jako dobré znamení pro budoucnost. Ik 2 [pageend4]Proč je stále ještě tolik nespokojenosti? Václav Klaus Průzkumy veřejného mínění nám stále potvrzují, že nemalá část našich spoluobčanů není spokojena se svou životní úrovní. Samozřejmě, že by bylo možné namítnout - jak by mohli být spokojeni, máme-li za zády čtyři desetiletí komunistického hospodařeni a návyky s ním spojené - že obyvatelé většiny dalších postkomunistických zemí jsou na tom často daleko hůře, ale řekli-li bychom pouze toto, nebyla by to sice ani sebemenší lež, ale vím dobře, že by taková odpověď neuspokojila. Zkusme se nad tím proto společně hlouběji zamyslet. Troufal bych si tvrdit, že pocity skutečné nouze a nedostatku jsou na místě jen u malé skupiny lidí, kteří se stali obětí toho nejnešťastnějšího zkombinování nepříznivých transformačních jevů. Je úkolem státu, aby jim v této situaci pomohl, a já jsem přesvědčen, že se o to s nenulovým úspěchem snaží. Jde samozřejmě o hodnocení spíše relativní než absolutní a stát má i v tomto směru jistě co zlepšovat a zdokonalovat. Tato skupina, která je podle mého názoru opravdu poměrně malá, v naších sdělovacích prostředcích nedominuje, a dokonce mám strach, že její hlas není dostatečně slyšet. O to hlasitěji je slyšet hlas dobře situovaných odborářů, zástupců dobře placených elitních profesí (a jejich výsadních komor), profesionálních naříkačů ve sdělovacích prostředcích, opozičních politiků a ničemu nerozumějících, ale o to sebejistějších novinářů, přijíždějících k nám na pár hodin ze západních metropolí. Spíše mne zajímá nespokojenost těch, kteří nejsou vystaveni absolutnímu nedostatku, ale kteří jsou "pouze" zklamáni ve svých očekávámích či z pozorování svého dnešního života se svým vlastním životem předlistopadovým. Jejich nespokojenost si vysvětluji tak, že se jedná o stále ještě nemalou skupinu lidí, která nepochopila samotné základy naší dnešní svobodné společnosti, společnosti,která se zbavila ochranného závoje státního paternalismu a která od každého z nás leccos nového a neznámého vyžaduje. Připomínám, že od nás vyžaduje především zodpovědnost, a to na prvním místě vůči sobě samému. (To je mimo jiné předpokladem k tomu, abychom byli schopni udělat něco užitečného i pro jiné.) Do rukou se mi v těchto dnech dostal 34 let od svého vzniku slavný Hayekův esej publikovaný pod názvem "Zodpovědnost a svoboda". Hayek v něm říká, že "svoboda neznamená jenom to, že jednotlivec má vedle příležitosti břímě volby; svoboda znamená také to, že člověk musí nést důsledky svých činů a že za ně získává buď chválu, nebo kritiku. Svoboda a zodpovědnost jsou neoddělitelné." Hayek nám v tomto textu připomíná častý lidský strach ze zodpovědnosti a díky tomu i strach ze svobody a mně se zdá, že je to právě to, co jsme si v polistopadové euforii - ještě nestačili všichni uvědomit. Svoboda s sebou přináší břímě volby a zodpovědnost za svůj vlastní osud, a právě to podle Hayeka bývá základním zdrojem nespokojenosti člověka. Člověk je sice v podstatě nespokojen se sebou samým, ale co je lákavějšího a jednoduššího, než svést můj neúspěch na společnost, na systém, na vládu, hlavně na někoho jiného než na sebe sama. Ve svobodné společnosti můj úspěch (a tím v těsné korelaci i životní úroveň moje a mé rodiny) závisí nikoli na mých hypotetických schopnostech, znalostech či zručnosti, ale jedině a výlučně na tom, zda tyto své schopnosti využívám. Nejde tedy o to, zda něco abstraktně umím, zda to umím lépe nebo hůře než jiní, ale o to, zda se tato moje potenciální schopnost fakticky realizuje. Jak říká Hayek, "ve svobodné společnosti nemá nikdo povinnost dohlížet na to, aby byl talent každého člověka vhodně využíván. Nikdo nemá nárok na využívání svých speciálních znalostí. Každý si musí sám najít svou příležitost." To je samozřejmě trochu krutý a nemilosrdný závěr pro člověka konce dvacátého století, který prožil po několik desetiletí trvající komunistickou epizodu, nicméně je to závěr jediný možný. Největší chybou, které se leckteří z nás dopouštějí, je setrvání na falešné představě, že mé 3 [pageend5]schopnosti má povinnost využívat někdo jiný. Hayek opakovaně zdůrazňuje, že "je podstatou svobodné společnosti, že odměna člověka nezávisí na jeho abstraktních schopnostech, ale na úspěchu převést tuto abstraktní schopnost v konkrétní službu, která je užitečná pro ostatní." Člověk proto musí nepřetržitě hledat svou příležitost, svou šanci. Jeho největším úkolem je "objevit nejlepší využití svých schopností", a v tomto smyslu "jsme všichni podnikateli". Nesmíme vycházet z toho, že stačí vychovávat odborníky, které pak někdo jiný bude ideálně "využívat". Z toho všeho plyne, že svobodná společnost vyžaduje od člověka něco, co v minulosti nebyl zvyklý dělat, na co nebyl ve škole připraven a co je vlastně nesmírně těžké. Tím vzniká i značná část naší dnešní nespokojenosti a závisti. Leckomu z nás se zdá, že umí to co druhý, a že má ten druhý přesto podstatně více. Považuje to za nespravedlnost a chtěl by se před touto nespravedlností ochránit. Leckdo je v tom navíc pleten levicovými agitátory, kteří nám říkají, že se s tím nesmíme smiřovat, že není etické, abychom své schopnosti nemohli plně využívat, že má člověk "nárokové práva" a že jsou to oni, kdo by je každému uměli zabezpečit. To samozřejmě není pravda a čím dříve si to všichni uvědomíme, tím lépe, tím svobodnější a zodpovědnější budeme. Hayek nám oprávněně připomíná, že z hlediska společnosti jako celku je evidentní, že největším uměním člověka je jeho schopnost objevit nejlepší využití svých vlastních předností, že tedy nejdůležitější nejsou jeho přednosti samotné. Jsou to poučky sice zcela samozřejmé, ale přesto na ně stále a znovu a znovu zapomínáme. Proto stojí za toto připomenutí. Co jste si udělali, že už se zase nezdravíte? Kresba Miroslav Kemel ČESKÁ ÚSTAVA PO ROCE První česká Ústava měla v těchto dnech své první výročí. I přesto, že byla přijata v dojemné jednotě (z dvou set členů ČNR hlasovalo kladně 172, proti byli 16 hlasů a 10 poslanců se hlasování zdrželo) setrvají a nově se rodí pochybnosti o řadě jejích ustanovení nebo jejich realizaci. Nebyly přijaty prováděcí ústavní zákony (o vyšších samosprávných územních celcích, o přímé účasti občanů), byl odmítnut zákon o Prozatímním senátu. Pochybuje se o potřebnosti Senátu a pochybují i ti, kdož z utilitárních důvodů byli pro senát prozatímní. Pravděpodobně se do obecních voleb nestihne vytvořit vyšší samosprávné územní celky a volit by do nich, není zájem o ústavní zákon o přímé účasti občanů. Pokud jde o vymazání Senátu z Ústavy, jde "pouze" o 99 změn v Ústavě 4 [pageend6]platné (vlastně poloústavě, není-li její součástí i Listina Základních práv a svobod). Toto "baťovské" číslo není strašidelné. Ústava se neřídí jen hledisky systémovými a idedejemi, ale právem i hledisky utilitárními, které pro dočasnou funkčnost Ústavy jsou mnohdy chvályhodné, jak o tom svědčí ústavní historie. A nakonec některé změny jsou jen slovní. Je však třeba při rušení Senátu přidat ustanovení, co s jeho výlučnými kompetencemi (obnovit Předsednictvo či Stálý výbor?). Když však uvažujeme dále, těchto 99 bodů může uvolnit stavidla pro vlnu dalších projektů, dalších novelizací. Vždyť například oddělení Ústavy a základních práv a svobod znovu vzbudí pochybnosti. Právem se znovu objeví i výhrady proti řadě ustanovení první hlavy, podotknout se může také absence ustanovení o právní pozici mezinárodních smluv (mimo smlouvy o základních právech a svobodách), jakož i obecně uznávaných pravidel mezinárodního práva; bylo by třeba vyjasnit případy kontrasignace apod., nevíme, jak tomu bude s nejvyšším správním soudem atd. Systémově je Senát nesporně možný a účelný a může přispět k zdokonalení soutavy a zabránit vzniku ústavního vakua. Různým politickým silám pak utilitárně vyhovuje či nevyhovuje. Avšak rozbíjet po roce účinnosti platnou ústavu ve stabilizující se demokracii s rozvíjející se ústavní justicí, je tendence pochybená. Pa vel Peška (profesor ústavního práva UK) HOVORY Z LÁN (Výběr z pravidelného rozhovoru s prezidentem Václavem Havlem vysílaného Českým rozhlasem dne 30. ledna 1994) Občané berou hlavu státu jako instnanci posledního odvolání. Dostal jsem za tento rok přes třicet tisíc dopisů, kde občané líčí své nejrůznější problémy, neřešitelné situace, do nichž se dostali. Za každým dopisem se skrývá lidský příběh, skrývá se za ním složitý právní problém. Lidé se dostávají do soukolí měnících se zákonů, které dobře neznají. Je to taková křižovatka problémů psychologických, restitučních, právních, fungováni státní správy, majetkových. A obor styků s veřejností v mé kanceláři, který se pokouší tyto všechny stížnosti řešit, moc řešit nemůže, může nanejvýš těm lidem poradit, na koho se obrátit. Odbor o tom napsal zajímavou zprávu. Když ji čtu, tak mám dojem, že skutečně chybí instance jakéhosi posledního odvolání, kam by se lidé, kteří mají pocit, že jim už nikdo jiný nepomůže, mohli obrátit. Tato funkce v mnoha zemích je, jmenuje se ombudsman a já se domnívám, že by bylo dobré, kdyby taková instituce existovala i u nás. Z různých důvodů, kterým rozumím, naše vládní koalice není nakloněna zřízení této instituce. Pakliže nebude, mohl by být zákon o kanceláři novelizován, mohla by být trošku posílena jeho pravomoc, aby alespoň úřady nemusely třeba odpovídat na dopisy. Trochu mně vadí jakási kampaňovi- tost nebo módnost, která provází náš veřejný život. Něco je týden nebo čtrnáct dní námětem největších titulků na prvních stránkách, pak to vymizí a nikdo si už na to nevzpomene. Vím například, že kolem paragrafu o hanobeni byla velká diskuse, mnoho rozmanité kritiky i obhajoby. Sám jsem svého času postoj zaujal. Jednak jsem tu věc dal k posouzení Ústavnímu soudu, jednak jsem napsal dopis ministru spravedlnosti, kde jsem ho požádal, aby se vláda pokusila novelizovat paragrafy - nejen 102, ale i 103 - a navrhla tuto no5 [pageend7]velizaci parlamentu. Ministr spravedlnosti se s mou argumentací neidentifikoval a nedoporučil vládě, aby toto udělala. Ať tak či onak, bylo naprosto logické, že se nejprve obrátím na vládu jako na toho, kdo navrhuje zákony. Prezident je do jisté míry také součást výkonné moci, tedy vláda je jeho přirozený partner. V podstatě běží o to, že podle mého názoru by oba paragrafy měly být přeformulovány v tomto duchu: Za prvé bude omezen rozsah institucí, na které se vztahuje. Týkal by se České republiky jako takové, jejich státních znaků a symbolů, eventuelně hlavy státu. Za druhé termín hanobení by měl být daleko přesněji formulován. Za třetí si myslím, že by za tento trestní čin měly být pouze peněžité tresty. Nezdá se mi dobré, aby za to někdo chodil do vězení, ale zdá se mi být dobré, aby za to zaplatil, třeba i velmi tučnou částku. Titan ský úkol Václava Havla Richard Štend Ústavně podložená moc má prezidentovi sloužit k tomu, aby vnášel do politiky nadstranická a nadčasová hlediska. Havlovým programem a ctižádostí je umravnit, polidštit a zduchovnit politiku a politiky. Je to úkol vskutku titánský a může se snadno proměnit v boj s větrnými mlýny. Vedle poněkud stereotypních promluv se Havlův "program" v uplynulém roce konkrétně projevil ve vztahu k některým nově přijímaným zákonům. Prezident vetoval celní zákon, který obsahoval neodůvodněná privilegia poslanců. Podal návrh Ústavnímu soudu, aby zrušil některé pasáže trestního zákona, týkajícího se verbálních politických deliktů. Souhlas s některými jinými zákony podmínil určitým následným legislativním postupem poslanců. Dá se říci, že na tomto poli jednal odpovědně a s rozvahou. S instalací Senátu se ovšem jeho role pravděpodobně zúží, neboť jednou z úloh této komory je vychytávat legislativní nedostatky a vracet zákony Sněmovně. Nejviditelnějším rysem prezidentovy snahy vnutit politice hlubší dimenze se ovšem stalo napětí a drobné potyčky s premiérem. "Iniciativnější" byl zpočátku 6 [pageend8]Václav Klaus, který se sebejistotou a arogancí sobě vlastní nevynechal žádnou příležitost, aby mezi řádky nezpochybnil Havlovy názory a postoje. Silné výroky z obou stran kulminovaly během trapné aféry s příjezdem S.Rushdieho. (Prezident nepovažoval za vhodné se o jeho příjezdu zmínit premiérovi, i když s ním den předtím hovořil.) V poslední době se ovšem zdá, že "iniciativu" přebírá prezident. Havlova obhajoba občanské společnosti, samosprávy, neziskových organizací apod., pronesená v novoročním projevu, se nesla v jasně "antiklausovském" duchu. Navíc ji Havel okořenil narážkami na proslulou, premiérem vzývanou "standardnost". Na tom, že prezident háji určité postoje, není nic špatného a některé strany, zejména ODA a lidovci, to vítají jako podporu svých stanovisek a protiváhu domnělému či skutečnému - centralismu a etatismu ODS. Na druhé straně rozhodně nejde o boj mezi dobrem a zlem, o spor mezi duchovnem a přízemností. Tyto spory jsou právě jen běžnými politickými spory mezi prezidentem a premiérem, mezi politickými stranami. Zdá se, že v tomto ohledu se ovšem prezident dostává do určitého nebezpečí. Jeho boj za hlubší dimenze by mohl vyústit v "antiklausovský syndrom". Nesilnější muž české politické scény má totiž vpravdě magickou psychologickou schopnost vnutit svým oponentům zvláštní konfrontační optiku, jejímž ústředním bodem je právě osobnost Václava Klause. Zatímco osobní politická agresivita nezatemňuje premiérovi cit pro politickou realitu a neodvádí ho od vytyčování a uskutečňování pozitivních cílů, jeho oponenti často ztrácejí schopnost vnímat politické dění jinak než přes Klausovu osobnost. Přitom se jim do ni koncentruje vše démonické a negativní. Na tento "antiklausovský syndrom" už doplatila řada politiků bývalého Občanského hnuti a i dnes jím trpí zejména sociální demokraté. Nelze říci, že by Václav Havel ve své funkci selhával nebo že by nebyl dobrým prezidentem. Havlův věhlas má pro náš stát stále ještě příznivé zahraniční politické důsledky a rovněž jeho domácí popularita přispívá k celkově dobré politické atmosféře. Na druhou stranu je poněkud znepokojující, že Havlovo prezidentství je velkým osobním problémem pro něho samotného. Koneckonců v jeho veřejném vystupování nelze přehlédnout stopy určité nervozity až křečovitosti. Revoluční doba pominula a Havel se jako český prezident ocitl uvnitř dilematu - mezi abstraktně morální rétorikou a úpornou osobní potřebou ji politickými prostředky vtělit do reality. Jinými slovy: Havel má předpoklady být dobrým "kladečem květin", ostatně jím i je a je tak z velké části vnímán. Na druhou stranu není ochoten se s touto pozicí vnitřně identifikovat, neboť se (do značné míry právem) domnívá, že takovou roli by mohl plnit kdokoliv. Zároveň čím více se vřazuje do normální každodenní politiky a přizpůsobuje se jí, tím více je zřejmé, že jeho původní intence vnášet do ní morálku a duchovní rozměr pramení z velmi specifické osobni zkušenosti, ze zkušenosti intelektuála, který zápasí s velkými dějinnými silami zla. To, co v dobách di- sentu mělo velkou politickou výbušnost, zůstalo sice Havlovi jako bytostná potřeba seberealizace, nicméně stalo se v normálních poměrech (nikoli nutně nemorálních) jen vyabstrahovanou rétorikou. Podobné dilema se ovšem týká i některých Havlových kritiků. Na jedné straně mu vytýkají, že si příliš osvojil praktiky politiků a že už není oním "starým" morálně nekompromisním Havlem. Na straně druhé je zase slyšet stížnosti, že do politiky málo zasahuje a málo ji ovlivňuje. Havlův problém je ovšem hlubší. Celý život psal o otázce identity a nyní se s ní osobně utkává: přizpůsobi-li se plně skutečné politice, svou identitu ztratí, vzdá-li se politiky, totiž možnosti přímo zasahovat do dění, ztratí ji rovněž. Stručně řečeno: rok Havlova prezidentství uplynul z politického hlediska bez větších výkyvů a vzruchů. Pokud by jej však zpracoval dramatik Havlova formátu, diváci by hlavního hrdinu možná vnímali jako postavu tragickou. Respekt 7 [pageend9]DOPIS PŘÍTELI Milý Josefe, dostal jsem Tvůj dopis, ve kterém upřesňuješ názory - ani ne tak svoje jako svého okolí, jak se omlouváš - na otázku emigrace. Nakousli jsme toto téma při posledním setkání a jak se zdá, vrtá to stále Tobě i Tvým přátelům hlavou. Docházíte k závěrům, se kterými nemohu souhlasit. Sami jsme si kdysi i po těch celých 25 let, co nás dělily ostnaté dráty, dobře rozuměli- jak to, že se to nyní pokazilo ? Píšeš na prvém místě o problému s vracením majetku. Jsem nešťasten - a nejsem sám - z toho, že doma vznikl takový dojem, jako by nám nešlo o nic jiného než o ten majetek. To je podle mého názoru docela primitivní chápání celého problému, kterému bohužel propadlo mnoho lidí na obou stranách. Fakt je, že nevrácení zabaveného majetku bije nejvíce do očí jako nejnápadnější doklad, že ve vztahu k emigraci byla porušena ústava republiky a její zákony. Na to je totiž třeba klást důraz: sám uznáváš, že když byly zrušeny nesprávné rozsudky, že to mělo být důsledné a že nemůže současně existovat další zákon, který ten první z poloviny ruší. Problém měl být ovšem řešen hned na začátku - ted máš pravdu, že řešení bude složitější, ale v právním státě se dají i takové obtíže překonat. Podle mého názoru je nesmírně důležité, aby po půl století nepráva a zvůle bylo znovu nastoleno právo a obnoveno morální cítění, aby byla dodržována ústava a zálony. Ústava platí pro všechny občany státu, ať žijí kdekoli. V naší ústavě a v její součásti, listině lidských práv, jsou zakotvena obecná práva občanů - na majetek, na svobodu názorů a vyznání, na účast ve veřejném životě, na volbu místa pobytu. V současné praxi jsou ovšem emigranti, kteří opustili bývalou Československou republiku, stavěni mimo zákon, a práva zaručená ústavou jsou jim upírána. S tím nemůžeme souhlasit, proti tomu protestujeme - a otázka majetku je jenom dílčí problém v tomto celku. Je to ostatně přímý výsměch zdravému rozumu a právnímu i morálnímu cítění, když pánové Štěpán, Lorcnz a tisíce dalších agentů Stb a komunistických pohlavárů, kteří toho mají tolik na svědomí, jsou dnes plnoprávní občané,mohou si ponechat a rozmnožovat často nepoctivě získaný majetek, zatímco my venku, ačkoliv jsme se provinili jedině nesouhlasem s režimem, jsme zařazeni do druhé občanské kategorie . Tam, kde máme svoje kořeny, kde se cítíme být doma, tam jsme vlastně pokládáni za cizince. Vůbec pak nemohu souhlasit s Tvým tvrzením, že valná část emigrantů nebyla doma ohrožena na životě a odcházela za lépe namazaným krajícem. To se dotýká už přímo mne osobně: prožil jsem německou okupaci jako vězeň a jen o vlásek jsem unikl smrti. A zkušenosti s komunistickým režimem nebyly o mnoho lepší - je přece dobře známo, že lidský život pro něj nic neznamenal, že stovky nevinných lidí byly popraveny na základě lživých , vykonstruovaných obvinění, a tisíce lidí zahynulo ve věznicích a táborech. Jak jsem mohl věřit, když jsem ve dnech nové okupace opustil republiku, že nebudu sám i se svou rodinou znovu ohrožen ? Odcházel jsem s plným vědomím, že budu dělat jakoukoli podřadnou práci, jen když budu moci žít na svobodě. Je pravda, že v létech tak zvané normalizace se už tolik nepopravovalo, ale vězení byla stále plná. A při závislosti na Velkém bratru nebyla nikde záruka, že se vše může ze dne na den změnit a že zase nastane tvrdý režim- to už jsme přece zažili. Pan Dienstbier a pan Klaus ovšem také tvrdí, že nikdo nemusel odcházet: ten, kdo se dovedl přizpůsobit, chodil na schůze, do průvodů a k volbám, vyvěšoval vlajky a držel jazyk za zuby, mohl přežít, případně i v kotelně- ale byl to plný život člověka s přímou páteří ? Myslím, že u všech, kdo tento režim přežili, se naleznou na jejich páteři určité stopy. Abych dopis příliš neprotahoval: my, kdo jsme odešli z vlasti, protože jsme nesouhlasili se zločinným režimem, žádáme jedno jediné: aby byla dodržována ústava osvobozené republiky, v níž jsou zakotvena i naše práva. Především by měla být odstraněna ona diskriminující, nesmyslná a nedefinovatelná podmínka trvalého pobytu. Neklademe tento požadavek jenom ve svém zájmu: jde o to, aby republika mohla být konečně plným právem pokládána za civilizovaný, právní stát, který se důstojně vypořádal s komunistickým dědictvím a může se zařadit do společnosti vyspělých národů. 8 [pageend10]Osobně jsem Ti, Josefe, vděčen, žes mi jako starý přítel upřímně sdělil svoje pochybnosti.Byl bych rád, kdyby ses ještě znovu zamyslel nad nadhozenými problémy- snad se mi aspoň trochu podařilo Tě přesvědčit. Jestli si mnozí lidé doma ( můj domov je pořád ještě tam u vás) myslí o nás něco takového jako že jsme “nenažraní emigranti “, je to jejich chyba - my už to nějak přežijeme. Moc Tě i Tvoji rodinu zdravím Ladislav Má ešte kam padnúť rozvážné slovo? V predvianočnom zhone sa 1’ahko mohlo stať, že vám unikol nepříliš nápadný stfpček, ktorý vyšiel v denníku Národná obroda deň před Štědrým dňom. Všet- kých doma na Slovensku ním oslovil Leopold D. Danihels, americký podnikatel’, súčasný prezident Světového kongresu Slovákov. Dovolím si odcitovať niekoíko viet z jeho príhovoru: "Za temer 50 rokov života v USA som sa mnohému naučil a všeiikde dostal. Mám vek, v kto- rom romantické představy dávno nahradil životný pragmatismus a schopnost rozo- znať 1’udí a ich snaženia.f...) Odmietam rečnenia, vei’ké šlová, túžim i po malých skutkoch. Dost bo/o zavádzania a demagógie. Vyznávám právo každého na svoj vlastný názor, ale odmietam zasahovanie do vnútorných záležitostí Slovenskej republiky samotnými S/o- vákmi v zahraničí. A keď už rečnia, nech aj čosi dajú. Zatia/’som nič světoborného ne videi ani nepočui, že by právě tito krikluni dali." Poviem to otvorene: nezvykli sme si na takéto rozvážné a sebaspytajúce my- šlienky zo strany našich krajanov v zahrančí, presnejšie povedané, tej časti našich krajanov, v mene ktorých hovorie- vali vedóci funkcionáři Světového kongresu Slovákov. Třeba len 1’utovať, že pokojné a věcné slova prichádzajú z tejto strany tak neskoro, celé čtyři roky po no- vembri 1989. Za ten čas sa podařilo niektorým predchodcom pána Danihelsa pokaziť na Slovensku akuráť dosť, podařilo sa im dokonale zahrať svoju rolu falošných prorokov a zvestovateťov falošných nádejí a ilúzií. Podařilo sa im zavlažiť v slovenskej pode semienka etnického nacionalizmu, vyvolať po mene fašistická minulost Slovenskej republiky, rehabilitovat , dobré že nie blahořečit jej představitelův, vyvolať animozitu až nenávist voči susedom Čechom a Maďarom atakďalej, atakďalej. A toto ich počínanie sa střetlo s otvorenými sympa- tiami najma u časti tých Slovákov, pre ktorých pád totality znamenal stratu ich hodnotných orientácií a spochybnenie ich sociálneho statusu. Mnohí z nich pochopili, že sa třeba začat’ bit do slovenských prs, pretože dnešná "roduvernosť” 9 [pageend11]spofahlivo a bez namáčania do bolavého sebareflektovania a pokánia vyperie škvrny ich včerajšej "stranovernosti". Predstavitelia Strany demokra- tickej 1'avice sa občas zvyknú posťažovať na nedóveru, ktorá sprevádza ich trans- formáciu z bývalých komunistov na bu- dúcich sociálnych demokratov. A třeba povedať, že z pohladu na bezproblémoví!, priam cynická premenu nie- ktorých internacioanalistov na naciona- listov, čo hladko vkízli do čižiem rétoriky, sú ich sťažnosti v podstatě oprávněné. Takmer všetci z tých zahraničných Slovákov, o ktorých je reč v tejto úvahe, opustili Slovensko, lebo nechceli mať nič spoločné s jeho totalitným komunistickým režimom Stojí před námi otázka, či vnucováním svojich od reality načisto odtrhnutých predstáv o budúcnosti pono- vembrového Slovenska neurobili pre eventuálny návrat totality oveťa viac než tí najíavicovejší domácí postkomunisti. A z toho aspektu sú následujúce šlová pána Danihelsa, předsedu kongresu Slovákov, skutočným varováním: "Dnes nie je čas na luxus zaujatých poradcov, často nekompetentných a předpojatých, ale na konstruktivné vztahy s každým, dokonca aj s íavicou, ktorá má morálně právo, ale najma povinnost' odstrániť chyby a omyly svojich otcov. Očakávam, že konečne bude zostavená vláda od- borníkov, a nie stranicky příslušných ťudí." Slovenská republika je už rok samostatným suverénným štátom světa. O jej vznik sa přičinili a k zodpovědnosti za tento stav sa hlásia tie autentické, ale najma tie účelovo národně orientované politické sily. Budú realisti a pragmatici v ich radoch schopní zabezpečit’, aby Slovensko ako geopolitická realita zostalo aj realitou demokratickou a občianskou? Ján Štrasser (písané pre Slobodná Európu a Mosty) 10 [pageend12]EKONOMIE A MORÁLKA Alex Wynnyczuk (USA) Občas se v tisku diskutuje o vztahu morálky a ekonomie. Dočetl jsem se dokonce, že tržní hospodářství nemá s morálkou nic společného. Vládní ekonomové, hlavně pak předseda vlády, byli nejednou nařčeni, že přehlížejí morální zásady lidského chování. Údajné či skutečné výroky jako "neznám špinavé peníze" samozřejmě posilují představu, že trh je zásadně amorální a tržní ekonomika nemá proto co dělat s otázkou etického chování či morálních pravidel. To je ovšem chybné pojetí, neboť morální zásady a chování jsou s tržním hospodářstvím spojeny jak teoreticky, tak v praktickém životě. Ekonomikou se obyčejně rozumí problém umísťování omezených zdrojů mezi soutěžící cíle, či jinak - vybírání z dostupných alternativ. Velmi zjednodušeně pak rozhodování co, jak a pro koho se má vyrobit. V tržním hospodářství rozhoduje každý jednotlivec či skupina o těch zdrojích, které vlastní nebo kontroluje, vždy ale s určitými omezeními, které stanoví společnost. Jednotlivá rozhodnutí se potom konfrontují s ostatními prostřednictvím trhu. V ekonomice se morální zásady a chování musí projevit alespoň třemi způsoby: ve výběru alternativy, ve vládní hospodářské politice a v tržním procesu samém. Jednotlivci, kteří se rozhodují, kterou alternativu vybrat, ať již spotřebitelé, výrobci či majitelé výrobních faktorů, činí tak na základě svých morálních zásad. Není pochyb o tom, že na rozhodnutí prodávat a kupovat antikoncepční prostředky, kožešiny, alkohol, vyrábět a prodávat zbraně mají vliv morální zásady jednotlivců. Vláda zasahuje do ekonomiky tím, že vybírá daně, přerozděluje příjmy do sociální oblasti, svými výdaji na veřejné služby či přímým omezováním alternativ. Těmito zásahy vyjadřuje morální zásady, např. názor na roli společnosti, v ochraně slabších a nemocných, na to, které výrobky či služby jsou morálně nežádoucí (např. drogy, alkohol, pornografie). V chování jednotlivců na trhu se morální zásady projevují ve svém efektu na ostatní účastníky tržního hospodářství. Toto spojení tržního hospodářství a morálních zásad lidé vnímají nejčastěji a asi má i největší vliv na fungování dnešního českého tržního hospodářství. Vláda se snaží ovlivňovat chování lidí celou škálou zákonů, např. o poctivém plnění smluv, pravdivosti reklamy, čistotě potravin a léků apod. Ovšem zákony samy o sobě nemohou postihnout všechny možné odstíny nemorálního chování v obchodním styku, stejně jako nemohou postihnout všechny přestupky proti morálce. Ale čím slabší jsou morální normy jednotlivců, tím silnější tlak vlády a samozřejmě tím větší náklady na dodržování určitých morálních zásad, aby tržní hospodářství mohlo úspěšně fungovat. Čtyřicet let systému založeného na nepoctivosti, lži a nedůvěře se zřejmě hodně podepsalo na menším procentu lidí, kteří dnes v ČR pokládají běžné morální zásady za základ hospodářského styku, na rozdíl od většiny vyspělých demokratických států. Podle výzkumů veřejného míněni se stále velmi mnoho lidí domnívá, že většina dnešních podnikatelů jsou bývalí "veksláci" a partajní nomenklatury. Když se k tomu přidá vliv různých veřejně známých korupčních afér, bude asi těch, kteří nepokládají morální zásady za běžná pravidla obchodního jednání, stále přibývat. Méně nákladné a efektivnější by asi bylo, kdyby se vláda snažila snížit počet potenciálně nepoctivých, než jenom stíhat provinilce. Je známo, že kde je méně korupce a střetů zájmů mezi státními úředníky a politiky, tam je více důvěry mezi obyvateli a méně nepoctivého jednání v hospodářských stycích. Vyřadit podvodníky a bývalé partajní vůdce z vedoucích pozic hospodářského života šlo snad před třemi lety progresivní daní z majetku, dnes už to asi nejde. Ale je možné neúprosně trvat na poctivosti a zákonném jednání státních úředníků a politiků, byť by to ze začátku vyžadovalo drakonické prostřed11 [pageend13]ky - okamžité výpovědi, trestní stíhání za úplatky. Nejde jen o přímou korupci. Necitlivé nebo arogantní jednání vlády, udělování výjimek z dopravních předpisů některým politikům, stavění poslanců nad zákon v případě celních prohlídek, nebo dokonce tresty za "hanobení" politiků, rozhodně nejsou kroky, které by inspirovaly občany k morálnějšímu chování. A už vůbec ne ke zlepšení mezilidských vztahů, tolik potřebných k úspěchu tržního hospodářství. Morálka a tržní ekonomika nejsou nezávislé pojmy. Česká vláda, stejně jako vlády v jiných zemích, hraje a bude hrát důležitou roli v uplatňování morálních principů v hospodářství, ať již vědomě či nevědomě. Je jen otázkou, zda se političtí vůdcové rozhodnou pro účinné kroky. Z DOMOVA Milan Dubský M republice se vžilo, pro politický pojem "konzervativní" používat trochu nepřesné "pravicový", při čemž se "sládkovci" do tohoto členění jaksi nikam nevešli. O místo vpravo od Občanské Demokratiské Strany se uchází Křesťanská Demokratická Strana. Aby se otevřela co nejširšímu spektru voličstva, interpretovala krátce ústy svého místopředsedy P.Tollnera prvý charakterizující přívlastek ve svém jménu. Nemá znamenat hájení zájmů církvi, ale program křesťanské demokracie, což je něco jiného než křesťanství. Zdá se, že založení nové politické strany stojí bezprostředně před uskutečněním. Iniciátoři mají, ne zcela neprávem, vůči ODS výhrady pro provádění politiky, kterou se prý dostává čím dál více vlevo od středu. Tento posun se vysvětluje velmi vyhraněným sklonem vedoucích politiků k pragmatismu. Vyhraněná formulace zni: Levicová vláda s pravicovou rétorikou. I když zásluhy jejího předsedy o ekonomickou reformu jsou všeobecně u- znávány, ozývají se kritické hlasy vůči němu jak ze strany voličů, tak dokonce i z vlastního středu. Nositelem těchto výhrad je bývalý předseda poslaneckého klubu ve Federálním shromáždění MUDr. Jar.Mlčák (56), nyní diplomaticky odsunutý na diplomatickou dráhu do Vídně. Vně ODS je v souvislosti s novou stranou často slyšet o Jos.Kudláčkovi, vydavateli Českého deníku. Na založení se má podílet i Hnutí Čechů a Slováků okradených a oklamaných komunistickým režimeme (H - 21), se kterým byli čtenáři Zpravodaje seznámeni v č. 12/93. KDS se zřejmě bude snažit o spojenectví nebo integraci. Úbytek sympatií vůči ODS lze ze značné části přičíst i prapodivné osobní politice V.Klause. Jeho spontánní projevy ve prospěch bývalého místopředsedy ODS Macka, v době kdy bylo přešetřováno jeho žonglování na hranici mezi právem a jeho přestoupením, by sotva obstály v rigorosně právním státě. Přátelské vztahy k V.Koženému z Harvardských fondů ani trvalé útoky proti novinářům lesku jeho jména také právě nepřidají. Jeho kamarádství nezná mezí také v případě Dr.Payneho. Tak např. se dostal za hranici pravdy ve stanovisku k nechvalně známým projevům na adresu exilu: "J.P. pronesl daleko obšírnější a vnitřně strukturovaný projev, ze kterého se vytrhly jedna dvě větičky a pak z toho vznikla zauzlenina, která málem ohrožuje vnitropolitickou stabilitu tohoto státu." Tak byli stigmatisováni ohrožováním republiky dobře známou manýrou jak newyorský "Československý týdeník" a tak i Tomáš Smrček, který uveřejnil v Lidových novinách z 19.8.93 interview, ve kterém Dr.Payne zdůvodňoval své stanovisko způsobem hluboko pod úrovní akademika a s bezpříkladnou neznalostí pojednávaných otázek nehodných předsedy parlamentního výboru. Právě tato nízká úroveň argumentace a nepochopení problematiky ale opravňují zdrcující kritiku, které se mu dostalo, i když se dodatečně schovává za nějaké výsledky průzkumu veřejného mínění. Ostatně všichni, které pálí image exilu, by se spíše měli věnovat analyse zjištění jiného průzkumu. Hrůzných sedm procent občanů již nic neví o agresi spřátelených armád proti jejich vlasti.' Zůstaneme-li u otázek, které nás znepokojují a i když přejdeme pochyby V.Klause o schopnosti zahraničních 12 [pageend14]Čechů kvalifikovaným způsobem hlasovat ve volbách, musíme se přece jen pozastavit nad křečovitým vztahem reprezentanta ODS k třetímu a čtvrtému exilu vyjádřeném v souvislosti s jeho setkáním s M.Kunderou v listopadu 1993. Při té příležitosti konstatoval, že "je lež, že všichni emigranti za posledních padesát let byli největší hrdinové protikomunistického odboje" a naopak, že je i lež, že všichni odešli jen za svým krátkodobým prospěchem. Hrdinně se hned také od té prvé lži distancoval. Nikdo ho prý k tomu nedonutí, aby citovanou větu řekl. V tom jej jistě celý národ doma i za hranicemi podpoří. Jen by bylo zajímavé vědět, kdo se pokoušel pana premiéra o této lži přesvědčit, neřku nutit ji opakovat. Bohužel jsme si z části sami vinni za křeče, kterými trpí někteří krajané i politici ve vztahu k exilu z doby vlády komunismu v naší zemi. Spočívá v tom, že jsme si nechali vnutit diskusi na thema, zda máme zásluhy o odboj, o vlast, zda jsme byli k odchodu nebo útěku eticky motivováni či ne. V tom totiž problém nespočívá. Jeho podstata je, že tehdejší režim upíral občanům právo svobodné volby bydliště: kdo chce zkoumat etiku rozhodnutí vzepřít se proti tomuto porušování Charty základních lidských práv, ten zmeškal dobu. Samozřejmě by se mohla opět vydávat kádrová osvědčení o motivaci a chování v exilu, kdo by to ale chtěl? Bohužel to však není tak absurdní představa, jak by se Vám, vážený čtenáři, mohlo na první pohled zdát. Podle současného návrhu zákona o restituci židovského majetku by snad žadatelé měli předkládat osvědčení o nearijském původu. Takové výstřelky zastuzeného myšlení nejsou ojedinělé. Poslechněte, co již nahoře jmenovaný pan poslanec míní k možnosti zavedení voleb korespondenční cestou v Lidových novinách z 8.11.93. (Pan poslanec se zde také ohražuje proti označování za krypto- komunistu).: "Významným prvkem pro určování stability v naší zemi je pečlivé sledování průzkumů volebních referencí. Naši krajané v těchto průzkumech nefigurují... Protože rozdíl mezi koalici a opozicí je malý, právě takové množství může způsobit nečekané výsledky." Selekcí voličstva podle potřeby politiků je dnes demokratickým principům lámána páteř v kole, zítra ji mohou smažit na oleji. Je záhadou, a snad i světovým unikátem, proč se jedna politická strana snaží tak systematicky popudit vůči sobě své přirozené sympatizanty a přívržence a proč její předseda tak hazarduje se svým znamenitým jménem. Není třeba jmenovat důvody, proč by se jinak velká většina exilu právě s ním a s programem ODS identifikovala. Tříštění sil liberálů a konzervativců á la Polsko - byť by k jejich názorové diferenciaci byly sebelepší důvody - by si však měl každý dobře rozmyslet. Prospěch z něj mohou mít jen jejich leví protivníci. Rozdělením Československa vzrostl počet zahraničních občanů o několik desítek tisíc. Věrni komunisty naočkované tendenci k postupnému vydělování dalších a dalších částí národa - židi, kulaci a kapitalisté, dělníci, rolníci a pracující inteligence, požadují Češi na Slovensku v nedávno uveřejněném otevřeném dopise jiný status než "politická a ekonomická emigrace", neboť oni neodešli z vlastní vůle. Zase jeden pozitivní výsledek myčky mozků, podle jejíž provozovatelů odejít z politiky znásilněné a spojenci okupované vlasti, utéci před důsledky třídního boje a politického teroru je projevem dobrovolnosti. ČEMU NETLESKAT A opět se celý západní intelektuální svět rozjásal. Všechno, nad čím se jásávalo dříve, se jaksi neosvědčilo, ledovec zapomnění pokryl všechna ta mírová hnutí, holubičky, tatíka Gorbačova, osvobozování ve Vietnamu či kolem čeho se s takovým plesáním tančívalo. Už jen vousatý Castro ze všeho zbývá a hřmí své "Venceremos", ale také už to není ono, už nám i ten tatík Castro zjevně obrůstá lišejníkem a drobnými poupaty netřesku. Až teď. Chudobní, vykořisťovaní, utlačovaní indiánští rolníci tamhle v Mexiku se vzbouřili proti svému panstvu! Chopili se zbraní jako někdy Jánošík, jako Robin Hood... jak je neobdivovat! Jak jim 13 [pageend15]nestranit, jak je hned vší oddaností ne- obklopit, zjihle přátelským hlasem televizní reportáže nedoprovázet! Jsou to zajímavé obrázky. Jaká chudoba, pane Bože! Nahé děti, hubená slepice pobíhající v blátě mezi chatrčemi z listí, lidé, kteří nemají ani na boty. Hrozný stát musí být to Mexiko, když tuhle nespravedlnost připustí! Jaký div, že ti chudáci proti němu povstali! Něco ovšem na tom dojemném obrázku ruší, když se tak člověk nad ním zamyslí. Zejména člověk s čtyřiceti léty naší zkušenosti. Na boty ti indiánští rolníci nemají; na kulomety však ano. Na ruční granáty. Na to, aby vyráběli bomby a umísťovali je póza rohy v Mexiko City a v Acapulcu. Je až div, jak se ti nevědomí, analfabetští indiáni vyznají Rovněž je dost pozoruhodné, že rebelie vypukla právě v státu Chiapas, na hranici s Guatemalou. V řečené středoa- merické republice totiž probíhá už tucet let jakési marxistické osvobozování, i když nepříliš úspěšně. Osvoboditelé mívali své operační základny právě v tom státě Chiapas, za blahovolného přihlížení dosavadních mexických vlád. Ony ty mexické vlády nijak neodmítaly občasnou možnost drobet dožrat svého severního souseda, toho bohatého a mocného, leč nemilovaného strýčka Sama. Až tecf. Něco se změnilo. Mexická vláda přehodnotila, jak se tak říká, své bývalé postoje, nedrží již palečky fousatému Venceresovi na Kubě, ani již blahovolně nepřihlíží marxistickému osvobozování v Guatemale a mnohde jinde. Dokonce, fuj tajbl, zrovna nedávno podepsala s těmi bídnými Gringy dohodu o severoamerické obchodní unii; to už ale . to už je ale zrovna zrada světového proletariátu, že? To by se mohlo časem i těm chiapaským Indiánům vést lip, snad by dokonce mohli mít i na boty; kam by se pak poděla jejich revolučnost? Tu je pochopitelné, že se revo- lucionářská čela zachmuřila. Sovětský bratr pryč, kubánský bratr chudý jak myš, teď i od věků osvědčené opovržení vůči Gringům přestává fungovat... není čas se vzbouřit? Zatroubit k poslední bitvě, dokud ještě máme ty kulomety a ty bomby? Ani sladký život vůdců revoluce v Mexiko City už nikdo nechce financovat... snad abychom nakonec někam šli pracovat, soudruzi? To nikdy! Raději... Kupředu! Venceremos! Však on už se také dal slyšet vůdce těch ubohých indiánských chudinek vykořisťovaných. Že jeho nejvyšším cílem je svržení kapitalismu a nastolení socialistického řádu. Že... ale nechrne toho. Zkušený našinec si právě doplní, co je tím nejvyšším cílem. Sejměte své levicově liberální brýle, drazí intelektuálové. Nejásejte tolik, hned jak se někde objeví nějací Jánošíci, nějací horní chlapci, hájící práva těch chudých, ujařmených a utlačovaných. Pomněte, že zatím jste vždy se svým jásotem byli vedle. Ona skutečnost vůbec nebývá tak romantická, ani dříve v Angole či v Salvadoru, ani teď v tom Mexiku. Spíš než o práva ujařmených jde o papalášský živůtek pozlacený, o další existenci revolučních flákačů, kteří už po dvě generace v jednom kuse osvobozují a poctivého života v práci se bojí jak čert svěcené vody. Ti chudí, Indiáni v chatrčích z listí, ti bosí rolníci opět hrají jen smutnou roli ušlechtilé zástěrky špinavých cílů, jako vždy. A jako vždy na to zase doplatí. Ještě nikomu chudému a utlačovanému nepřineslo žádné marxistické osvobozování nic než bídu ještě větší, rozvrat a zoufalství. Jejich banánová políčka podupou flekatě odění gerojové obou stran, jejich chýše shoří, jejich poslední slepici někdo sežere. Jen je divné, odkud se ještě dnes tohle osvobozování organizuje. Vždyť starou KGB už otecko Jelcin přece zrušil. Nebo snad ne? J.K. 14 [pageend16]VE FRANKENU O FRANKENU Jiřina Śiklová Franken je malé městečko kousek za hranicemi České republiky. Dům nesoucí jméno faráře Hackera patří Charitě a slouží rekreaci katolických věřících. Vedle tohoto domu jsou tam i dvě hospody a kostel. Pro nás v naší republice i pro naše lidi v exilu se však Franken stal málem poutním místem, místem kde se od roku 1976 pravidelně setkávali lidé z našeho exilu a mezi sebou i někdy doslova "přes hranice" diskutovali a řešili otázky naší společné vlasti. Setkání roku 1993 bylo věnováno problematice vztahu církve a státu a vedle tradičních "harcovníků z exilu" se dostavili i noví účastnici, mezi nimi páter Tomáš Halík, jezuita p.Petr Kolář a z Prahy léta pronásledovaný katolík a nyní šéfredaktor Zvonu, Václav Vaško. Diskutovalo se o vracení majetku církvím, per- sekuci katolické církve za komunistů, o osudu sporně vysvěcených kněží, o tajné církvi i o kolaborantech v jejích řadách a pochopitelně i o katolickém samizdatu a školství. Tradiční přátelská atmosféra Frankenu rozvázala všem účastníkům ústa a názorové rozdíly překlenulo přátelství. Tradiční moderátor těchto setkání, Michal Schulz ze Svobodné Evropy a Ivan Medek, ani nemuseli opakovat základní heslo setkání ve Frankenu: nikoho zde nezastupujete, všechny funkce a oficiální postavení zanechte za dveřmi! Každý zde mluví jenom za sebe sama! Arciopat Anastáz Opasek, Ivan Medek, velvyslanec v Londýně Jiří Kůhnl, maďarský velvyslanec Goyrgy Verga, hrabě Richard Belcredi, Pavel Pecháček, ředitel Svobodné Evropy, Jefim Fistejn, Andrzej Jagodzinski z Gazety Wyborze a další diskutéři mají toto heslo dávno v krvi a tak diskuze byla skutečně "hostinou" ducha. Závěrem se vzpomínalo na historii Frankenu a celý význam Opus Bonům a i to by bylo dobré si právě zde připomenout. Účastníci s dojetím vykládali, jak ještě za "Husáka" nostalgicky stoupali na blízký kopec, odkud prý bylo vidět do Čech, a jak po půlnoci u místního potoka, který se mění v Ohři, vždy meditovali, zda láhev se vzkazem opravdu dopluje do vlasti. A my, účastníci z Čech, jsme zase vzpomínali, jak jsme si vzájemně půjčovali sborníčky s texty referátů, které zde byly přeneseny a jak nám je zabavo- valo StB při domovních prohlídkách. Dodnes si vzpomínám na vynikající sborník o Chartě 77, či sborník "Únor očima vítězů a poražených", nebo na Franken věnovaný dvacátému pátému výročí vzniku Svědectví, či na texty o českém a polském exilu. V posledních letech před převratem, když již jsme doma byli z exilu zásobeni i novou technikou, tj. poslali nám videorecordéry, přehrávali jsme si po skupinkách i videozáznamy z těchto setkání a těšili jsme se i z tváři svých blízkých. Byli jsme šťastni, že je alespoň takto vidíme a poznáváme. Že se za pár let obejmeme skutečně, to si z nás nikdo nepomyslel. Myšlenka konat takovéto konference se zrodila v roce 1975, kdy opat Opasek, tehdy v exilu v klášteře v Rohru, pořádal velikonoční setkání pro mladé lidi z našeho exilu. V následujícím roce skutečně získal, spolu s dalšími, pro takováto setkání místo, - Franken - a svou tolerantností a křesťanským smyslem pro odpuštění tak vytvořil prostor, kde se scházeli představitelé i z několika emi- gračních vln, lidé odcházející ze země po roce 1948, ale i po roce 1968, často náležející ke zcela opačným politickým skupinám. Lidé, kdysi se nenávidící, křesťané i exkomunikovaní komunisté, se zde pravidelně scházeli, aby pokračovali v "dobrém díle" a tak plnili myšlenky "Opus Bonům". V roce 1986, když již se komunistický režim uvolňoval, zavolali účastníci Václavovi Havlovi do bytu a jeho odpovědi do telefonu si pak pouštěli reproduktorem do přednáškového sálu. Svoje texty ke zvolenému námětu pravidelně posílali do Frankenu i autoři z domova, Milan Šimečka, Ludvík Vaculík, spisovatelé i zakázaní žurnalisté. V září 1989 poslal Richard Belcredi pozvánku i oficielnímu tehdejšímu Svazu spisovatelů do Prahy a do Bratislavy. Několik prověřených spisovatelů pak skutečně přijelo. Byli zde dobře přivítáni a jejich odpůrci z exilu jim platili nejen pobyt a víno, ale na cestu jim dali i mnoho knih, které jim ale hned na hranicích sebrali celníci. Ani také prověření spisovatelé nesměli číst "libri prohibiti". 15 [pageend17]Já jsem tam tehdy poslala svoji stať o "šedé zóně a budoucnosti disentu" a obávala jsem se, zda jsem tu stať nenapsala předčasně a zda touto prognózou dalšího vývoje ten pád komunismu "nezakřiknu". Nezakřikla jsem, za dva měsíce se režim zhroutil a neskutečné se stalo skutečností: lidé se objali, poznali, dobré dílo, tedy Opus Bonům, se otci opatovi podařilo. Na tom, že jsme si my z domova a lidé z exilu nebyli cizí, se podíleli i další a další neúnavní organizátoři, jakými byli a jsou například Richard Belcredi, Vilém Brzorád z New Yorku, Pavel Tigrid a Amber Bosouglou, novinářka a překladatelka z češtiny do francouzštiny, žijící v Paříži, ale občas i v Soukenické ulici v Praze. Význam těchto setkání pro tvorbu lidí i pro restituci exilu a domova jednou zhodnotí historici. My, účastníci, můžeme zatím jen nostalgicky vzpomínat, děkovat lidem z exilu, že se spojili a toto exilové dílo vytvořili. Franken je pro nás skoro "poutní místo" a symbol, že "smířená různost" je možná a nutná vede k cíli. KOTRMELCE HODNOT A VNÍMÁNÍ Ota Ulč Koncem ledna 1993 jsem dřepěl u Škvoreckých v Torontu. Při klábosení o všemožném padla otázka, zda by někdo před necelými pěti roky si byl mohl představit, že komunismus se rozpadne, Sovětský svaz nebude, svobody nastanou, studené válce se odzvoní - takového fantastu by přece tehdy museli odvést ve svěrací kazajce do příslušného ústavu a tam ho bedlivě zamknout. Fantazii - realitu jsme dál košatili, jak nekonečně daleko mimo naše představy šel následný vývoj věcí: na Západě jsme psali o svobodě a demokracii, vydávali knihy, smolili exilové časopisy, vždy jen v naději, že pár výtisků se podaří propašovat do porobené domoviny. Najednou nečekaně kolosální vítězství dosaženo a my si málem začali připomínat dilema misionáře, který uspěl se svým úkolem a tak se připravil o smysl další své existence. A to tehdy nás ještě nezačal kaceřovat státník Payne, předseda zahraničního výboru českého demokratického parlamentu, že máme mizernou image, že jsme utečenci pros- pěcháři, poněvadž jsme nezamířili do Afriky či Indie. V rodném městě Franze Kafky bývalý cenzor s rezervaci z magistrátu vyhání prezidenta z Václavského náměstí. V exilovém Polygonu ex- estébák bije hlava nehlava představitele státu, jehož morální a intelektuální kvality, v českém vedení státu nevídané už po více než půlstoletí, oceňuje celičký demokratický svět. Vlastní národ ale již oceňuje méně, omrzel se. Nemíním tu formulovat hagiografii Havla, jistě by mu byla protivná. Nemám v úmyslu obranu Havla, ale obranu slušnosti v rudimentárním slova smyslu. Kolik lidí Havlova kalibru ten národ vyprodukoval? Však porovnejme jeho zásluhy s kolosálními nezásluhami Sládka, Žáka a legiemi dalších bijců, jimž přizvukují nejen pivní kibicové, ale zdá se že i rostoucí část veřejnosti. Netřeba národu - za totality ve své naprosté většině poslušných kejvalů - připomínat počínání prezidenta, když ještě byl disidentem, volícím raději kriminál před pohodlnou existencí v exilu. Někdejší zásluhy jsou ovšem lichou zárukou pro zdárný výkon pozdější, radikálně jinačí role. Však stačí se trošku rozhlédnout k seznámení s fiasky někdejších státoborců v převleku na státotvůrce kdekoliv v zahraničí a taktéž i doma. Takového Jirouse Magora bych do funkce předsedy Nejvyššího soudu rozhodně nenominoval. Trošku odběhnu návratem do to- rontské domácnosti Škvoreckých. Za totality se v rodných dálavách dařilo zvěstem, jaký že to nakladatelství Sixty- eight Publishers je mamutí, v dolarech se topící podnik v malém mramorovém paláci. Nejeden literát, který s partajním požehnáním směl na chvilku vyhlédnout mimo reálsocialismus, se pak do Kanady ozval, že by tedy taky zvolil tu svobodu, ale jen za předpokladu, že mu onen to- rontský mamut zajistí existenci v podobě šéfredaktorského, v nejhoršim případě 16 [pageend18]jen redaktorského zaměstnání. Zklamáni, ba rozhořčeni, podvedeni se cítili zjištěním, že veškeré to milionářské úsilí se konalo v pár místnůstkách s rozpočtem na cezené nudli. Podobně ve větším a početnějším: hrnuli se našinci do Ameriky s absurdními představami o hojnosti unlimited a když jí tam pak nebylo, vinili Ameriku z podtrhu a nikoliv své přivezené hloupoučké iluze. Zpět k hlavnímu tématu: vinit Havla z všemožných nedostatků polistopadové reality je především důkazem zcela nedemokratické nátury kritiků. On to přece není král Václav, absolutní monarcha; může fungovat jen v prostoru vyměřeném pravidly demokratického počínání. (Před několika dny jsem dostal úpěnlivý telefonát, zda prý nemám kontakt do Washingtonu přimluvit se, aby se z kriminálu v Texasu dostal údajně nevinný našinec. Musel jsem zklamat odpovědí, že ani prezident Clinton by nepomohl i kdyby chtěl, však takto fungují demokracie.) Lid má takovou vládu, jakou si zaslouží. Když se mu znelíbí, v demokracii si zvolí jinou. Ti co kladou veškerou odpovědnost na hlavu státu by se měli napřed postarat o předělání ústavního pořádku a přetvoření státu v absolutní monarchii. Ledacos z počínání prezidenta Havla se dá kritizovat - jeho přílišná sa- metovost, jeho předpoklad, že od vesla (částečně) odstranění lidé zvláštního ražení přijmou gesto ke smíření národa za upřímnou iniciativu a nikoliv jako slabost k využití a zneužití. Víc než ona Havlova proslulá a všeobecně proklínaná amnestie mi hodně vadilo jeho tvrzení, že jaksi všichni jsme za ten komunismus odpovědni. Vinen nejen Josef Urválek, ale i Milada Horáková? V takovémto konceptu univerzálního namočení rozlouho- ván je zločin a konkrétní odpovědnost, nikdo pak není vlastně vinen. Na svobodě zůstává multivrah Pich-Tůma, s vyšší penzí, než jakou mají ty z jeho obětí, které se mu nepodařilo zabít. Závěrem zmínku o množících se nářcích, že za komunistů bylo lip. Může paměť národa být vskutku tak ubo- houčká? Kádrování, diskriminace, strach, dráty na hranicích - to nikdy nebylo nebo i když bylo, ono to vlastně nevadilo? Kundera psal o někdejším pohlavárovi za totality jako o prezidentu zapomnění. Kdo se nepoučí, bude si muset tragické zážitky zopakovat - tak bývá varováno. Tuze by mě krušila představa humanisty Havla v historické roli prezidenta národa zapomnění. Tak jsem si řekl své. Jestliže mě někdo vyvede z omylu a tyto chmurné dumky rozežene, radovat se budu. Mějme ovšem na paměti, že nepředvídatelné kotrmelce posledních let se třeba budou opakovat v kdovíjaké podobě a zase se budeme divit, divit. NÁVRAT Z EXILU Ferdinand Peroutka, význačný český žurnalista, spisovatel a dramatik, který napsal v letech první československé republiky své "Budování státu", odešel brzy po "historickém únoru 48" do exilu, protože jen ve svobodném světě mohl dál pracovat pro svou vlast. Krátce po něm opustila Prahu, své rodiště, jeho nejbližší spolupracovnice, aby se dobrodružnou oklikou přes Anglii dostala do Ameriky, kde Peroutka již byl. Tam pak v roce 1950 uzavřeli spolu sňatek. V roce 1991 přivezla paní Slávka Peroutková do Prahy urnu s popelem Ferdinanda Peroutky, aby ji uložila na staroslavném Vyěehradě. Pohřbu se účastnil prezident Václav Havel s členy vlády a za účasti pražské veřejnosti. Požádali jsme o vánocích 1993 paní Slávku Peroutkovou o rozhovor, který zde přetiskujeme: Po pražském pohřbu Vašeho manžela jste odejela zpět do New Yorku likvidovat byt a kus minulosti. Pak jste se definitivně vrátila do České republiky. Váže Vás ještě něco v Americe? Samozřejmě, že váže. Je to a bude taková věčná pupeční šňůra, nezapomínejte, že jsem tam žiía daleko déle, než kdy v Československu. Co Vás při návratu domů nejvíce potěšilo? Kromě shledání s rodinou a starými přáteli, potěšila mne a stále těší krása 17 [pageend19]Prahy a také to, jak se, vzdor čekaným i nečekaným překážkám, dostáváme pomatu, ale jistě opět na světovou úroveň. Co Vás po návratu domů nejvíce překvapilo? Že se všude domluvím česky. Ale také to, že se mnohdy čeština komolí. "Česko" místo Česká republika mne přímo uráží. Snad procházka po Novotného lávce. Tam byl kdysi můj domov se všemi rodinnými radostmi i tragediemi. Z balkonu našeho bytu jsme sledovali osudy čsl. národů. Zde projíždět TGM na koni, pochodovali Sokolové, valily se státní pohřby, německá vojska, komunistické milice. Odtud jsem odcházela do ciziny. Žijete nyní už téměř dva roky zde, v České republice. Co by jste vzkázala našim čtenářům, kteří zde nežijí, tím zde ovšem myslím v Čechách, na Moravě, ve Slezsku, tedy v České republice. Máme tu, pravda, kromě "popílku" i jiné neplechy a nedostatky. Přesto je tu blaženě. A co víc: je to nejen domov náš, ale také váš. Nezapomínejte! Paní Slávka Peroutková ztrávila v cizině 43 let, její čeština zní tak krásně, jak čeština znít má. Dr. M.Potužník BESEDA SV. ČECH zve Vás a Vaše přátele na krajanský večer, ve kterém vzpomeneme 144. výročí narozenin T.G.Masaryka Slavnostní projev:Dr. R. BELCRE Dl velvyslanec ČESKÉ REPUBLIKY V uměleckém pořadu vystoupí: K. Švestková V. Nováčková - Doupovcová VI. Šilhánek LAVATERHAUS, St.Peterské náměstí v Curychu, pátek dne 4.března 1994 v 19.30 hod. Parkoviště: Jelmoli. Uránie. POTENCIÁL SLUŠNOSTI Josef Kratochvíl Přečetl jsem si výsledek oné ankety a měl jsem chuť všeho nechat Nejezdit už do Prahy, nepsat do žádných novin, zavrtat se do své emigrace teď už natrvalo a důsledně, bez naděje, ale také bez zklamání. Nač se cpát tam, kde nás nechtějí. Lid český byl v té anketě dotázán, má-li se nám exulantům poskytnout volební právo; a milý lid se vyjádřil v kladném slova smyslu jen asi ze čtrnácti procent Ti ostatní se zřejmě obávají, že bychom volili soudruha Grebeníčka, kdyby nám to bylo umožněno. Nebo se ani neobávají. Prostě nám ten kousek občanského práva nepřeji. 1.8 Co Vám doma, v Praze, připomínalo staré časy? [pageend20]Naštěstí jsem si zanedlouho přečetl výsledek jiné ankety a začalo mi svítat. Otázka tentokrát zněla, má-li se vrátit ukradený majetek církvím; a nastoj- te, lid odpověděl kladně tentokrát sotva z desíti procent. Ani v této odpovědi nelze nalézt kloudný smysl; člověk přece nemusí být žádným žhavě věřícím pa- pežencem, aby tušil, že by církve patrně s vrácenými lesy, vodami a stráněmi hospodařily rozumněji než nějaké de- ticitní zbytkové jézédé. Je znát jakási souvislost mezi výsledky těch dvou anket. Nevím, má-li to být útěchou: že ti dotázaní nejsou tak zásadně jen proti nám, emigrantům, nýbrž proti... čemu vlastně? Inu, vcelku asi proti tomu, aby se někomu vyhovělo. Aby se vůči někomu projevilo porozu- mnění, ukázala vlídná tvář, aby se někomu něčeho dopřálo. I když to nic nestojí. Srovnám si výsledek anket s různými jinými nevlídnostmi a nepřejícnostmi, s chováním českých řidičů, se scénami na pražských přechodech pro chodce a svítá mi čím dál víc. Je to dost smutné, ale ankety nejspíš ukazují holou pravdu: po půl století soustředěného útoku na charakter českého člověka nám zůstal asi tak desíti - až patnáctiprocentní potenciál lidské a občanské slušnosti. Jinak se týž lid hlásí ve své většině k pravicovému názoru a volí pravicové strany. Může někdy být poněkud nejasné, v čem ta pravicovost tkví; ale nač si lámat hlavu. Pravicový je v Čechách dnes prostě ten, kdo sám sebe za pravicového vyhlásí. Ty ostatní je pak stejně možno vyhlásit za levici. Aspoň dokud je ta pravicovost výhodná a oportunní; kdyby snad někdy měla být... inu, uvidíme. Dlužno dodat, že Čechy jsou v Evropě snad jediným místem, kde se pravicovost nosí; všude jinde je pra- vičáctví jednou z nejoblíbenějších nadávek. Aniž by ovšem i tam někdo přesně věděl, co to vlastně je. Je zkrátka nejasné, tohle odvěké dělení politické scény. Nebude snad lépe tu otázku obrátit a zeptat se, co pravicové není? Snad takto dostaneme aspoň půl odpovědi: - že není pravicový ten, kdo se za takového vyhlásí, protože vyhlásit se mohu i za čínského císaře; - není pravicový, kdo pobíhá s pěnou u huby, řve blboučká hesla a vyhrožuje naházením do Vltavy; - a není dokonce automaticky pravicový a konservativní ten, kdo z trpké zkušenosti minulého času odmítá všechno bolševické a marx-leninské. Neboť konservatismus je pln kladných hodnot a neučiníš mu zadost jen pouhým odmítáním čehosi. Náleží do něj především rozmýšlivost a prozíravost: pravicově myslící člověk dohlédne až k důsledkům krásně znějících slibů, hesel a programů a nedá se jimi zlákat, jelikož si dovede představit, k čemu povedou. Pravicovost nekráčí pod transparenty jednoduchých návodů na věčné štěstí. Dále je pravicovost vyznáním indi- vidualistů; ne nadarmo levicoví proroci hlásají kolektivismus. Lidem, kteří si jsou vědomi vlastni jedinečnosti, nepřichází zatěžko uznat a ctít jedinečnost jiných. Kdo ví, že na světě není dvou stejných individualit, ten pochopí, že i dva naprosto shodné politické názory jsou stejně vzácné jako dva shodné otisky prstů; člověku pravicovému neni obtížné být tolerantní. I když ovšem tolerance ještě neznamená blahovůli k škůdcům a zločincům; ale ono obvykle bývá dobře znát, kudy vede hranice mezi snášenlivostí a bláznovstvím. Kdo dokáže tolerovat druhého, připustit jiný a z jiné zkušenosti vyšlý názor, ten dovede i ocenit výsledek jiné než vlastní snahy, nevadí mu cizí úspěch. Nezávidí. Závist, stejně jako nesnášenlivost, je vlastnost výrazně a bez pardonu levicová. Byla a dodnes je levicovým hlasatelům hlavním a nejúspěšnějším dodavatelem přívrženců. Kdo závidí, sám si odpírá titul pravicovosti; kdo závidí, propadl levicovému způsobu, i kdyby vstávaje lehaje proklínal komunisty. To proklínání ho možná časem přejde; závist ne. Sestrou závisti je pak nepřejícnost. Jednomyslnosti je možno dosáhnout buď mezi čítankově dokonalými kladnými hrdiny, nebo též v stádu bučícího dobytka; nikoli však mezi lidskými individui, z nichž každé je trochu jiné a každé trochu jinak nedokonalé. Kdo se dožaduje jednomyslnosti, nebývá člověkem pravicovým. Nebývá jím ani ten, kdo nesnese kritiku své osoby. Z mno19 [pageend21]hosti lidských nedokonalostí vyplývá vzájemná kritika; kdo vidi a chápe nedokonalost druhých, měl by, je-li rozumný, umět přijmout i kritiku sebe sama. Je ovšem rozdíl mezi kritikou a urážkou; pravicové myšlení ten rozdíl snadno chápe, levicové se cítí dotčeno. Tolerance, přejícnost, uznání, pochopení - to všechno, vzato dohromady, má jméno slušnost. Je to nejvyšší hodnota mezilidských vztahů. Vyšší ještě nežli všelidská láska svátých, protože pravdivější. Nestojí nic; kdo chce být slušný, nemusí se kvůli tomu obětovat ani uskro- vňovat; stači jen nebýt kazisvětem, nebýt nepřejícníkem, nebýt mstivcem, nechtít kdekoho uvrtat k vlastnímu názoru. Bylo by už jednou třeba určit, co to je, smýšlet a konat pravicově: budiž tedy řečeno, že to je totéž, jako smýšlet slušně Je to ovšem koření v těchto dobách a v této zemi poněkud vzácné. Potenciál skutečné pravicovosti, i v podmínkách zaběhlé demokracie a všeobecného blahobytu zřídka přesahují polovinu populace, se nám desetiletími zášti, pro- letářského hulvátství, závisti a povýše- nectví smeskl na nějakých deset až patnáct procent. Výsledky anket to výmluvně ukazují Stejné číslo vyjde, odpočítáme-li z verbálních vyznání k pravicovosti všechen konjukturální oportunismus, všechnu povrchní zpraženost bývalým režimem i násilné hulvátství, které bývá k pravici počítáno omylem a z povrchnosti Taková - nevelká - je v současnosti i šance skutečně pravicové politiky. Lze očekávat, že politické objekty, hlásící se ke konservatismu spíše z vypočítavosti či ze setrvačného odporu k bývalému režimu se budou časem, jak se ten režim bude ztrácet čím dál víc v minulosti, přesouvat stále více ke středu i přes ten střed; že po vyčerpání této historické munice zůstane z jejich pravicovosti jen maličko. Ukáže se asi též, že voličské vrstvy, náchylné přijímat heslovitá řešení či řešení motivovaná mstivostí a nepřejícnosti budou opouštět pravou část politického spektra a usídlovat se tam, kam patří, na závistné levici. Ještě nějakou dobu se bude ozývat - "pravice, to jsem já", než to bude uznáno za zbytečné a opuštěno. Skutečně pravicové strany mívají málokdy šanci se stát majitelkami většin; což teprve dnes a tady. Je to dost neradostné zjištění, ale co vlastně můžeme čekat po těch dobách morální devastace. Lze jen věřit: že se pravicový potenciál časem a samočisticím procesem po špetkách, po procentech opět přiblíží té úrovni, která odpovídá lidské přirozenosti. Můžeme tomu snad i trochu napomoci; ne taktikou, ne osočováním a jepičím politikařením, nýbrž každodenní občanskou slušností. 20 [pageend22]ČESKÝ PARLAMENT JEDNÁ S EXILEM Z iniciativy neúnavného Dr Anděla se dne 19. ledna 1994 sešli v České sněmovně zástupci Ústavně právního výboru českého parlamentu se zástupci asi 20ti exilových organizací. Předmětem jednání bylo hledat východisko z neudržitelného stavu, kdy jsou občanům republiky s pobytem v cizině upírána občanská práva, zaručená ústavou. V úvodním referátu přednesl Dr Anděl právní rozbor současné situace a poukázal na závažné rozpory některých zákonů i dosavadní praxe s platnou ústavou. Jeho výklad byl doplněn připomínkami zástupců exilových organizací z Ameriky, Kanady, Německa a Švýcarska. Zástupci Švýcarska připomenuli, že nejde jenom o majetková práva: právní postavení občanů v zahraničí je tře^ba dořešit komplexně, na př. v otázce penzijního pojištění, volebního práva, dvojího zdanění anebo vojenské služby. Švýcarské právo, které neuznává diskriminaci občanů v zahraničí, může přitom sloužit jako vzor. 21 [pageend23]Bylo potěšitelné konstatovat, že členové Ústavně -právního výboru sněmovny v čele s předsedou JUDr Miloslavem Výborným uznali oprávněnost přednesené stížnosti a přislíbili pomoc. Jako řešení byla navržena stížnost k Ústavnímu soudu, kterou přítomní poslanci hodlají svým podpisem podporovat. Potřebný počet 41 poslanců bude především pocházet z řad Křestansko-demokratické strany, přičemž je pravděpodobné, že se k žádosti připojí i někteří poslanci Občansko-demokratické strany, ( ODS ), i když její vedení není ochotno uznat protiprávnost diskriminujících zákonů. -r ŠVÝCAŘI V ČECHÁCH Nevěřil jsem spočátku svým uším a pak ani očím: když jsem v pátek 21. ledna procházel ulicí Politických vězňů, zachytil jsem typické, ale v Praze zcela neobvyklé zvuky Guggenmusik, kterc tak neklamně připomínaly nový domov. A když jsem pátral po zdroji, naskytla se mi překvapující podívaná: “Echo von Kreuzlingen “, kompletní Guggenmusik v pestých, fantastických krojích včetně bubnů, činel, trumpet, klarinetů a dalších hluk vyvozujících nástrojů. Pražané na chodnících na toto překvapení ve všedním uličním ruchu zírali s úsměvem a 22 [pageend24]trochu otevřenými ústy, protože nejsou na něco takového zvyklí. Nikdo jim totiž pořádně nevysvětlil, že se právě ve dnech 21. a 22. ledna koná v Praze 1. evropský festival masopustních souborů. Organizátoři záslužného podniku, kterého se zúčastnilo na 18 souborů ze Švýcar a I 2 z Německa, Rakouska a Lichtenšteinu, zůstali totiž v cudné anonymitě. Jediný český soubor z Hlinská zastával české, trochu odlišné zvyky, které se u nás udržely pouze na venkově. Naproti tomu je Guggenmusik záležitost především městská. Neškodilo by, kdyby se tento život spestřující obyčej uchytil i v našich městech, zvláště kdyby to byla varianta basilejská, kde sc vedle pištců a bubnů uplatňuje - v písních a ozdobně sepsaných básních - i ostrá kritika současných společenských zlořádů. Tvrdíme o sobě, že máme smysl pro humor: tady by se mohl uplatnit, tady by našel výbornou živnou půdu - ale to chce, jak známe své basilejské, hodně dobrovolné práce. Setkání s prapůvodním Švýcarskem na pražské půdě bylo opravdu příjemným zážitkem nejen pro mne, ale, jak doufám, i pro Pražany, a podobná setkání by se měla stát tradicí. Svoji radost projevila i četná auta, zaparkovaná v ulicích, kudy hudby procházely. Bubeníci totiž kůži bubnů nijak nešetřili a jako důsledek otřesů se k tomu rámusu připojily i všechny sirény, zamontované do vozů jako ochrana proti krádeži. Guggenmusik, která už tak dost tahá za uši, byla tak s české strany účinně dotvrzena. Ik UČITELÉ Z ESTAVAYERU Švýcarským tiskem proběhla zpráva o iniciativě učitelů v městě Estavayer ( Kanton Fribourg ), kteří se rozhodli bojovat proti brutalitě mládeže na základní škole. Uspořádali diskusní večer, jehož se zúčastnilo na 150 rodičů. Hovořilo se zde o znepokojujícím vzrůstu nedisciplinovaného chování školáků, kteří shledávají jako “legrační “ rvačky s tělesným ublížením, agresivitu vůči starším lidem. Bandy školáků dokonce organizovaly krádeže a zakládaly ohně - to vše se v poslední době děje nejen v disciplinovaném Švýcarsku, ale i v jiných zemích. V Americe byly dokonce na některých školách instalovány detektory kovů, aby děti nenosily do školy střelné zbraně.. S projevy vzrůstající agresivity se setkáváme všude. V základní škole to začíná ještě dost nevinně, ale pokračování už je horší- počmárané zdi, rozbité telefonní budky, vandalismus na 23 [pageend25]veřejných prostorách. Nejhůře je ze švýcarských měst postižen Curych, který se stal Mekkou narkomanů. Aby si opatřili peníze na drogy, přepadají chodce, loupí v obchodech, přepadají taxikáře a benzinová čerpadla. Je těžké nalézt vysvětlení pro tento jev. Jistě značný podíl má zde rodinné prostředí - ne nadarmo byl letošní rok vyhlášen rokem rodiny. Prokazatelný vliv má televize a film, kde se dnes zahnízdila brutalita ve všech formách. Škola pochopitelně nemůže paralysovat všechny škodlivé vlivy, ale může alespoň vytvořit příznivé podmínky, aby se růst agresivity podchytil. Učitelé a učitelky v Estavayeru se už vydali touto cestou: po poradě s psychology se snaží žákům vštěpovat cit pro slušnost, rozebírají hrubé chování, diskutují o televizním vysílání a organizují sporty, aby živost svých svěřenců obrátili správnějším směrem. Jejich snažení je teprve v začátcích, aleje nesporné, že vykročili správným směrem. Jejich hnutí si zaslouží nejen podporu, ale obecné rozšíření. Ne každej je svátečního zamýšleníschopnej... ... a ne vždy je to škoda Jiří Franěk MORALITA Pubescent se pohodlně rozvaluje, nohy natažené do uličky, na uších sluchátka, v hubě žvýkačku, a civí do tváří těch, jimž zabírá místo. Pubescent nic neví o tom, jak bolí stará záda. Ale i kdyby věděl, co mu po tom .... Matka pubescentova pracuje do výše svého platu, občas pobere malý úplatek. Otec pubescentův po léta pilně přikrádá. Oba se pak shodují v názoru, že co si neurveš, nemáš, a o jiné se starat je pošetilost. Nutno vzít na vědomí, že taková je výchozí situace, takový je “hodnotový systém”, vštěpovaný již několikáté generaci. Nutno s tím počítat jako s faktem. Nicméně titulek jsem zvolil záměrně zavádějící, protože právě moralizovat nechci. Jakáže tempora a jaké mores, to ponechávám k okázalému divení právě těm, kdo se přičinili. Je-li doba nemravná, je to jen přirozený důsledek nesmírného rozšíření nemravnosti v lidech. Ubohý úředníček, který se nestydí připsat si hodinu do zprávy o služební cestě, aby získal o čtyři koruny víc na dietách, se diví úplatnosti policie. Otec, jenž protekcí vyboxoval dítěti učební obor pingla, aby dítě mělo šanci nakrást si na šťastný život, se podivuje zločinnosti mládeže. Lidé, jimž ke skutečně velké lumpárně nechybí nic než odvaha, se rozhořčují nad skutečností, že po ulicích chodí spousta odvážnějších lumpů. Za socialismu obecně uznávané heslo “ Kdo nekrade, okrádá rodinu “ legalizovalo nestydatost a nedostatek sebeúcty pro valnou část populace. Na tom nic nezmění ani policie, ani soudy, natožpak rozvláčné televizní besedy o rozkvětu kriminality. Čeho pak nejméně je třeba , je moralizování. Ostatně je-li vůbec co napravovat, nejsou to nenapravitelní. Takže jediné, co má smysl, je výchova dosud nezkažených. Jsou pouze tři hanebnosti, jichž je schopno dítě: lež, krádež a ubližování slabším. Ještě v padesátých letech, kdy jsem byl dítětem, se tyto hanebnosti trestaly trojkou z mravů. O třicet let později, kdy chodily do základní školy moje děti, se zhoršenou známkou z chování trestala dětská nepozornost a neposednost, zatímco krádeže v šatnách šly k tíži pojišťovny, lhát se vyplácelo a šikana tolerovala. Tento stav, nemýlím-li se , trvá, a mám jisté obavy, že ani není dost vůle jej změnit. Čistě pragmaticky vzato, je však zcela pochopitelné, že zásadní změny ve školství nejsou tím, co tuto společnost právě ted nejvíce trápí. Máme přece podstatnější starosti. Literární noviny 5-94 24 [pageend26]CHVÁLA EMIGRANTA Lubomír Dorůžka Všimněte si, prosím, jednotného čísla v titulku. Nechci upadnout do stejné pasti jako pan Payne a zobecňovat ne- zobecnitelné. Pokud bych se singuláru přidržel, věděl bych spolehlivě alespoň o jednom případu, o němž bych ve spojení se stejným substantivem mohl napsat téměř žalovatelný hanopis. Emigrant, o kterého mi jde, od nás na počátku šedesátých let uplaval, zanechávaje za sebou na vlnách Jadranu rozvinutý pás toaletního papíru - prý té nejnutnější věci, kterou si v plavkách v igelitovém sáčku (nepříliš spolehlivém, jak se ukázalo) rozhodl vzít s sebou. Byl to muzikant, něco uměl a mnohem víc se. venku naučil. Třeba i to, že stojí-li člověk na svém, může v Americe od muziky odejít dělat řidiče trajleru na dálkových trasách nebo obchodního cestujícího, a pak se (a to ovšem zase v Americe) k muzice znovu vrátit. Takže by asi neshle- dával nic podivného na heslu, kterým náš porevoluční folklór pokřtil pražský hotel zvučného jména: Od malty do Jalty. V sále tohoto hotelu vystoupil emigrant nedávno - dva dny potom, co si zahrál s prezidentem Clintonem - s programem vlastních skladeb a aranžmá a jako hostující dirigent orchestru, jehož členem před třiceti lety byl. Aranžmá, která se ocitla na pultech muzikantů, se z gruntu lišila od těch, která se orchestr naučil hrát v minulých dekádách. Vymýšlím si a nejspíš to tak vůbec nebylo, ale dovedu si představit i nespokojené brumlání: Třicet let jsme hráli po svém, tak jsme si na to navykli, a teď tohle? Vždyť je to těžké jako vepř domácí - kdo to má vydržet celou hodinu? Tentokrát bylo třeba všechno jinak. Opravdoví muzikanti kvalitu poznají, orchestr to zvládl, protože měl chuť, a výsledek byl přesvědčující. Říkali mi to spontánně lidé, kteří takovou hudbu neposlouchají nikterak soustavně, ale tenhle rozdíl slyšeli. Což mě vlastně přimělo i k tomuto sloupku. Hudba, která vyžaduje dřinu od muzikantů a soustředění od posluchačů, nemusí být zrovna populární. Koneckonců nic, co vyžaduje dřinu a změnu dlouhodobých návyků, není populární. Ale může to být nutné. Pro úplnost: ten emigrant se jmenuje Jan Konopásek a orchestr Big Band Rádio Praha. Ale na tom vlastně nezáleží, protože o ně v tomto případě nejde. Velvyslanectví české republiky Mimořádným a zplnomocněným velvyslancem České republiky ve Švýcarské konfederaci byl jmenován JUDr. Richard Belcredi. Do funkce nastoupil dnem 25.ledna 1994, kdy předal do rukou prezidenta Švýcarské konfederace Otto Sticha Pověřovací listiny prezidenta České republiky V.Havla. Velvyslanectví České republiky k rukám pana velvyslance Dr. R Belcrediho Muristr. 53 3000 Bern 16 Curych dne 25.ledna 1994 Vážený pane velvyslanče, vítáme Vás ve Švýcarsku a přejeme Vám mnoho diplomatických i osobních úspěchů. Jsme rádi, že české ministerstvo zahraničí si ve Vašem jmenování uvědomilo politický, hospodářský a také morální význam těch, kteří 42 let udržovali kontinuitu svobodného a demokratického Československa, těch, kteří byli neodmyslitelnou součástí protikomunistického odboje. Současně využíváme této příležitosti k tomu, abychom Vás požádali o sjednání schůzky zástupců našeho Svazu s panem předsedou vlády V.Klausem (během jeho návštěvy v Da- vosu), ve které bychom rádi hovořili o rostoucí diskriminaci exulantů ve vlasti a o možném řešení tohoto nedůstojného vztahu. Závěrem doufáme, že v rámci Vašich možností dojde ke schůzce mezi 25 [pageend27]velvyslanectvím a zástupci našeho Svazu, na které bychom rádi navázali na dosavadní dobrou spolupráci. REISEBURO S krajanským pozdravem Pavel VOKAČ Hauptstrasse 50 Telefon 056/41 00 93 OH - Hausen bel Brugg Fax 056 / 42 11 73 naše nabídka na cesty do republiky: - letenky do Prahy a Bratislavy jen Fr. 360.- - autokarová doprava do Prahy od Fr. 170.- - výhodný pronájem auta v Bratislavě od Fr. 300.- s neomezenými kilometry Nový český velvyslanec v Bernu. Novým českým velvyslancem byl ve Švýcarsku jmenován Dr Richard Belcredi, Svůj úřad nastoupil v úterý, dne 25.ledna t.r. Pan velvyslanec je velikým příznivcem nás exulantů, neboť i on sám prožil minulých 42 roků v exilu v Mnichově. Z těchto důvodů byl jedním z prvních jeho počinů ten, že pozval zástupce Svazu čs. spolků ve Švýcarsku na oběd na velvyslanectví. Toto setkáni se uskutečnilo 2.února a zúčastnili se jej pan velvyslanec, pan velvyslanecký rada Dr.Jiříček, předseda Svazu spolků Ing.Sochor a jednatel Svazu spolků Ing.Nápravník. Během setkání proběhla velmi přátelská beseda s výměnou názorů a zkušeností z domova i z ciziny a příslib spolupráce. Bylo diskutováno o stavu smlouvy mezi Českou republikou a Švýcarskem ve věci penzi, o stavu Nadace politického exilu v Čechách, o stavu jednání o úpravě zákona č 87/91 (restituční) a mnohé jiné. Byl také dohodnut program návštěvy ministra zahraničí České republiky, pana Zelieniece ve Švýcarsku, který přijede koncem února a to ve vztahu ke Svazu spolků a program příjezdu předsedy ústavního soudu, pana Dr.KessIera, který přijede koncem května. Velmi kladně bylo všemi přítomnými uvítáno jmenování Pavla Tigrida ministrem kultury České republiky. Ing. Jiří Sochor Stále mimořádné nabídky pro "Schnellentschlo- ssene" na našem specielním čísle 056/419941 Mimořádně, zvýhodněné zvláštní cesty například: Thajsko -10 dní od Fr. 1590.-, v prvotřídním hotelu kombinace Kuba/Dominikánská republika - 15 dní včetně plné penze Fr.2490.- Maledivy - 9 dní ve čtyřhvězdičkovém hotelu pouze od Fr.1795.- Do 27.března nabízíme Vám výhodný zájezd na Maltu s ubytováním v hotelu President se dvěma bazény (jeden v hale, druhý venku) včetně snídaně od Fr. 599.-. Týdenní odlety vždy ve středu či neděli. Veškeré lety Vám můžeme jako lATA-Reisebůro ihned potvrdit a letenku i na počkání vystavit: NEZAPOMEŇTE NA NAŠI SOUTĚŽ: VŠICHNI KDO SI U NÁS OBJEDNAJÍ CES - TU DO 15.2. 94, ZÚČASTNÍ SE SOUTĚŽE O CENY: Hit roku 1994 - BALÍ /Hotel TJENDANA PARADI- SE týdenní pobyt od Fr. 1280, dvoutýdenní Fr. 1670.- s bohatou snídaní Jubilejní lety do Kenye s ubytováním v prvotřídním hotelu JEISURE LODGE v určitých termínech (8. a 22.5. a 5. a 19.6.94) pouze Fr. 1590.- Nové ceny pro lety na Tenerifu a Lazarote Fr. 270.- ( odlety do 19. března ) Praha 4 dny v hotelu Duo Fr. 445.- ( platné do 30. 3. 1994) Swissair letenky do USA, na př. New York Fr. 850.-, Chicago Fr. 890.-, Washington Fr. 890.—, LosAngeles Fr. 1390.-. Jižní Afrika ( odlet z Luxemburgu ): Johanesburg, Kapské Město, Durban partner-tarif Fr. 1500.- + 750.- Vlak do Luxemburgu je v ceně. 26 [pageend28]PRÁCE V NĚMECKU JEN NA VÝJIMKY Miloš Hrabě Občané České republiky v podstatě nemohou v Německu legálně pracovat, protože naše republika není členem Evropské unie. Vyplývá to ze sdělení velvyslanectví Spolkové republiky Německo v Praze. Na základě mezivládní dohody však byla stanovena řada výjimek. Ty přicházejí v úvahu, jestliže jde o: - vědce a inženýry, o něž má německá strana vzhledem k jejich odborným znalostem obzvláštní zájem; - vedoucí pracovníky a odborníky, které české mateřské společnosti vysílají do svých sesterských německých společností; - osoby, které jsou v rámci obchodních vztahů přechodně zaměstnány německým obchodním partnerem, aby se seznámily s jeho obchodní praxí nebo způsobem práce; - osoby, které se v rámci licenčních smluv zaškolují nebo působí v rámci plnění těchto smluv; - učně a stážisty, kteří pracují v rámci uznávaných výukových a vzdělávacích programů; - osoby zaměstnané v rodinách (aupair), kde je mateřským jazykem němčina (maximálně jednoroční pobyt a věk do 25 let), - přijetí práce na dobu do 3 měsíců, pokud byla zprostředkována nebo povolena pracovním úřadem (sezónní práce). Zprostředkování je omezeno na zaměstnání v zemědělství, v lesním hospodářství, v hotelových, restauračních a vy- stavovacích řemeslech, ve zpracování zemědělských výrobků a na pilách. Prodloužení tříměsíční doby není možné. Jestliže se některá z uvedených výjimek vztahuje na žádost zájemce o práci v SRN, neznamená to, že má žadatel na vystavení pracovního víza právní nárok. Pokud má zájem, aby mu byla výjimka přiznána, musí zároveň se žádostí o vízum předložit smlouvy, záznam pracovního úřadu, příslib zaměstnání a doklady o kvalifikaci. Žáci středních škol a studenti se mohou účastnit až tříměsíčních letních prázdninových brigád bez víza, pokud jde o zaměstnání v rámci mezinárodní výměny a práce byla zprostředkována a schválena Spolkovým úřadem práce. Mohou vykonávat i jinou činnost, jestliže ji zprostředkovalo a schválilo Ústředí pro zprostředkování práce ve Frankfurtu. Lidové noviny Večery s domovem Doba před vánocemi bývá už tradičně zasvěcena výstavám, koncertům a divadlu. Od všeobecně organizačních potíží, a tou největší není získat ty, kteří by přišli mezi nás, ale zajistit zdejší návštěvnost, se nedali odradit pořadatelé PRAGMA- kultury a v listopadu a v prosinci připravili celou řadu pěkných večerů a představení. Pro ty, kteří odešli z domova ve zralém věku, byl velice milým setkáním večer pětasedmdesátníka Martina Růžka, bývalého člena ND. A jak někdy bývá čas milosrdný, zdálo se, že je to teprve včera, co jsme tohoto umělce viděli na prknech divadla a na filmovém či televizním plátně. Uspořádal mezi námi pět pohostinských vystoupení. Napsat, že to byly vzpomínkové večery, by bylo málo, přestože se, ovšem, převážně vzpomínalo: na mládí a na začátky u divadla, na Brno i Prahu - a tady padla jak známá jména, tak všelijaké veselé historky, které odjakživa pomáhají překlenout vzdálenosti mezi lidmi. Večery Martina Růžka byly večery vzácného srozumění domova s exilem, a to se nepodaří vždycky. Pantomimou a fantastickým světem loutek se připomnělo Černé divadlo a začátkem prosince přijela mezi nás se svou skupinou Eva Pilarová. Každé z těchto představení mělo svůj osobitý charakter. Tak jako Martin Růžek dokázal publikum obrátit do sebe a ztišit, Eva Pilarová se svou kapelou, do níž patřily klavír i bicí, basa i klarinet, posluchače nadchla nestárnoucím hlasem a šarmem; rozjařila snad jen pouhým příchodem k mikrofonu. 27 [pageend29]Pečlivě nastudovaný program z písní novějších i těch docela starých, v češtině i angličtině, ujížděl z počátku ve dvou liniích, ale brzy se ukázalo, jak silným motivem je nostalgie. A tak jsme měli příležitost poslechnout si snad všechny evergreeny od Lásky nebeské, všechny songy, které nám kdysi přirostly k srdci. Myslím, že to jsou právě takové večery, které způsobují, že padají bariéry- Blanka Kubešová Jiří Suchý Vymyslet něco jako duchovní federaci, není takový problém. Udržet však vymyšlené při životě, to vyžaduje jistého úsilí a o snadnosti tu nemůže být řeč. A v tomhle stadiu se dnes nacházíme. 28.října 1993 jsme, jak jsme si byli slíbili, založili ČSDFR, a teď by se slušelo uvést ji v život. Něco mi říká, že bych se měl o věc postarat. A tak se starám. Nejdřív ale musím upřesnit několik maličkostí. Toho památného 28.října došlo k něčemu, co nemuselo být, ale co se dalo čekat: pár řečníků si zanaříkalo nad přetrženou republikou. Bylo to vlastně pochopitelné a považujeme to za tečku za minulostí. Ozval se tam taky opačný hlas, že rozdělení je jednou dané a nemá cenu snít o nějakém spojení a dělat si iluze o životnosti jakéhosi čechoslovakis- mu. Na adresu těch prvních bych vyslovil přání, že bychom se už v budoucnu neměli scházet za účelem hořekování, na adresu názoru druhého, že nám o živení čechoslovakismu a o úsilí vrátit věci Čechů a Slováků do původního stavu nikdy nešlo a ani nemůže jít - takové věci lze dělat politickou cestou a to není cesta naše. Naši cestu vidím v tom - opakuji už to po iksté - že budeme řádnými občany každý svého státu, ale v naší duchovní federaci budeme to, co jsme byli dřív. Spoluobčané, ne cizinci. Budeme usilovat o to, aby styky obou národů doznaly jen administrativní změny, ale v jádru byly takové, jakým jsme za ta léta soužití uvykli. Nezlobte se, ale to se mi zdá velice seriózní a pozitivní. Neřekl bych, že je to staromilství, je to jen přirozená úcta ke společné tradici, prováděná v praxi. A teď jak by ta praxe měla vypadat? Dejme si datum, v němž bychom se všichni, kteří jsme se octli v našem duchovně federálním parlamentu, opět sešli - probrali nápady. Sám už jich mám několik, například vytvoření úřední řeči, v niž by každý dbal o to, aby málo frekventovaná slova, která se v obou jazycích vzájemně liší, byla na našich setkáních vyslovována v české i slovenské verzi. Příklad: řekne Čech "Právě míjíme hřbitov - cintorín". Slovák v téže větě použije opačné pořadí: cintorín - hřbitov. Za tím účelem navrhuju sestavit prozatím aspoň základní slovníček a to tak, že každý, z dam a pánů poslanců našeho duchovního parlamentu si přinese už z domova na papírku nějaké to sporné slovo i s jeho překladem. Někdo to pak srovná abecedně a mé nakladatelství Klokoči to za režijní cenu, která by měla představovat 1- Kč nebo 1.-Sk, vydá. Rozdílných slov není v naších jazycích mnoho, ale jsou. A mohlo by dojít mnohdy i k nedorozumění. Tak například kojenec se řekne slovenský dojče, zatímco v Česku tak říkáme pouze německým kojencům. (Poznámka: použil jsem tu zatracovaného označení Česko. Zdůvodnit proč jsem tak učinil, už se mi nevejde do tohoto článku. Vrátím se k tomuto problému jindy.) Datum parlamentní schůze? Navrhuju třeba 27.únor. Proč? Nevím. (Mosty) 28 [pageend30]OBRAZ MĚSTA, OBRAZ NÁS SAMÝCH Helena Jarošová Asi jste se již setkali s názorem cizinců na dnešní Prahu, těch, kteří sem občas zajížděli i před rokem 1989. Těší je sice, že výraz Pražanů zjasněl, že se chovají svobodněji, že přibyly obchody, kavárny, snacky i směnárny. S marnými povzdechy však vzpomínají na procházky opuštěnými ulicemi Starého Města, na zádumčivou příchuť staroměstského plácku, který tehdy tonul v tichu, na dialog, který vedli se sochami na Karlově mostě, a na "nahé" (bez reklam), trochu sice zašlé, ale "pravděpodobné" stavby a ulice. Praha má místa úsměvná, bieder- meirovsky idylická a maloměstsky pohodová, taková jsou na Malé Straně se stopami Nerudy, Herrmanna a jejich ilustrátorů Cyrila Boudy a Karla Múllera, a jiná, naopak nostalgická, melancholická, dramatická či tajemná, kterým sluší ticho a schikanedrovská mlha a jež jsou na Starém Městě Jiráskově, Wintrově, Mey- rinkově a Kafkově. O vážených Pražanech XIX.století promlouvají Nové Město a Vinohrady. Část Národní, Jung- mannova, Příkopy, Václavské a jeho okolí zase vypovídají o vzmachu mladého Československa. Zdá se zprvu, že tyto emocionální, sociální a literární obsahy města jsou blízké jenom nám, domorodcům. Jakým kouzlem jsou však přítomny i v dojmech cizinců. Čekáme jaro, již páté od roku revoluce, a s ním všichni, kdož bydlí, pracují či z jiného důvodu pravidelně pobývají v centru staré Prahy, očekáváme opět, ó hrůzo hrůz, ono pouťové zmatečné halali, které tu přinejmenším na půl roku zavládne. Co může být půvabné v Kotěhul- kách na návsi, ale i tu jen jednou dvakrát za rok, se naprosto nehodí do Prahy. Ani na Staroměstské, ani na Ovocný trh a už vůbec ne na Karlův most. Staroměstské náměstí se nemůže stát středověkým rynkem s kovářskou a sklářskou hutí, koňskými povozy a kobližkami, harmo- nikáři, džbánky, perníky, tričky atd. Na co nové obsahy tak pochybných hodnot, když tato místa jsou až k prasknutí přeplněna historií a vlastním geniem loci? Také proto nemůže být Staroměstské náměstí tak zaplaveno, bez ohledu na pěší provoz, nepřiměřeným počtem slunečníků, stolků a křesel, nota bene z plastu. Po období gigantických obchodních a kulturních domů stala se bílá křesla z plastické hmoty novým morem našich historických měst a míst. Praze nepochybně chybí koncepce města, určeni jeho základních a podružných funkcí s ohledem na vhodné prostory a jejich vazby. Jsou tedy oprávněné obavy, že i to, za co se Praha dostala do popředí zájmu UNESCO - architektonické a duchovní hodnoty -, přivedeme nejspíš k úpadku, a stejně tak ztratíme trvalejší zájem náročnějších turistů. Co se týče koncepce Prahy turistické, tkví, jak dávno patrno, v jediném: turistu oškubat, otrávit zkaženými jídly, zapáchajícími záchody a loupežemi všeho a všude, včetně skříněk na Wilso- nově nádraží, z nichž se během dvou hodin, za bílého dne ztratí beze stopy vše. Ovšem pro turisty v Praze také leccos vzniklo: pivnice, snacky, kavárny, restaurace, vinárny. Zhusta nevkusně ozáclonované a ozdobené zásadně umělými rostlinami. Že laciný dekor všude ve světě signalizuje nízké ceny, to podnikatelé u nás zřejmě nevědí. A důsledek přemrštěných cen je patrný: všude je pusto, sem tam možno zahlédnout vyděšeného osamělce. Další důležitý kolorit města se tak vytrácí; každý učitel, úředník, novinář, natož student či pensista má strach jít kamkoliv na oběd, na kávu či skleničku, což nemá tolik co společného s jeho příjmy, jako s cenami vydřiduchů z turistického centra Prahy. Navíc žádný cizinec není zvědavý na naše tvrdé bifteky se studenou oblohou a může-li, pak spíše vzpomíná na polévky a čerstvé guláše v obyčejných hospodách. Čím se tuším také v cizině proslavíme, jsou naše způsoby, jak informovat veřejnost. Od různých nápisů, jejich nečitelnosti a umístění, přes označení ulic, která chybějí snad od vstupu okupačních vojsk až po bludiště v nemocnicích a jiných rozlehlých budovách, a ostudu světového formátu: silniční návěští a jízdní řády elektrických drah a autobusových linek. Těmi a dnes již 29 [pageend31]různě "opilými" a všelijak poškozenými dopravními značkami připomínáme eva- kuovaná sídla. Na stanicích metra zoufale chybějí přehledné mapy Prahy s trasami dopravních prostředků a důležitý doplněk - zvětšené mapy okolí stanice. Co s předchozím v principu souvisí (spojnici tvoři ignorování člověka), je ztráta smyslu pro provozní uspořádání prostoru. Vchody do pasáží, chodníky, podloubí jsou zcela samozřejmě ucpávány Stánky, pulty a reklamními stojany. Vchod či východ z foyeru Wilso- nova nádraží, k němuž se tu původně nabízí slušná řada dveří, je nyní možný jen čtyřmi. V této hale se však nehřejí bezdomovci, ale prodejci, jimž se v tomto nehygienickém prostředí dovolují prodávat potraviny k přímému konzumu. Ať si různé základní i výsostné instituce města od magistrátu, Útvaru hlavního architekta až po obecní úřady Prahy 1 a 2 sdělují veřejnosti, co chtějí, každý Pražan a soudný člověk se každodenně přesvědčuje o tom, že se o Prahu nikdo dostatečně citlivý, vzdělaný, přísný a důsledný nestará. V Praze se neuklízí sníh, štěrkový ani pískový posyp, listí ani běžná špína. Odpadkové koše se vyprazdňují jen někdy a někde. Uklizeči stroje, kterým je zřejmě občas dovoleno uklidit cesty, chodníky atd., nikdo nekontroluje, neboť zcela suverénně po sobě zanechávají typické trasy svého "hygienického" působení: pravidelně u- tvářené řádky svinstva, které v zápětí roznášejí chodci či v mžiku rozpráší vítr. Voda se v Praze k úklidu chodníku a silnic užívá zásadně dešťová - když prší. K velmi špinavým předmětům Prahy patří kamenné obrubníky, sokly a přilehlá dlažba kolem soch. Trpí ovzduším i lidskými činnostmi. Ale ať už je to očouzený sokl Šalounova sousoší Jana Husa anebo olepený Sv.Václav dovoluji si upozornit, že pískovec, opuku i mramor lze čistit. S tím, jak jsme na štíru s čistotou a pořádkem, jak se nám nedostává vkusu a úcty k hostům, je spjat nepochybně i náš vztah k přírodě - zeleni města. Na parky, záhony, trávníky či jen jednotlivé stromy a keře je žalostné pohledět. Původně určeny k okrase a potěše oka, dnes deprimují jako pohled na nemocné dítě. Většina pražských předzahrádek jsou smetišti porostlými býlím. Takových míst je v Praze jistě nadbytek, leč z nedávná mi v paměti utkvěla Bubenská ulice. Teď poslouží coby přesná ilustrace "hygienických" služeb města a - smetiště začíná již na chodníku - naprosté lhostejnosti zdejších obyvatel k okolí jejich domů. Co jsme chtěli evokací několika bolestivých stránek dnešní Prahy říci? V bojích o toto město nejde jenom o ochranu objektů historické ceny, ale i o parky, záhony a stromy, které mnohdy ztratily již své dobré jméno, jde i o čistotu města a všechny další složky toho, co vytváří sociální náplň města a jeho mikroklima. Praha se nesmí stát jenom městem pro turisty. Ulice, náměstí, parky a kavárny musí sloužit životu Pražanů, jim by měly být předevší potěšením. Turista se pak s radosti připojí k slušnému a původnímu standardu spíše než k lecjakému pražskému kýči a "mezinárodnímu" bifteku. Obraz města je obrazem nás samých, my sami jsme obrazem města. Smysl nezapomínání Soirée k 25. výročí smrti Jana Palacha a Jana Zajíce 28.ledna 1994 se v curyšském Lavater- hausu konal kulturní věčer věnovaný památce Jana Palacha a Jana Zajice. I o letošní vzpomínku se zasloužila v prvé řadě Marie Nenadálová, která tento každoroční lednový věčer organizuje již celé čtvrtstoletí. Příspěvky účinkujících, ač z části zcela různorodé, spojovala tématika ideálu a věrnosti. Vzpomínkový proslov přednesl ve formě kázání farář Svatopluk Karásek. Připomenul odvěkou lidskou skepsi vzhledem ke zdánlivé nicotnosti života ("Marnost nad marnostmi..."; Kniha Kazatel) a současně nezdolnou sílu víry a ideálu, kterou se člověk vymaňuje z beznaděje. Miloš Kelemén přečetl satirickou glosu od Satinského, inspirovanou bezelstnou, 30 [pageend32]avšak propastně nevědomou otázkou malého děvčátka: "Čo je to kostol?" Slovenského humoristu to přimělo k neveselému zamyšlení nad významem mravních hodnot a nad jejich polevujícím tradováním. Večer doprovázel písničkář Bohdan Mi- kolášek. Jeho hra na kytaru a naléhavý, někdy až patetický, ale nevtíravý hlas shromážděné zaujal. Paní Vilma Nováčkové, býv. členka Státního divadla v Brně, přednesla několik ukázek z české poezie. V rozhovoru s Karlem Kukalem poté přiblížila přítomným jeho knihu "Deset křížů", otřesnou, ale úchvatnou vzpomínku na roky ztrávené v komunistických pracovních táborech. K pohnutým chvílím věčera patřila skotská píseň "Loch Lomond", již Karel Kukal zazpíval v upomínku na popraveného kamaráda, se kterým se v roce 1952 touto písní před popravou rozloučil. V té líbezné melodii a touze po ztracené lásce jakoby si podávali ruce mladí lidé všech generací, které bezohlednost mocných uvrhla do neštěstí. Jan Palach byl jedním z nich. Čtyřicetiletá diktatura se pokoušela vymazat naši paměť, ale dosud všichni vědí, jaké to bylo. Jednou to však lidé už nebudou vědět z vlastní zkušenosti a pak by se mohli opět stát oběťmi profitérů zapomnění. Byla by to příliš draze nabytá vlastní zkušenost. Nelze proto jinak, než uchovávat paměť na temno a předávat jí dál, aby se hrůza osobního prožitku pamětníků příštím pokolením stala trvalou výstrahou. Osamělý výkřik obou Janů do noci zoufalství je mementem a stálým varováním. V tom je a bude jeho smysl v dobách domněle samozřejmé svobody TO JSME SE ZASMÁLI / V silvestrovském čísle Svobodného Slova se ptali všelijakých slavných lidí, čemu že se v tom uplynulém roce nejvíc zasmáli. Mě se nezeptali (věru nevím proč ne), takže přicházím se svou troškou do mlýna s maličkým zpožděním. Takže: nejvíc jsem se zasmál, když jsem se v témže listě dočetl, že právě v Praze ukradli další auto Audi. A komuže ho ukradli? Inu, nikomu jinému než českému ministru vnitra J.Rumlovi. Já vím, já vím, škodolibost je nepěkná vlastnost. Jenže, když mě to páně Rumlovo ukradené Audi potvrdilo jeden nadmíru důležitý princip: totiž že přece jen možná někde existuje něco jako nějaká vyšší spravedlnost. Abych to vysvětlil, musím se s vámi rozdělit o jeden údaj z těch novin: totiž jak pan ministr k tomu auťáku přišel. Tedy přišel k němu tak, že mu ho bezplatně zapůjčil jeden německý importér, který tyhle lidové vozy do repubiky dováží. Prý kvůli reklamě. Inu nevím, jakou reklamu z toho ukradeného Audi vytříská ten německý bussinessman a celkem je mi to fuk. Reklama pana ministra Rumla by naproti tomu měla dostat značnou trhlinu. Abychom si rozuměli: nemám tušení, jakou protislužbu pan ministr tomu importérovi za to "zapůjčené" Audi prokázal. Buďme naivní idealisti a věřme tomu, že vůbec žádnou. S tou reklamou je to samozřejmě trochu podivné: dokud Rumlovi to Audi nekradli, věděl někdo, že ho má půjčené od nějakého dobrosrdečného Němce? Tak jakápak reklama? Ale předstvame si na okamžik, že to Audi si takto bezplatně "vypůjčil" nějaký kanadský ministr od, dejme tomu, amerického car dealera. Kvůli reklamě. A teď společně hádejme, jak dlouho by ten chudák ministr ještě ministrova! poté, co by na něj ta aférka praskla: půl hodiny? Ono totiž s politiky se to má jako s Cézarovou ženou: nejen že musí být ctnostná, navíc ještě o její ctnosti nesmí být žádná pochybnost. 31 [pageend33]Podruhé jsem se zasmál, když jsem zjistil, že v těch novinách na celé věci neshledali pranic podivného. Že si ministr jen tak "vypůjčí" milionový auťák od nějaké soukromé firmy, nota bene zahraniční, co na tom? A jestli je to normální, znamená to, že Ruml neni sám? Znamená to, že ostatní ministři taky jezdí v podobně vyšmejděných vozech? Má snad Ruml ještě další "reklamní" auťák pro manželku nebo třeba tchýni? Korupce a úplatkářství rozlezlé od místních náčelníků až do vládních kruhů je ten nejjistější znak, jak poznat rozvojovou zemi. V žádné banánové republice se bez složitého a po generace tříbeného systému úplatků prostě nedá žít. Všichni si na to zvykli, všichni v tom tak nebo onak jedou sebou, od uhlíře přes doktora po ministra vnitra. Nikomu to nepřipadá zvláštní nebo dokonce snad nedejpánbů nemorální. Tak nač se divit? Ve stejných novinách jsem se dočetl, že za uplynulý rok ukradli v Praze celkem 9.000 vozů. Policajti z páně Rumlova ministerstva jich našli a majitelům vrátili jeden tisíc osmset. Rumlovic Audi mezi nimi nebyl. Což považuji za další potvrzení existence výše zmíněného principu vyšší spravedlnosti. A za další důvod k zasmání. (Převzato z Nového Domova, Kanada) tvoje metály?" Vskutku, na kazajce nic. "Nojo, já je zapomněl na pyžamu." Příslušníci SNB se řítí k Národnímu divadlu, každý z nich má v ruce bandasku. "Kam utíkáte?" ptají se službu konající kolegové. "Slyšeli jsme, že v divadle dávají Smetanu." - Za chvíli se loudavým krokem a s výrazným zklamáním vracejí. "Tak kde je ta vaše smetana?" - "Nevyšlo to. Oni tam dávali Bacha." V republice se připravovala výměna bankovek. Padl návrh, aby místo státníků na nich figurovaly portréty divadelních umělců. Na pětistovce měl být znázorněn Brzobohatý, na stovce Chudík a na desetikoruně Švorcová. Chruščov byl na návštěvě ve Spojených státech a jednal tam s Kennedym. Aby dokázali, že nejsou jen schopnými politiky, ale že se také těší plnému fyzickému zdraví, dohodli se, že si to rozdají v běhu na tisíc metrů. Kennedy vyhrál. Washingtonský zpravodaj TASSu odeslal do moskevské ústředny bleskovou zprávu o soutěži: "Zatím co soudruh Chruščov se umístil na čestném druhém místě, Kennedy skončil jako předposlední." Koutek černého humoru z let totality \J Praze zatkla StB jistého holiče. Byl obviněn z provokace proti socialistickému zřízení v ČSSR. Kladl totiž otázku mužům, kteří se přišli dát ostříhat: "Chcete na kohoutka? Na havla? Anebo snad (d)vaculíky?" Brežněvova vášeň pro metály, medaile a řády se stala pověstnou, bezmála se mu na prsa ani nevešly, neodlučoval se od nich. Jednou ráno přijde ke snídani. Jeho žena s překvapením zvolá: "Leonide, kde jsou Nikita Chruščov je opět na návštěvě v Americe. Po úředním jednání se stáčí řeč na všechno možné. "U nás ve Spojených státech notoričtí opilci nejsou, říká Kennedy, a aby svá slova zdůraznil, podává Chruščovovi pistoli. "Jestliže při naší vycházce večerním Washingtonem nějakého spatříte, můžete ho zastřelit." Smůla! Hned za ohybem první ulice se motá opilý muž s nedopitou láhví v ruce. Chruščov po něm vystřelí. Ale v druhé avenue další opilec. Zase střelba. A to stejné se opakuje v třetí, čtvrté a páté ulici. Druhý den ráno všechny americké deníky uvádějí palcovými titulky: "Včera večer ve Washingtonu neznámý holohlavý bandita postřílel členy sovětské vládní delegace!" Stanislav Kříž 32 [pageend34]Mečiarova SNS dnes ... Štefan Hřib Už více než dva roky trvá na Slovensku stav, kdy celý rozsah politického dění v této zemi určuje jediný muž. Tento nevšední politický jev lze doložit náhodným výběrem jakékoliv politické události pod Tatrami a následným poznáním, že i v ní má rozhodující prsty dnešní předseda vlády v zemi. Rozpad VPN, vznik HZDS, rozpad KDH, rozdělení slovenské inteligence, rozpad federálního státu, zastavení privatizace, návrat komunistů k moci, aktivita Matice slovenské, chování Petera Weisse, významný spor prezidenta s bezvýznamným Ivanem Lexou - to vše jsou přímé důsledky Mečiarových rozhodnutí. Při snaze porozumět detailům slovenské politiky je vlastně zapotřebí jediná otázka: jak zkoumaná jednotlivost souvisí s robustní postavou bývalého venkovského právníka. Takzvanou "politickou" událostí posledních dní SR je dění ve Slovenské národní straně. Minulý víkend přinesl rozhodnutí této strany, která vyslovila nedůvěru předsedovi strany Černákovi a odvolala všechny místopředsedy. Za tímto pro stranický život normálním jevem však vězí cosi zcela nenormálního - podobně jako při dělení VPN a KDH i neodvratný rozpad SNS režíruje šéf HZDS. Mečiar po odchodu Milana Kňažka z parlamentního klubu HZDS nutně potřeboval doplnit síly. Po pozorném rozhlédnutí mezi poslanci narazil téměř okamžitě na vděčný materiál v Černákově straně. Anděl, Prokeš, Sokol a Moric se k rozbiti vlastní strany dali - tváří v tvář blýskavým nabídkám - přemluvit s nepředstíranou radostí. Premiér tedy vymyslel projekt a oni poslušně vykonali "čistou" práci. Mečiar nejdříve předsedu SNS veřejně obvinil z maření koalice Slovenské národní strany s HZDS, a tedy z maření prosperity Slovenska. Jestliže se premiér soustředil na veřejnost, pak jeho zmínění sluhové uvnitř SNS o stejném výkladu událostí bez jakékoliv invence přesvědčovali Černákovu stranu. A protože ve výrobě nepřátelů národa a v jejich "usvědčování" před veřejností je premiér světový formát, nebylo nakonec problémem ani členstvo SNS. Vyrobila se fáma o tajném jednání Černáka s politiky maďarské menšiny a výsledek se dostavil - vedení SNS je dnes vlastní stranou považováno za antislovenské. Resumé Mečiarova vpádu do útrob SNS je přesvědčivé - namísto 65 vlastních a dvou nezávislých poslanců má dnes premiér dohromady 75 parlamentních hlasů, což je opět přesná polovina křesel NRSR. Stálo ho to maličkost: Prokeš a Anděl dostali místa místopředsedů vlády, Sokol je místopředsedou Kontrolního úřadu a Moric šéfuje státní firmě zprostředkující prodej vojenské techniky. Výměnou za tyto funkce je však post premiéra opět pevný. Věčný slovenský optimista stále tvrdí, že konec Mečiara se přesto neodvratně blíží. Oči tohoto optimisty se dnes s nadějí upírají na ústavní jádro Mečiarovi moci - na jeho mohutný parlamentní klub. Už delší dobu se mluví o jeho možném rozkladu, již delší dobu se uvažuje o křídle ministra Jozefa Moravčíka nebo vicepremiéra Romana Kováče. Již delší dobu se ale rozkládá všechno ostatní, jen ne premiérova moc. Poslanecký klub si totiž Mečiar pečlivě postavil z lidí bez odvahy. A postavit se Mečiarovi tváří v tvář právě bez odvahy není možné. Navíc - i kdyby se to zázrakem podařilo, je v záloze připraven ještě mýlící se Peter Weiss (který se "mýlí" výlučně v premiérův prospěch) a jeho dnes jednotná SDL. Před časem dohodnutý obchod, v němž za svoji podporu Mečiar Weissovi slíbil zrušeni lustračního zákona, nepřijetí zákona o protikomunistickém odboji a zapomenutí na neodevzdaný komunistický majetek SDL, je zárukou spojení pojmů Mečiar a premiér i do budoucna. Nejoptimističtější scénář proto zní - Mečiarova SNS dnes, Mečiarova SDL zítra. Až potom snad přijde nemečiarov- ské Slovensko. (Lidové noviny) 33 [pageend35]ZE STARÉ VLASTI Regionální uspořádání České republiky je stále ještě ve hvězdách Vláda se zdráhá vypracovat a podat příslušný návrh. Podle zpráv, které proskočily, navrhlo ministerstvo vnitra zřídit 81 volebních a správních obvodu, které by byly zhruba totožné s dnešními okresy, a každý volební obvod by volil většinovým systémem jednoho senátora do příštího senátu. KLub Angažovaných nestraníků KAN vypracoval zcela odlišný návrh, podle něhož by bylo vytvořeno 27 regionů, to jest třetina z počtu 81 míst v senátu. V roce 1994 by bylo v nich zvoleno 27 senátorů, kteří by se ovšem nemohli usnášet a museli by se zabývat správními úkoly. Teprve v r 1996 by byla zvolena druhá třetina a senát by mohl zahájit svoji práci. Plný počet senátorů by byl dosažen až v roce 1998. Protože podle ústavy se má vždy po dvou letech třetina senátoru vyměnit, byl by tento systém bez komplikací. Jsou tu ovšem také návrhy, aby bylo zachováno krajské zřízení- 7 nebo 8 krajů -anebo menší počet tzv. zemí Snahou má být. aby obce měly co největší samosprávu a zároveň aby nenarosti velký úřednický aparát. Zdá se, že návrh KAN , který je dost podrobně propracován ( obsahuje už sít regionu, jejich středisek i časový harmonogram ), představuje jakousi rozumnou střední cestu: nalezne se pro něj dost příznivců ve vládě a parlamentu ? Devisové zásoby České republiky vzrostly natolik, že se uvažuje o zavedení plné konvertibility české koruny, možná už od příštího roku. Tím by se koruna dostala na mezinárodní trh a byla by do jisté míry závislá na jeho výkyvech. Odpadly by ovšem mnohé problémy ve styku se zahraničním - koruny by bylo možno koupit v každé bance, nebylo by zakázáno je vyvážet atd. (Víme od čtenářů, že čeští celníci se někdy dívají i do peněženky, zda se nevyvážejí větší obnosy než povolených 100 Kč). Také lichvářské směnárny, které si někdy počítají komisní poplatky až 10 %, by se musely spokojit normálním ažiem. rozpětím mezi koupí a prodejem. ( Dostali jsme zprávu, že Interbanka ve Štěpánské ulici č. 65 prodává koruny bez provize - hodláme si to ověřit). 17. listopad stále nevyjasněn.Soudní přelíčení muselo být znovu odročeno, protože jeden z velitelů tehdejších zásahových jednotek JUDr Blahník, předvolaný jako svědek, se již po několikáté nedostavil k přelíčení. Policie prý není schopna zjistit jeho bydliště, i když dotyčný stále zastává na min. vnitra funkci jednoho z velitelů červených baretů . Nedostavení se k soudu je u nás běžně praktikováno a zůstává bez trestu, zatímco v právních státech by byli dotyční pro pohrdání soudem pokutováni nebo i zavřeni. Kdo je vinen, že naše soudy melou pomalu ? Pražský policejní ředitel Pavel Hofman byl českým policejním presidentem náhle odvolán- údajně proto, že jeho vinou pražská policie má nejnižší procento vyjasněných případů. Proskočily zprávy, že P.H. měl spojení s podsvětím a vyhrožoval zveřejněním dokumentů, které si schovával. Nový ředitel nebyl ještě jmenován - bude lépe zametat ? Bylo by opravdu co. Předseda zahraničního výboru českého parlamentu, Dr. J.P , má již notorické problémy se svými projevy při cestách do zahraničí. Při posledním setkání s americkými krajany označil seznamy agentů StB, zveřejněné v Necensurovaných novinách, za osobní pracovní pomůcku, když si potřebuje někoho prolustrovat. Postavil se tak vědomně na stranu pana Cibulky, o němž je známo, že není docela zdráv... Zdá se, že pan Dr.P. svoji snahu o zviditelnění přehnal a svými neuváženými výroky si kope hrob. Na zasedání parlamentního výboru mu bylo již doporučeno, aby se své funkce vzdal. Už jeho dřívější postoj vůči občanům v zahraničí se setkal s ostrou kritikou, jak o tom hovořil poslanec O.Vychodil v interview pro Svobodnou Evropu. Připomenul v něm, že lidé jsou tací i onací, doma i venku, a že tedy nelze generalisovat: to jaksi pan Dr.P. opomenul si uvědomit. Vysílání pro Čechy v zahraničí bude omezeno.Dlouhovlný vysílač Topolná u Zlína, slyšitelný po celé Evropě, měl z úsporných důvodů zastavit ke dni 31. ledna svoje vysílání. Proti tomu protestovali jak technici, kteří pokládají za zbytečnou ztrátu zbavit se výhodné dlouhé vlny, tak zejména Češi usedlí na Slovensku, pro něž bylo toto české vysílání nenahraditelným zdrojem informací. Bude to také ztráta i pro nás ve Švýcarsku - regionální stanice na středních vlnách jsou zde v hornatém terénu špatně slyšitelné a krátkovlnné vysílání je zaměřeno na cizince, ne na občany, kteří chtějí mít stejné informace jako lidé doma. Jiný zdroj informací, denní tisk, sem dochází se zpožděním a nepravidelně, takže se pomalu dostáváme do isoiace. Jsme zatím odkázáni na Svobodnou Evropu: naše vláda neudělá pro nás nic ? Švýcarská pomoc praktikantům, organizovaná Živnostenskou komorou v Curychu z iniciativy pana poslance E. Cincery a dobře vedená krajanem J. Dvořáčkem, zdárně pokračuje. Ve dnech 2.až 5. února se v Brně konalo I. fórum účastníku tohoto projektu, na němž byly 34 [pageend36]zhodnoceny dosavadní zkušenosti a formulovány další cíle pro budoucnost. Školení českých a slovenských praktikantů ve Švýcarsku je příkladná akce, která si zaslouží ocenění a podpory. Zkušenosti s cizím kapitálem nejsou vždycky nejlepší. Začíná se to projevovat na různých příkladech. Tak třeba koncern VW, který si zakoupil Škodovku, nedodržuje původní dohodu o přísunu dalšího kapitálu, protože je sám ve finanční tísni. Padne tomu za obět slibovaná výstavba motorárny. Vypadá to tak, že závod v Mladé Boleslavi se stane pouhým montážním závodem, kam budou všechny součásti dováženy z Německa. Doby, kdy čeští konstruktéři navrhli první model VW, jsou už dávno pryč. Problémy jsou i s českou chloubou, pivem, do něhož se hrnou zahraniční investoři, aby se na jeho pověsti přiživili. Zdvíhá se vlna odporu proti vývozu nerostných surovin, kaolinu, vápence, stavebního kamene. Většina českých cementáren už je v zahraničních rukách a zásoby vápence se tenčí- co zanecháme našim potomkům - vybrakovanou kolonii ? Cibulka kontra Havel. Došlo k trapnému sporu: vydavatel Necenzurovaných novin pan Cibulka žaluje Václava Havla, že se špatně vyjádřil o uveřejněném seznamu agentů StB. Havel se hájil tím, že uveřejnění seznamů způsobilo mnoho tragedií, a pan Cibulka jej za to nepěkně pojmenoval. Zdá se, že oba protivníci se trochu unáhlili: V.Havel pro svoje dobré srdce přehlédl, jaké mnohem horší tragedie zavinili oni agenti, a pan Cibulka, bývalý Chartista, reagoval zcela vulgárně a nemístně. V pozadí zůstává nedořešená otázka oněch seznamů - měly či neměly být publikovány ? Pravda leží někde uprostřed: bylo třeba ukázat prstem na ty, kdo spolupracovali se zrůdným režimem, ale seznam by musel být udělán poctivě, aby v něm nebyly sporné případy. Kdo to ale mohl zaručit, když sama celá činnost StB byla založena na lži a podvodu ? Seznamy jsou už dnes venku , nelze je ignorovat, ale je třeba je brát s reservou a s pochybnostmi, pouze jako jeden výstražný signál. O vině či nevině musí rozhodovat na jedné straně vlastní svědomí, na druhé straně zevrubný rozbor osobnosti. České soudy se dnes často vyznačují nijakými rozsudky: kdyby tak rozhodly v trapné kauze Cibulka- Havel, nikdo by jim to nemohl mít za zlé. Luxusní nemocnice Na Homolce, do níž byl instalován ze sbírek pořízený Leksellův Gamma- nůž, nestačí si na sebe vydělat a má být prodána v dražbě. Bude prý dále sloužit veřejnosti - jaké ? ZE SVĚTA KULTURY Pavel Tigrid převzal 25. ledna ministerstvo kultury po odstoupivším Jindřichu Kabátovi. Osobnost nového ministra ( nar. 27.října 1917 ) nemusíme zvláště představovat. Exulant z r. 1939 vrátil se v r. 1945 do Československla, aby je znovu v r. 1948 opustil. Jeho novinářská a publikační činnost za uplynulého půl století si zaslouží zvláštní rozbor. V paměti zůstanou zapsány zejména jeho břitké komentáře k situaci, které psal jako redaktor revue Svědectví a v nichž pokračoval i po listopadové revoluci I když není členem žádné politické strany, jeho jmenování ministrem , doporučené stranou Křesťansko demokratické unie, bylo všemi stranami uvítáno. Věříme, že touto volbou se dostal správný muž na správné místo, a přejeme mu v jeho nové a nelehké funkci hodně zdaru a pokud možno i osobního uspokojení. Svobodná Evropa, jejíž sídlo v Mnichově má být zrušeno, se nechce stěhovat do Prahy, ač jí zde byla nabídnuta budova osiřelého parlamentu. S přestěhováním nesouhlasí většina zaměstnanců i jejich rodiny a ředitel W. Marsh na znamení protestu odstoupil. Staronová budova parlamentu bude zřejmě prázdná dále. Malíř Jan Kristofori, exulant působící střídavě v Norsku a Švýcarsku, známý svým nekompromisním postojem vůči totalitní moci, dočkal se zdařilé monografie, která v dokonalém technickém převodu podává dobrý obraz o jeho tvorbě. Publikaci vydalo nakladatelství Fortuna. Malíř Čeněk Pražák,působící v Dittingen u Basileje, dožívá se dne 19. února v plné tvůrčí práci 80 ti let. Srdečně blahopřejeme I Pražské jaro 1994 - ročník 49 - vypukne dne 12 května zahajovacím koncertem - Smetanovu Mou vlast přednese Pražský symfonický orchestr pod taktovkou Neeme Jarviho. Celý program zahrnuje 39 koncertů a vystoupení orchestrálních těles i sólistů a bude zakončen Beethovenovou 9 symfonií v podání Francouzského národního orchestru. Bližší informace poskytne festivalová kancelář Hellichova 18,11800 Praha 1,předprodej lístků obstarává Tiketpro, Pod Juliskou 5, 160 00 Praha 6, telefon 0042 2 311 18 780, fax 0042 2 311 3882 . 17. světový kongres Společnosti pro vědy a umění se bude opět konat v Praze ve dnech 26.až 29. června. Ústředním tématem sjezdu bude “ Český a slovenský příspěvek světové kultuře. 35 [pageend37]Český film -vzdor všem nepříznivým předpovědím- nezahynul . V minulém roce bylo natočeno 14 filmu, které jsou ovšem z větší části komerčního charakteru. Přesto má být nejlepší film odměněn cenou Českého Iva, jakousi obměnou známého Oskara. Česká filharmonie byla pozvána k vystoupení na dobročinném koncertu ve Vatikáně dne 9. dubna. Koncert má být vysílán Eurovisí a byl by dobrou příležitostí k propagaci české kultury. Německý ředitel České filharmonie, prof. Gerd Albrecht, toto pozvání odmítl s odvoláním na dřívější smluvní závazky. Humorista Miroslav Kemel to komentoval kresleným vtipem: co Čech, to muzikant, co dirigent, to cizinec.... OBČANÉ MIMO VLAST Odbor krajanských a nevládních styků při ministerstvu zahraničí pod vedením nového ředitele Dr. Petra Koláře projevil chvályhodnou iniciativu, ve svém Bulletinu pro krajany uvádí nejen přehled zastupitelských úřadů České republiky v zahraničí, ale také adresář českých a slovenských krajanských organizací. Takový adresář nám dosud chyběl. Je to první krok na cestě k poznání, že občané mimo vlast nejsou tak docela zanedbatelní. Potíže se Slovenskem. Zatímco zastupitelské úřady České republiky nás zásobují informacemi, které nás jako občany musejí zajímat, zastoupení Slovenské republiky v Bernu o nás nechce vědět. Obrátili jsme se na ně již v listopadu minulého roku s prosbou o poskytování informací, které by zajímaly naše slovenské čtenáře ( už jsme dostali stížnost, že je v tomto směru zanedbáváme ), ale náš zdvořilý dopis zůstal až dosud bez odpovědi. Možná, že naše zprávy ze Slovenska jsou pokládány za jednostranné: jedině vzájemmým pochopením a spoluprací můžeme dospět k plné objektivitě. V tomto smyslu opětujeme svoje upřímné podání ruky. . DOPISY ČTENÁŘŮ: Nemohu se ztotožnit s kritikou rozhněvaného Švýcara, který si stěžoval na rozhlas a televizi (Zpravodaj č. 12-93 j.Fakt. že vedoucí redaktorská místa se nacházejí v levicových rukách, je právě to, co dělá švýcarský televizní program zajímavým. Dnes a denně jsme zásobováni aktuálními zprávami o životě poživačů a překupníků drog, o krušné existenci parazitů, bezdomovců, vrahů, prznitelů dětí, clochardů. kriminálníků atd. Jedině tak se z jejich úst dozvíme, že na jejich osudu jsme vinni my sami - to jest Vy. já. my všichni. Kdo jinak nám dá takovou jedinečnou příležitost sypat si popel na hlavu a babrat se ve svém vlastním svědomí ? Z televize se můžete ve vší vážnosti dozvědět ( a zvýšit si tím svoje IQ ), že na skleníkovém efektu mají rozhodný podíl pasoucí se krávy, které jsou chovány především pro McDonaldovy hamburgery. Ony se totiž nejenom pasou ve vykácených pralesích, ale především vylučují střevní plyny, které potom ovlivňují složení zemské atmosféry. Při své nedávné návštěvě se mne ptal jeden přítel z Německa, zda je to úmysl či náhoda, že jsou jako četní hlasatelé ve švýcarské televizi angažováni transvestité. Usuzoval tak dle jejich visáže a oblečení. Musel jsem ho poučit, že jsou to někdy i normální muži či ženy, ale prostě poněkud nekonvenční. Hlavní večerní pořady jsou nanejvýš uklidňující. V tuto dobu jsou uváděny hity a trháky z Horní Volty anebo z Burkiny Tasso. Přesto však se najdou někteří věční kverulanti, kterým se sociální problémy kmenových náčelníků nezdají dost zajímavé. Ti se potom přepojují na nový kanál S-plus. Je to opravdu nový, mnohamilionovými investicemi vybudovaný alternativní kanál, přinášející život a změnu. Dává člověku možnost seznámit se s mozaikou konfuzních fragmentů aktuálního dění ve světě, obvykle bez zbytečného komentáře. Večer ale, oho, se naskýtá možnost zvýšit si všeobecné vzdělání sledováním doskuzí na vysoké úrovni. Vyjadřovací schopnosti diskutujících sice často nepřekračují úroveň dítek školou povinných, ale to není podstatné. Podstatná je idea, duch a substance. Tak např. 3. ledna probíhala diskuze o ženské menstruaci. Těším se již na další pokračování této serie, kde se bude, jak doufám, rozpitvávat hutnost stolice. Určitě jste si také všimli, jak je naše televize příkladná, pokud se týče mravů a dobrého vychování. Zatímco významné osoby veřejného života jsou ve zpravodajství uváděny pouze příjmením, o teroristech a vrazích se mluví jako o panu tom a tom, případně paní té a té. Čekat dlouho do noci na slabomyslné softsex-filmy se nevyplácí. Správný říz, jak tvrdí všechny děti z našeho okolí, má nikoli pohádka na dobrou noc: lepší jsou populárně -lékařské pořady, obzvláště gynekologické, ve kterých se kamera snaží objasnit všechny problémy skutečně do hloubky. Kdybyste snad chtěli poslat přihlížející děti do hajan, museli byste je tam udržet od 17 do 19 hodin, kdy se tyto programy s oblibou vysílají. A tak nám prosím nesahejte na naši progresivní, levě orientovanou švýcarskou televizi, nesrovnávejte ji např. s televizí rakouskou, která má možná nižší rozpočet a méně hlasatelů, přesto ale má výbornou informační a publicistickou úroveň.Její velkou chybou ovšem je, že je právě a jenom rakouská. V dnešní záplavě konkurenčních stanic má švýcarská televize jednu velkou výhodu: poskytuje nám ochotně a nezištně možnost sledovat jiný kanál. To samo už stoji za to. abychom si zaplatili zvýšený poplatek I V úctě a s pozdravem: “Kupředu levá “ J.Brunclík 36 [pageend38]Já tomu nerozumím Jiří Ruml Slavný soude! Jako oslovení to nezní špatně, ale chci-li být upřímný, musím slovo slavný dát do uvozovek, protože si této instituce, která má tvořit třetí pilíř demokratické společnosti vážím stále méně. Vlastně spíš vůbec nevážím. K tak opovážlivému tvrzení mě vedou zkušenosti posledních dnů a týdnů. Ministr spravedlnosti nedávno prohlásil, že "v soudnictví není nic horšího než úplatkářství". Znám však prohřešky mnohem ostudnější, netečnost, liknavost, ignoranci. Tady nejde o pár korun, nýbrž přímo o životy lidí, ohrožované nebezpečím z prodlení. Stačí trochu zavzpomínat. V paměti nejčerstvější je zabití Filipa Venclíka, o jehož otřesném případu byl minulý týden odvysílán pořad v televizi. Zabiják z bezpečnostní agentury Professional Comando byl zadržen, u- svědčen, ale dosud nepotrestán. Dokonce není známo, že by se tím nějaký soud zabýval. V létě loňského roku byla v ulici Petra Slezáka v Praze-Karlíně zastřelena podnikatelka a postřelen její manžel. Najatý vrah byl dopaden během 24 hodin a odhalen byl i jeho nájemce. Dodnes jsem se nedozvěděl, co s nimi je a bu- dou-li souzeni, o čemž snad ani nelze pochybovat, a kdy a kdo se toho ujme. Ministr spravedlnosti se také pozastavil nad tím, že se zatím nic neudělalo "ve věci objasňování komunistických zločinů". Měl zřejmě na mysli ty dřívější, které má zdokumentovat koordinační centrum bývalé prokuratury. Ale jsou přece i docela čerstvé a v podstatě objasněné případy, s nimiž se naše soudnictví potýká už čtvrtý rok. Jde totiž o velitele brutálního zásahu 17.listopadu na Národní třídě. To snad není ani proces, spíš fraška ne nepodobná té, která se po řadu měsíců odehrávala před vojenským tribunálem s Kinclem, Lorencem a Vykypělem. A kolik měsíců už trvá soudní šetření a projednávání vyděračské aféry Wallis-Kožený, jejíž konec je stále v mlžném nedohlednu? Nebo další pobuřující příklad: 14.září 1993 byl konečně (ovšem ne s konečnou platností) odsouzen agent Minařík na 4 roky za trestný čin obecného ohrožení a letos v lednu, tedy po čtyřech měsících, se dovídáme, že dosud nebyl písemně vypracován a doručen rozsudek, aby se tím mohl pravomocně zabývat Vrcholný soud. Podezření z úplatkářství, které ministr pranýřoval při zápisech firem do obchodního rejstříku, se v tomhle světle jeví jako pouhá prkotina. V našem soudnictví jde zřejmě o nedostatky mnohem vážnější, přímo systémové. Těžko však občan rozpozná, zda jde jen o lajdáctví či rovnou o zlý úmysl. Vy tomu, pane ministře, rozumíte? Já tedy nikoli. Lidové noviny POCTIVÉ PODNIKÁNÍ SE VYPLÁCÍ Radka Kvačková Přibiižněpřed třemi tety se u nás začalo rozbíhat soukromé podnikání. Jak se cítí podnikatelé dnes? Několika z nich jsme se zeptali. "Jsem spokojený," říká bez rozmyšlení první z nich, čtyřiačtyřicetiletý Jiří Grund, který si společně se svou ženou Gražynou postavil v Mladých Bukách u Trutnova textilní továrnu. Dlouhé bílé stavení s červenou sedlovou střechou, s pečlivě stříhaným trávníkem a okrasnými dřevinami před vchodem přitom z vnějšku připomíná spíš do krajiny citlivě zasazený motel než fabriku. Manželé Grundovi vystudovali Vysokou školu textilní v Liberci a osmnáct let pracovali v Texlenu a Úpavanu. "Po listopadu jsme si řekli, že je nám tak akorát, abychom se do nečeho pustili sami. Otázka zněla, do čeho. Když jsme si před časem zařizovali byt sháněli jsme předložku do koupelny a nemohli ji 37 [pageend39]dostat. Napadlo nás, že právě tohle je naše šance." S výrobou začali původně doma v ložnici. "Vypůjčili jsme si od podniku starší stroj, opravili ho a zkoušeli, jak nám to půjde. Technologii nám nikdo neprozradil. Dodnes nás taky nikdo nepustil do žádného závodu, kde se tyhle věci vyrábějí. Měli jsme k dispozici jednu předložku koupenou v Německu, způsob výroby jsme si odvodili sami. Já šil, žena natírala spodní stranu, děti stříhaly." Tak to Grundovi dělali rok. Pak už jeden stroj v ložnici nestačil. "Máme u domu starou krkonošskou dřevěnku, když zájem rostl, nabrali jsme tři lidi a přestěhovali výrobu tam." Přestože dřevěnku časem rozšířili ještě o přístavek, bylo jasné, že chaloupka stačit nebude. "V lednu 1992 jsme koupili pozemek, konkursem vybrali z nabízejících se stavebních firem a s pěti vypůjčenými milióny jsme se pustili do stavby." První výkop má datum 17.července a 17. listopadu téhož roku začali v továrně vyrábět. Dnes pokrývají Grundovi český trh s koupelnovými předložkami z 82 procent a začínají exportovat. "Nestačí mít nápad. Musí se dotáhnout. Je třeba vyrábět ve stejné kvalitě, jakou mají na Západě, ale o hodně levněji." Předložka, která přijde v Německu na 150 marek, u Grundů jen na 500 korun. "Naší výhodou je lacinější pracovní síla," říká podnikatel, jehož 30 zaměstnanců vydělává čtyři až šest tisíc měsíčně, tedy víc než je v okolí běžné. "Zrovna nedávno tu byl prezident německé firmy Leifheit, měl zájem o společný podnik, ale proč bychom to dělali?" Grundovi museli sice zastavit svůj rodinný domek, přesto v něm spí klidně. "Letos jsme vyrobili do června tolik, co loni za celý rok a zájem je pořád. Už jsme se dostali do užšího výběru Neckermannova katalogu na příští rok." Odmítají si stěžovat na daně, na vládu, na korupci, vlastně na cokoliv. "My přišli s projektem, který byl bez úplatků a bez známosti za tři týdny schválený; ačkoliv jsme neměli dost majetku na záruky, dostali jsme jak úvěr, tak příspěvek od Záruční banky." Když ale člověk trochu naléhá, nakonec si přece vzpomenou, co se jim nelíbí: Noviny, které píší o podnikatelích jen v souvislosti s podvody a pokud možno dokonce i zločiny. "Možná to někteří rádi čtou, ale pravdivý obraz skutečnosti to není." Nabídka krajanům - návštěvníkům XII. Všesokolského sletu vPraze 1.-7. července 1994 Vzhledem k tomu, že většina krajanů z České republiky vlastní české pasy mohou platit ubytování v tuzemských cenách za české koruny. Máme zajištěno určité množství ubytování pro krajany ze Švýcarska a to v cenových relacích od 250,- korun (koleje podle vybavenosti) a dále pak hotelové pokoje se snídaní v blízkosti strahovského areálu od cca Kč 480,- za pokoj. Krajané jenom se švýcarskými pasy musí bohužel platit ceny několikráte vyšší, to platí bohužel i pro krajany se slovenskými pasy. Informace na ubytováni a jejich reservaci poskytnou naše sokolské jednoty v blízkosti Vašeho bydliště. Volejte pouze večer, neboť nemáme placený aparat. Sledujte další pravidelné informace o sletových akcích. Těšíme se i na Vaši účast na prvním síetě po 46 letech! NAZDAR ! 38 [pageend40]Všem krajanům ve Švýcarsku! Po 46 letech se slétnou do Prahy Sokolové nejen ze zemí českých a slovenských ale ze všech kontinentů světa, kde naši krajané ne vždy v blahobytné společnosti, obětovali svůj čas a finanční prostředky k tomu, aby donesli sokolské prapory do své původní vlasti, kde byl Sokol pronásledován a jeho činnost zakázána. Americký, Kanadský, Australský, Argentinský a Pařížský Sokol vychoval i dorost v několika generacích, mluvící v jazycích svých nových domovů, ale přesto žijících sokolskými ideály a s hrdostí ke svému původu. Toto se nám ve Švýcarsku nepodařilo, zůstala zde pouze generace "věrné gardy", která se stále hlásí k sokolským ideálům. Přesto jsme všichni hrdi na to, že se opět po tolika letech sjedeme do své domoviny a budeme pochodovat pod sokolskými prapory s písní: 6. července (1994) na strahovských hradbách, kde budou stát sokotíci v dlouhých hustých řadách Bude to událost nejen pro "SOKOLÍKY", ale pro všechny krajany, kteří vzhlíželi po ta dlouhá léta k nebesům a zpívali daleko od vlasti hymnu "Kde domov můj..." Voláme všechny krajany ve Švýcarsku, české, moravské, slezské, slovenské, ukrajinské, maďarské i německé národnosti! - neopomeňte zvýraznit svou příslušnost ke státu, který vznikl i na základech morálních hodnot Tyršových ideálů a které by se měly stát pro naše národy abecedou morálních hodnot: "Ni zisk - ni slávu a Pravda vitězi" to byla, jsou a budou nejen hesla demokratické společnosti, ale ideový program pro další generace našich národů (ať již žijí v kterémkoliv státě). Vaše účast na tomto sletě v Praze bude demonstrovat podporu nás krajanů k našim doma, měla by ukázat těm zklamaným doma, že cesta k blahobytu není vystlána vavříny, ale tvrdou poctivou prací, trpělivostí, bratrstvím bez závisti, bez pomluv, že je to cesta, kterou jsme byli nuceni zde v zahraničí kráčet většinou za velmi těžkých podmínek v cizím prostředí, že nám to trvalo desetiletí, než jsme něco dosáhli. Přijeďte se s námi účastnit setkání s našimi doma, debatujte s námi a s nimi o všech problémech světové politiky a sociálních problémech zde na Západě Pojďte s námi v našich sokolských řadách i když nejste členy Sokola neboť program nás všech je stejný být hrdý na svou vlast která by se měla v budoucnu stát takovou, pro kterou odcházeli naší krajané od roku 1921 do emigrace. Nejenom naše generace, ale děti našich dětí musí být hrdi na původ svých předků a nesmí se nikdy stydět za vlast svých předků. Voláme Vás všechny do našich řad, nebof jen tato sila semknutá v sokolských řadách bude demonstrovat i sílu demokracie - svobody - a morální hodnoty našim doma!!! Všechny naše jednoty ve Švýcarsku poskytnou krajanům informace o účasti na sletu v Praze Za župu Švýcarskou poskytne informace sestra Dagmar Bergová na tel.: 064/ 812 372 večer Dary na sletový fond přijímá bratr ZODER - informace podá na tel.č.: 071/ 51 12 74 - večer Na všechny se těší na XII. všesokolský slet v Praze švýcarští sokolové NAZDAR ! Konto župního sletového fondu: SBG Herisau 452491.MIU-254 Turnverein SOKOL Slet-Fond 9100 Herisau Konto 90-50-5 39 [pageend41]reisebüro Naše nabídka: Letenky do Prahy denně Fr.355.- + Fr. 14 letištní taxa Od 27.3. do 26.5.94 odlety možné pouze v pondělí tam a ve čtvrtek zpět Fr.245.- Lety do Bratislavy několikrát týdně Fr.450 - + Fr 6 - letištní poplatek Novinka Novinka Novinka I I ! I I ! I Konečně se nám podařilo zajistit přímé lety do Brna a to 2x týdně úterý a pátek za přijatelnou cenu Fr.520.- + Fr.10 let.taxa. Smaragdová SARDINIE Velikonoce 31.3.-4.4.94 Auffahrt 12.5.-15.5.94 1 týden od 31 3.-4.4.94 V ceně obsazeno: let, snídaně (buffet). Fr. 888 - Fr. 777 - Fr.1222 - auto, hotel, AUSTRÁLIE do 30.6 94 3 týdny, let, 3 noclehy v Sydney 15 dnů obytný camper inkl.pojištění a neomezené km. Fr.2990 - Let, 3 noci Sydney, 3 noci Bankog Fr.2190.- SINGAPUR do 25.března 9 dnů 7 noclehů v Novotelu se snídaní Fr.1595 - FLORIDA / BAHAMAS do 24.3.94 13 dnů 3 noci Orlando, 2 noce Miami, 4 noce Grand Bahamas, cesta lodi 7. a 11, den, s plnou pensí Fr.1690 - KYPR do 19.3.94 komfortní hotel s halenbadem, snídaně 1 týden Fr.790 - polopense Fr.91 .- U nás můžete objednat vše a vždy za originální ceny, zvláštní nabídky bez jakéhokoliv příplatku. Na příklad Lanzarote nebo Fuerteventura už od Fr.550.- týden. Bližší informace u nás na známých číslech. Reisebúro C-TOURS Effi Mart Mártp/atz 5 8307 Efíretikon 052 / 32 70 70 Malý oznamovatel Pohledná, štíhlá vysokoškolačka, v současné době žijící ve Švýcarsku, hledá vysokého kamaráda nad 53 let. Zn. "Nekuřák" do adm.Zpr. Zveme Vás na dovolenou na Českomor. výsočině v novém pensioně, rod. atmosf. Ceny stejné pro Čechy i cizince. Bliž. inf. tel.:O1 - 7253523, 0042 - 61699247. Prodám chalupu se zahradou na Chodsku. Celková plocha 1100 m2. Cena dle dohody. Tel.: 01/ 945 11 77. 7 žen kolem 40 vyzývají muže! Potřebujeme tanečníky - společníky. Přijďte na ples 5.3.94 SOKOL Bern pořádá 26.2.1994 24. maškarní ples ve 20 hodin. Velký sál Don Camillo, Zieglerstr. 20, 3007 Bern. Předprodej, tel.: 031 - 941 26 72 AUTODOPRAVA ČR - CH osob a nákladů (až do 1.6 tun) rychle, spolehlivě, levně. Informace 037 / 42 74 10 Ráda bych se seznámila s charakterním, milým mužem do 65 let, za účelem trávení volného času, dovolenky. Foto vrátím. Zn. "Luzern" do adm.Zpr. Hospodyně, hledám práci v české nebo slovenské rodině, žijící v Ženevě. Jsem 45letá žena, zkušená ve všech domácích pracích. Volejte na 0042 2 70 46 34 nebo pište na adresu: Paní Klára Mrázková, Travná 1202, Praha 9 - Kyje. Citlivá 70ti létá osamělá, příbuzné žádné ve vlasti, touží po seznámní s mužem k trvalému dopisování. Mluvím anglicky, slušně německy a norský. Zn. "Snad potká mě štěstí" do adm.Zpr. 40 [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společností (AG - Grůndung) a jiných problémech a procesech ve švýcarském a českém právu ARENT AG Allg. Rcchts und Unternehmensberatung Marktgasse 36 3011 BERN Telefon 031 / 311 05 22a311 07 70 Ověřený překlad z češtiny i slovenštiny do němčiny pro švýcarsaké a do češtiny pro české úřady a soudy i pro Vaši soukromou potřebu provede ihned JUDr. Miroslav KOŘÍNEK Postfach 269, 8132 EGG / ZH Telefon 01 / 984 17 14 Zavolejte mne od 9 - 11 hod. a od 16 - 19 hod. kterýkoliv den PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého líc. phil. I. Markéta KARASOVÁ Saumstrasse 54 8003 Zurich Telefon 01 /463 96 10 Pro krajany podstatná sleva! SOKOL Zurich si Vás dovoluje pozvat na 23. REPRESENTAČNÍ PLES který se pořádá v sobotu 5.března 1994 ve velkém sále KONGRESSHAUS Zurich Claridenstrasse 5 (vchod K) Otevření sálu v 19.30 hodin Zahájení va 20.00 hodin 22.00 hod. Folklor předvede národní tance K tanci a poslechu hraje taneční orchestr pana Vlast. Pelce Vstupné: Fr.40- Fr.20 - studenti, učni a důchodci (s průkazem) Obor: večerní společenský Upozorňujeme, že bez vstupenky, zajištěné předem, nemůže být nikdo do sálu vpuštěn. Informace: Vladimír F.Svoboda, tel.: 01/ 391 72 04, Rudolf Fiala, tel : 01/ 242 45 34. [pageend43]AZB 8048 ZÚRICH PP / Journal CH -8048 ZÚRICH Postretouren an: Administration ZPRAVODAJ Postících 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chénes 1, CH- 1723Marly Administrace, inserce: Zpravodaj, Postfach 12, CH-5233 Stilli, Telefon 056/44 25 15 Sazba, grafická úprava a tisk: Druckerei Milan Cimburek, Badenerstrasse 698, CH - 8048 Zúrich Tel.: 01 / 431 68 78, Fax 01 / 432 95 92 PC Konto: Zpravodaj, 80 -70357 -1 Bank, konto: SKA, 8022 Zúrich - Rathaus- platz, Zpravodaj, 634699 - 71 Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku Čechov a Slovákov vo Švajčiarsku Zeitschrift derTschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku.............................. Sfr. 40.- v Evropě......................................Sfr. 45.- zámoří (letecky )........................ Sfr. 50.— Ceny inserátů ve Zpravodaji: celá strana..................................... 380.- 1 / 2 strany.................................... 190.- 1 / 3 strany....................................130.— 1 / 4 strany....................................100.- 1 / 6 strany......................................70.— 1 / 8 strany......................................55.— Malý oznamovatel : Za 1 řádek o šířce 40 pismen Sfr. 7.-. Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu : Zpravodaj, Postfach 12, CH - Stilli, nejpozději do konce měsíce. fůr Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zúrich (Schweiz) Telefon: 01 -932 32 22, Telefax: 01 -932 52 03 Jistě Vám přijde vhod možnost uzavřít výhodné pojištěni na nemoc, úraz a úmrtí, event. převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den II! zpra vo daj [pageend44]