novů * • J v život 3 A Ráček: Pohřeb Z OBSAHU ^ # Zlámal: Blahoslavený Jan Sarkander # Rozehnal: Dvě palčivé otázky • Renč: Velikonoce • Zahradníček: Březnový vítr • H.: Po zasedání DV KSČ • Ovečka: Odešel v pravý čas • Z projevů prof. Hromádky • Ják nyní žijí v Praze • Stárková: Nový překlad NZ od Ondřeje M. Petrů # Z dopisů # Redakci došlo % Naše povídka: Křelina, Oheň vzplál v lampách jejích ROČNÍK XXII • ŘÍM • BŘEZEN 1970 [pageend1]MĚSÍČNÍK c y r il o m e t o d ě js k é l ig y pr o k u ltu r u a ž iv o t Z VIRY * VYDÁVÁ KŘESŤANSKÁ AKADEMIE V ŘÍME ★ ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1970: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn, Nž 1970. * Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193Roma, Via della Conciliazione 1. - Italia. ★ Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1, — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janiček, S.J.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. * Autorizzazbne Tribunale Roma N. 3779 del 16-3-54. * Direttore responsabile: P. Vincenzo I nsolera S. J. o p v y život BLAŽEJ RACEK P O H Ř E B Na zemi bylo prostřeno velké hrobní plátno, 450 cm dlouhé, 110 široké a posypáno vonnými věcmi. Mělo podobu velkého ručníku. Jiní mezitím stavěli ke kříži žebře. S velkou šetrností byla sňata koruna, kleštěmi vytaženy hřeby, asi nejdřív z nohou, pak z rukou, uvolněné tělo vzala do náručí nepochybně matka. Pak bylo položeno na polovici přichystaného prostěradla. Bylo zvykem, že příbuzní zesnulého naposled políbili. Bylo posypáno vonnými věcmi. Hlava byla přikryta bílou plachetkou (sudarium). Potom byla druhou polovicí prostěradla hlava, hruď a celé tělo shora přikryto a údy obvazy ovinuty. Nepřátelé a katané Krista o poslední kus šatu olupují, přátelé jej do nového a lepšího opět oblékají. Josef měl na Kalvárii zahradu a hrobku. Hrobka a místo, kde stál kříž, jsou jen padesát kroků od sebe vzdáleny a jsou pod společnou klenbou jedné a téže svatyně. Tělo k pochování upravené snad položili na nosítka, jichž se chopili čtyři muži, anebo vzali svaté břímě jen tak na paže, a pohřební průvod se hnul. Nebyl velký; hlouček zbožných žen, služebnictvo oněch dvou mužů, někteří z učedníků a apoštolů. Byl to velmi nepatrný smuteční průvod, ač doprovázel do hrobu nej slavnějšího muže, jakého kdy tato země nosila. Teprve o Velkém pátku zbožní věřící hromadnou návštěvou Božího hrobu doplňují, co tehdy důstojné poctě zesnulého chybělo. Hrobku tvořila předsíň, pak byla vlastní hrobka, komora ve skále vytesaná, v ní několik míst pro těla zesnulých. Podél stěn byly vytesány lavice, poněkud vyhloubené; na jedné z nich bylo uloženo tělo Ježíšovo a vstup do hrobky uzavřen velkým kamenem. Úprava těla byla pokládána za prozatímní a nábožné ženy hodlaly po sobotě doplnit, co chybělo, snad je polít vonnými oleji, co bylo předem dopřáno Marii, sestře Lazarově. Jak sv. Josef, pěstoun Páně, uložil dítě Ježíše do kamenných jeslí, výstupku ze skály v betlémské jeskyni, tak Josef Arimatejský uložil jeho bezduché tělo do umělé jeskyně, vytesané rovněž ve skále na Kalvárii. Nebylo plaček, zato tím více upřímných slz, jichž proud tam neosychá. Nebylo pohřební hostiny, jen osiřelé matce byla podle zvyku projevována soustrast slovy: » Utěš se! « Pohřeb je podobně jako probodnutí boku důkaz skutečné Ježíšovy smrti. Láska i nenávist stály u hrobu na stráži. Přátelé jistě ne- pochovali živého, a nepřátelé sotva zapečetili a stráží dali hlídat hrob prázdný. Jairovu dceru vzkřísil Spasitel, když ještě odpočívala na smrtelném lůžku, sám však nechtěl procitnout k životu ani na kříži ani cestou k hrobu; jak mládenec z Naimu, aby se neřeklo, že byl jen zdánlivě mrtvý, ale chtěl vyjít z hrobu jak Lazar. Těžkým smrtelným zápasem sňal Ježíš hořkost našemu umírání, svým pohřbem zaplašil 50 [pageend2]VELIKONOCE Ve skále narozen, Bůh živý, • do skály pochován. A divý, jimž chtěl by svět, se nedějí. Mrtev a pohřben jako jiní, nic nezměnil, nic neučiní, probouzeč lichých nadějí. Až jitro nastalo, den třetí. Tu městem ještě spícím letí vichrná zvěst: Je prázdný hrob! Marně se pyšní hrůze braní; procítají v nich znenadání ■ proroctví písem z dávných dob. Den třetí... — Synu můj, ó Králi, Synáčku, vzešlý z lůna skály tak jako z mého klína kdys! Vidím tě, mám! Jsi u mne, tady, na dosah dlaně, krásný, mladý! Živoucí jas tvůj každý rys. Živoucí, živý! Plna tebe, má harfo, hudbo má, mé nebe, zas jako v onen blahý čas, jak rozpoznám, co ty, co já jsem, celičká prostoupena jasem? A vše jsi ty a tys ten jas! Ó blažení, kdo v tebe věří! Teď, nedbaje už stěn a dveří, budeš k nim vcházet, host a Pán a v rozžhavená srdce jejich se vlévati ne po krůpějích, ale jak déšť, jak oceán. A blažení, kdo hledají tě! Teď ty je vyhledáš... mé dítě, prvněs však přišel za matkou! Nastokrát víc bych trpět chtěla, UKŘIŽOVANÝ z hradčanského kláštera karmelitek z doby kolem r. 1350. než co jsem dosud vytrpěla, jen pro tu chvíli přesladkou. — Jen pro tu chvíli? Popelko má, brzo i ty už budeš doma, pak teprv poznáš, co je jas! Teď spěchá pastýř probuzený prolnouti tolikeré stěny, vyhledat tolikeré z nás. Mnozí ho spatří, mnozí tuší a mnoho vyvolených duší až hmatá světlo jeho stop. A přátelé i nepřátelé šeptají kradmo, rozechvěle: On vstal! On vstal! Je prázdný hrob! Václav René Ze sbírky » Popelka nazaretská « hrůzu z temného hrobu. » Se mnou se bojíš um řít?« domlouval Vilém, král holandský, jednomu z dvořanů ulekanému bouří na moři. Věřící křesťan se nebojí zemřít a být pohřben jak jeho Spasitel. Hrob byl vytesán ve skále, nebyl zbudován z cihel, aby se nenamítalo, že učedníci cihly vybourali a tělo odnesli. Nikdo v něm dosud nebyl pochován, aby se neřeklo, že vstal někdo jiný, před ním tam uložený. Mimoto se k službě Boží vždy používalo věcí nových, nepoužitých a dosud neopotřebovaných. A pohřeb neobstarávali důvěrní přátelé, nýbrž cizí lidé, členové velerady, které nebylo lze snadno vinit z podvodu. Slunce zapadlo, šero se rozhostilo po městě přeplněném poutníky, všední ruch ztichl, národ prožil nej pohnutější den od vyjití svých otců z Egypta. Bouřlivý předvečer hodu Božího, plný hrůz, připomíná egyptské rány, jenže ty tentokrát dopadaly na lid vyvolený. Temné síly se vybouřily, hrobový klid zavládl na Golgotě, udupané a zkropené krví. Zmizela i těla dvou odsouzenců, byla asi spálena, odešly stráže a v stříbřitém světle úplňku tam jasně vynikaly jen obrysy tří křížů. Dva se rozpadly v prach, jak těla těch, kteří na nich dotrpěli, jen třetí, ten prostřední, se stal praporem, pod kterým věřící vítězoslavně kráčejí vstříc výsostnému cíli. Dva tisíce let již září na jejich duchovním obzoru a jeho sláva poroste do posledního dne, kdy se jeho majestátní podoba objeví na temném pobouřeném nebi, jako jediný zdroj světla, poslednímu poděšenému potomstvu Adamovu. Dne 14. září slaví církev památku povýšení íd [pageend3]sv. Kříže. Když se pohanští Peršané r. 614 zmocnili svátých míst, odnesli jako kořist i tuto nejvzácnější památku křesťanského starověku. Císař Heraklius je v mnoha bitvách porazil a vrácený kříž r. 629 opět na Kalvárii uložil. Tichá luno jasná noc zkonejšila rozpoutané vášně a ukončila muka trpících. Velekněží slavili beránka podle svého kalendáře, tentokráte bez obvyklé radostné nálady. Umučili pravého, jak jim měl chutnat jeho předobraz? Jejich hlavami se valily těžké chmury. Opustili hrob i nábožné ženy, ale jejich srdce tam zůstalo. Tak osaměl Vítěz po těžkém slavném boji, poset ranami, zavinutý v bělostný kment, ve svém skalním příbytku. Podlehl, byl poražen, ale beze ztráty cti a důstojnosti. Jeho porážka byla čestná, ba slavná. Oko vyhaslé, ústa oněmělá, srdce vychladlé, údy zemdlené, tělo bezvládné, obestřené stínem smrtí; jediné, co mluvilo, co pronikavým hlasem volalo, byla krev rozlitá po hoře Olivetské, po nádvoří vladařova paláce, po ulicích jeruzalémských, hoře Kalvárii, a jejímu hlasu každá věřící duše rozumí; volala k lítosti a vděčné lásce, k nebi o smíření. Spasitel odpočíval v libosadě, plném jarní nádhery. Kolem vše dýchalo posvátným klidem, tichem a smířením. Jen neviditelní duchové nebeští se tam klaněli svému Pánu. Podivuhodné spojení skrytosti a oslavy, života a smrti. Brzy bude hrob poctěn i postavením římských stráží. Leč hřbitovní tesknota měla zde jen krátké trvání. Ženy připravily vonné věci, aby doplnily, co k úpravě těla podle jejich mínění ještě chybělo. A přeče zde jich bylo nejméně zapotřebí. Byla to pocta prokázaná zesnulému, ale nebylo potřeba zabránit puchu, který vzniká rozkladem. Zapomněly na slova žalmistova: » Svatému svému nedopustíš, aby zakusil porušení« (15,10). Rozklad tělo znetvořuje, smrt nikoliv. Když přišla do Řecka zpráva o smrti Alexandra Velikého, zvolal jeden athénský řečník, že to není možné; puch z jeho těla že by musil naplnit celý svět. Z hrobu Spasitelova se do celého světa šíří vůně smírné oběti. Vojevůdce Mansfeld umíral vstoje, opřen o dva důstojníky (1626), jak se na vojáka hrdinu slušelo. Karel Veliký v hrobce seděl na trůně, jiní nařídili, aby rakve s jejich tělem byla v hrobce postavena, nikoliv položena; jsou to chabá obranná gesta proti temné kruté vládkyni, která všecko živé nelítostně sráží k zemi. I Spasitel jí byl přemožen, položen do hrobu, ale jen na tři dny, aby tím jasněji zazářila jeho vítězná síla nad nepřítelem, kterého dosud nikdo nezdolal. . Josefova zahrada se proměnila v pravý ráj, daleko vzácnější než byl onen původní. Tím protékala řeka, která zavlažovala Eden rozkoše a dělila se ve čtyři ramena, sad na Kalvárii choval daleko cennější zdroj pravé nebeské vláhy, která se sedmi proudy rozlévá po zemi a zavlažuje vyprahlá srdce všeho lidstva. (Z knihy Život Kristův) bohumil zlamal BLAHOSLAVENY JAN SARKANDER K 350. výročí smrti První moravský světec a mučedník, světský kněz Jan Sarkander, se stal nevinnou obětí politického a náboženského záští své doby. Jeho smrt byla krvavým ztělesněním mocenských politicko-náboženských konfliktů, jež vyvrcholily povstáním českých stavů proti císaři r. 1618 a jejich porážkou v bitvě na Bílé hoře u Prahy r. 1620. Jan Sarkander se narodil 20.12.1576 v městečku Skočově v Těšínském knížectví, jež už od roku 1291 bylo součástí české koruny. Etnický živel této krajiny se skládal z Poláků, Čechů a Němců. R. 1573 byla čeština prohlášena za úřední řeč na Těšínsku. Německá reformace rozložila kraj i nábožensky na katolíky a evangelíky. Sarkandrova matka Helena Gurecká z Kor- nic pocházela z drobné rytířské šlechty rozvětveného slezského rodu z Kornic, jež se národnostně přiznávala podle prostředí, v němž žila, k Polákům nebo k Čechům. Otec Řehoř Matěj neužíval rodového přídomku, nebyl tedy pravděpodobně urozeného původu. Po otcově předčasné smrti r. 1589 se matka odstěhovala na Moravu do biskupského města Příborá, kde žil syn z jejího prvního manželství Matouš Vlčovský, u něhož byl vychováván starší Janův bratr Mikuláš, pozdější kněz a kanovník. Kromě něho měl Jan ještě dva bratry, Pavla a Václava, a sestru neznámého jména. Majetkové poměry Sarkandrovy rodiny byly patrně uspokojivé, když mohli dát studovat 52 [pageend4]lva syny, o zámožnosti však nelze mluvit. Tměno Sarkander nebylo na Těšínsku neznámé a vyskytovalo se i v Cechách. Ze spřízněných rodin známe jezuitského kněze Martina Ignáce Sarkandra, olomouckého kanovníka Tomáše Sarkandra a pražského Jiřího Sarkandra. Sarkandrova studia a kněžství Průběh Sarkandrova života známe dnes podrobně. Jen některá místa zůstávají dosud temná. V českém a katolickém prostředí biskupského města Příbora vyrůstal třináctiletý Jan, poněkud starší školák místní farní školy, až do r. 1593, kdy odešel — podobně jako před ním jeho starší bratr Mikuláš — na vyšší latinské školy k jezuitům do Olomouce. R. 1597 byl už zapsán na filosofii, v níž pokračoval až do vypuknutí velkého moru r. 1599, kdy byly školy zavřeny. Jan se uchýlil patrně domů do Příbora. Do Olomouce se však už nevrátil, filosofii dokončil u jezuitů v Praze, kam přišel 13. 5.1600 a byl přijat 22.10.1600. Po absolvování logiky a fysiky byl r. 1602 jmenován bakalářem filosofie a rok nato veřejně promován na m a g i s t r a (mistra) filosofie (9. 5.1603). Doktorátu filosofie však nedosáhl, jak dříve uváděly některé starší Janovy životopisy. Vstoupit do bohosloví se rozhodl až po roce. Co dělal po filosofii a kde se zdržoval, není známo. Na jezuitskou teologii ve štýrském Hradci byl zapsán 6.9.1604. Po dvou letech však bohosloví nechal a ve Velkém Meziříčí na Moravě, kde byl farářem do r. 1604 jeho starší bratr Mikuláš, uzavřel za přítomnosti četných katolických kněží svatební smlouvu s Annou P l a c h e t s k o u , která pocházela z vážené luterské rodiny a patrně teprve před sňatkem se stala katoličkou. I když tu jde jen o svatební smlouvu, uzavřenou 3. 9.1606, a nikoli o oddavkový list, přece Jan, titulovaný » svobodného literního umění a filosofie magister «, pomýšlel na rodinný život, pro nějž si koupil toho roku i dům v Brně s vinohrady v Kloboukách. Došlo-li vskutku ke svatbě, pak mu žena musela už do roka zemřít, a Jan nyní zřetelněji pocítil volání Boží. Bylo mu již 31 let. Máme dosvědčeno, že Jan Sarkander skládal 21.12.1607 teologické zkoušky u olomouckého arcijáhna Benedikta Knaura a den poté 22.12. 1607 mu udělil sám kard. Dietrichštejn nižší svěcení v kapli kroměřížského zámku. Jako minorista vypomáhal svému bratru faráři Mikulášovi v Opavě v říjnu 1608. Příštího roku vysvětil ho světící biskup Civalli na jáhna 19. 3.1609 a 22. 3.1609 na Petrově v Brně na kněze — ad pro visionem Cardinalis. Ze všeho jde najevo, že Sarkander dostudoval bohosloví nejspíše soukromě. V duchovní správě Jako kněz působil na sedmi místech v olomoucké diecézi: V Opavě, kde vypomáhal svému bratru Mikulášovi a odkud byl prezentován na sousední faru v Jaktaři, které se však vzdal. Místofarářem se stal teprve v Uničově r. 1609. Odtamtud byl vzat do vyšetřovací biskupské vazby pro podezření ze spoluúčasti na politické akci proti císaři, z níž byl obviněn jeho bratr Mikuláš. Když se prokázala jeho nevina, byl ustanoven farářem v Charvátech u Olomouce (1611). Tam se dostal do zajímavého sporu se svými farniky, když jim nechtěl trpět lidový zpěv v kostele, což mu kardinál Dietrichštejn přísně vytýkal. Sarkander se Charvát vzdal a byl nějaký čas bez místa v Kroměříži, odkud byl na řádost patronátní vrchnosti poslán do městečka Zdounek, kde po tři léta pokračoval v náboženské obrodě farnosti, započaté jezuitou Janem Drachovským z Olomouce (1612-1615). Od kardinála dostal dovolení rozhřešovat ve zpovědi i případy vyhrazené biskupovi. Darem 2 zl. si vzpomněl na olomouckou Mariánskou družinu, jejímž byl členem. Patrně pro svou horlivost byl pak ustanoven na jednom z nej namáhavějších míst, totiž v městě Boskovicích se silnou českobratrskou tradicí, kde mu pomáhalo v lidových misiích několik členů tovaryšstva Ježíšova. Ve funkci jakéhosi děkana uváděl Sarkander 20.2. 1616 brněnského minoritu Benedikta Spišského na faru v Rájci. Poslední jeho štace bylo sídlo zemského hejtmana moravského Ladislava Popela z Lobkovic, Holešov, na nějž byl investován 26.4. a instalován kroměřížským děkanem 15.5.1616 při velké slavnosti znovuvy- svěcení českobratrského kostela na katolický kostel sv. Anny samým kardinálem Dietrich- štejnem. Tam chtěli jezuité, kteří od r. 1615 rekatolizovali farnost svými nejlepšími členy Janem Drachovským, Albertem Chanovským, Kryštofem Stefetiem a Martinem Ignácem Sar- kandrem, trvale zakotvit a zřídit si probační dům. Byli rádci Dietrichštejna i Lobkovice, a povolání Sarkandra do Holešova je nám zárukou, že v něm chtěli mít takového duchovního správce, který by pokračoval v jejich horlivosti. Že se nemýlili, ukázal politický zvrat stavovského povstání r. 1618, za něhož došlo k Sarkandrovu pronásledování. 53 [pageend5]Sarkandrovo zatčení Když vypuklo české stavovské povstání a Morava se k němu přidala až 4. května 1619, byl Sarkandrův patron Ladislav Popel z Lobkovic sesazen ze zemského hejtmanství a uvězněn v Brně. Vypovězení jezuité odešli také z Holešova 17.5.1619 a snaživý holešovský farář zůstal s hrstkou katolíků sám. Nepřátelství propukalo proti němu veřejně, tím spíše, že byl také Lobkovicovým zpovědníkem. Sar- kander se tedy rozhodl, že se svolením kro- měřížského probošta odejde na nějaký čas ze své farnosti. Sami farníci mu k tomu radili. Když se k tomu naskytla příležitost a Lobko- vicův štolba se chystal na cestu do Krakova v záležitosti nám blíže neznámé, Sarkander odejel s ním, když předtím svěřil správu holešovské farnosti zámeckému kaplanu Samuelu Tučkovi. Bylo to v červenci 1619. Z Krakova vykonal pouť do památné Čenstochové, kde pobyl měsíc, načež se zdržoval v Rybníku u Ratiboře na lobkovickém panství. Tam ho zastihl Lobkovicův list, kterým ho zval k návratu do Holešova. Sarkandrova latinsky psaná odpověď z Rybníku 22.10.1619 je krásný doklad, že to nebyla bázeň před vlky, která ho vyhnala, nýbrž ohled na prospěch jeho oveček, aby jeho přítomností neutrpěly velké škody. »Je povinností pravého pastýře, aby ztracené ovce osobně hledal, a přichází-li vlk a vznikne-li pronásledování, aby neutíkal jako nájemce, který není pastýřem, nýbrž že má i život položit pro záchranu svých oveček, poněvadž bude v soudný den povinen vydat počet z toho, kdyby i jedna z nich zahynula, « píše Sarkander a nabízí Lob- kovicovi svou resignaci na holešovskou faru. Místo něho ať tám dosadí svého kaplana Samuela Tučka a jeho ať jmenuje svým kaplanem. Lobkovic však Sarkandrovo zřeknutí nepřijal, a čenstochovský poutník se vrátil koncem listopadu 1619 do Holešova. Cesta do Polska se stala Sarkandrovi osudnou. V té době vyjednal císařský generál Michal Adolf hr. Althan s polským králem Zikmundem III. Vasou vojenskou pomoc císaři a podařilo se mu najmout asi 4000 lehké ko- zácké jízdy, pojmenované po válečníku Alexandru Lisowském. Lisovčíci vytrhli 3.2.1620 přes Slezsko a Moravu k Vídni. Cestou loupili a pálili, poplenili také Skočov a zvláště statky protestanta Václava Bítovského na Bystřici pod Hostýnem a Prusinovicích, s nímž měl Sarkander spory o placení obilních desátků. Když se blížili k Holešovu, Sarkander v dohodě se zámeckým kaplanem Tučkem a s farniky vyšel jim po modlitbách vstříc průvodem s nejsvětější svátostí s takovým účinkem, že kozáci ušetřili Holešov plenění. To vše zesílilo podezření moravských stavů proti Sarkandrovi, jako by on byl povolal li- sovčíky do země. Právě jmenovaný nejvyšší zemský sudí Václav Bítovský vydal půhon na všechny kněze z Holešovská. Sarkander, který se již po nějakou dobu skrýval před možným násilím, odešel z Holešova a uchýlil se na to- vačovský zámek, odkud pocházela Lobkovicova manželka Anna Eliška ze Salmů. Když však ani tam nebyl bezpečný, skrýval se v blízkém lese, kde byl konečně chycen stavovskými žoldnéři a odveden do Olomouce. Když byl v poutech veden ulicemi, byl napadán jako zrádce vlasti. Výslech na útrpném právu Průběh čtyř Sarkandrových výslechů v olomoucké věznici, které nám zachytil olomoucký městský soudce Jan Scintilla, jediný katolík mezi soudci, nasvědčuje tomu, že vzbouření stavové byli přesvědčeni o Sarkandrově účasti na vpádu kozáků na Moravu, a proto jej chtěli mučením donutit k přiznání. Kdyby jen při tom bylo zůstalo, byl by Sarkander mučedníkem politickým, a nikoli náboženským, jak také tvrdí opačná strana. Mohutný zápas třicetileté války, k níž daly popud právě české země, byl však stejně rázu politického jako náboženského, ve smyslu zásady » Cuius regio, illius et religio «. To se plně ukázalo i v Sarkandrově procesu, kde se k politické nevraživosti přidala nenávist náboženská. Hned při prvním výslechu 13.2.1620 pohrozil vyslýchanému předseda soudní komise, zemský hejtman Ladislav Velen z Žerotína, že jako rádce a zpovědník Lobkovicův musí vědět o jeho záměrech. Při třetím výslechu obvinili Sarkandra z násilného postupu proti nekatolíkům v Holešově, že prý dal vykopat mrtvolu matky Petra Kopřického, nutil luterány přijímat pod jednou a vyhnal české bratry od Svaté Anny. To všechno se však stalo na Lobkovicův příkaz předtím, než Sarkander do Holešova přišel. Při čtvrtém výslechu 18.2.1620 udeřil na něho Beneš Pražma přímo: » Ty že nevíš, jaké pikle se kuly? Což ti to nepověděl tvůj pán ve zpovědi? « Sarkander však prohlásil, že mu ve zpovědi nebylo nic svěřeno, a i kdyby něco věděl, neprozradil by ze zpovědi nic, byť by ho na kusy rozsekali. Nato následovalo třetí mučení na skřipci, které trvalo tři hodiny. Od dalšího mučení bylo upuštěno na protest Scin- tillův. Přesto však Sarkander nelidské týrání 54 [pageend6]nepřežil. Trápil se ve vezení ještě měsíc, až ho smrt vysvobodila 17. března 1620. Posmrtná úcta Už od samé Sarkandrovy smrti nacházíme řadu výslovných svědectví, že současníci byli přesvědčeni o náboženském rázu Sarkandrova hrdelního procesu a že ho pokládali za mučedníka pro víru. To přesvědčení už vyjadřovalo červené mešní roucho, kterým ho oděli do rakve. S velkou úctou byly'posbírány kousky vaty nasáklé Sarkandrovou krví a uloženy později v dómském pokladu. Z dřevěného skřipce, na němž byl mučen, ulamovali si věřící třísky, a připisovali jim léčivou moc na mučedníkovu přímluvu. Sarkandrovo tělo bylo uloženo v kapli mučedníka sv. Vavřince v kostele Panny Marie na Předhradí v Olomouci a tam mu zasazen jeho bratry Mikulášem a Pavlem r. 1622 náhrobní kámen, na němž je vzýván jako »blažený mučedník«. Podobný pamětní kámen byl umístěn i ve věznici, která byla r. 1704 proměněna na kapli Všech svátých mučedníků. Po zrušení kostela Panny Marie na Předhradí byly Sarkandrovy pozůstatky přeneseny do kostela sv. Michala, odkud si většinu z nich po blahořečení vyžádal r. 1860 metropolitní kostel sv. Václava v Olomouci. Také písemná svědectví včetně raných životopisů dokládají Sarkandrovu mučednickou úctu. Sám kardinál Dietrichštejn v několika listech nazývá Sarkandra mučedníkem. » Jan * Sarkander ... s řídkou a příkladnou trpělivostí a stálostí odevzdal duši Bohu a dosáhl mučednické palmy,« napsal 8.4.1620 císařskému tajemníkovi Pavlu Michnovi z Vacínova. Dal pořídit Sarkandrovu rytinu a rozesílal ji po světě, až do Španělska, se zprávou o jeho hrdinné oběti života. Na Dietrichštejnův popud zachytil Sarkandrův proces očitý svědek jeho mučení, olomoucký sudí Jan Scintilla písemně a podal jej r. 1621 kardinálovi. Vzbuzuje podiv, že ještě v roce Sarkandrova umučení vyšla v Paříži brožura s názvem La grande cruauté et tyrannie exercée en la personne du R. P. en Dieu et bienheureux Jean Sarkander... (Paris 1620). Ranou Sarkandrovu úctu v Polsku dosvědčuje kázání kněze Fabiána Birkowského o »moravském mučedníku«, jež vyšlo v Krakově r. 1629. V téže době uvádí Sarkandrovo mučednictví papežský nuncius ve Vídni Cario Carafa ve svých Commentaria de Germania sacra restaurata (Kolín n. R. 1639) a podobně L. Mayer v knize Stammenbuch Mariae (Neuburg a. Donau 1637). Což divu, že se Sarkandrův hrob stal cílem poutníků domácích i ci- Pamětbí medaile bl. Jana Sarkandra od Julia Pelikána z r. 1950. Tyto medaile v malém i velkém formátu chystali v Olomouci vydat k jubileu. Prý k tomu nedostali dovolení. - zích. Byl mezi nimi i polský král Jan So- bieský, když r. 1683 táhl na pomoc Vídni. Nové období sarkandrovské úcty je spojeno se snahami pražských vlastenců o blahořečení Jana Nepomuckého, jehož druha ve jménu i v důvodu, proč byl umučen, viděli v holešovském faráři. R. 1668 byly zahájeny sbírky na ozdobu Sarkandrova hrobu v kostele Panny Marie v Olomouci, jehož farář, od r. 1667 pak holešoyský děkan Ondřej Eustach Schwarz, napsal také první Sarkandrův životopis, který vyšel péčí J. J. Středovského latinsky v Brně r. 1712 s názvem Rubinus Moraviae. Již před ním oslavil Sarkandra německy Jiří Protivín ze Žalkovic (1689) a zvláště Bohumír Hynek Josef Bilovský veršovaným životopisem Církevní cherubín (Brno 1703. Znovu vydal J. Vašica v Olomouci 1933). Zahájení beatifikačního procesu olomouckým kardinálem Schrattenbachem r. 1715, Římem vázané na archívní a ikonografické doklady o nepřetržité Sarkandrově úctě, přineslo nový rozkvět jeho kultu, který vyvrcholil v roce stého výročí jeho smrti 1720. Dovídáme se, že k poctě » sluhy Božího « byly postaveny první oltáře v Olomouci, v Brně a ve Vídni. Barokní kazatelé mluvili o něm s tím větší horlivostí a srovnávali ho s českým dvojníkem Janem Nepomuckým, který byl právě r. 1719 blahořečen. Moravský proces pokračoval zdárně, šířila se i úcta. R. 1745 navštívila Sarkandrův hrob polská královna a r . 1748 císařovna 55 [pageend7]Marie Terezie. Když však r. 1758 zemřeli hlavní činitelé Benedikt XIV. a kardinál Troyer, jednání bylo i pro nepříznivou dobu přerušeno až do nastoupení arcibiskupa Fiirstenberga. Beatifikační breve Pia IX. z 11. září 1589 vyvolalo novou vlnu úcty k blahoslavenci, která trvá podnes a směřuje k dosažení svatořečení. Kontroversní literatura Také Sarkandrova světecká osobnost byla podrobena novodobé kritice. Námitky protivníků chtějí podkopat především důvěru v náboženský ráz jeho mučednictví. Sarkander prý byl vyslýchán za pomoci útrpného práva, jež bylo tehdy běžným prostředkem, pro podezření z účasti na vpádu polských kozáků na Moravu, a jeho smrt byla jen následkem tvrdohlavosti, s jakou popíral, že by o tom něco věděl. Moravští protestantští stavové postupovali proti Sarkandrovi podle práva á nezasluhují si výtky, že jednali z náboženské nevraživosti. (Tak zejména Fr. Hrubý.) Mučednická sláva Sarkandrova z důvodů náboženských je založena na životopisu Ondřeje Eustacha Schwarze, který je pozdějším dílem neodpovídajícím historické skutečnosti Sarkandrova života a procesu, obsahuje i legendy, zvláště o zachránění Holešova před kozáky, na jejichž základě byl Sarkander blahořečen. (Stloukal a Hrubý.) Sarkander si nezasluhuje nejen pocty náboženského mučedníka, ale ani pocty světce, a to pro svou nestálou a vrtkavou povahu, která ho nutila opustit kněžský seminář a oženit se, po vysvěcení pak přebíhat z fary na faru, pro svou nesnášenlivost k jinověrcům, kterou mu vytýká i jeho biskup Dietrichštejn, a proto, že kladl příliš velkou váhu na pozemské statky, jak o tom svědčí jeho spor o desátky s Václavem Bítovským na Bystřici p.H. a Prusinovicích. (Hrubý.) Konečně Sarkander nebyl nijaká vynikající osobnost národní, kulturní nebo politická, jeho bezvýznamnost ho k poctě světce neurčovala. (Stloukal.) Jak neudržitelné jsou uvedené starší i novější námitky, ukázal František š i g u t , když shrnul všechna historická, monumentální a ikonografická svědectví o rázu Sarkandrova mučednictví a rozmnožil je o nové doklady v knížce » Obrana bl. Jana Sarkandra proti útokům dr. Františka Hrubého « (Olomouc 1940). Pokud lze připustit chybu v Sarkandrově úctě, pak jde na účet starší hagiografické záliby, která líčila světce jako dokonalou bytost už od kolébky. Případné Sarkandrovy nedostatky jsou však na druhé straně vyváženy nespornou horlivostí na náboženské obrodě Moravy před Bílou horou, jíž se věnoval (na rozdíl od svého bratra Mikuláše) bez sledování politických cílů, osobní zbožností a učeností, neohrožeností v hájení zájmů církve, žádat pak na každém světci nadprůměrný intelekt a národní zásluhy, jsou jen subjektivní a laická měřítka, nikoli stanovisko církve, která mezi svými mučedníky má i lidi prosté, bývalé hříšníky, ba i pohany, jestliže v hrdinském rozhodnutí položili za křesťanskou pravdu život. Důvodem blahořečení holešovského faráře Jana Sarkandra byla » c t n o s t v y t r v a l o s t i p ř i v y z n á n í p r a v é ví r y «, k čemuž jako druhotný důvod, který by však sám stačil na titul mučedníka, přistupuje » z a c h o v á n í s v á t o s t n é h o m l č e n í « , jak to zdůrazňuje beatifikační bula i mešní modlitba na jeho svátek 17. března: Bože, tys posílil blahoslaveného Jana, svého mučedníka, ctností statečnosti, když vyznával pravou víru a zachoval svátostné tajemství; dej, prosíme, aby jeho příklad nás chránil proti všemu protivenství a jeho přímluva nám pomáhala. ALOIS ROZEHNAL D V Ě P A L Č I V Ě O T Á Z K Y Československo prodělává pohnutý vývoj, který probíhá nejen doma, ale i v zahraničí. Za dvě desetiletí vyvstaly dvě vlny uprchlíků a s nimi dvě palčivé otázky, které se řeší nyní v exilovém tisku a ve veřejné diskusi exilových institucí. Patří komunistická strana do československé demokracie? Lze humanismus převést na hospodářskou kategorii? Poněvadž v exilu jsou tyto problémy ožehavé a byly na programu i stálé konference slovenských exulantů (v New Yorku 29. listopadu 1969), je třeba zahájit rozpravu a hledat cestu k jejich odpovědi. I. Komunistická strana Československa (KSČ) od svého vzniku (16. května 1921) vyjadřuje již v názvu svůj mezinárodní charakter tím, že používá jména státu k vymezení působnosti na státní území a tento přívlastek nemá nic společného s národností. KSČ šla od počátku ce- 56 [pageend8]stou, jejímž cílem bylo zničit československou demokracii. Za první republiky byl její postoj k demokratickému zřízení charakterizován výrokem Klementa Gottwalda v Národním shromáždění: »My jsme zde proto, abychom vám zakroutili krkem.« Typickým vyjádřením tohoto postoje namířeného proti československé demokracii byl leták se zaťatou pěstí, pod níž byl nápis: » Napřed pěst a potom právo. « Tato zásada platila i po válce a sloužila jako štít v boji o rozbití demokratického zřízení. Antonín Zápotocký zdůvodňoval toto násilí tímto výkladem: » Když jsme chtěli vytvořit předpoklady pro to, abychom budovali nový společenský řád, museli jsme starou kapitalistickou zákonitost a disciplínu úplně rozbít. Učit lidi, že starou zákonitost a disciplínu není možno zachovávat, že jí není možno dbát, ale naopak že je nutno ji porušovat«.1 Demokratické zřízení je však přece k něčemu dobré, ale jen do té doby, dokud ho může být zneužíváno k ochraně zájmů komunistické strany. Komunisté se dovolávají demokracie, aby Získali zákonnou základnu, z níž by ji mohli rozvracet. Zneužívajíce rovnosti občanů před zákonem, domáhají se demokratických práv, která pak obrátí proti demokratickým institucím k jejich zničení. Proto největší omyl, jehož se obránci demokracie mohou dopustit, je považovat komunisty za demokraty. Československo se ho dopustilo po válce. Či se již na to zapomnělo? Vždyť přece takový omyl se trestá ztrátou svobody nebo exilem. V Československu vznikla teorie » pokojného přechodu k socialistické revoluci v letech 19451948 « pomocí demokratických institucí moci zákonodárné, vládní a výkonné. Tyto zkušenosti slouží dosud jako návod k pořádání revolucí nekrvavou cestou a » mohou být cenným a poučným příkladem pro boj proletariátu v kapitalistických zemích « 2. Ústava z 9. května 1948 stanovila, že lid je jediným zdrojem veškeré moci ve státě. (Čl. I.) Touto nesprávnou formulací mělo být vyjádřeno, že lid je zdrojem nejen moci zákonodárné, ale i výkonné a soudní, čímž byla zamítnuta dělba státní moci podle Montesquieuovy doktríny. Nezáleží však na tom, kdo je zdrojem státní moci, nýbrž na tom, kdo je jejím držitelem. I když to nebylo řečeno v první ústavní listině, nebylo pochyb o tom, že je to KSČ, která po komunistickém puči 25. února 1948 strhla veškeru státní moc na sebe. 1 Práce, Praha, 1. února 1953. 2 Příspěvky k dějinám KSČ, SNPL Praha 1958, str. 3. Ústava z 11. července 1960 je v tomto směru poctivější, když přiznává straně neomezenou státní moc, o níž praví: » Vedoucí silou ve společnosti i ve státě je předvoj dělnické třídy, Komunistická strana Československa.« (čl. 4.) Jako je ústava ohniskem právního řádu, tak toto ustanovení je ústředním bodem ústavy. Všechna ostatní její ustanovení jsou jen podružného významu a jako organizační nebo procesní předpisy směřují k naplnění hlavního ustanovení o vedoucí úloze strany. Antonín Novotný se zasloužil stejně o vznik jako o centralizaci této ústavy, která proto získala přídomek stalinská. Komunistická strana se zmocnila vlády nad jednotlivcem měrou, o které se nesnilo ani G. Orwellovi: Po znárodnění výrobních prostředků a pracovních sil stát jako jediný zaměstnavatel rozhoduje nejen o výživě a hmotné existenci každého jednotlivce, ale i o jeho duševním vývoji a zotročení státní doktrínou » vědeckého světového názoru mar- xismu-leninismu «. (Čl. 16.) Na teorii vedoucí úlohy strany se nezměnilo nic ani v období Pražského jara. Znovu byla zajištěna v akčním programu KSČ z 5. dubna 1968 a trval na ní i Alexander Dubček, ačkoliv na odborovém sjezdu ROH v červnu 1968 uznával, že svoboda je základní lidská potřeba. Po pádu A. Dubčeka bylo rozhodnuto pokračovat v kulturním otroctví a » teoreticky rozpracovat a prakticky uskutečnit socialistickou, to je v pravdě humanistickou alternativu kulturního vývoje v podmínkách tak zvané technické civilisace«, ačkoliv podle » nihilistické téže za uplynulých 20 let v Československu nevyřešili jediný lidský problém«.3 V novém federativním uspořádání4 byla zrušena asi polovina ústavních předpisů, ale vedoucí úloha strany zůstala nadále vedoucí myšlenkou státoprávního uspořádání. Proto nastalo utužení centralizace jak po stránce administrativní, tak po stránce hospodářské, ačkoliv hlavní myšlenkou fe- deralizace měla být decentralizace. Nadřazenost zákonodárství měla být zajištěna ustanovením, podle něhož nejvyšším orgánem státní moci a jediným zákonodárným sborem CSSR je Federální shromáždění. (Čl. 29.) Ale u Federálního shromáždění nejde jen o otázku, zda nejsou porušeny předpisy o Federálním shromáždění, obsažené v ústavním zákonu o federalizaci, ale jde o to, zda je tento federální orgán nositelem svobodného faktického využití ústavních kompetencí, či pouhým »poštovním úřadem«, který dává na politicky předem hotové a fakticky nezměnitelné návrhy razítko legality. 3 Rudé právo, Praha, 19. listopadu 1969. 4 Ustavní zákon z 27. října 1968, č. 143 Sb. 57 [pageend9]Zákonodárná fraška se nedala ukrýt zejména v těch tou dvou normách, které jsou v rozporu i s komunistickou ústavou. První je prozatímní opatření z 22. srpna 1969, č. 99 Sb., které napřed schválilo předsednictvo a pak dodatečně plénum Federálního shromáždění. Ač tato protiústavní norma nabyla účinnosti dnem vyhlášení, jsou podle ní souzeny případy porušování veřejného pořádku nejen při demonstracích 20.21. srpna 1969, ale i při nešťastném hokejovém vítězství z konce března loňského roku. Druhý je zákon z 15. října 1969, č. 117 Sb., o prodloužení voleb, který byl téhož dne schválen ve Federálním shromáždění, publikován ve Sbírce zákonů a nabyl také hned účinnosti. Souhra moci vládní a zákonodárné zde byla tak dokonalá, že Federálnímu shromáždění přísluší světové prvenství v tom, že po schválení zákona mohlo ihned započít s čistkami ve všech zákonodárných sborech federálních (Sněmovna lidu, Sněmovna národů) a pokračovat pak v těchto čistkách i v národních zákonodárných sborech (Česká národní rada, Slovenská národní rada). Volby jsou zbytečné, neboť volené instituce se dále » volí« samy a zajišťují svou existenci. Naplňují se tak slova velkého znalce ústavního práva prof. Fr. Weyra: Z největších revolucionářů se stanou vždy největší reakcionáři, kteří pak chtějí výsledky revoluce zajistit na věčné časy. Komunistická kázeň ubíjí poslední zbytky lidského svědomí, jak dosvědčuje dnešní vůdce KSČ Gustav Husák: » Když jako komunista složím poslanecký slib a šéf parlamentu mne bude nutit jednat proti mému komunistickému přesvědčení, jsem vázán poslaneckým slibem, nebo komunistickým přesvědčením? « Když se soudružka Miková dovolávala svého svědomí k odsouzení národní zrady provedené sovětskou invazí, G. Husák odsoudil její postup jako formální a maloměšťácký 5. Československý politický systém je ve stavu kritickém, neboť veškeré tradiční národní hodnoty (historické, politické, právní a mravní) ztratily svou cenu a význam, neboť od invaze (20. srpna 1968) se přehodnocují v pravý opak: Vojenský útok se vydává za přátelskou pomoc, komunistická poroba za státní suverenitu, národní zrada za vlastenecký čin, udavačství občanů za národní povinnost, mravní úpadek za národní ctnost. Ústavní situace po federalizaci se vyznačuje paradoxem, že místo decentralizace směřuje k centralizaci státní a politické moci a místo k rozvoji národní svobody k potlačení práv 5 Rudé právo, 11. října 1969. národů a jejich příslušníků jako jednotlivců. Od prohlášení Brežněvovy doktríny o omezení státní suverenity (12. listopadu 1968) invaze není mezinárodním zločinem, nýbrž bratrskou pomocí. Podle přání sovětského zástupce československý ministr zahraničí ve Valném shromáždění OSN se ohradil proti projednání sovětské invaze na půdě Spojených národů a prohlásil: » Odmítáme pokusy rozviřovat tzv. československou otázku « 6. Zcela jinak chápal komunistický spisovatel Jan Procházka problém suverenity a vyjádřil vůli národa,když k této otázce pravil: » Suverenita by snad neměla do budoucna být rezervována jenom pro africké a asijské kmeny stmelené v národy teprve odnedávna. Československo už podruhé v tomto století je povoláno probouzet veřejnou morálku a svědomí našeho surového a apatického světa. « 7 Předseda vlády České socialistické republiky Josef Kempný vyložil podle čs.-sovětského prohlášení z 28. října 1969 » nové třídní pojetí suverenity jako akt internacionální solidarity vůči zemím socialistického společenství a mezinárodnímu komunismu a dělnickému hnutí.« Zabil tak dvě mouchy jednou ranou, a to otázku samostatného vývoje demokratického socialismu a spojovacího mostu mezi Východem a Západem. » Socialismus může být jen jeden, uvažujeme-li o jeho zásadách a principech... Ostře kritizujeme a budeme kritizovat tzv. teoretiky, kteří se pokoušejí zneužít Marxe pro koncepce tzv. demokratického evropského socialismu. Takové umělé dělení hraje jen do ruky nepřátelům socialismu, rozděluje socialistické země a komunistické hnutí, pomlouvá Sovětský svaz a podrývá kořeny internacionalismu ... Marxisté, pokud chtějí být marxisty, musí odmítnout teorie a názory hlásající mechanické uhasínání třídního boje za socialismu... V této souvislosti je nutno připomenout, že stratégové světového imperialismu velmi dobře pochopili i polednový vývoj v Československu. A to nejen z hlediska zeměpisného a vojenského. Velmi dobře pochopili, že Československo by za určitých podmínek mohlo být trojským koněm, který by zanesl rozvrat do socialistického společenství. Aby to však zamaskovali, hovořili o jakémsi spojovacím mostu mezi Východem a Západem. Avšak stejně tak jako v Maďarsku a Polsku, ani v Československu nakonec jejich snaha nevyšla « 8. Sovětská definice suverenity znamená konec vývoje komunismu a smrt mezinárodního komunismu. Mezinárodní ideologie byla přemě- 6 Rudé právo, 1. října 1969. 7 MY 69, Praha, č. 2, 1969. 8 Rudé právo, 7. listopadu 1969. 58 [pageend10]něna v racionalizaci sovětské imperialistické moci. Na chvíli se může Sovětský svaz těšit, že dosáhl většiny z bezprostředních svých politických cílů. Ale při dlouhodobém posuzování zjistí, že přispěl k demoralizaci a rozkladu své vlastní ideologie, která se zdála svého času být určena k tomu, aby sehrála větší úlohu na světové scéně.9 Marxismus je západní doktrínou, která povstala jako odpověď na náraz industrializace 19. století. Politický systém, který se vyvinul na základě této doktríny, znamenal však odzá- padnění marxismu a jeho přeměnu napřed na marxismus-leninismus a pak na marxismus-le- ninismus-stalinismus, který je charakterizován všemi opravdu orientálními despotickými rysy. Jako politický systém skončilo hnutí další vývoj tím, že vytvořilo uzavřenou společnost v čele s konzervativní a byrokratickou elitou, která je zábranou další modernizace a demokratizace společnosti, s pokračující nadvládou nad společností prohlubuje pak rozpor mezi vládnoucím systémem a ovládanou společností. Degenerace v sociální fašismus spíše než vývoj k sociální demokracii se tak může rýsovat na obzoru jako pravděpodobnější bezprostřední výhled pro Sovětský svaz.10 Tvrdošíjní zastánci marxismu věří, že komunismus lze modernizovat a zdemokratizovat tím, že se sovětskému komunismu odejme výhradní právo na marxismus, který si osobuje. Kdo bude mít odvahu provést tuto přeměnu, když strach je výchozím motivem všeho jednání, rozhodování a činnosti lidí? Nejen vynikající sovětský spisovatel Anatolij Kuzněcov, ale tisíce českých a slovenských uprchlíků z poslední doby jednoznačně dosvědčují, že lidé doma se bojí. Proto také sami uprchlíci ze strachu o ztrátu posledního zbytku lidské důstojnosti dali přednost nejistému exilu. Marxističtí exulanti nezapomněli však ideologii marxismu a když ji nemohli reformovat doma, tak ji podle svého hlásají v zahraničí. Zase vykládají svět a život výlučně podle sto let staré ideologie marxismu, jako by zde nebylo jejího hrozného omylu, který skončil v diktatuře proletariátu bez moci proletariátu, z níž zůstal jen komunistický centralismus a bezduchá byrokracie. Marxističtí intelektuálové » nového « exilu se sdružili kolem nové tiskové tribuny a vydali » Prohlášení českých a slovenských intelektuálů « 11, jako by byli mluvčí- 9 East Europe, New York, 1969, č. 11-12, str. 6: Zbigniew Brzezinski: East-West Relations after Czechoslovakia. 10 East Europe, 1. c., str. 6. 11 Text, 1969. Náměstí Jana Palacha v ŘÍMĚ, Tak bylo přejmenováno dřívější Náměstí XVII. odympiády k prvnímu výročí tragické smrti pražského studenta. mi všech intelektuálů v exilu. Začínají svými myšlenkami infiltrovat ostatní exilový tisk, jako by šlo o jednotící akci. Ve skutečnosti však jde o politické tříštění exilu na starý (po únoru 1948) a nový (po srpnu 1968) a ideologické tříštění na marxisty a nemarxisty. Milan Kundera ukazuje ve svém románu Žert (jehož filmová verze byla doma zakázána), že skutečný a nerozmělněný marxismus vznesl zcela podle své vnitřní logiky zásadní požadavek totální moci. Nejde vůbec o dělení a rozdělení bytosti, ale o hranice státní a stranické moci. Jde v podstatě o nezadatelné právo člověka nebýt úplně a zcela jen objektem. Běží o právo být předně subjektem a mít v sobě nedotknutelný, posvátný střed svého osobního svědomí, před nímž se musí zastavit jakákoliv lidská vnější m oc13. Krize komunistických vzdělanců spočívá v tom, že nedovedli rozpoznat pustošící síly marxistického světového názoru, na němž se zakládá zvrhlost politického režimu, který ve vězeních, nelidským zacházením, trýzněním a šibenicemi si vynucoval jednotu tohoto světového názoru a umožňoval vládnout vrahům. Zrada komunistických vzdělanců tkví v tom, že ve vězeních poznali cynismus této ideologie na vlastní kůži a přesto hájí pustošivý a nelidský sen marxismu. Cesta k nápravě vede přes uznání těchto základních omylů nelidského marxismu, neboť v exilu uznání omylu se jako úchyl- kářství netrestá ztrátou svobody nebo šibenicí. Pomáhá jim v tom Milan Kundera, který bezpečně, avšak tím přesvědčivěji ukázal nejhlubší metafysický kořen materialistické hereze a jejího pustošení člověka: Nejen že chtěla odepsat 12 K. Vrána: Experiment s pouští. Nový život, Řím 1969, č. 12, s. 235. 59 [pageend11]KAREL VRANA E X P E R I M E N T S P O U Š T Í Nad románem Milana Kundery » Žert « VI. Když totalitní politická vrchnost začne po- ručníkovat umělcům, básníkům a svobodně tvořivým lidem, promění se kulturní život národa v dobře organizovanou komédii a kejklíř- ství. Tuto zkušenost prožili i čeští umělci za poslední dvacetiletí, Kunderův román Žert zůstane spolehlivým svědectvím politického a stranického narušování uměleckých hodnot. Totalitní moc se vydávala za přítelkyni umění, ale z jejích slov a činů čišela nepravost, faleš a umělkovanost. To, co dovedla vytvořit, byly většinou cetky, které se z duše protivily všem těm, kteří si zachovali zdravé kulturní cítění. » V pramenitosti těch lidových obřadů« (49), jichž se zmocňovalo nové barbarství — píše Kundera — bylo pojednou cítit zápach chloroformu. Na dně zdánlivé spontánnosti se usazovalo bahno falše. Lidové písně a vůbec celá lidová kultura je v našem národu něčím jako skrytou životní mízou a duší. Je jeho » nejpodstatnější podstatou«. Tato úžasná skutečnost našeho národního bytí se objevuje především tehdy, když jsme ohroženi zvenčí — když se cizí moc chce zmocnit nejen těla, ale i duše národa. Tím většího svatokrádežného pustošení se dopustili ti, kteří národní lidovou kulturu manipulovali a organizovali ji k politikářským účelům zevnitř. Trhali národní píseň od jejích čistých pramenů. Znechucovali ji mládeži. Zakalili její čistý a čirý tok. Otrávili její vody cizí a cizáckou ideologií. Chceme-li poznat duši národa, poslouchejme jeho písně. Ptejme se na krásu i na obsah jeho zpěvu! A dnes — o čem se zpívá u nás? Zpívá se ještě vůbec? Kulturní velmoži padesátých let říkávali, že uvádějí lidovou hudbu do pohybu a nutí ji kráčet po boku současných dějin. Chtěli prý vytvořit nový sloh epochy, soudobý folklór a novou lidovou píseň, která by oslavovala dnešní život a práci, tu jejich známou výstavbu socialismu a cestu ke komunismu. Je pravda, jejich nové písničky se zpívávaly v organizovaných souborech, ve svazech, při všech těch únavných a nudných slavnostech k poctě vůdců. Ale nikomu ani ve snu nenapadlo, aby si je zazpíval Boha z dějin, ale pokusila se nahradit křesťanství svou modlářskou mytologií.1? 13 13 Nový život, 1969, č. 12, s. 237. (Pokračuje) sám od sebe a ze sebe, ze své vlastní radosti nSbo ze svého vlastního žalu. » Ukaž mi jediného družstevníka — čteme v Kunderově knize (151) — který by si sám pro svou radost zpíval ty vaše písničky o družstvech! Vždyť by se mu zkřivila huba, jak jsou nepřirozené a falešné! Ten propagační text odstává od té kvazilidové hudby jako špatně přišitý límec.« Kundera vyslovil svou kritiku v této zkratce: » Zpíváte podle receptu agitpropu, a ne po našem.« I národopisný nadšenec Jaroslav nakonec pozná, že » pravé lidové umění« už nežije. Politické kříšení a stranické zeslužebňování jen ho ještě více rozvrátilo. Rozčarován, zklamán a opuštěn i svým vlastním synem, vidí všude místo umění a radosti jen bombast, faleš, turismus a kšeft. I na prastarou slováckou lidovou slavnost Jízdu králů padal jakýsi smutek až dojemný a zjevoval ubohost a nebohost umělého kříšení. Tato nebohost » utkvívala tu na všem — píše Kundera: na těch pár Stáncích, na tom nepočetném, ale dokonale neukázněném a nesoustředěném publiku, na tom sváru denního provozu s anachronickou slavností, na těch plašících se koních, na tom řvoucím ampliónu, který se strojovou setrvačností vykřikoval do světa dvě stále stejné lidové písně, takže zcela překřičel (spolu s rachotem motocyklů) mladické jezdce, kteří s napínajícími se žilami na krku vyvolávali své verše « (243). Ubohost, nebohost všeho organizování, a hlavně únava, nechuť a zklamání doléhaly tehdy stále více nejen na srdce nadšence Jaroslava, ale i na všechny ty, kteří si uchovali trochu smyslu pro ryzost a spontaneitu umění. Cítili se oklamáni, ošizeni a zrazeni — a pociťovali, že se zde zrazuje a ubíjí sama duše národa. I zde totalitářský experiment nejenže nevytvořil nic pravého, ale rozvrátil i hodnoty, které rostly organicky po staletí — a k tomu ještě znechutil mládež a odradil ji od jakékoliv lásky k lidovým tradicím. Tak třeba i sám ctitel a buditel všeho národopisného v Kunderově románu — Jaroslav — se musel pokořit a přímo prosit svého syna, aby přijal čestné místo krále v Jízdě. Ale tento ho podvedl a za zády mu odjel na motocyklové závody do Brna. Jaroslav proschůzoval mnoho dní a nocí. Hádal se s úřady o to, kdo bude Jízdu králů organizovat a komu připadne její výtěžek. » Jízda králů — říká se v Kunderově kni- 60 [pageend12]ze (250) — vytryskla kdysi zevnitř vesnického . života jako pramen.« Ale dnes pramen vyschl nebo byl násilně a barbarsky znečištěn. Zůstala jen ubohost, únava, nepravost všeho — až ke smutku a k zvracení. » Mysleli jsme si — přiznává se Jaroslav — že vytvoříme úplně nový svět. A že lidé budou zase jako kdysi žít ve svých lidových tradicích, že i Jízda králů bude zase tryskat z hloubi jejich života. Chtěli jsme tomu tryskání pomáhat. Organizovali jsme zuřivě lidové slavnosti. Ale pramen se nedá naor- ganizovat. Pramen buď tryská, nebo není... už jenom ždímáme ty naše písničky a Jízdy králů a to je všechno. To už jsou jenom poslední kapky, poslední kapičky« (251). Po četbě těchto smutných a tíživých stránek Kunderovy knihy o pokoření lidové písně a umění vůbec nemůžeme se ubránit otázce: Jak se to mohlo stát právě u nás, v zemi, která svým lidovým uměním, hlavně hudbou a písní, dosáhla opravdu svrchované dokonalosti a může se bez bázně a strachu měřit se všemi kulturními národy světa? Ano, jak se to mohlo stát? — Otázka je, velmi složitá a nelze na ni odpovědět jen několika větami. Přesto však můžeme podle pravdy tvrdit, že temné neštěstí dvaceti let nepřišlo na českou kulturu jako nějaká osudová přírodní katastrofa. Selhali lidé a hlavně selhává určitá část inteligence, jejímž původním posláním je rozmnožovat svobodu národa a rozvíjet v jeho duši krásu, pravdu, dobro a Boha. Ne, nechceme a nemůžeme soudit ani odsuzovat žádnou osobu. Ale tento zdrženlivý a humanistický postoj nám nesmí bránit vyslovovat pravdu, i kdyby byla nepříjemná. Proto se i dnes v zamyšlení nad smyslem Kunderova díla musíme odvážit vyslovit těžké a tíživé slovo: zrada vzdělanců. Tak jako jsme radostně přijali zprávu o mravní síle a kulturní věrnosti českých vzdělanců v posledních událostech, tak i se smutkem a určitým zklamáním vidíme, že mnoho českých vzdělanců v minulosti nevidělo podstatu duchovního dramatu české kultury a nedovedlo volit cestu humanistických hodnot ani udržet organickou jednotu s domácí duchovní tradicí. — Chceme se však dívat do budoucnosti. Zde leží taky tě- žisko naší odpovědnosti a naší věrnosti. Snad ještě tápeme a hledáme cesty a klestíme si stezky k rozmnožení svobody. Důležité je, aby pramen poezie, krásy, pravdy a etických hodnot opět tryskal z našich duší — a proměňoval i posvěcoval vnější řád a stavbu společenských útvarů. Podaří se nám to, budeme-li mít na mysli a v srdci slova soudobého filisofa Martina Heideggera: » Růst znamená rozvírat se EPITAF Báseň věnovaná spoluvězni a příteli dr. Miloši Skácelovi Živote můj. Jediný. Tento. A ne jiný. Nezdáš se. Jsi. A trváš prchaje. Skutečný. Můj. Jsi kost a krev, z níž pijí stíny. Bolíš. Klikatě klopotná tvá cesta je. Vpravo a vlevo v těsné motanici životů jiných, vršících se k hvězdám až. Cizí dech uslyšíš jak vítr ve pšenici z dálky tak strašlivě blízké, že až závrať máš. Však nikdy nepřekročíš. Pořád sám a zvláště. Láskou se nezadrhla s jinou tvoje nit. Zřetelně rozeznáš ji, vtkanou ve vzor pláště života Siřejšího nad vzduch, nad blankyt. Jen chybný krok a cizí stébla drtí. Za všechno odpovídáš. Všechno k nohám tvým se sbíhá z nižších šířek života a smrti jak poledníky bílým tichem polárním. Vy životy z života mého vypučelé. Vy oči z očí mých, jež dohlédnete dál. Polibek usmíření cítím na svém čele — Můj život byl a bude, aniž se jen zdál. Ze sbírky čtyři léta Jan Zahradníček dálavám nebes a zároveň zakořeňovat v temné zemi; vše zdárné se zdaří jen tendy, když je člověk práv obojímu: přístupen nárokům nebeských výšin i chráněn v náručí země, která ho nosí.« * * * * Chápu, že je pohodlné pokládat Krista za člověka nebo za etického reformátora, jako byl Plato. Můžete pak klidně popřít, že na vás má nějaký nárok. Rozum a dějiny však přinášejí důkazy, že je třeba věřit, že Kristus není jen dobrý člověk. Dobří lidé nelžou. Není-li však Kristus tím, za koho se vydával, totiž Synem Boha živého a vtěleným Slovem Božím, pak vůbec není dobrý člověk; je šibal, lhář, šarlatán a největší podvodník všech dob. Není-li Kristus Syn Boží, je antikrist. Pak ale není pouze dobrý člověk. Fulton Sheen, Život Kristův Nikdy nemůžeme milovat ty, kterým se aspoň trošku nemůžeme smát. A. Maurois Umění vládnout se zakládá na moudrosti, nikoli na síle, na opatrnosti, nikoli na úskoku. J.A. Komenský Redakce a administrace Nž přeje předplatitelům a čtenářům požehnané velikonoce. 61 [pageend13]Naše povídka FRANTIŠEK KRELINA OHEŇ VZPLÁL V LAMPÁCH JEJÍCH Bůh jest ten, který vidí, A jeho vidění jest láska. Romano Guardini Očekáváš bezpečně se světlem hořícím jeho nenadálý příchod... Z listu papeže Řehoře IX. Nikde nemohli nalézt Anežku ani černého rytíře, který ji uchvátil na koně a rozrazil jejich kruh, tak jen jestřáb dovede vyrvat holubičku z plachého hejna; či to byl ďábel, že ho stráže nedokázaly zadržet? Oslepil snad jejich oči, že se ani nedovedly shodnout, jak se to všecko stalo? A co, byly-li svědky neobyčejně smělého únosu nevěsty královy! Co pokračuje-li v tom chmurná děsnota jejich věku, který počal křížovou výpravou dětí, vzpourami, bojem mezi papežstvím a císařstvím, pozdvižením Mongolů a též stigmaty chudého rytíře Františka? černý zlověstný rytíř — a prostní prý viděli plápol od jeho brnění a sirný kouř, když se hnal, jen tak mohl zmizet, jako by se do země propadl. Hledejte ho, hledejte ho, pobíhali služebníci po hradě a rytířské čety se rozjížděly po městě i po krajině, sám vévoda .určoval jejich směr. Ten arci věděl, že to nebyl ďábel, i Behaim znal zakukleného, ale tím je to zapletenější historie; jaký plán či jakou pomstychtivost pojal zavržený syn českého krále Vratislav? Unesl ji snad jako rukojmí a nyní si buď vy- může korunu, nebo ji skryje v lesních samotách? Uchvátil j i ... ale co je-li pravda, že ona sama skočila na kůň, že sama uchopila otěže a řídila ho v tu stranu, kde se jim nikdo nestavěl v cestu? Anežka vskutku vedla bratra; zahradami objeli ke křídlu jejích komnat a blízko hradeb pustili koně. Nevstoupila však s Vratislavem do těch prostor, kde sama přebývala, ač je nyní všude docela prázdno. V chodbě skoro opuštěné má malou kapli, tam se uchylovala do samoty, aby k ní nedoléhala nádhera dvora. Při její neokázalosti věděl jen málokdo o tomto jejím útočišti — sem teď zavedla Vratislava. Zavřela dveře; tu je náš asyl, poklekla a pokřižovala se, hněv lidský se zastav před ním. Ale on stojí vzpřímený, zpupný. » I mne nenávidíš? « zeptala se ho, jako by jen pokračovali v hovoru, třeba s ním zatím nikdy nemluvila — ale nač slova, nahlédla zřítelnicemi v propast jeho záští, a zná ji celou i s jejími příčinami. » Nejvíc — toho — toho! « zalapal po slově, aby ho nemusil ani pojmenovat, jako by se střežil zhanobit se tím jménem, a strašlivá nenávist se chvěje v jeho skřecích, jež sotva mají podobu lidských slov... celá bouře zloby po léta živené, sžíravá touha pomstít se, a v jeho krvi se vzdouvají zárodky týchž vášní jako v krvi toho nenáviděného krále, nenáviděného a přese všechno milovaného! » Taky mne tolik nenávidíš, Vratislave?« » Tebe, tebe... « zakrákoral, měl to být asi smích, » všechny, všechny — i sebe! « A to ji jala hrůza; zapotácela s e ... » Ale to je hřích.« » Hřích — hřích! « zasmál se ochraptěle, i připadá tu v opuštěné kapli, že to zazněl tle- skot nespočetných křídel vraních, jen šílený odsouzenec se takto chechtává představám mučení — » Hřích! « zaskřehotal — »a to nebyl hřích, když uvedl do svého lože tvou matku a plodil s ní potomky — ty sama jsi z takového lože! — a nebyl to hřích, když nechal tvou matku umřít ve vyhnanství? A nehřešil znova, když před dvěma lety udávil Děpoltice? Tenkrát jsem poznal celý jeho hřích: jako provedl svůj pych na Kouřimi, tak nás udáví všechny, chce mít jediného nástupce, svého králická sotva ochmýřeného, ostatní si umínil vyhladit, než mu zeslábne pěst! Ty také znáš tenhle jeho hřích! A znáš-li jej, kdy dojde na mne, ty to možná víš, jsi prý jeho nejmilejší ... jakou tedy pro mne vyvolil smrt — šíp nebo jed, anebo najatý meč? ... Chceš mi namítnout, že se na mne nechystá? Ale tím hůř! Nechce-li také mě udávit, pak to znamená, že jsem už ztratil všechnu naději, že už ve mně nevidí ani vážné nebezpečí pro svého králická — a to je pro mne potupnější než každý úklad! Já i v jeho nenávisti vidím svou naději, neprosím o smilování, neprosím se už ani o korunu ani o trůn, a také v nic nevěřím, ani v peklo, ani v Boha Otce všemohoucího, v nic, jen jednoho se mi ještě chce. Čeho, díváš se na mne? Pomsty, krve... Nemusím ti povídat, čí krve, a sám to ani nevím, zdali krve jeho či krve jeho korunovaného mláděte, to by ho bolelo víc a já už toužím jedině po tom, abych ho viděl svíjet se, svíjet se ... « Anežku znovu zachvátil pocit slabosti. Kde bych našla sílu, abych ho odvrátila od nená- 62 [pageend14]visti? Řekla bych mu: mne utrať, bratře. Nelituj mého mládí, tolik toužívám, abych zanikla v světle. Ale zároveň ví, že by její oběť byla nadarmo: sama se narodila z viny a ta ještě nebyla usmířena pokáním — nebo litoval někdy král, co se stalo? Nelitoval — a ra- dovával se z Konstanciiny mladistvé krásy i ze své obratnosti. A matka plakávala — na víc neměla sil; než se počal můj život, už jsem snad slyšela její pláč... Podívala se na Vratislava. Stojí vzpřímený, zběsilý.»A co bys dělal ty na jeho místě, jaké ty bys pojal předsevzetí, kdyby ti najednou král oznámil v slavném poselství — přijď, můj prvorozený, a ujmi se dědictví, král se kaje z příkoří — nuže, koho bys toužil utratit nejdřív, ještě dřív, než by dozněla slova? Králická! tak ty mu říkáš, a on se zatím jmenuje Václav a je to můj bratr! Dosud jsem slýchávala o ukrutných vraždách v přemyslovském rodě, o kněžici Václavovi, o bábě Ludmile i o utracení svátého Vojtěcha, teď cítím lehat tu vinu na svá bedra... A najednou se podívala na své ruce, jako by na nich mohla uvidět znamení oběti i kleteb a připadá jí, že se od jejích rukou kouří... a násilnictví a vraždy a bratrovraždy a smilstva a vyloupané oči a jiná nevyslovitelná ukruten- ství vystupují před ní z hlubin věků. Ani já se nemohu vzdát svého zrození, také já k nim patřím ať chci nebo nechci; i ve mně tkví ta vášnivost, i mne se dotkla záře zlověstná i povznášející, jsem však slabá a marně tápám, jak bych ochránila toho, jenž je též můj bratr. Obrátila se k Vratislavovi; a uviděla znova jeho podobu, i bradu pozdviženou vzhůru i rozbrázděné vladařské čelo. Ty pyšný, chtěla by na něj křiknout, skloň se a doufej v milost! Nevypínej bradu! Jsi-li křesťan, skloň rouhavé koleno aspoň na místě posvěceném! Či nevidíš kříž? Nevidíš podobu světcovu nad oltářem, který jsem já dala zasvětit svátému Vojtěchu, abych si připomínala denně vaše ukrutenství? Chce se jí plakat: či nevidíš ani můj převeliký žal? Vždyť jsem mladá... proč sis právě mne vybral ke své zpovědi? Odejdi aspoň! Pospíchej a vraždi, mně nemusíš zatajovat slova, znám Legendu mnicha Křišťana, vím tedy, co znamená vaše napřažená ruka s ocelí' v hrsti, vy krvežízniví Kainové již od časů Boleslava! Či chceš i mne zardousit vlastním šatem, vždyť já jsem také sestra králíčkova — ale dřív se na mne podívej a polituj mě, ne-li pro nic jiného, tedy proto, že se pořád nořím do jejich minulosti... a zdá se mi, že jsem to všechno již jednou prožívala, jako by má paměť byla hlubší než můj dětinský věk. A tu se téměř lekla, ano, to není zdání, já jsem tu už jednou takhle stála v této kapli Vojtěchově. Ne ve snu. . To bylo před dvěma lety, když otec sežehl Kouřim. Vyhledala ji tu tehdy v přestrojení sestra Blažena Vilemína; uvedla ji sem, aby před rakouským dvorem skryla i její útěk i přestrojení i jeho čin. » Vrať se k otci, má drahá,« prosila ji a cítila se podobně bezmocná jako dnes. » Ne! « sklonila se Blažena v prudké pýše — » nevrátím se, nikdy, nikdy ... « » Odpustí ti, smíří se s tebou ... » » On? ON? Ryšavec? « » Není ryšavý! « vykřikla, vždyť ho milovala; a porozuměla příliš, proč se v Blaženiných představách obléká v nachovou radost. — » Sestro, sestřičko, přemoz tu nenávist v sobě, « prosila, » všude tě najde! « » Mne nenajde! Zaniknu! Zmizím jako kámen v hlubinách! « A vskutku, ztratila se, zmizela, zanikla. I Vratislav provede svou; marně ho zdržuje; tak zběsilý oheň neuhasí žádná lidská moc. A tu vzhlédla a uviděla kříž. Na něm probodené tělo s trnovou korunou. Můj sladký Ježíši, zaúpěla, slituj se nade mnou pro své milosrdenství. Kdybych tě dost milovala, netápala bych v pokušení; kdybych se víc upínala k představě tvých bolestí, zakoušela bych vlastní svízele jen jako chladivé krůpěje na horkost tvých ran. Sestup k děvečce nehodné, božská milosti, nevzdaluj se ode mne zesláblé, paprsku, světlo, lásko. A tu jí je, jako by se na její hlavu soustřeďovalo světlo. Zatrnula nadějí. Otevřela mu dokořán bránu své duše... a najednou v ni roztává všechno, co ji svíralo, a proniká ji blaženství, lehkost ji pozdvihuje, krása naplňuje. Ó roso milosti, už svlažuješ okoralé rty v jejich stálé žízni! Křídla větru, jenž střásá vůni do útrob, již mě pozdvihujete od zemských hrud. Světlo, paprsku, lásko! Již se soustřeďujete ke mně, rozhojněte mé síly a mé paže ozbrojte pancířem bojujících! Je jí, jako by se na její hlavu soustřeďovalo světlo. Svítí pro všechny stejně; nikdo v něm není slabý ani ubohý; v něm pomíjí lidské skrčenství stejně jako vznešenost: ale jeden mu uhýbá; jiný se jen hřeje v jeho paprscích; a opět jiný se z něho jen raduje. Miláčkové Páně se však celí rozeznívají pod jeho údery; vstávejte, duše, vstávejte k vysokosti, ■ tak se pod úderem srdce rozechvěje celý zvon, tak se strom rozechvívá až do vlásečných kořenů, když oblačno obklíčí jeho korunu, a oni se k 63 [pageend15]němu vychylují jsouce podobni napínanému luku, až do jedné chvíle, hořící šíp v světlo vystřelený, zazáří celí v jeho jasu. A už jim není nic nemožného. Oheň vzplál v lampách jejích a jeho záře rozhojňuje útky v planoucím předivu paprsků. Mohou činit zázraky, nic jim není nemožné, pouhým pohleděním očí lámou člověčenství. Vstoupili v svatost. Děvečka, která bude jednou vzývána jménem Anežka Česká, ví, co má učinit: přijmout na se ten kříž. Svatí patronové zemští, orodujte za mne, nehodnou nevěstu Kristovu... A již sama vstupuje v jejich kruh, panna líbezná mezi těly zkormoucenými. Její krev nenapojí hroudy, jako je napojila rosa jejich krve, tato vláha věčně tkvící v kořenech i v písni, ona svým životem ovine, podobna prutu ještě rašícímu, korunu českých zemí dědičných a sepne jejich jednotu novou obručí, i vás, krajiny při Vltavě řece, i vás, krajiny moravské pod Hostýnem a Velehradem, i vás, slezské roviny větrům otevřené, všechny vás obsáhne v svou náruč, ó jásejte, radujte se, rodní moji: oheň vzplál v lampách jejích a jeho záře přemáhá všechno časné a pomíjející. Jako dcera královská byla zasnoubena — a jako děvečka nej chudší zvolí ženicha a ten přežije všechny ženichy lidské a jeho spanilost je zastíní, jako třpyt slunce zastiňuje lesk pouhého kamene mezi hroudami na planinách, čas její ještě nepřišel, ale už v této hodině počítá všechno, co se stane; vrátí se do Čech a přivine k sobě chudáčky, rozsévače s hrstmi, které se dřív sepnou, než vydají déšť zrn, pobloudilé děvečky utajující početí, slepé, belhavé, děťátka poznamenaná od zrození i matky i starce s pahýly, i vás zatvrzelí, vás rouhači, všechny, kteří byste jinak byli vyvrženi do zou- falosti svého bídného údělu tělesného, i vás, které až smrt srazí na kolena: vstávejte ze svých zavržených koutů a pojďte ke mně, ejhle, já zvedám korouhev svobodnosti! Již stoupá žár. A najednou se stává neuvěřitelné — : oheň vzplane v lampách jejích od paprsků věčně planoucích a ona, vědouc o tom jen zpola — milostí roste též pokora — stává se sama jedním z těch paprsků planoucích věčně, bez času i hmotných úvazků, sama se stává světlem. Blahoslavení; svati; vy jediní z lidských stébel, jejichž květ zaplál v světle, ač kořen utkvěl v temnostech; vy jediná zrna, vzklíčivší ne z vláhy zemské, leč rosou shůry; vyvolení Páně, blažení účastníci hostin nebeských! Přijměte ve svůj okruh tuto děvečku, jež rozhojňuje svým plesáním zpěv kůrů andělských, a opakujte její jméno v mnoha obměnách, jako je opakuje nyní její bratr a jako je po staletích budou vzývat všichni křesťané: Anežko! Anežko Česká! * * * Kdo viděl její proměnění? Mnozí ji zatím hledají nablízku i v dáli, ale až ji najdou, jejich zrak nepostřehne oslavení děveččino. Viděl je jen její bratr Vratislav. Hleděl na ni v podivném vytržení. Byl bojovník; zavržený syn; nenávistný odbojník. Ale děje se s ním velká změna. Neví jaká, neví ani, kam ho povede, nic, nic. Najednou však převelice touží, aby provedl veliké činy: ale velikost už nevidí ve světské spravedlnosti ani ve smělé vzpouře. » Vratislave,« vztáhla k němu ruce a blažená únava drtí celé její tělo, necítí dost sil, aby mu znova vymlouvala jeho zá šť... » Vratislave. « » Odcházím! « » Ne, zůstaň tu se m nou.« » Musím jít, musím. « » Tolik ode mne pospícháš, milovaný? « » Ne od tebe; ale musím jít; mám přání, abych odešel, zm izel... « A tu mu ona porozuměla, dřív než on sám porozuměl sobě. Přistoupila k němu, ale že zvedl paže, je proti ní vysoký, velký, i natáhla se k němu a přivinula, jako se ho chytila před hodinami, když měla skočit do sedla vedle jeho koně — a znenadání ho políbila, poprvé v životě — jdi, můj bratře, jdi, jdi, já se už nebojím o tvou cestu ani o tebe. Babenberk tě vyvede za tmy z hradu a já sama tě vyprovodím, neboť jsem poznala, kam toužíš, ač ty o tom snad ještě ani nevíš: líbám tě i za zemřelou Dagmar, jejíž podobu jsem ti připomněla, i za tvou matičku i za otce, můj bratře vítězný, a jméno tvé nechť zanikne na těch cestách a ty sám zanikni v sladkém blažénství, schyl se ještě ke mně, ty oživená otcova tváři, chci ti pošeptat jedno vzkázá- níčko, abys nikdy nebloudil, až nebudu s tebou, abys na mne nezapomněl, na mne, která se s tebou loučím a smáčím tvé líce i ústa, smis své slzy s mými, můj bratře dvakrát nalezený, nebudeš tam sám, i já přijdu za tebou, věř mi a důvěřuj ve mne — a nyní ti šeptám to své vzkázáníčko, slyš je můj milovaný: » A kdybys bloudil, jdi do města italského, kam před ním uprchla má sestra Blažena Vilemína...« Z knihy » Dcera královská « 64 [pageend16]rozhledy PO ZASEDANÍ IJV KSČ Celkem na něm, za dnů 28. až 30. ledna, promluvilo 36 řečníků; veřejnost mohla vyslechnout pouze » autorizované souhrny « diskusních příspěvků, které se týkaly skoro výhradně druhého bodu programu, to je projednávání ekonomické situace, úvodní řečník byl místopředseda federální vlády a ministr plánování Václav Hůla; situaci nazval vážnou, i když ne kritickou, ohlásil nový pětiletý plán na léta 1971-1975, úsilí o růst produkce průmyslu a zvláště zemědělství, kontrolu stranických orgánů nad vedením závodů, třebas ty nemají do vlastního řizení přímo zasahovat, a přednost rozhodnutí na úrovni federální před případnými zájmy zemí. Vina za neutěšený stav se samozřejmě sváděla na rok 1968, na neuvážené plánování Oty Šiká, kterému se podařilo obrátit zájem dělníků proti závodům a zájem závodů proti zájmům státu. K osobním změnám Velká pozornost byla soustředěna na osobní změny, nej hlavnější jsme uvedli v poznámce k přehledu předcházejícímu..» Rezignace Dubčeka na členství v ÚV, podaná na návrh předsednictva, vyplývá z míry odpovědnosti za rozvoj činnosti pravicových sil,, které zmařily šanci Ledna 1968 a zavedly naši zemi do dosud nejhlubší krize,« mohli slyšet posluchači v rozhlase; ještě ale zbývá řada bodů let 1968/1969 k objasnění, o Dubčekově činnosti se připravuje analýza, která bude předložena ÚV na jeho příštím zasedání; že by na něm byl Dubček, který 3. února odevzdal své pověřovací listiny jako velvyslanec v Turecku, vyloučen i ze strany ? Odchod Černíka z předních funkcí — zůstává pouze ministrem předsedou výboru pro technický a investiční rozvoj — musíme vidět z podobného hlediska: »Byl mnoho let v úřadě, nelze říci, že by byl bez viny na nedostatcích, které dnes tíží národní hospodářství«, soudily Zemědělské noviny. Sádovsky byl považován za muže Husákova, Husák prý mu však klade za vinu, že dovolil uveřejnit tvrdé prohlášení skupiny slovenských konserva- tivců. Husák sám si uchoval své postavení, i když se musel smířit s tím, že byl obklopen novými a novými novotnovci, kteří po ústupu ze slávy v roce 1968 se vracejí, a to ještě výš, než byli předtím; sem patří nový předseda federální vlády Lubomír Štrougal, který byl ministrem vnitra od r. 1961-1965, tedy v době, kdy se ještě konaly procesy — jeho podpis sice najdeme na všech dokumentech ze srpna 1968, vstup sovětských vojsk nazval v telegramu Svobodovi do Moskvy ilegálním, odporujícím ústavě a neodůvodněným, ale potom se rychle » normalizoval«; Jan Piller, předseda výboru, který měl vyšetřovat přestupo- pování zákonnosti v procesech z let padesátých a který nikdy nepodal výsledek své práce; Antonín Kapek, který musel odstoupit jako ředitel ČKD v srpnu 1968; Josef Korčák, starý kariérista ve státním i stranickém aparátě, a Josef Lenárt, Novotného ministerský předseda; Jan Fojtík, nový tajemník ÚV, a Miroslav Moc, šéfredaktor RP. Ostatní odsunuté osoby Neue Zůrcher Zeitung nazývá Dubčekovými bývalými souputníky, kteří se sice včas přizpůsobili situaci, ale neudělali vše, co se od nich čekalo — sem řadí především předsedu ÚR čs. odborů Karla Poláčka, který ustoupil Janu Pillerovi, 11. února »svobodně« zvolenému do jeho funkce. Záhadou zůstává nový federální ministr vnitra 411etý inž. Radko Kaska z ČKD — » člověk poměrně mladý a perspektivní,« řekli v rozhlase —, který od r. 1960 pracoval v ÚV (v 8. oddělení pro bezpečnostní otázky, pod smutně proslulým Miroslavem Mamulou) a od loňska jako zástupce vedoucího oddělení. Vasil Bilak, s nímž Husák není zrovna v nejpřátelštějším poměru, se nestal prvním tajemníkem KSS, ale je prvním v kolegiu tajemníků v KSČ po Husákovi. Za neúspěch Husákův musíme považoval oslabení federace, které se projevilo jednak zrušením státních tajemníků, jednak opatřeními v hospodářství. Zasedání skončilo tradičním referátem prvního tajemníka: Husák řekl, že se v konsolidaci krizové politické situace vykonalo od dubna mnoho, v ekonomické oblasti první kroky. V boji proti antisocialistickým a pravicovým silám ve straně i ve společnosti se bude pokračovat; lidem, ještě stále nevěřícím, třeba vysvětlovat, že přivedly práci ve straně na pokraj katastrofy, do nebezpečí občanské války, způsobily ekonomickou krizi a vyvolaly konfliktní situaci se SSSR a ostatními socialistickými zeměmi; pravicové síly, podporované ze Západu, byly poraženy. Husák opakoval, že nedojde k politickým procesům, aťsi »emigrovaní desertéři« na Západě říkají co chtějí. I letos bude pokračovat »konsolidace«; v roce 1971 bude sjezd strany a potom všeobecné volby. Poslední jeho slova platila inteligenci a mládeži; jejich část se dostala na nesprávné koleje; musí se k nim proto přistupovat citlivě, ale v zásadních ideologických otázkách se kompromisy dělat nebudou, List komunistům ÚV poslal ze svého zasedání všem základním organizacím a členům strany dopis k výměně legitimací; cílem výměny je učinit stranu ideově a organizačně jednotnou a pevnou. Je odmítnut akční program straný z r. 1968, protože se do něho dostaly mnohé pasáže pravicově oportunistické a revizionistické povahy, vlivem lidí, jako byli Šik, špaček, Smrkovský, Kriegel, Slavík, Goldstůcker aj. Pravicové síly ve straně měly styky s KANem, s K 231, » s antisocialisticky smýšlejícími církevními hodnostáři«, a zmocnily se sdělovacích prostředků a vědeckých ústavů; je vyjmenováno 47 hlavních »viníků«, z nichž jen někteří jsou na Západě. Znovu se hájí vstup socialistických vojsk v srpnu 1968, která »uchránila naši zemi od 65 [pageend17]krveprolití« ... Hlavní překážkou konsolidačního procesu byl Alexander Dubček, který proto musel být odvolán, podobně jako všichni, kteří uškodili straně. Tento očisťující proces bude pokračovat mezi všemi členy strany. S každým bude vykonán rozhovor a posouzeno jeho chování v letech 1968 a 1969, s mladšími, tak do čtyřiceti let, se bude postupovat shovívavě, byli svedeni, oklamáni — starší budou voláni k plné odpovědnosti. — Očekává se, že počet členů strany klesne z půldruhého milionu na devět, snad jen osm set tisíc. Zemi budou vládnout » nadlidé...« » Očišťující« proces začal už před měšíci a pokračuje; dokazují to zprávy o dalších resignacích v krajských organizacích, kam představitelé ÜV šli vysvětlovat jeho rozhodnutí. Organizace se za ně samozřejmě stoprocentně postavily. Stranické šetření bylo např. zavedeno se všemi členy bývalého vysokoškolského výboru KSČ v Praze, a na zasedání KSS, které následovalo týden po skončení pražského, rovněž bylo přijato několik »resignad« a »odvolání z funkcí«, např. Josefa Zra- ka, Viktora Pavlendy a Jána Koscelanského. Na ÜV KSS se ozvala žádost o vyloučení Dubčeka z KSČ, aby z dohody o pobytu sovětských vojsk bylo vyloučeno slovo, že jde o pobyt »dočasný«, a aby kolportéři »Zpráv« byli odměněni státními vyznamenáními. Tato žádost prý pochází od skupiny 400 skalních komunistů, kteří ji uveřejnili v místním komunistickém deníku v Topolčanech bez vědomí vedení strany. Na tiskové konferenci pro zahraniční novináře řekl inž. Josef Havlín, vedoucí Federálního úřadu pro tisk a informace, že ÜV má 148 členů a 33 náhradníků; během posledních tří měsíců odešlo z ÚV na osmdesát jeho členů a není vyloučeno, že i ještě dojde k prověrkám. Budou politické procesy? Husák sice ujišťoval, že nedojde k politickým procesům; tentýž den se však veřejnost dověděla o zatčení Jiřího Lederera, novináře ze skupiny kolem bývalého »Reportéra«, a dalších dvou osob, jedna z nich je žena; zatčení zdá se je v souvislosti s procesem ve Varšavě proti tamějším studentům, kteří měli styk se střediskem polské emigrace v Paříži a kteří se zhlédli v československém socialistickém experimenté. V Ostravě byl začat proces proti Otu Filipovi, redaktorovi z nakladatelství Profil; prý psal proti vývoji po r. 1968, očerňoval NDR a SSSR a kritizoval přátelství se socialistickými zeměmi. A v Plzni otevřeli výstavu o kontrarevoluci a o špionážní činnosti anti- socialistických sil, vnitřních i zahraničních. Velmi trapné vyvrácení Husákových slov, že se za žádnou cenu nevrátí doba před Novotným a léta padesátá, přišlo ze strany, odkud to Husák asi málo čekal — od italských komunistů. V ideologickém časopise Rinascita podali' rozbor Husákova rozhovoru s redaktory RP »Leden byl nutný« (Nž, str. 35) a na nepřestávajících čistkách a výměnách, na ohlášeném centrálním řízení hospodářství ukazují, jak se Husák vrací před Leden 1968. Na článek reagovalo RP: autor článku v časopise Rinascita prý nepochopil československou situaci, prý překrucuje smysl Husákových slov a rázně odmítlo, že by se ve slovech o nelítostném boji proti odpůrcům oficiální linie skrývala narážka na chystané politické procesy. Rinascita odpověděla novým článkem: její závěry mají své odůvodnění v řečech některých čs. komunistických vedoucích, ale především ve faktech, která dokazují, že ČSSR ještě stojí před hlubokou krizí, která se nijak neblíží vyřešení. Stále jsou v platnosti mimořádná opatření, pokračují demise a odvolávání z nejvyšších funkcí ve straně i ve vládě, v odborech, kulturních institucích atd. Odvolává se to, co bylo přijato už před srpnem 1968. Vojenský zákrok a politika, která byla potom přijata, nevyřešily nic, a nedovedou vyřešit. Řešení může vzejít jen z rozhodnutí, které učiní plně svobodný československý lid a zcela nezávislá KSČ. Aby si italští komunisté mohli udělat objektivní úsudek o čs. situaci, potřebují znát i stav diskuse uvnitř KSČ, vědět, jak došlo k závěrům, které KSČ učinila, co řekli soudruzi, kteří byli nahrazeni. A Rinascita nakonec přiznává, že Československo zůstává stále ožehavým bodem ve vztazích uvnitř socialistického světa a uvnitř komunistických stran. Bylo to vidět i na sjezdu komunistické strany Francie. Nátlak na kulturní pracovníky Persekuce a nátlak trvají také v kulturní a školské oblasti. Ministr kultury Brůžek zahájil činnost uměleckých rad, které se nyní budou podílet na řízení jednotlivých uměleckých oblastí a prosazovat » socialistickou « kulturu; byly už ustaveny rady divadelní, hudební a výtvarná. A v únoru budou jmenovány rady pro literární, hudební a výtvarné fondy. Ministr Brůžek si znovu stěžoval na postoj řady oficiálních svazů, které se dosud nevypořádaly s pochybenými dokumenty předcházejících dvou let, které stále v předsednictvu a ústředních výborech mají signatáře »2000 slov«. Svaz českých spisovatelů prý nejeví nej menší ochotu » zásadově řešit« členství spisovatelů, kteří jsou v zahraničí. Po českém svazu filmových a televizních umělců byl 26. ledna zrušen i slovenský Svaz, protože vykonával politickou činnost, třebas nebyl v NF. Svazům se dává jakoby ultimatum: buď přijmou kulturní politiku strany, nebo budou úplně zrušeny. A také jednotlivým umělcům se vezmou finanční podmínky pro jejich práci. Z ^rozhlasu jsme se dověděli, že rektorát KU ve svých Informačních zprávách odpověděl na dopis ministra školství Hrbka z 16. září m. r. Hrbek v něm vybízel k denunciaci všech, kdo se chovali »pravicově a antisocialisticky« v letech 1968/1969. KU brání svůj postoj v oné době, nebyl tam žádný případ antisocialistických sil, pokud se držíme definice prvního tajemníka Husáka, a profesoři a studenti se chovali správně, vlastenecky, tak jak je tomu učilo studium postoje sovětského národa za velké vlastenecké války. Tato slova asi dovršila míru trpělivosti rozhlasového komentátora: A co kluby KANu, organizace sociální demokracie, stáv- 66 [pageend18]BŘEZNOVÝ VlTR Březnový vítr letí z rovin, . však vlající hřívy nespatříš. To pluje s hukotem povodňovým řečištěm nebes mraků tříšť. Kra drtí kru. Ty kyklopské moci o slunce, o vzduch tak se rvou, praskají, bortí, lámou se v bocích zčernalým lesům nad hlavou. Březnový vítr letí z rovin s tou hořkostí ornic, jel drásá pluh. Pln zvonů a dálek, pln blažených novin, ač svištěním bičů skučí vzduch. Nechává na rtech chuť po plameni, švih biče — krve a potu trpkou chuť, tu vlahost i oheň políbení, jež trhají od nás buď jak buď. Dech fialek nese v měkkých nozdrách, . od jehňátek jehněd, jež polaskal, od lepkavých lístků je to pozdrav, jež pohladil nezně a letí dál tou modrou rozlohou polospánku, přes rašení dálku nazlátlou, kde Jitřenka kráčí bez opánků, měsíce setby za ní jdou. Ze sklepení vane, stok nakažlivých puch přináší smíchán s myšinou, z měst, ulic a náměstí, z domů živých, co mrtvější nežli mrtví jsou, nese pach strachu, pach ponížení. Co stalo se zemi, co stalo se člověku, od obzoru k obzoru v něm se pění, vším lomcuje ve vzteku. Na nebe buší, proč je zticha, proč andělských polnic hlas nezbořil hradby od Jericha, jež osudnou smyčkou škrtí nás. Oblohu čistí, chce na slunci místo pro všechnu tu čeleď zelenou. Je to pupenců bubnování, míz výskot v sadech, jež na květ poženou. Burácí zlobně v prázdných dvorech s travičkou nízkou při zemi. Slunce velkonoc na praporech vzkříšených stromů nese mi, mně, tobě a všem a je jich tolik, těch zdejších, těch zdejších i odjinud. Tak jak se otřel o srst polí, teď žitečkem voní, hnědí hrud. Ty bědnosti země, jak země stará, starobo všem zde určená, jen Kristus je mladý jak z hlubin jara halouzka rosou zvlhčená. Jan Zahradníček ky, hanlivé nápisy proti SSSR, letáky tištěné na rozmnožovacích strojích fakult? Neví universita, že mezi profesory byli signatáři »2000 slov«, že řada pracovníků a funkcionářů vysokých škol byla vyloučena ze strany pro své protisocialistické a oportunistické názory? Teď prý ale tam zavane nový zdravý vzduch: byl » řádně« zvolen nový rektor i prorektoři, omezením členů fakultních rad je zaručena většina » správných« názorů a nový vysokoškolský zákon dovoluje očistit řady pracovníků podle přání od Prašné brány. Ted’ jistě přijde správná analýza minulé činnosti vůbec a zvláště některých profesorů, jako Karla Kosíka, Milana Machovce a V. Černého. Pomůže k tomu i obnovený Svaz vysokoškolských studentů, jehož předsedou byl zvolen Jaroslav Škvařil a místopředsedou Karel Jansa. Poslední dva měsíce zesílil také tlak na sjednocení mládežnických organizací. 20. ledna sdělilo byro ÚV KSČ, že východiskem z nynější složité situace je vytvoření jednotné, dobrovolné, vnitřně zájmově diferencované masové organizace dětí a mládeže socialistického charakteru — Svazu socialistické mládeže; v jejím rámci má být dosavadním organizacím zaručena specificita a kontinuita, podobně jak to bylo v posledních letech u SCM. V první řadě jde tu Leninský svaz mládeže a obrozený Pionýr: jeho Česká rada 25. ledna zhodnotila svou činnost z 1968, vyloučila býv. předsedu Oldřicha Kryštofka, dr. Zdeňku Jesenskou a dalších 11 z řad svých členů, schválila nové programové prohlášení a upravila stanovy. Bojem o záchranu můžeme nazvat zasedání ústřední rady Junáka z 2. února. Rada vyjádřila souhlas s výsledky lednového pléna ÚV KSČ a za svůj nej důležitější úkol označila přispět k vytvoření této jednotné organizace dětí a mládeže. Už 29. prosince náčelník Junáka dr. R. Plajner, náčelnice V. Macková a místostarosta inž. V. Markoul žádají pochopení pro svou práci mezi mládeží, a i když říkají, že Junák integrační pro- 67 [pageend19]ces podporuje, přece jen se brání úplnému splynutí slovy o tradicích junáckého hnutí a nejrůznějšími závazky k 25. výročí osvobození a k 100. výročí narození Lenina, z řad Junáka vyšel kapitán Nálepka, syn presidenta Svobody Mirek, členem Junáka byl Gottwald, president Zápotocký, Zdeněk Nejedlý aj. Cestování První měsíce roku nesou s sebou první plány na dovolenou, možno-li v cizině. Jaké překvapení uchystali občanům v ČSSR? 28. ledna zahájil Čedok předprodej zahraničních zájezdů na záznamy a 2. února jejich volný prodej. Prý je největší zájem o Rumunsko a Bulharsko, víc než loni o SSSR, Polsko a Maďarsko; NDR přijde na řadu až tak v březnu, s ní jsou pořád těžkosti, protože ta- mější vláda zakázala vyvážet např. dětskou obuv, dětské prádlo, obuv, lůžkoviny a dámské prádlo, zboží, jehož je na čs. trhu nedostatek, čs. občané prý přímo zaplavovali obchody v NDR... O zájezdech do Jugoslávie a hlavně do západních zemí — píšeme 10. února — není ještě rozhodnuto; do Jugoslávie by mohlo jet 30 000, na Západ 50 000 občanů. Pro individuální turistické cesty na Západ Státní banka přislibuje pět dolarů na osobu a den, maximálně ale sto dolarů; na pozvání k nej bližším příbuzným osm dolarů na osobu a na celý pobyt v Evropě a 16 dolarů mimo Evropu. Banka upozornila, že bude možné uspokojit jenom velmi malé procento, a to těch, kteří na Západě a v Jugoslávii nebyli na soukromé pasy v posledních třech letech. Hromadné žádosti podniků na cesty na Západ zásadně přijímány nebudou. Žádosti o přísliby se přijímaly do 13. února. » šťastní» žadatelé budou informováni do 31. března. Zamítavá rozhodnutí zasílána nebudou. Není pochyby, že tato nová opatření — nebo vlastně potvrzení těch, která byla vydána loni 9. října — utvrdí jen roztrpčenost a apatii, kterou se nepodařilo dosud zlomit ani u komunistů. V rozhlase 24. ledna řekli, že místní organizace o 120 členech není schopna sestavit osmičlenný aktivní výbor... J. H. ODEŠEL V PRAVÝ ČAS Tak možno posoudit poměrně náhlou smrt profesora Josefa Lukla Hromádky, který zemřel 26. prosince 1969. Ještě 8. června mohl oslavit své osmdesátiny, dostalo se mu při té příležitosti velkého uznání ze všech stran, ale více než červ nemoci hlodalo na jeho organismu zklamání nad tím, zač se ze všech sil bil posledních dvacet let: východní socialismus strhl svou škrabošku a byl něčím jiným než jen Božím trestem a výzvou pro dnešní křesťanství. V prvních dnech prosincových ho stihl infarkt, před vánocemi se mohl z nemocnice vrátit domů, ale nový záchvat už nevydržel. Hromádka je rodák z moravských Hodslavic. Od dvacátých let přednášel na pražské, nejdříve Husově, pak Komenského evangelické teologické fakultě (v letech 1939-1947 v Princetownu v USA). V době po první světové válce svými četnými publikacemi i učitelským působením přispěl k překonání tehdy vlivného liberálního protestantismu tím, že zdůraznil víru v Ježíše Krista jako Syna Božího a význam křesťanských dogmat. Zdůrazňoval také, že křesťan a církev mají svou víru prakticky osvědčovat v mravních a společenských otázkách své doby; podobal se v tom a mnohém jiném velkému švýcarskému teologovi a svému učiteli Karlu Barthovi. Všechny své dobré křesťanské vlastnosti zapojil do své činnosti za sblížení křesťanů: nejen živý a aktivní zájem (včetně mnoha osobních kontaktů, např. už dávno v první republice s dominikánem P. Braitem a františkánem P. Urbanem), nejen účast a podporu ekumenických akcí (YMCA ve třicátých letech, Ekumenická rada církví po druhé světové válce, jejímž byl řadu let činovníkem, 2. vatikánský sněm — zúčasnil se jeho závěru jako host kard. Bey —, pořádání a ochranná ruka nad ekumenickými semináři v Jirchářích, na něž zval i katolíky v letech, kdy nad nimi ještě pevně vládla státní zvůle, ale také nepopulární ocenění hodnot katolicismu ve vypjatě protikatolické náladě po první světové válce (v mnoha článcích a zejména v knize » Katolicismus a boj o křesťanství «, 1925) a ve varování před plochým anti- katolicismem (mj. přísná kritika československé církve v jejích začátcích). V celém světě se Hromádka stal známým v posledních dvaceti letech: velmi mnozí z nás ho považovali za propagátora komunismu, protože hned na prvním zasedání Ekumenické rady církví v Amsterodamu r. 1948 se stavěl pozitivně k únorovým událostem; příchod komunistů a socialismu k moci v ČSR označil za soud Boží nad církví, která zanedbávala svůj úkol ve světě, především na sociálním poli; nyní se jí poskytuje možnost napravit omyly minulosti. Prý jeho zásluhou se Ekumenická rada církví nepostavila za západní politické pojetí, které šířil John Foster Dulles. A toto soužití křesťanství s komunismem šířil na .všech svých přednáškách, na něž ho pražští komunisté velmi rádi pouštěli v době, kdy hranice byly obehnány drátem s vysokým napětím. Odměnou mu byly: Leninova cena míru, Řád práce a republiky, Řád 25. února a Čs. cena míru. Z jeho podnětu byla založena Křesťanská mírová konference, do níž se zapojily protestantské a pravoslavné církve Východu a také některé církve ze Západu. Někteří podezírali Hromádku z naivity; bylo-li to pravda, pak ho z ní vyléčil 21. srpen 1968. I on přivítal Leden, v čs. socialismu vystoupily na povrch prvky, které jsou mu společné s křesťanstvím. Ty však, jak ukázala tvrdá skutečnost, nemají v tom správném socialismu místo. V dopise sovětskému velvyslanci červoněnkovi Hromádka, plný zklamání, bolesti a studu, to nazval tragickým omylem a nesmírným neštěstím. A svůj názor nezměnil, ani když v ČSSR loni politické události 68 [pageend20]braly jiný směr. Varoval i tehdy, kdy už to mohlo být nebezpečné, ale to mu diktovalo jeho křesťanské svědomí, které ho před dvaceti lety vedlo k slovům, jimž jsme rozuměli jinak. Tu se proti němu postavili jeho dřívější ochránci a mecenáši: prý na zákrok samého metropolity Nikodyma, který je pověřencem moskevského patriarchátu pro zahraniční styky, musel odstoupit sekretář PMK Ondra — jím chtěli zasáhnout samého Hromádku, který pochopil a vzdal se také. Potvrzením názoru, že Hromádka upadl v nemilost, je skutečnost, že jeho životnímu zhodnocení a pohřbu (byli přítomni mj. generální tajemník Světové rady církví dr. Eugen Carson Blake, osobní vyslanec canter- burského anglikánského arcibiskupa, představitelé KMK a církví ze zahraničí) byla v tisku a rozhlase věnována jen malá pozornost. V českých náboženských dějinách zůstane zapsán jako velký člověk a křesťan. Petr Ovečka Z projevů prof. Hromádky Žijeme v těžké a roztříštěné době. My křesťané musíme vidět svou část viny na současných bolestech a problémech (které přece vznikají hlavně v zemích křesťanských, nebo podle jména křesťanských), a také své poslání, svou odpovědnost. Do této těžké doby máme vnášet Kristovo evangelium. Takový úkol nemůžeme vyplnit rozděleně. Toto vědomí je jedním z mocných motivů ekumenických snah. Patříme k sobě. Ale rozdíly mezi církvemi existují a nelze říkat, že na nich nezáleží. Mé přesvědčení a má zkušenost je, že čím jsou lidé ve své víře pevnější a určitější, tím jsou si bližší, tím více si mohou ve víře pomáhat. Nejde o to, stírat rozdíly; ekumenická práce naopak znamená, abychom to, za čím jdeme, brali opravdu vážně a žádali i na druhých, aby byli pořádnými katolíky, evangelíky apod. Vlažní nepomohou. Rozdíly mezi církvemi se navenek zřetelně jeví v bohoslužbě, v historii apod., ale jaký je nejhlubší kořen rozdílů? To je vážná a nesnadná otázka. O tom by snad stálo za to uspořádat teologické symposium. U nás po pádu Rakouska mnozí myslili, že je též konec katolicismu, velká příležitost pro evangelíky a československou církev. Tehdy jsem upozorňoval, že naše síla nemůže být ve slabosti katolicismu. I pro něj republika znamenala možnost nového duchovního rozmachu (ač to mnozí katolíci zprvu nechápali). Rozmach se skutečně dostavil, podle mého soudu hlavně v rozmezí let 1925-35. Na duchovním rozkvětu měly velký podíl zejména řeholní řády — do- minikáni, františkáni, jezuité, benediktini... Též v kultuře (Deml, Durych, Zahradníček, čep, zčásti Březina) a v politice se katolíci výrazně uplatňovali. Katolicismus u nás se ovšem musel vypořádat s obrovským břemenem své historie, s Bílou horou a obdobím habsburské moci. Sledoval jsem se zájmem, zda jsou si toho katolíci vědomi. Zaujalo mě proto úsilí Jaroslava Durycha, který se ve svém » Bloudění« pokusil ukázat, že český člověk nebyl získán pro katolicismus jen násilím, nýbrž též duchovním zápasem. Ale úkol překonat zatížení historie trvá dosud. V létech 193947 jsem byl v USA a nemohl jsem domácí vývoj přímo sledovat. Po r. 1948 byla situace katolíků většinou nesrovnatelně těžší než situace evangelíků. Katolíci byli zbaveni biskupů. Duchovně snad nejtěžší ranou bylo ochromení řádů. Soudím, že pro normální katolický život je obnova řádů prostě nutností. My evangelíci nemáme řády, ale máme pro tento prvek katolického života porozumění. Pro mne ekumenický vztah ke katolíkům vždy znamenal: v čem se mohu od nich učit? Nyní jsou velmi důležité výsledky 2. vatikánského koncilu. Mnohé důrazy jsou nám evangelíkům blízké: služba jako úkol církve ve světě, Písmo a tradice... Myslím, že se dnes vytvořila situace, kdy katolíci mohou opět rozvíjet své duchovní a tvůrčí síly. Žijeme ve velmi vážné době. Pokoušíme se vybudovat socialismus s lidskou tváří. Jen živá církev může dát lidem odvahu a sílu k velkým činům. Musíme se navzájem podpírat, naslouchat si, učit se od sebe, napomínat se. Jsou před námi nekonečně velké úkoly. (V přednášce » Půl století českého ekumenismu « v katolickém cyklu živá teologie, 7. května 1969.) * * * Jsou chvíle, kdy my křesťané musíme protestovat proti tomu, co se děje. To, co nyní říkám, není zaměřeno ani proti komunismu, ani proti Sovětskému svazu. Máme ještě co k tomu říci? ... Návrat k starým metodám, řídícím shora, diktátorským, nám může způsobit velké škody: ochromit mysl i duši. Musíme vědět, jak čelit tomuto nebezpečí. Nebezpečí je strašné. Jde o duši národa, ne pouze o vnitřní pořádek. Duše národa může být tak zkřivena, tak ochromena, stát se tak apatická, cynická, ano nihilistická, že se od toho neosvobodíme ani za desítiletí. Je to otázka teologická. A já se domnívám, že evangelium má též co říci o takovémto státním zřízení. My víme, také z dějin, že právo je úzce spojeno s tím, co nazývají latiníci » aequitas«, rovnost, úcta, míru- milovnost, dar být milosrdný, a řekl bych, i odpouštět. Také stát potřebuje této vlastnosti. A jakmile zmizí tento důraz na milosrdenství a toto pochopení pro člověka, pak pracuje tvrdost zákona spíše ničivě než pozitivně, budujíc... Jsem plný neklidu nad tím, co se u nás děje. Co máme dělat? Mlčet nesmíme, co tedy dělat? (Hromádka 8. června 1969, v den svých osmdesátin). Objednal jste si životopis našeho kard. Berana »Velká mše«? Subskripcí do 30. dubna jej dostanete za sníženou cenu dvoutřetinovou. Pište na adresu Křesťanské akademie. 69 [pageend21]stalo se doma, v exilu a jinde ve svété VE VATIKÁNE A V ITÁLII 3. února byl uveřejněn list, který papež Pavel adresoval svému státnímu sekretáři kard. Villotovi; list byl oficiální odpovědí sv. Otce na hlasování o kněžském celibátu na národním synodu holandských katolíků (viz str, 43). Znamenalo by to ústupek v pojmu kněžství opustit svazek mezi kněžstvím a celibátem, jak existuje v latinské církvi; Pavel VI. nedovolí návrat ke kněžské službě těm, kteří zanechali kněžství a se oženili. Otázku, aby byli vysvěceni na kněze ženatí mužové, by bylo nutné napřed projednat s biskupy; nedomnívá se však, že se tím odpomůže nedostatku kněží. V rozhovoru s holandskými biskupy chce hledat prostředky, jak vhodným způsobem vyřešit jejich problémy s ohledem na dobro celé církve. — Celibátu věnoval také svůj projev v neděli 1. února před Anděl Páně: nazval jej svědectvím Božímu království, výmluvným znamením pro hodnoty víry, naděje a lásky a podmínkou pro plnou kněžskou službu; v proslovu k římským farářům a postním kazatelům vyslovil svou důvěru, že kněžství i s celibátem dovede vábit k sobě také dnes mladé muže daleko víc než pouze přirozené a navenek snadnější líčení tohoto stavu. A konečně v listu prefekta kongregace pro kněze kard. Wrighta biskupským konferencím se stanoví, aby na Zelený čtvrtek při mši svaté, při níž se světí svaté oleje, kněží do rukou svého biskupa obnovili svůj kněžský slib a také závazek celibátu. V audiencích Pavel VI. přijal mj. René Cassina, nositele Nobelovy Ceny míru, jednoho z autorů Listiny lidských práv, zakladatele štrasburského Ústavu pro lidská práva a předsedy Mezinárodní židovské organizace, který měl v Římě přednášku na téma Lidská práva a mír; generálního tajemníka Světové rady eírkví dr. Carsona Blaka; brazilského arcibiskupa z Olindy a Recife Helder Camaru; španělského ministra zahraničí Lopeza Brava spolu s členy delegace, která zastupovala španělskou vládu při svatořečení zakladatelky řeholní společnosti sester služebnic Panny Marie, ošetřovatelek nemocných Marie Soledad Torres Acostové (1826-1887), a předsedu Papežské komise pro Palestinu mons. Nolana — s uznáním mluvil o činnosti jak této komise tak i Katolické společnosti na pomoc Blízkému východu, které pracují na zmírnění utrpení obyvatel země, v níž se narodil a zemřel Spasitel; v projevu při audienci udělené soudcům Římské róty a účastníkům mezinárodního sjezdu o církevním právu hájil soudní moc a právní zřízení v církvi: nepotlačují svobodu a charismatickou stránku, ale stejně jsou ve službách dobra duší. Svou soustrast sv. Otec poslal biskupovi z Chambery ve Francii, na území jeho diecéze lavina pohřbila 39 chlapců a dívek; vládě SAR a příbuzným obětí le- texkého bombardování továrny v káhirském předměstí; příbuzným obětí v požáru mnichovského židovského starobince. * Péčí Vatikánské tiskárny byl vydán nový obřad přijetí do řádu, a skládání a obnovy slibů: je zapojen do mše svaté a tak naznačuje souvislost mezi obětí eucharistickou a obětí řeholního života. * 16. března vydají vatikánské posty svou první letošní emisi známek; je to série k Světové výstavě v Osace, jíž se Svatá stolice také účastní, a na známkách jsou znázorněny: znak výstavy, křesťanský pavilón, japonský obraz Panny Marie s Děťátkem z katedrály osacké, zámek v Osace a hora Fidži. * 21. června bude prohlášen za svátého charvatský františkán Nikola Tavelič, který ještě s třemi druhy byl pro víru usmrcen sara- cény r. 1391 v Jeruzalémě, na místě, kde dnes stojí Omarova mešita. Bude to první charvatský kanonizo- vaný světec. * Italská katolická universita Božského srdce Páně má letos 21 414 studentů. * Také letos začal Pavel VI. postní dobu v kruhu věřících: na Popeleční středu dopoledne před generální audiencí posvětil popel, jímž mu pak kard. Marella posypal hlavu, a v odpoledních hodinách se zúčastnil kajícího stacionárního průvodu kolem baziliky sv. Sabiny. ★ V týdnu po první neděli postní se ve Vatikáně konala duchovní cvičení; body k rozjímání dával francouzský dominikán P. Jacques Loew, jeden z prvních kněží dělníků, který pak uposlechl, když experiment byl z Říma odvolán; pro pastoraci v dělnickém prostředí založil Misii sv. Petra a Pavla. * V projevu při generální audienci 11. února, ve výroční den podepsání Lateránských smluv a konkordátu mezi Itálií a Svatou stolicí, Pavel VI. řekl, že je ochoten k revizi článků konkordátu, které neodpovídají nově se vyvinuvší situaci; k revizi má však dojít na základě oboustranné dohody, ne pouze z jedné strany. Tím se Pavel VI. dotkl diskusí o manželské rozluce, o jejíž zavedení se v Itálii jedná a která podle slov papežových by se dotkla článků týkajících se manželství. Svatá stolice dala souhlas se zahájením informačního procesu pro kanonizaci P. Pia, italského kapucína, který zemřel 23. září 1968. Ve věstníku biskupství Lucera čteme, že biskup mons. Cunial, který je současně apoštolským administrátorem biskupství Manfredonia, na jehož území leží San Giovanni Rotondo, začal shromažďovat dokumenty a svědectví o životě a písemnostech P. Pia. Bohoslovci koleje Nepomucena zakončili jubilejní rok k výročí smrti sv. Cyrila mší svátou východního obřadu v kryptě baziliky sv. Klimenta, v níž náš apoštol byl r. 869 pochován. — Ke dni smrti, 14. února, vatikánský L’Osservatore Romano přinesl článek do- minikána P. liřího Maria Veselého. TÝDEN MODLITEB za jednotu křesťanů byl pro všechny, kdo se ke Kristu hlásí, příležitostí pocítit bolest nad trvajícím odloučením a modlitbou i skutkem se přičinit o napravení tohoto pohoršení světu. Týdnu věnoval svůj proslov Pavel VI. při generální audienci 21. ledna; odmítl prostě přenést se přes existující rozdíly, slavit společně eucharistii a vyhlásit jednotu — napřed je nutná jednota víry a jedno pravé kněžství. Sblížení mezi křesťany udělalo za poslední rok velké pokroky, nevzdávejme se tedy naděje; nejvíce prospějeme ekumenismu, když budeme opravdoví katolíck — V Římě se oficiální pobožnosti konaly v různých kostelích, takže se k modlitbám mohla připojit celá diecéze. — V Anglii, v anglikánské liverpoolské katedrále kázal předseda sekretariátu pro jednotu křesťanů kard. Willebrands; nabádal k úctě křesťanských mučedníků, aťsi dali život za to či ono křesťanské vyznání — vždycky křesťané byli ochotni dát život za Krista, ale skvrnou v křesťanských dějinách je, že lidé také posílali druhé na smrt ve jménu Kristově; s kardinálovým kázáním nesouhlasila skupina extremních protestantů, takže je policie musela vyvést z kostela. V poslední den Týdne 70 [pageend22]modliteb na 500 katolíků kráčelo v Londýně k místu, na němž mnoho protestantů položilo život za svou víru za vlády katolické královny Marie. * V bratrském duchu slavili Týden modliteb v Káhife: společné pobožnosti se konaly v katedrálách: katolických, pra-, voslavných a evangelických koptů za přítomnosti nej- vyšších církevních představitelů, pak v anglikánské katedrále a v řeckopravoslavné katedrále. * Ve Španělsku mohl jediný protestantský biskup dr. Ramon Taibu mluvit k veřejnosti o náboženských otázkách. Na přednášku ho pozval jeden ústav Valladolidské university. V ČESKOSLOVENSKU NÁBOŽENSKÉ ZPRÁVY V dopise, který ÚV KSČ poslal všem stranickým organizacím a členům strany k výměně legitimací, najdeme zmínku, že pravicové oportunistické síly měly spojení také s antisocialisticky smýšlejícími církevními hodnostáři, kteří organizovali DKO. Všem členům se připomíná, že mají mít pevný protináboženský postoj: mají si osvojit marx-leninisraus, zvyšovat svou ideovou úroveň a bojovat proti projevům buržoazní ideologie, náboženským předsudkům a jiným přežitkům minulosti. * Docházejí zprávy o prvním nátlaku odtáhnout děti od vyučování náboženství. Učitelé mají zjistit, kolik dětí na ně chodí — od r. 1968 se vyučuje nebo může vyučovat mimo školu — a kolik jich je členem Pionýra. * Příští vyjednávání mezi Vatikánem a Svatou stolicí se bude konat na vyšší úrovni než tomu bylo doposud, řekl ministr kultury dr. Brůžek redaktorovi německého katolického časopisu Publik. Otázky týkající se církve a náboženství spadají do přímé pravomoci federálních úřadů, to znamená do úřadu federálního ministerského předsedy. Národní ministerstva kultury jsou pro to už nekompetentní. Otevřené otázky budou v budoucnu diskutovány a řešeny v celostátním rámci. * České Katolické noviny musely snížit svůj náklad ze 154 000 na 70 000 výtisků, ale slovenské vycházejí v nezměněném nákladu 120 000 výtisků; zdá se tedy, že odpovědnost za snížení nákladu nese český Úřad pro tisk a informace, který pražským KN prostě nepřidělil více papíru. * LD byla vyzvána, aby v budoucnu nereferovala o církevních záležitostech; prý to odporuje poslání politického deníku. * Dalším důkazem o úsilí obnovit bývalé Mírové hnutí kněžstva je slavnostní přijetí býv. budějovického kapitulního vikáře Antonína Titmana u ministra kultury Brůžka; v pozdravu k jeho šedesátinám Brůžek chválil Titma- novu činnost v Mírovém hnutí. V rámci Týdne modliteb za jednotu křesťanů se konaly v Praze dvě ekumenická shromáždění. Jedno bylo v kostele Srdce Páně na Vinohradech za účasti apoštolského administrátora biskupa Tomáška, patriarchy církve československé dr. Stanislava Nováka, synodního seniora českobratrské církve evangelické dr. Václava Kejře a tajemníka rady bratrské církve Karla Sitty. Pobožnost skončila prosbou o jednotu, spravedlnost a mír na celém světě a požehnáním všech představitelů církví. Druhá pobožnost, 25. ledna, byla uspořádána ve sboru církve bratrské v Soukenické ulici v Praze 1; skončila společným, stejným Apoštolským vyznáním víry, Otčenášem a požehnáním, jímž byla úvodní slova nové katolické mešní liturgie. V Kroměříži byly odhaleny základy kostela sv. Michala, který je nejstarším kostelem v městě a o němž se vědělo jen ze starých map. Románská stavba byla později změněna v gotickou a dlouhá léta sloužila jako hřbitovní kaple, dokud úplně nezmizela. * Tý- ČSSR. — Z pohřbu biskupa Stanislava Zely v jeho rodné farnosti Soběchlebích na Moravě. Na obrázku vidíme litoměřického biskupa Trochtu, po jeho pravici českobudějovického Hloucha a po levici pražského světícího biskupa dr. Kajetána Matouška. Byli přítomni také brněnský biskup Karel Skoupý, dr. Karel Otčenášek z Hradce Králové a premonstrátský opat Machálka z Nové Říše. deník československé církve Český zápas uveřejnil srdečnou vzpomínku na katolického biblistu redempto- ristu dr. Jarolíma Adámka, který zemřel 18. prosince 1969. Byl členem komise, která připravuje ekumenický překlad Písma. * 18. února se slavný Třebechovický betlém vypravil na cestu do Londýna; bude tam vystaven při výstavě Ideální domov. * V Tavíkovicích u Znojma chtějí letos postavit kapli ke cti Panny Marie, matky jednoty; úpravy na staveništi byly zahájeny už v prosinci m.r. * Zemřeli dpp.: Jindřich Kaman, který 21 let působil v Rovečném na českomoravské vysočině — bylo mu 47 ■ let, pohřbíval ho otec biskup Karel Skoupý a rozloučil se s ním též zástupce místní evangelické církve; Josef Daněk, který poslední dobu dlel v Kněžském domě na Moravci; P. Teodor Kaláb, exprovinciál řádu minořitů. Brněnská diecéze ztratila loni 30 svých kněží. R.i.p. * V nakladatelství České katolické charity vyšlá kniha moderních modliteb Michala Quoista Mezi člověkem a Bohem ; dále dvě knihy od Dominika Pecky » Člověk a technika« a »Člověk a dějiny« a »Misálek pro nej- menší« P. Jiřího Reinsberga od P. Marie Týnské. Už dřív vydal budějovický biskupský ordinariát pro vnitřní potřebu rozjímání biskupa Josefa Hloucha pro každý den v roce » Minutěnka«. RŮZNÉ ZPRÁVY ČSL pokračuje ve svých čistkách podle směrnic ÚV KSČ; znovu a znovu čteme v LD, že zasedaly krajské výbory a vyslovily souhlas s resignacemi a že odvolaly rezoluce a prohlášení z let 1968 a 1969. Tak při zasedání západočeské organizace byla vzata na vědomí rezignace 34 funkcionářů, 63 výstupů a 41 vyloučení a zrušení tří závodních organizací. K významným rezignacím došlo v městském výboru pražském. * Jen v Severomoravském kraji a Ostravě bylo od 22.8. do 31.12.1969 stíháno podle mimořádných zákonných opatření 1800 osob; 1403 případů bylo skončeno; jen 78 osob bylo žaloby zproštěno, u 25 zastaveno řízení. Pro hanobení ústavních činitelů CSSR a spojeneckých států řešily soudy 104 případy. * 71 [pageend23]Koncem ledna čekalo na auto 320 000 žadatelů; letos má přijít na trh zhruba 108 000 osobních aut, takže bude uspokojena jen třetina, ale to závisí na rozšíření výroby v Mladé Boleslavi, na výstavbě montážního závodu na Slovensku a také na dovozu automobilů, zejména ze Sov. svazu. 3. ledna psal Ostravský večerník, že je na cestě do ČSSR první zásilka 400 vozů značky Toyota, typ Corona 1500. * V druhé polovině roku by měl vyjít z Mladé Boleslavi sportovní typ R-110; je to upravené embéčko a je určeno především pro export. * Český ministr spravedlnosti dr. J. Němec odvolal předsedu Městského soudu v Praze a Krajského soudu v Ostí; správu obou soudů bude vykonávat přímo prostřednictvím svých zástupců. * V diskusích na OV podle místopředsedy vlády Červinky upozorňovalo mnoho členů, že v České republice chybí na 100 000 pracovních sil. * KSČ zastupovali na sjezdu francouzské komunistické strany Vasil Bilak a Pavel Auersperg. * Předsednictvo t)V České tělovýchovné organizace vyslovilo souhlas s činností přípravných výborů Českého svazu dívčí kopané a Českého svazu nohejbalu. * 9. května má začít vysílání druhého programu televize; vysílání bude zajišťováno čtyřmi vysílači v Praze, Bratislavě, Brně a Ostravě, ale ty nezasáhnou hned celé město. Postupně, do r. 1978, bude budována celá síť 59 vysílačů. Prozatím se bude vysílat jen čtyři dny v týdnu po několik hodin, bude to vysílání spíše zkušebně. * 8. ledna byla podepsána v Moskvě ' smlouva o dodávce 1 300 000 tun sovětského obilí do ČSSR; od Sovětů, řekli v rozhlase, pochází plné dvě třetiny veškeré pšenice, která se v ČSSR spotřebuje. * Předsedkyně Sněmovny lidu dr. Soňa Pennigerová řekla po návratu parlamentní delegace ze SS, že Brežněv jim v » srdečném « rozhovoru řekl, že v ČSSR je vyšší spotřeba masa než v SSSR, že loni v srpnu přece jen vypomohli a čs. železničáři nedokázali v Čierné nad Tisou maso přeložit a dnes se bojí označit tento čin za sabotáž... * V Praze je zaregistrováno 90 000 žádostí o byt. V letech 1971-1975 bude možné postavit 30000 bytů a dalších 9500 družstevní svépomocí. 17. ledna oslavovaly Košice 25. výročí osvobození. Toto oslavování pokračovalo den za dnem směrem na západ, jak byla osvobozována další města, a přitom se neopominulo vyzvednout, jak velký podíl měla sovětská vojska. * časopis Svět socialismu přináší rozhořčenou poznámku Václava Šnejdara: v jednom závodě odmítli krev od sovětských vojáků... Vůbec vztahy čs. občanů k příslušníkům sovětských vojsk patří stále k » citlivým oblastem našeho veřejného života« (rozhlas 26. ledna). * Podle UPI Věra Odlo- Žilová-Částavská se chystá na profesionální kariéru! * V rozhlase řekli 22. ledna, že čs. vláda, stejně jako SSSR, podporovaly federální vládu Nigérie, a to i dodávkami zbraní, a odsuzovali předloňský a loňský způsob informování čs. veřejnosti o nigerijské válce. ★ 25. ledna skončila lhůta v Praze k oznámení osob, které jsou na území města hlášeny k trvalému pobytu a v současné době se zdržují v zahraničí. Ohlásit to mají majetníci domů a organizace, které spravují majetek na území hlavního města. * V Plzni byla otevřena výstava » Záměry a prostředky nepřátel socialismu v ČSSR«. Na fotografiích a písemnostech předkládá důkazy o ideologickém působení zahraničního tisku a rozhlasu, o činnosti pracovníků americké rozvědky a cizinců vůbec, seznamuje s obsahem protistátních tiskovin apod. * 30. prosince byla spuštěna v štětínských loděnicích nová loď pro ČSSR » Radhošť « ; má nosnost šest tisíc tůn. * V půli března vyjdou poštovní známky k Světové výstavě v Ósace; jsou na nich vyobrazeny významné čs. exponáty a díla japonských mistrů. * Koncem r. 1969 měla ČSSR 14 milionů 448 tisíc obyvatel, ČSR 9 909 000 a SSR 4 549 000; živě se narodilo .223 000 dětí, tj. o devět tisíc víc než r. 1968, přirozený přírůstek se zvýšil, a to o 3000; zemřelo 159000 obyvatel, o 6000 víc než před rokem; také rozvodovost vzrostla, bylo rozvedeno 23 000 manželství, téměř o 2000 víc než v roce 1968, a počet potratů se zvýšil na 127 000, tedy o tři tisíce, takže 36% všech těhotenství končí potratem. * 6. listopadu bylo uveřejněno několik podrobností o vízovém cestování do Sovětského svazu: víza sice není třeba, ale formality se liší podle druhu cesty: turistickou cestu lze uskutečnit jen prostřednictvím některé z cestovních kanceláří; soukromou cestu lze podniknout také vlastním vozem, pokud se koná na pozvání občana sovětského nebo československého, který se zdržuje aspoň tři měsíce v SSSR, a cesta vede po obvyklých turistických trasách; tam, kde se od nich odchyluje, třeba dát auto do úschovy a pokračovat veřejným dopravním prostředkem. * Ke Dni letectva — výročí ustavení první letecké eskádry za druhé světové války — ministr Dzúr naznačuje, že čs. vojenští letci by se mohli účastnit vzdušné obrany území Sovětského svazu proti případnému nebezpečí od Číny. KULTURNÍ ZPRÁVY Pražské Komorní divadlo stáhlo z repertoáru tři hry; Moliěrovu Odu na krále, Křehkou rovnováhu od Eduarda Albeeho a Vrátím se do Prahy od Oldřicha Daňka, protože při jejich předvádění prý docházelo k » reakcím protismyslným proti duchu her, v podstatě provokatérským«. Hra Daňkova kreslí ideologické třenice pražského biskupa ze 14. století s avignonskými papeži a s inkvizicí; biskup je donucen poslat na hranici 14 heretiků, třebas ví, že jsou nevinní. * Také ve filmu řádila stranická cenzura; nový generální ředitel Čs. filmu Jan Purš nedal schválení filmům: » Vlašťovky na drátě« od Jiřího Menzela, » Ucho« od Karla Kachyni a Jana Procházky a » Ptáci, sirotci a blázni« od Slováka Josefa Jakubiska. Aby v budoucnu nedošlo k takovým nepopulárním opatřením, řekl Purš, ředitelství Čs. filmu samo vybere literární díla, která mají být zfilmována. * Ota Šik, do srpna 1968 místopředseda vlády a přední odborník v náro- dohospodářství, proti němuž se útočí téměř v každém projevu, požádal o asyl ve Švýcarsku; podobně se rozhodl zůstat ve Francii Ivo Fleischmann, kde byl na velvyslanectví kulturním poradcem; Fleischmann překládal Pastemaka, » Přiznání« od Artura Londona a byl spolupracovníkem Literárních listů. * 2. února zemřel ppemí a koncertní dirigent, skladatel a hudební vědec Jaroslav Voget, který byl šéfem opery v Ostravě před druhou světovou válkou, pak dirigentem Národního divadla v Praze a šéfem Státní filharmonie v Brně. Bylo mu 75 let. * Letošní XXV. ročník hudebního festivalu Pražské jaro se soustředí na 25. výročí osvobození republiky, na 200. výročí narození Ludwiga von Beethovena a na hlavní jubilea české hudby: 100 let od narození Vítězslava Nováka a 200 let od narození Antonína Rejchy, velké hudební osobnosti minulého století. Bude uspořádáno celkem 55 koncertů; světovou premiéru budou mít mj. symfonická skladba Jána Cikkera » Hommage a Beethoven«, komická opera Jiřího Pauera »Zdravý nemocný« a » Suita pro komorní orchestr« od Iši Krejšího. * Na knižním trhu se objevil znovu Bemanosův Deník venkovského faráře a Křelinův román o Lidické tragédii Každý své břímě. * Z Alšovy Jihočeské galerie v Hluboké bude v Pavilonu národů na Světové výstavě 72 [pageend24]v japonské Ósace vystaven reliéf Snímání z kříže z Korpusový huti a Madona ze Svaté Magdalény, plastika se zachovanou polychromií. Obě práce pocházejí z první poloviny 15. století a jsou od neznámého umělce. * RP projevilo nespokojenost s hrami, které pražská divadla chystají v jubilejním roce Leninově; Realistické divadlo uvede hry s revoluční tématikou: Bouři, Dona Carlose a Jana Husa; ND Tylovy Kutnohorské havíře a Stroupežnického Naše furianty a Shakespearovou komedií »Jak se vám líbí?« RP se to nelíbí... * Na Slovensku na hradě Lietavě bylo nalezeno na skále, na níž stojí hradní věž, runové písmo. Stálo tam snad pohanské obětiště a nápis je prosba k božstvu vody. Nápis je původu germánského nebo keltského ještě z doby stěhování národů. Václavu Renčovi vychází šestá sbírka básní Setkání s Minotaurem — od poslední uplynulo téměř třicet let — a tragédie Hoře z návratu, je to po 21 letech nové jeho drama; Zdeňku Kalistovi v budějovickém nakladatelství Růže kniha vzpomínek » Tváře ve stínu«. * Věstník ministerstva školství a ministerstva kultury z 20. prosice přinesl výnos o zrušení Ústavu sociálně-politických véd KU. * Karel Gott, » Zlatý hlas z Prahy«, a jeho orchestr znamenají pro CSSR příjem milionu a čtvrt západoněmeckých marek, je to tolik jako 300 aut Škoda. V EXILU A JINDE VE SVĚTĚ ŠVÝCARSKO. — V Curychu uspořádal Klub Jan Palach vzpomínkový večer k prvnímu výročí tragické smrti pražského studenta. Mj. bylo na pořadu pásmo reprodukovaného a živého slova. * Rovněž v Curychu připravují založení samostatného skautského oddílu českých a slovenských skautů, vlčat, světlušek i skautek, a ustavení české kapely. A v Lausanne byla 25. února otevřena první česká restaurace ve Švýcarsku » Restaurant Praha-Goldene Stadt« (Rámistras- se 34,8032, Pasáž Schauspielhaus, I. pochodí). Do KANADY se podle »Hlasu nových« přistěhovalo za rok 1968 a prvních devět měsíců r. 1969 celkem 13134 Cechů a Slováků; 2050 prý se jich vrátilo. USA. — Při chicagské universitě chystají stálou katedru čs. studií. K jejímu založení se už sešlo na 121.000 dolarů. Kardinál Spellman, který zemřel v prosinci 1968, zanechal cennou sbírku mincí v hodnotě půl milionu dolarů. V závěti rozhodl, aby sbírka byla prodána a výtěžek určen na sociální podniky ve prospěch potřebné mládeže. V městě Grand Rapids ve státě Iowa zemřel 2. prosince ve věku 83 let mons. Josef Rancans, který byl od r. 1924 světícím biskupem v Rize v Lotyšsku. R. 1944 byl deportován do Německa a o sedm let později se přestěhoval do USA. Byla to přední postava kulturního a politického života svobodného Lotyšska; byl i místopředsedou jeho parlamentu. V různých amerických městech vzpomněli 15. ledna nedožitých 41. narozenin tragicky zemřelého baptistického duchovního a velkého bojovníka za rovnoprávnost černého obyvatelstva Martina Luthera Kinga. Při bohoslužbách v Atlantě ve státě Georgia, v kostele, který M. L. King spravoval, promluvil k shromážděným jeho otec, V jednom katolickém kostele v Chicagu byla za zemřelého sloužena pěti kněžími, bílými i černými, koncelebrovaná mše. Zádušní bohoslužby byly také ve farním kostele Svaté rodiny v Novém Yorku, blízko paláce SN. Kard. Josef BERAN, jehož jmenin budeme letos poprvé vzpomínat u jeho hrobu, klade věnec k pomníku T. G. Masaryka v Clevelandu za své cesty USA v létě 1966. 7. března uplyne 120 let od narození tohoto našeho presidenta Osvoboditele. Generální tajemník OSN U Thant poslal generálovi řádu jezuitů P. Petru Arrupemu soustrastný telegram k smrti francouzského jezuity P. Emanuela De Breu- veryho, který byl ředitelem sekce SN pro vodní hospodářství. Od P. De Breuveryho pocházely plány na využití vod řeky Senegalu, z něhož potom těžily státy: Mauretánie, Guinea, Senegal a Mali. P. De Breuvery byl s P. Teilhardem De Chardinem členem geologické výpravy do Cíny v letech před druhou světovou válkou. LITVA. — 21. prosince byli v katedrále v Kovně vysvěceni na biskupy dva kněží: Romuald Krikšiunas a Ludvík Pavilonis-, budou pomocnými biskupy světi- tele mons. Matulaitise-Labukase a mons. Pletkuse, kteří spravují diecéze Kovno, Telsiai, Vilkaviskis a Klaj- peda, jsou už pokročilého věku a nemocní. Mons. Pa- vilonisovi je 59 let; r. 1962 byl odsouzen na devět let žaláře, protože prý si nedovoleným způsobem pomohl k stavebnímu materiálu: z darů Litevců v zahraničí postavil kostel v Klajpedě, z něhož je nyní koncertní síň. Mons. Krikšiunasovi je 39 let a naposled byl rektorem semináře v Kovně. Litva má ještě tři diecéze, které jsou bez biskupů: Vilno, Panevezys a Kaisedorys. Světící biskup z Kaisedorys mons. Sladkevičius je věz- 73 [pageend25]ŘÍM. — Socha Jana Palacha, odhalená 18. ledna v Olympijské vesničce. něn ve svém bytě od r. 1957, kdy byl vysvěcen; apoštolský administrátor z Vilna a Panevezys biskup Stepo- navičius byl zatčen r. 1951. NSR. — 15. ledna zemřel ve Wiirzburku redempto- rista P. ThDr. Augustin Reimann, rodák od Broumova v Čechách, oblíbený exercitátor, lidový misionář a zpovědník, který byl řadu let provinciálem německé sudetské řádové viceprovincie; r. 1940 byl vězněn gestapem. Po odsunutí našel nový domov v Bavorsku ■ a dvakrát řídil rakouskou redemptoristickou provincii. Velmi se přičinil o blahořečení svého řádového spolubratra filadelfského biskupa Jana Nepomuckého Neumanna, pocházejícího z Prachatic. Loni 13. října se dožil sedmdesátin. Byl vždy velkým přítelem a pomocníkem českých kněží. — R. i. p. 2. února uplynulo 25 let od popravy německého jezuity P. Alfreda Delpa, odsouzeního k smrti, protože se znal s členy podzemní evangelické skupiny, jejímiž členy byli býv. předseda Německého sněmu Gerstenmaier, hrabě Moltke aj. 9. ledna zemřel v městě Prien v Bavorsku nej starší biskup na světě Adam Hefter. Loni 6. prosince vstoupil do 99. roku; na kněze byl vysvěcen r. 1894 a v letech 1915 až 1939 byl biskupem rakouské diecéze Gurk. Pak se pro nemoc vzdal řízení diecéze a žil ve svém rodném kraji. Na jaře vyjde první svazek encyklopedie o benediktinech v německých zemích » Germania Benedictina «. V NDR má církev dvě nakladatelství Benno Verlag v Lipsku a Cordier Verlag v Heiligenstadt u Erfurtu; vycházejí tam dva katolické týdeníky, dva časopisy pro kněze a pak náboženské knihy a pomůcky. Pro Lužické srby nakladatelství Srbska domovina vydává list Katolski posol. Moskevský patriarchát přislíbil účast na Ekumenickém symposiu, které se v červenci bude konat v Řezně. V Ósace v JAPONSKU začne 15. března Světová výstava na heslo » Za pokrok a soulad lidstva «. Účastní se jí 71 států; ČSSR vystavuje na ploše 1170 m* 2. Křesťanské církve tam budou mít společný pavilon » oka a ruky«, očí, které vidí, a rukou, které slouží. Má formu trojhranné dřevěné pyramidy, s úzkými světelnými pruhy s » Halou mlčení« uprostřed. Hlavní místnost v podzemí, jako ji má řada jiných pavilonů, podá přehled o dějinách křesťanství a jeho nynějším působení ve společnosti a ve světě. Podrobněji budou vykresleny dějiny křesťanství v Japonsku. Svatá stolice zapůjčí na výstavu tři slavné gobelíny ze školy Rafaelovy; zázračný rybolov, odevzdání klíčů a kázání sv. Pavla v Aténách, a pak Bibli ďEste, která bude uprostřed Haly mlčení. V paviloně bude též místnost pro koncerty a jiné slavnosti s největšími bambusovými varhanami na světě. O případné cestě papeže Pavla do Japonska a návštěvě Světové výstavy nebylo ještě rozhodnuto. Vhodnou příležitostí by mohly být též vzpomínkové oslavy 25. výročí svržení atomové bomby a Světová konference o náboženství a míru, která se bude konat v září v Kyoto, za účasti zástupců všech předních světových náboženství, především asijských. * Pozornosti zasluhuje také Osacká katedrála z r. 1963, která má místo pro 2000 osob a zvláštní místnost pro matky s malými dětmi. V průčelí jsou sochy křesťanského šoguna, lenního pána, Takajamy, který zemřel r. 1615 ve vyhnanství na Filipínách, a Grácie Hosokawy, uctívané jako symbol ženskosti a ctnosti — byla to dcera daimia, knížete, od své služky se dala poučit o křesťanství a pokřtít a v 38 letech byla zavražděna; za dvanáct let po své konverzi nikdy nebyla na mši svaté ani u sv. přijímání. V Cartigny u Ženevy, ve ŠVÝCARSKU, se konala druhá schůzka ekumenické skupiny, která se skládá jen ze žen, zástupkyň katolické církve a Světové rady církví; skupina byla sestavena v říjnu 1968. Bylo jednáno o místě ženy v církvi a ve světě. Příští měsíce bude péčí této skupiny vykonána anketa o vlivu hromadných sdělovacích prostředků na obraz ženy; bude vypracována bibliografie o úkolu ženy při obnově církve a studován přínos křesťanství na zlepšení vztahů mezi mužem a ženou. Výsledky tohoto studia budou zapojeny do všeobecnějšího průzkumu, který Světová rada církví koná na téma: Žít odpovědně ve světě, který se mění. V Montreux se konala Světová konference o ekumenické pomoci rozvojovým zemím; konferenci pořádala Světová rada církví. V jednom ze závěrečných usnesení se žádají křesťanské církve, které patří k SRC, aby počínaje tímto rokem daly dvě procenta svého příjmu na uskutečnění sociální spravedlnosti, hospodářské samostatnosti a rozvoje zemí Třetího světa; byl dán návrh na založení komise, která by koordinovala pomoc církví rozvojovým zemím a v rámci SRC založit fond na pomoc chudým zemím. Na konferenci promluvil také brazilský arcibiskup Helder Camara, velký bojovník za sociální spravedlnost latinskoamerického obyvatelstva, který už z několika stran byl navržen na Nobelovu Cenu míru 1970. Z NIGERIE byla 4. února vypovězena první skupina 32 misionářů: kněží, řeholních bratří i řeholních sester; v Port Harcourt, hlavním městě bývalé Biafry, jsou internováni další misionáři, mezi nimi biskup z Owerri mons. Whelan, který v Nigerii pracuje přes 25 let; očekává se, že i oni dostanou rozkaz opustit zemi. Klade se jim za vinu, že neoprávněně vstoupili do země a pracovali — myslí se na území bývalé Biafry. Vypovězené misionáře Pavel VI. přijal 6. února v audienci, děkoval jim za jejich práci a přál, aby se brzy mohli vrátit tam, kde nechali své srdce. V PALESTINĚ žije v současné době na 100 000 křesťanů, z toho je 52 350 katolíků, obřadů melchitské- ho, maronitského atd., 37450 řeckopravoslavných, 2500 různých protestantů, 2300 anglikánů atd. Katolická universita v Lublině má v tomto akademickém roce 2000 studentů. Je vydržována z dobrovolných darů věřících. Hlavní břímě na sebe vzal Spolek jejích přátel, který má na 90 000 členů. 74 [pageend26]p o z n á m k y Jak nyní žijí v Praze Redaktorovi časopisu » Ostpriesterhilfe - ein Echo der Liebe« P. IV. van Straatenovi (Speckpaterovi) píše neznámý jezuita z Československa : Rád vyhovuji Vaší prosbě, abych napsal něco o podivuhodném způsobu, jak se nyní narodil Kristus v Československu a jak — přes Herodovo pronásledování — neustále žije. Toto pronásledování trvá už 21 let, z nichž jsem 15 roků strávil ve vězení. Z lidského hlediska bych vlastně měl být hluboce nešťastný, jako většina těch, kteří jsou nuceni žít v naší zemi. Neboť » ... naše společnost je blázinec; jestliže stát se vtírá do důvěrného kruhu rodiny, přivlastňuje si děti, zasahuje svou autoritou do svědomí — pak pěstuje národ nešťastných lidí. « Toto napsal komunista v době Pražského jara, jediného období, kdy bylo možno u nás projevit svůj názor. Kdo viděl zoufalství mých krajanů, nepotřeboval dalšího důkazu o tom, jak nesmírně nešťastným dělá člověka potlačení svobodného mínění. Právě proto má mlčenlivé svědectví věřících v komunistických zemích charakter neslýchané duchovní vzpoury. Je to vzpoura bezbranného dítěte v jeslích, které svou pouhou přítomností vzbuzuje paniku u nositelů moci. Pastýři a moudří mezi námi, kteří našli Krista, nemohou sice vyjádřit svůj objev slovy, ale tím více svým životem, radostí ve tváři, štěstím, které jim září z očí, ochotou k službě druhým. Mé osobní zkušenosti i zkušenosti jiných jsou plné naděje. V hledání domova jsme nepolepši tělní optimisté. Kdo si zvolí Boha za životní ideál a v jeho jménu bratřím — včetně svých pronásledovatelů — s láskou slouží, získává vnitřní svobodu, o kterou ho nikdo nemůže připravit. Tato svoboda uprostřed útlaku je tak účinná jako světlo v temnotách a jako hvězda betlémská. Je to jisté znamení, že se Kristus narodil. Neboť svoboda je znamením dětí Božích. Nesčetné množství těch, které komunismus zklamal, a mladí, hledající vzbouřenci, kteří chtějí vybudovat nový svět, jsou nezadržitelně přitahováni touto hvězdou. Kde zazáří, tam jsou připraveni jít za ní. Komunisté to vědí. Pravý křesťanský život je staví před problém, s kterým ideologie starého Marxe nepočítala. Mnozí z nich vidí, že pronásledování víry .víře pomáhá a že neustále opakovaná fráze » opium pro lid « probouzí tím avětší touhu toto opium poznat. Když pak duchovně vyhladovělí zjistí v náboženství potravu pro duši, pramen míru mezi lidmi a základ souladu mezi člověkem a věcmi, obrací se slovo » opium« proti těm, kteří ho vynalezli. » Spoutejte křesťany, a uvidíte Krista, jak kráčí světem.« Léta ve vězení jsou nej krásnějšími lety mého života. Jako mladý jezuita jsem se naučil modlitbě sv. Ignáce: » Pane, obětuji ti svou svobodu, svůj rozum, svou vůli... Všechno, co mám, jsi mi dal. Kladu to do tvých rukou. Dej mi za to. lásku k tobě.« Denně jsem se modlil tuto modlitbu, ale nikdy jsem jí tak hluboce neporozuměl, až když jsem ji prožil ve vězení. Pak se teprve stala mně i mnohým jiným světlem. Jednali s námi tak, jak by nejednal sedlák ani s dobytkem. Na začátku to bylo hrozné: výslechy, samota, proces, denně stejné jednotvárné pohyby. Cítil jsem, jak se mi zamlžuje rozum, jak se hroutí vůle. V plesnivé cele mi jen zvířecí instinkty připomínaly, že dosud »žiji«. Často jsem se bál, že se zblázním. Tu mi vstoupila na rty modlitba mého mládí. Náhle jsem pochopil, že Bůh sice utrpení dopouští, ale že je natolik mocný, aby rány svých dětí zahojil. »A no«, které jsem tehdy opakoval, soudě podle výsledků, Bůh přijal. Brzo jsem byl přeložen na jiné oddělení, kde nás bylo víc. Úplná vzorkovnice lidí: zločinci a kněží, biskupové a vrazi, do nemilosti upadnuvší komunističtí intelektuálové a vedoucí katolické organizace. Je těžko popsat, co všechno se za ten rok přihodilo! Mezi námi panovala dokonalá jednota ducha. Vzájemně jsme se podporovali. Nadpřirozená radost, která prýští z věrnosti živému ideálu, zářila z našich tváří a nakazila i nevěřící. Měli jsme dojem, že jsme prolomili duchovní hranice, čím více jsme jako lidé den ze dne chřadli, tím silněji jsme cítili Kristovu přítomnost uprostřed nás. Ten, který tajemným, ale velmi skutečným způsobem dlel mezi námi, byl naším životem. Nikdo nemohl odolat jeho milosti. Nevěrci, vrazi, dokonce i dozorci se při styku s námi obraceli na víru. Nepamatuji si na žádné vánoce ve vězení, při kterých by se všichni nevyzpovídali a nešli k sv. přijímání, a nechápu,' jak se podařilo obstarat vždy dost vína a chleba pro mši a sv. přijímání. Jeden novinář, který to všechno s námi prožil, napsal v červenci r. 1969, že to byly nejkrásnější dny jeho života. Pro tento výrok byl sice nucen s rodinou uprchnout na západ, ale Bůh mu bude žehnat, neboť několikrát ve vězení řekl, že by — •’ když je ateista — chtěl být členem některého řádu, být pro Krista odsouzen a sdílet s námi stejné povolání. Zažili jsme tam i veselé chvilky. Z četných anekdot si vzpomínám na anekdotu biskupa, který byl ve stáří 76 let odsouzen ke 24 rokům káznice. Lidsky a morálně měl být vlastně zničen. Až do 80 let čistil záchody. Spal pod cikánem, který měl nemocné ledviny a po celé tři roky na něho kapala cikánova moč. Přesto byl stále veselý. Jednou se zavázal, že se přičiní, aby se dožil sta let, aby nezůstal komunistické vládě nic dlužen... Ke konci našeho vězení přicházeli mezi nás chuligáni, kteří byli velkým problémem naší vlády. Dozorci, kteří si s nimi nevěděli rady, je zavírali mezi nás, aby je obměkčili. Jeden chuligán si žiletkou pořezal obličej a bil kolem sebe jako posedlý. Jeden biskup mu položil ruce na ramena a bavil se s ním celé hodiny o Kristu, církvi a papeži. Chlapec pozorně naslouchal, u nás totiž nejsou knihy o těchto věcech. Pak dobrovolně šel s dozorcem. Dostal sedm dní trestu o chlebu a vodě. Když se vrátil, byl bledý a vyčerpaný, ale oči mu zářily. Celý týden myslel na církev a všechno obětoval za svátého Otce. Věrnost papeži, živý projev jednoty církve, je známkou katolíků, kteří v této zemi trpěli pronásledováním. Je pramenem jejich síly a pevnosti. Vzpomínám na výslech tajně vysvěceného biskupa. Vše snášel velmi trpělivě, ale když ho soudce obvinil, že nabádal mládež k věrnosti papeži, vyjelo z něho: » To je pravda! Je to podstata mého povolání. Nepotřebuji povolení k tomu, abych byl věrný papeži. Je to znamení kněze a biskupa. Jsem na to hrdý a jsem připraven položit za to i svůj život«. A když měl podepsat prohlášení, udělal to bez váhání, i když věděl, že ho to bude stát deset let vězení. 75 [pageend27]dopis y • d o ta z y • od p o věd i Nový překlad NZ od Ondřeje M. Petrů .Vydala Křesťanská akademie v Římě v roce 1969. Víme, že hlubší pochopení slova Božího není jen záležitostí syntaktické srozumitelnosti jazyka, a přece synchronizace starých biblických textů s mluvenou řečí dneška je jedním ze základních požadavků živého a žitého náboženství. Přiblížit nám obsah Evangelií a Apošto- láře převedením do současné češtiny je velký literární i teologický čin, za který jsme autorovi vděčni. Je až objevné, kolik svěžesti vniklo do ustálených rčení a kolik detailů se vynořilo z hlubin řeckého originálu přímým zásahem do překladu z původních textů. Poznámky pod čarou jsou vítaným průvodcem na místech, které byly objasněny anebo modifikovány novodobým biblickým bádáním a srovnávacím studiem na podkladě nedávných archeologických nálezů. Poeticko-mystický prolog k Janov evangeliu, kouzelný vánoční příběh v Lukášovi, velkonoční drama v Markovi a Zjevení svátého Jana jsou vzácná místa, na nichž životnost a průzračnost moderní češtiny vyniká a pódstata poselství je nám blízko tím, že byla vyslovena prostě, svěže a bez pompy archaismů. Nemohu se ubránit myšlence na hlubší pojmovou spojitost mezi I letos slavila církev v ČSSR vánoce ve znamení kříže, který od samého začátku padal na jesličky jako stín. Připravenost na křiž je jediný správný postoj v dnešním zmatku. Jen podle toho poznáme pravého křesťana na obou stranách železné opony! Je to jediné řešení problémů, s kterými se dnes na západě tak lehkomyslně zahrává. Biskupové východní Evropy na synodě zdůraznili jménem pronásledované církve, že vztah mezi prvenstvím papeže a shromážděním biskupů se nedá upravit paragrafy, ale jen láskou ke kříži, bez něhož nezničitelná jednota nikdy nebude přijata, prozářena a prožita. Co je sjednocené, nemůže být rozděleno. Církev je obrazem nej- světější Trojice, v níž není rozporů nebo bojů o kompetenci. ... Ať udělí božské Dítě všem na Východě i na Západě tuto jednotu pod křížem a opravdový vánoční mír! Slovem, které se vtělilo, a slovem, jež nám, prostým a často zaslepeným následovníkům, bylo předloženo v Pismě. Jde tu o jeden princip : o vyslovení, o konečný tvar myšlenky či pojmu, o promluvení, o oslovení všech, kterých se to týká. Význam slov k pochopení je předložen v několika rovinách, ale ta nejzřejmější a pro nás nejpotřebnější je jazyková srozumitelnost, účinná sdělitelnost a slohová skladba jasné řeči, která má k našemu životu přímý vztah. Tento úkol je novým českým překladem adekvátně splněn. Zmizelo mnoho z našich oblíbených a tradičně ustálených jmen: hora Olivetská se stala horou Olivovou, zahrada Getse- manská » venkovským dvorcem zvaným Getsemany« a chmurná představa, spojená se jménem Golgoty, se stává zřetelně zlověstná svým označením » popravního místa, které se nazývá Lebka«. Kámen úhelný se stal úhlovým, » množství« bylo upřesněno výrazem » pluk«, objevili jsme »bouřliváky« Zebe- deovy a střapce na lemu Ježíšova šatu. Tyto útoky na náš zpohodlnělý tradicionalismus jenom více zdůrazňují hodnotu celkové koncepce díla, které je svým významem a svým splněním naléhavé potřeby ve vztahu k nové liturgické úpravě kulturní událostí povýtce. Tato potřeba vytryskla z hloubi naší dnešní národní krize, která tkví především ve zpřetrhání historické, ideové, mravní a duchovní souvislosti s křesťanskou tradicí, na níž evropská vzdělanost byla vybudována. Je jenom bídou naší situace, že takový překlad nemohl vzniknout a vyjít doma, v Československu. A proto vyslovuji naději, že Nový zákon v novém českém rouše najde svou cestu i k věřícím za železnou oponou, která nedávno znovu s velkým rachotem spadla. Věra Stárková Z dopisů Knížku A. Krchňáka, Čechové na basilejském sněmu, jsem nemohl nechat až na sváteční prázdno. Neboť jakmite jsem se do ní podíval, neodtrhl jsem se od ní, až u konce. Dávno jsem tak poutavou četbu neměl. Ještě jednou za tento dar slova (dražší než zlato) srdečně děkuji a za autora se vděčně modlím. Již jsem si odvykl v nových spisech něco hledat a čekat, co by člověka obdarovalo naučením a povzbuzením, že pravda nezaniká. Ale z těch dokumentů vidím, jak lidé jsou stále stejní, jak doby se sobě podobají, jak to, co je destrukce, chce se ozdobit svatozáří atd. Z Moravy Všecko je teď tak úžasně složité; nej jednodušší, i když ovšem i nejtěžší ■ život máme my chudí. Ale možná, že to, co se v dnešním standardu jeví jako bída, je nakonec nej spolehlivější: svíčka, vědro na vodu, trocha skutečného uhlí ve sklepě apod. — to vám nevypoví služby při kalamitách všech druhů. Je to zkrátka relativní, a nějak už vydržíme i tu relativnost. (Bývalý nakladatel) Jak už víš, zabavili naší Z. celníci na hranicích v Hatích české Písmo svaté: prý to pročtou, a když tam není nic závadného, že jí to pošlou. Ale už je to pět měsíců, Z. si o to už dvakrát psala, ale v Hatích je ticho po pěšině. Tam si to čtou a snad i opisují všichni celníci, že jim to tak dlouho trvá.... (Z Prahy) Apoštolát modlitby V březnu se modlíme na úmysl, aby pokrok techniky a vědy přispěl k oslavě Stvořitele a k obraně a rozvoji důstojnosti lidské osoby; úmysl misijní: aby rodinný život křesťanů v misiích byl příkladem všem, kdo neznají Krista. Redakci došlo Studie, číslo 20. IV/1969. Číslo je rozděleno na tři části: Studie a články (Alexander Heidler, Církevní sbornost; František Rýpar, K dnešní diskusi o knězi a kněžství; Karel Skalický, Biskupská sbornost a synoda; Tomáš Špidlík, O integrální poslušnost — Spoluodpovědnost v církvi; František Kopečný, Nad nejnovějším překladem Nového zákona); Poesie a literatura a Recenze a glosy. Cena 1,50 dol. Vydává: Křesťanská akademie, Studie, Via Concordia 1, 00183 Roma, Italia. Slovenskí jezuiti v Kanadě, časopis věnovaný přátelům dobrodincům Slovenského misijního domu v Galtě, Ont., 147, Elgin St. N., Box 600. Fr. Ondrovčík, Tvaroslovný slovník česko-francouzský. École Nationale des Langues Orientales Vivantes, 2, Rué de Lilie - Paris VII*. 3. číslo Nového života vyšlo v Římě 1. března 1970. — Vytiskla P.U.G. Roma, Piazza della Pilotta 4, - Italia [pageend28]