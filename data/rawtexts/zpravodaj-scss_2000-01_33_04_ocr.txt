časopis čechů a slováků ve švýcarsku časopis čechov a slovákov vo švajčiarsku ročník 33 / 2000 zpravodaj 4 Zámek Topoľčianky [pageend1]Effi-Märt, Märtplatz 5, CH-8307 Effretikon Telefon++41 (0)52 - 343 70 70 Telefax ++41(0)52-343 47 00 New York: toužíte po výhodných nákupech. Máme let a centrální hotel na tři noci už od Fr. 875.- na osobu v třílůžkovém pokoji. Hledáme posádku na jachtu pro českého kapitána. Nádherná trasa, jugoslávské Komaty od 6. 8. 00 - 13. 8. 00. 4 - 5 osob Fr. 1020.----- 1300.-- podle počtu osob, komfortní jachta. Zavolejte o bližší informace. Naše paní Kadlecová se nám vrátila z Austrálie a Nového Zélandu. Ráda poradí a pomůže při plánování cesty, ať už letadlem, autem, vlakem či karavanem, vždy má pro Vás v zásobě tajné typy. käse děvčata z C-TOURS: Bohunka U/rycho- vá, Maruška Kadlecová, Eva Roštíková a německy mluvící Manuela Lombreski a Susanne Kuhn. Vážení přátelé, máme pro Vás supr novinku od ČSA. Od 1. dubna létají české aerolinky do Prahy také v neděli v 8.05 a v sobotu z Prahy v 18.50 zase zpět do Curychu. Cena zaváděcí jako při letech mezi týdnem Fr. 350.- + let. poplatky. Léto stojí přede dveřmi a u nás dostanete ještě pěkné a hnavně levné nabídky na Kanárské ostrovy, do Řecka i do Ameriky, Afriky nebo Karibiku. Různé nabídky: Afrika - Kenya 4* hotel na dva týdny s plnou penzí na osobu ve dvoulůžkovém pokoji od Fr. 1205.-. Jižní Afrika: Fly & drive, 6 dní auto a let do Kapského města na týden od Fr. 970.— na osobu. fůr Versicherungs-, Finanz-, Unternehmens- und Re c hts be ra tu ng; Treuhandbüro sowie Handel mit und Vermittlung von Immobilien Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz. © 01 - 932 32 22, Fax 01 - 932 52 03 ❖ Uložení a znásobení kapitálu ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody 'třetího sloupce jistoty'? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? <• Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. REISEBÜRO C-TOURS [pageend2]Od poddaného k suverénu R. Němeček 2 Oslavy T. G. Masaryka v Hodoníně, projev prezidenta V. Havla 2 T. G. Masaryk J. Šedivý 3 Zapadlí vlastenci L. Křivánek 5 Co říká křišťálová koule L. Frýbort 6 Prečo podporujeme fašizmus? R. Ondřejíček 8 Kázání o nápadnících N. Munzarová / Black 9 Vládne strany vstúpili do novej fázy vojny M. Žitný 11 Ostrovy nazvané Panenské O. Ulč 12 Kniha Významní čeští podnikatelé a čeští ekonomové v zahraničí. J. Olšanský 14 Březen - výměna ministrů a jiné politické hrátky D. Seidlová 15 Letom slovenským svetom O. Hrico - Košický 17 Odškodné nucené nasazeným za války v Třetí říši 20 Cesta papeže Jana Pavla II. na Blízkém východě 21 150 let TGM Pražská konference o T.G. Masarykovi R. Hain 22 Tři velké cesty T.G.M. P. Pithart 23 Edita Gruberová zdraví Zpravodaj V. Křepelka 26 V Čechách po slovensky? P. Pišťánek 27 Srdeční infarkt J. Tůma 29 Karel Wendt 1924-2000 J. Strnad 30 Dojmy z večera na paměť narozenin T. G. Masaryka J. Kozelka sen. 31 Ze Svazu spolků 34 Masarykův fond 35 zpravodaj 4 / 2000 Společným větrem rozechvělí posledním zašeptnem snem: Jak kapky jsme se rozpršeli a jako déšť jsme vsákli v zem. Výňatek z recitace Milana Moravce na vzpomínkovém večeru 150. výročí narozenin TGMv Curychu, Jak kapky jsme se rozpršeli po široširém světě tom. Dny doma byly bez nedělí, chléb se slzami, v lásce zlom - kdejaký kout je v světě tom, tisíce duší, zdravých údů jdou vyvzdorovat na osudu si sen a život; ať hřmí hrom, ať blesk je roztaví jak rudu - jak kapky jsme se rozpršeli po široširém světě tom. Z obsahu Strana Josef Hora Jan Houslista 1 Titulní obrázek: Topoľčianky v údolí Zitavy u Zlatých Moravců. Od 16. století byla provedena velkolepá renezanční přestavba dřívějších gotických paláců. Hlavní průčelí zámku patří k nejvyspělejším ukázkám klasicistické architektury na Slovensku. Prezident Masaryk býval na zámku hostem. [pageend3]zpravodaj 4 / 2000 Od poddaného k suverénu Rudolf Němeček Tři sta let života v monarchii v poddanském poměru k cizím pánům po ztrátě vlastní státnosti odnaučilo značnou část českého národa samostatně jednat a bránit vlastní práva. Následující velmi krátké období svobodné republiky nemohlo zásadně tento stav změnit. Dokud byli v čele státu slušní lidé, neprojevily se nízké sklony některých občanů, aby se však tím rasantněji vymořily po zhroucení samostatného státu a za nacistické okupace. Kde se najednou vzalo tolik udavačů, konfidentů Gestapa? A po skončení okupace - většinou bez potrestání našli tyto typy nové působiště, mezi rabovacími gardami, v lůně další totalitní strany, která již se chystala na uchopení moci všemi prostředky a těmto lidem nejednou poskytovala ochranu. Je se čemu divit, že potom po čtyřiceti letech lhaní a sebeobe- ihávání, obohacování se z cizího, nezmizely tyto jevy a v nových formách přežívají a dokonce si nacházejí vynalézavě nové cesty, jak se obohacovat. Potom i ti poctiví ztrácejí naději, že poctivost a čestné jednání mají smysl. Tím spíš, když i z nejvyšších politických míst přicházejí špatné příklady bez vyvození důsledků. Připomeňme jen např. tajná konta ODS (srovnejme, jaké následky měla obdobná aféra v Německu ve srovnání s tichem po pěšině u nás), bamberskou aféru, zkrachovalé banky, bezdůvodné nařčení exministra Zieleniece završené Štiřínskou aférou, zasahování politiků do tajných služeb - vypočítávání tím jistě nekončí. Z toho je třeba hledat cestu ven. Významné výročí 150. let od narození T. G. Masaryka poskytuje příležitost k zamyšlení a popud k uplatňování zásad, jimiž se on ve svém životě osobním i jako státník řídil. Proto věnujeme v tomto čísle hodně místa tomuto výročí, projevům, v nichž je zdůrazněna Masarykova jednota slov a činů, rozhodnost jednání zejména v kritických situacích. Generace emigrantů a exulantů se k Masarykovu odkazu vždy hlásily. Od poddanského postoje je třeba nastoupit cestu k sebevědomému suverénnímu občanovi, který zná svoje práva, využívá jich a snaží se je rozšiřovat. Poučné je sledovat vývoj postojů našich krajanů, kteří se usadili v různých zemích a byli ovlivněni tamními poměry. Zatímco třeba u amerických a kanadských krajanů je běžný otevřený postoj vůči jejich politickým reprezentantům, přetrvávají někdy v evropských státech rysy poměru poddaného k vrchnosti. Změnit tento poměr je možné, je to ale dlouhodobý vývoj, obtížné překonávání tradic. Z oslavy T. G. Masaryka v Hodoníně V předvečer 150. výročí narození tvůrce československé státnosti Tomáše Garrigua Masaryka nastolil prezident Václav Havel ve svém projevu předneseném 6. března v Masarykově rodišti Hodoníně otázku, zda je současná česká společnost vůbec schopna bránit svobody, jimž se těší. Před americkou ministryní zahraničí Madeleine Albrightovou vyzdvihl Masarykovo úsilí o pokojný konsenzus mezi lidmi a národy a jeho péči o bezpečnost státu. Věděl totiž dobře, že svoboda a demokracie jsou hodnotami, které je také třeba chránit, ba že teprve ochota něco jejich záchraně obětovat a odhodlání je v mezním případě bránit i silou jim vdechují pravost, obsah a smysl. Z prezidentova projevu uvádíme vybrané části. Co Masaryk učil, to dělal, co dělal, to učil. Velká jednota slov a života, kterou představuje, zasluhuje samozřejmě obdiv a uznání. Ale nejen to: ukazuje se, že doprovázena neuvěřitelnou pracovitostí a houževnatostí je i tou nejlepší cestou k dobrému výsledku. Anebo to snad nebyla právě tato jednota, co nakonec rozhodující měrou přispělo ke vzniku svobodného a demokratického státu a co mu vdechlo dobrého ducha? Jinými slovy: Masaryk svými skutky, svým životem a celou svou osobností ručil za svou pravdu. Bez lásky, jak mnohokrát 2 [pageend4]zpravodaj 4 / 2000 zdůraznil, není pravdy. Pravda mu prostě nebyla ničím míň a ničím víc, než způsobem vlastního bytí. Nemůže být, myslím, sporu o tom, že v době, která sebe samu nazývá dobou informační revoluce, nabývá toto Masarykovo pojetí pravdy nového významu. Masaryk věřil v občana, v občanskou solidaritu, občanskou svépomoc a samosprávu, věřil v to, co dnes nazýváme občanskou či otevřenou společností. Přílišné spoléhání na stát a představa, že cokoli mohou zařídit jen úřady, mu byly spojeny s mentalitou, kterou utvářela doba nesvobody. Snažil se proto občany trvale vést k novému sebevědomí, k samostatnosti a solidaritě. Politika vyrůstá podle něj dole, rodí se v prostoru každodenního lidského soužití, není tedy jen tím, co se děje nahoře, ve vedení stran či v parlamentu či ve vládě. To všechno je samozřejmým završením politiky, nikoli však jejím hlavním, či dokonce jediným obsahem. Solidarita, kterou zprostředkovává stát, musí stát na pevném fundamentu solidarity mezi jednotlivými lidskými bytostm i, uvnitř jejich nejrůznějších seskupení, institucí, spolků, firem a svépomocných či samostatných orgánů a ovšem i mezi nimi navzájem. Čím více možností stát tomu všemu otevírá, tím je sám stabilnější, důvěryhodnější, tím spíš a opravdověji se s ním lidé ztotožňují. Veřejný život a vysoká politika jsou přitom tak dobré, jak dobrými je občané chtějí mít, a tak špatné, jak špatnými jim být dovolí. Je mi trochu smutno, když si uvědomím, jak nesamozřejmě zní s odstupem několika desetiletí zdánlivě tak samozřejmá věc, jako je Masarykův výklad o zdrojích politiky, jež nazýval politikou nepolitickou. Masarykova tolerance, humanita, vůle k míru a bratrství, úsilí o pokojný konsenzus mezi lidmi a národy, jeho okřídlené heslo Ježíš, nikoli Césaři neznamenají, že by odmítal čelit zlu silou. Věděl, že v krajním případě nic jiného nezbývá. Proto se za války věnoval studiu vojenské strategie, proto organizoval legie, proto i jako prezident trvale pečoval o naši armádu a dbal o bezpečnost státu v neklidné době. Věděl totiž dobře, že svoboda a demokracie jsou hodnotami, které je také třeba chránit, že teprve ochota něco jejich záchraně obětovat a odhodlání je v mezním případě i bránit silou jim vdechují pravost, obsah a smysl. Vždyť nač by svoboda a demokracie byly a proč by byly lepší než násilí a diktatura, kdyby nikomu nestály za obranu? Tváří v tvář Masarykovu odkazu nám nezbývá než si položit nakonec i nepříjemnou otázku, zda vůbec a iak energicky isme dnes schopni bránit svobody, z nichž se těšíme. ______ _____ Podle LN 7- 3- 2000 Je těžko mluvit o T. G. Masarykovi krátce. Co říct, co zdůraznit, co pominout, máme-li vzpomenout 150. výročí jeho narození? Byla to ovšem osobnost konsistentní, a pod tímto pojmem chci vyzdvihnout, že jeho dílo filosofické, sociologické bylo v naprostém souladu s jeho činností politickou, nikoliv v rozporu, slova a činy se kryly a v kterékoliv fázi jeho života byl patrný mravní základ jeho vystupování a důsledné sledování zájmu národa, ze kterého vyšel. Foto J. Samek 3 T. G. Masaryk Jaroslav Šedivý Projev velvyslance ČR ke 150. výročí narození TGM, Curych 4. 3. 2000 [pageend5]zpravodaj 4 / 2000 21. prosince 1918 se Masaryk triumfálně vrátil do Prahy. V roce 1930 parlament přijal zvláštní zákon, který zněl: „T. G. Masaryk se zasloužil o stát." Je štěstí pro národ, pro stát, najde-li v klíčovém okamžiku svých dějin vůdčí osobnost, která má reálnou představu o tom, co třeba činit, ale i rozhodnost provést to, a která má zároveň důvěru těch, jejichž jménem koná. Jenomže nebyla to obnova starého českého státu, o níž mnozí vlastenci snili a jehož tradice sahala až do 9. století. Bylo v tom novém státu i Slovensko, i Podkarpatská Rus, mluvilo se v něm česky, slovensky, maďarsky, polský a zejména německy. A ne všichni obyvatelé se hlásili k československé státnosti. Ten poválečný mír zdaleka nebyl ideální. Masaryk to dobře viděl. Psal Benešovi na pařížskou mírovou konferenci v roce 1919: „Dohoda si nevede dobře. Prohraje mír...' A jinde: „Dohoda a její dělání míru je strašné. Naprostá neznalost východní Evropy, ale také Německa a Rakouska. Darmo mluvit...“. Já bych dodal, že nejspornější práci odvedli francouzští geometři, kteří vyměřovali nové hranice. Válka změnila mapu Evropy, zejména střední. Od Baltu po Egejské moře vznikl řetěz malých států s výbušnými problémy. Ty problémy byly a stále jsou nacionálni a zejména sociální. Co s tím? Pro Masaryka byla vždy česká otázka otázkou evropskou, otázkou světového uspořádání. Ve vítězství Francie, Anglie a Spojených států ve válce spatřoval oporu demokratického vývoje v Evropě a o tyto mocnosti také opřel československou zahraniční politiku. Ale co s tou střední Evropou? Ještě v Americe, vycházeje z toho, že naše samostatnost má být součástí nové politické a sociální organizace celé Evropy, uvažoval o vytvoření „Středoevropské demokratické unie“ z nově vznikajících států, ale velice brzy tuto myšlenku opustil. Cestu a program mladého československého státu viděl v mírové spolupráci národů, v postupné hospodářské a kulturní integraci Evropy. V této budoucí evropské integraci spatřoval cestu, jak zpacifikovat jihovýchodní Evropu nacionálně a přivést ji k hospodářskému růstu a tím ji zklidnit i sociálně. Chtěl budovat československý stát a vytvářet československý národ. Podcenil sílu národních tradic menšin v tomto státě. Škoda, že nepřistoupil na švýcarský model Když vypukla I. světová válka, měl Masaryk za sebou již dlouhou vědeckou, pedagogickou dráhu a též zatím málo známou kariéru politickou - za mladočechy byl v letech 1891 - 1893 poslancem říšské rady a pak od roku 1907 byl poslancem říšského sněmu za Českou stranu realistickou. A měl za sebou své historicko-filosofické dílo z 90. let, jež, ač kritizováno Masarykovými odpůrci, bylo vlastně ideovou přípravou českého odboje za první světové války, jemuž pomohlo najít jistou kontinuitu s historickým vývojem. Mám na mysli především Českou otázku, jejíž první vydání vyšlo v r. 1985. Nebylo pro Masaryka v počátku války lehké opustit starou Palackého myšlenku o potřebě demokratizovat Rakousko jako soustátí rovnoprávných národů, kterou v 90. létech přijal za svou. Sám píše: „Dost dlouho jsem se podle starého programu Palackého natrápil usmířit Rakousko s námi... vypovězení války udělalo z politického problému problém svědomí... nerozhodl jsem se v rozčilení a naslepo“. To napsal v Nové Evropě v r. 1925. Masaryk šel do zahraniční akce brzy po vypuknutí války, ale od počátku rolu 1916 již s jasným programem založit samostatný český stát. Toto rozhodnutí učinil v okamžiku, kdy poznal, že rakouští, ale i čeští Němci podlehli politice pangermánského imperialismu a v tomto prostředí rakouské soustátí národů a v tom i Čechů , už nemá budoucnost a Rakousko je nutné rozbít. Řekl bych to tak, že Rakousko nerozbili Češi, ale pan- germánsky orientovaní Němci, včetně těch českých. Masaryk se stal 14. října 1918 předsedou prozatímní československé vlády, a čtyři dny později ve Washingtonské deklaraci vyhlásil samostatnost československého národa a 14. listopadu ho v jeho nepřítomnosti zvolilo v Praze Revoluční národní shromáždění prezidentem republiky. 4 [pageend6]zpravodaj 4 / 2000 teoretické než pragmatické. Intelektuál je zvyklý o všem pochybovat a k řešení jakéhokoliv problému uvažuje o různých alternativách. To se stává zejména duševním pracovníkům, pohybujícím se v oborech humanitárních věd, a z nich především filozofům. Vstoupí-li tito lidé do politiky, jsou spíše ideology, staviteli idejí než pragmatickými realizátory politických programů. T. G. Masaryk je bezesporu vynikající výjimkou z tohoto pravidla. Idea, analýza, teoretický závěr spolu s vášnivou touhou po pravdě, po prosazení pravdy, ho vedly ke konkrétní akci, a třeba i do konfliktu se státní mocí, s ideovým odpůrcem, s předsudky a mnohdy i veřejným míněním. Prokázal to v obranné L. Hilsnera, souzeného za údajně rituální vraždu, dovedl vystoupit proti pravosti národem hýčkaných Rukopisů. Kolik rozhodnosti, vůle, kolik představivosti i politického citu musel mít tento univerzitní profesor, aby vstoupil na počátku I. světové války do zahraniční akce, proti rakousko- uherskému mocnářství, od roku 1916 již s jasnou vizí vytvoření samostatného českého státu! A tuto rozhodnost v řešení politických problémů projevil i v létech, kdy stát v čele Československa. Rozhodnost je vlastnost, kterou neoplývají bohužel vždycky čeští intelektuálové, dnes vstupující do politiky. uspořádání státu, ač se touto myšlenkou zabýval. Zdálo se mu, že společnost pro to není ještě zralá. Neviděl v ní zárodky přímé demokracie, k níž se švýcarské kantóny propracovávaly po staletí a již tak moudře Švýcaři vtělili do své ústavy po roce 1848. Občan v českých zemích nebyl z dob Rakouska připraven k rozhodování o svých záležitostech na obecně vyšší úrovni. Masaryk v jednom interview říká, že jsme „za Rakouska byli proti státu a zvykli si takto negatívnosti vůči státu.“ Jinde zase, „to občanské vědomí a sebevědomí, ta úcta k důstojnosti státu, - k sobě! - nám teprve musí přejít do krve. Zahraničně politicky opřel nový stát o Západ, o dohodové mocnosti, odmítl ruský mesianismus v jakékoliv jeho podobě. Ale neodhadl vývoj států, obklopujících Československo. Vnitropoliticky i jeho zásluhou bylo meziválečné Československo ostrovem demokracie ve střední a jihovýchodní Evropě, i když k vlastnímu národu přistupoval s břitkým kriticismem. Jeho výrok: „Já nevěřím ve svatost národa tam, kde mohou být jednotlivci lumpy. Otázka cti národa je otázkou každého jednotlivce.“ Jak aktuální jsou ta slova! Masarykovo politické dílo je obdivuhodné tím, že se do něho pustil výsostný myslitel, intelektuál, který bývá spíše v rovině Úvahy a komentáře Zapadlí vlastenci Ladislav Křivánek Vzpomínkové večery k uctění památky 150. výročí narození TGM měly jak v Cury- chu, tak i v Bernu velmi dobrou návštěvu a důstojnou úroveň. Nebylo to poprvé - je to ve švýcarské emigraci zavedená tradice, že si takto připomínáme všechna významná výročí a upevňujeme tak svoje pouta ke staré vlasti. Dělali jsme to docela samozřejmě a neokázale v době, kdy se v naší vlasti nemohlo slavit, protože vládla nesvoboda, a děláme to i dnes,kdy svoboda už byla dobyta, ale je soustavně zneužívána. Dnes už se výročí TGM může slavit, ale jsou to poněkud podivné oslavy. Zatímco pro nás v exilu je Masaryk chápán jako stále živý příklad, hodný následování (a o tom svědčí nejen přednášky a semináře, ale třeba i Masarykův fond pro podporu emigrantů v nouzi anebo aktivní účast v sokolském hnutí) ve svobodné České republice se Masaryk stává pomalu 5 [pageend7]zpravodaj 4 / 2000 nepříjemnou, kontroversní osobností. Mohu k tomu uvést dva typické příklady z právě uplynulého výročí. Předseda poslanecké sněmovny, předseda Občanské demokratické strany, pan profesor Václav Klaus měl v rámci oslav výročí velmi diskutabilní projev. Vytkl sice před závorku, že Masaryk byl velkou osobností, připojil však k tomu svoje ale: nalezl na TGM celkem 6 závažných chyb. Tak např. vyčetl TGM, že se odděloval od lidu, že se obklopoval intelektuály komunistického ražení. Kdyby si pan profesor prostudoval materiály, které pod souhrnným názvem „Cesta demokracie“ vydává Masarykův ústav, zjistil by, že TGM byl v živém kontaktu se vším, co se v jeho zemi dělo, a na vše, co se mu nelíbilo, okamžitě reagoval. Nedělal to ovšem povýšeným kázáním z prezidentského stolce - dělal to pomocí článků v denním tisku, které podpisoval pseudonymem nebo šifrou a těch měl v zásobě přes 40. Každý trochu sečtělý občan hned vidí, odkud vítr fouká: pan profesor míří na TGM, ale strefuje se do prezidenta Havla. Podobně vyznívá i jeho ostatních 5 bodů, ještě hůře zachází s TGM šéfredaktor týdeníku RESPEKT, Petr Holub. Předstírá, že se snaží vyvracet legendu o „tatíčkovi Masarykovi, která přece už dávno vyčichla a kterou ostatně žádný myslící člověk nebral vážně. Pan redaktor docela nehorázně a poťouchle tvrdí, že TGM vědomě lhal, aby vytvořil svoji legendu. Důkazy pro toto tvrzení lze snadno vyvrátit, neboť stojí na vratkých a docela krátkých nohách. Korunu na svůj rozbor osobnosti TGM nasadil pan redaktor tvrzením, že TGM „žil ve vznešenosti“. Toto údajné morální krédo se vypůjčil od Ladislava Klímy, podivínského filozofa, o němž je známo, že byl zapřisáhlým nepřítelem TGM. Jestliže pan redaktor čerpal svoji moudrost a odvahu jenom z tohoto pramene, pak se ovšem nemůžeme divit. Už na těchto dvou příkladech (a našlo by se jich více) je vidět, jak rozdílné je myšlení nás emigrantů a těch, kdo vyrůstali a žili v zatuchlém ovzduší komunismu. Ideály a snahy svobodné první republiky jsou pro nás stále závazné a snažíme se je uplatňovat nejen při oslavách, ale i v denním životě. Nemůžeme ani jinak, protože bychom v otevřené demokratické společnosti neobstáli. Ve staré vlasti je to bohužel, jak se můžeme denně přesvědčovat, v podstatě jiné. Stále tam ještě platí heslo, že kdo nekrade, šidí rodinu, a my se svou starou morálkou se v očích lidí doma dostáváme do podivného světla jako zapadlí vlastenci, lidé zahledění do minulosti, na které není třeba brát ohled. Je to ale vidění zcela pochybené: my tu přece dýcháme čistý, ničím nezkažený vzduch, a máme okna dokořán otevřena nejen do Evropy, ale do celého světa. Víme tedy, kam ten svět směřuje. A víme také, že heslo na vlajce TGM stále platí (ne náhodou je převzal i Svaz spolků Čechů a Slováků ve Švýcarsku). Myslím, že jsme daleko blíže pravdě nežli ti, kdo se dnes vydávají za zvolené zástupce lidu a tato pravda se určitě jednou prosadí. Co říká křišťálová koule Luděk Frýbort Z dobře informovaných kruhů se hlásí, že české ministerstvo zahraničí chystá nové zpřísnění hraničního režimu. Ještě to prý není úplně jisté, pan ministr Kavan se k věci ještě zcela jednoznačně nevyjádřil, ale že už to prý má být hotové: od prvního apríle bude muset každý cizinec na české státní hranici udělat tři kotrmelce. Tážete se proč? A proč ne? Vždyť je už od prvního ledna v platnosti tolik nesmyslů a zbytečných potíží, proč by k ním nemohla přibýt i tato? Pokud by laskavý čtenář ještě nevěděl, co osvícený pan ministr na cizáky při6 [pageend8]zpravodaj 4 / 2000 chystal, zopakujme si obsah platného nařízení. Kromě cestovního dokladu musí teď cizinec před vstupem do České republiky předložit: 1. Doklad o dostatečných finančních prostředcích nebo policií ověřené pozvání. 2. Doklad o zdravotním pojištění. 3. Doklad o zajištěném ubytování během pobytu v Česku. 4. Doklad o zajištění nákladů spojených s vycestováním zpátky. 5. Vyplněnou a podepsanou hraniční průvodku s dvěma fotografiemi. 6. Jedná-li se o občana státu, pro nějž platí vízová povinnost, rozšiřuje se tento seznam ještě o další opičky. Výjezdní doložka a potvrzení ROH jako za komunistů se sice zatím nevyžaduje, ale co není, může být. Usuďte sami: vyjímaly by se mezi tím vším ty tři kotrmelce zle? Nakonec by byly ze všeho ještě tak nejméně obtížné, jistě jednodušší než shánět po všech čertech fotografie, průvodky a jiná lejstra. Zároveň s tímto nařízením ovšem vydal pan ministr tichý pokyn, aby se to s přísností nepřehánělo a jelikož jsem od vydání zmíněného fermanu sám dvakrát v Čechách byl, mohu potvrdit, že ode mě nikdo žádná dodatečná lejstra vidět nechtěl. Jenže... jenže mohl, v tom je ten háček. Kdyby byl pan celník v špatné náladě nebo se mu nelíbil můj kukuč, mohl by chtít vidět celý ten balík papíru a mně by nezbylo než se otočit a jet domů, smrtelně dožraný na mou drahou vlast českou, protože bych samozřejmě vyžadovaná lejstra s sebou neměl. Ani by mě nenapadlo je shánět. Asi bych za takových okolností do staré vlasti nejezdil, třebaže ji mám rád. Tím méně by do ní jezdili jiní, kteří k ní ten vřelý domovský vztah nemají. Kladu před sebe na stůl křišťálovou kouli, abych z ní vyčetl tajemný účel uvedených nařízení, jelikož střízlivým lidským rozumem se uhodnout nedají. Křišťálová koule se v tom sama nemůže vyznat, takže mi předkládá několik možných vysvětlení: 1. Bdělé pohraniční orgány jsou nedostatečně honorovány, takže se pan ministr rozhodl umožnit jim drobné přilepšení. Jak už tak známe všelijaký mrav a obyčej v naší sametové vlasti, dovedeme si představit, že by bdělý orgán cizince tak dlouho otravoval a sekýroval, až by cizinec vytáhl dvacet marek, za kterýžto obnos by ho orgán milostivě propustil i bez lejster a fotografií. Nepochybíme zajisté, odhadneme-li, že se této možnosti bude hojně využívat a stav celnický se stane záviděníhodně výnosným řemeslem. 2. Český erár je zaplaven penězi a jeho kasy pukají a vyboulují se, takže se příslušná místa rozhodla trochu jim odlehčit. Odpadnou-li příjmy z cestovního ruchu, lze s jistotou čekat, že státní kasička opět nabude štíhlého tvaru a ubude starost, kam pořád ty peníze dávat. Třeba si pan ministr není tímto účinkem tak zcela jist, ale mohu ho ubezpečit, že to funguje. Cizácký turista se rozhoduje pro navštívení té či oné země nejen podle toho, kolik krás skýtá a na kolik v ní přijde žejdlík piva, ale taktéž podle toho, kolik hraničních opiček je nutno vykonat. Už samotná vízová povinnost je velmi spolehlivý filtr, vedoucí k odlivu valné části zájemců směrem k zemím, které ji nevyžadují. Turista ještě na sebe vezme ten kříž s běháním po vyslanectvích a vyplňováním dotazníků trojmo, jde-li mu o delší prázdninový pobyt. Vlast česká je země sice hezoučká, ale turisticky pohříchu spíš průjezdní s Prahou jako jediným skutečně světovým cílem. Jezdí se do ní zpravidla na tři, čtyři dny. Není nesnadné ji objet a na těch pár dnů si najít cíl jiný. Zavedením hraničních složitostí se bezpochyby mohutně zvýší návštěvnost Vídně, Říma, Budapešti a jiných metropolí, ale Praha se vyprázdní. Nu, aspoň bude Karlův most zase vypadat jako na starých fotografiích. 7 [pageend9]zpravodaj 4 / 2000 3. Zavrhneme-Ii uvedené dvě možnosti jako nepravděpodobné či přespříliš praštěné, nezbude než se domnívat, že se čeští činitelé chtějí kohosi zbavit. Jestli západních turistů a jejich peněženek, suď Bůh; ale třeba jen všelijakých Ukrajinců a jiné svoloči, co v Čechách načerno pracuje, daně neplatí a ještě jsou s ní všelijaké jiné patálie. Tomu by se dalo rozumět. 4. V tom případě je ovšem nepochopitelné, proč české ministerstvo místo vyhlašování složitých a v světě ojedinělých opiček (delší seznam hraničních ustanovení má, tuším, jen Irán) znovu nezavede vízovou povinnost pro země, z niž nepříjemní návštěvníci obvykle přicházívají. Bývala taková povinnost, ale už není; vzpomínáme si, že bylo jedním z prvních opatření tehdy ještě československé vlády zrušit vízovou povinnost pro Rusy a občany dalších trosek slavné vlasti Sovětů. Bylo proti tomu tenkrát dost protestů a všelijakých řečí, jelikož nevyžadovalo velké fantazie představit si, k čemu to povede, ale vláda setrvala na svém. Samozřejmě následkem toho nyní leze do Čech ta svoloč. Jednak ta obyčejná, chudá, v umolousaných teplákách, co si chce černotou na stavbách vydělat nějaký ten groš... a jednak svoloč značky De luxe, co miliony a miliardy semo tamo přes hranice šíbuje, Karlovy Vary na stojato skupuje, se zbraněmi, drogami, bílým masem a jiným toho druhu zboží kšeftuje, českého území k výpadům na Západ užívá... Co tomu říkáš, křišťálová koule? Není to nakonec ten pravý důvod? Svoloči v teplákách vrátka zavřít, ale svoloči De luxe je nechat doširoka otevřená? Jaksi by se to rýmovalo i s jinými záhadami českého sametu, s ražením tunelů, s nezacpatelnými mezerami v zákonech a jiným folklórem tohoto času. To by už, pravda, tolik nezáleželo na tom, že se tu a tam některý turista na hranici dožere, dá zpátečku a řekne - víckrát mě tu neuvidíte, blázni blázniví. Hannover 9. 3. 2000 O (nielen) slovenskom alibizme Prečo podporujeme fašizmus? Rado Ondřejíček V pondelok 20. marca sa na Slovensku začal týždeň boja proti rasizmu. Ak sa o niečom takom dozvedáte až teraz, vedzte, že určite nie ste jediní. To, ako túto „akciu“ ignorujú nielen oficiálne organizácie, ale aj rôzne subjekty tretieho sektora, je priam typickým prejavom súčasného pštrosieho postoja celej našej spoločnosti k tomuto javu. Prejavy rasovej neznášanlivosti a fašizmu sú síce našim zákonodárstvem pokladané za trestné činy, ale súdiac podľa skutočnej situácie, príslušné orgány ich namiesto toho, aby proti nim zakročili, viac-menej podporujú. Agresívni skinheadi ovešaní explicitne fašistickými symbolmi sú úplne bežným koloritom našich miest a policajti sa o nich začnú zaujímať, až keď im za obeť padne niektorý zo zahraničných študentov, alebo dokonca diplomatov. Aj v takých prípadoch sa častokrát zdráhajú hovoriť o rasovo motivovanom trestnom čine, čím len podporujú neustále bujnenie podobných prejavov. Práve neschopnosť pomeno- 8 [pageend10]zpravodaj 4 / 2000 vať veci pravým menom je u nás jedným z hlavných problémov. Ak sa už aj najvyšší predstavitelia štátu rozhodnú pripustiť, že fašizmus a rasizmus u nás existujú v celej svojej kráse, dočkáme sa od nich len prázdnych drístov, rozhodne však nie účinných opatrení alebo ponúkaných riešení. A veď prečo aj? Ich voliči sú väčšinou aj tak len bandou úplne ľahostajných hlupákov, ktorých jedinou starosťou je mať z čoho žiť a nevytŕčať z radu. Popri ekonomických a sociálnych problémoch tieto „podružnosti“ okrem priamo postihnutých cudzincov trápia len málokoho. Nikto predsa nechce hasiť to, čo ho priamo nepáli. A tváriť sa, že sa nič nedeje, je úplne najjednoduchšie. Vlastne sa ani niet čomu diviť. Ak by sa po druhej svetovej vojne Jozef Mengele na čas utiahol a potom napríklad zložil podpriemernú operu, na Slovensku by bol určite považovaný za skvelého a invenčného umelca. Práve za takého je totiž považovaný fašista Daniel Landa, a to len preto, že momentálne nehajluje na verejnosti. Z jeho úst nikdy nevyšlo jediné slovo ospravedlnenia a pritom je človekom, ktorý stál pri zrode hnutia skinheads v Čechách a na Slovensku. Napriek tomu to takmer nikomu nevadí a jeho populistický „dirty muzikál“ Krysař sa teší nielen slušnej návštevnosti, ale aj obrovskej mediálnej podpore. Ja osobne považujem bez výnimky všetkých, ktorí tento muzikál navštívia (a to už nehovorím o hercoch a producentoch) za obyčajných alibistov, ktorí svojim stupídnym a pokiyteckým postojom poskytujú tichú podporu ideám fašizmu a rasovej neznášanlivosti. Ani pre ďalšie príklady netreba chodiť ďaleko. Nezmyselné polemiky ohľadom vojnového Slovenského štátu a jeho fašistického prezidenta, takmer každodenné nacionalistické prejavy „hrdých Slovákov“ a ich vodcov, alebo už samotná existencia slobodne sa pohybujúcich skinheadov sú jasnými dôkazmi, že boj proti rasizmu je u nás záležitosťou takmer zanedbateľnej menšiny a pravdepodobne ním v prostredí tohto obmedzeného národa ostane asi navždy. Nebojte sa, neočakávam, že týmto článkom možno niečo zmeniť. Je jasné, že ani samoúčelné vyhlásený Týždeň boja proti rasizmu ničomu nedokáže pomôcť. Chcem len, milí moji spoluobčania, aby ste vedeli, že sa za vás (ale vlastne aj za seba) naozaj veľmi hanbím. (inZine, 23. 3. 2000) Kázání o nápadnících N. Munzarová / Black K dnešnímu oběžníku mě vyprovokovala rubrika v Lidových novinách, Velikonoce a patnáctý březen. Při čtení sloupku „Co napadá...“ mě totiž napadlo, proč by nemohlo něco napadnout i někoho jiného, než jsou známé osobnosti, (o nichž redakce předpokládají, že mají mít každý týden nápad), první Velikonoce v tomto tisíciletí mě inspirovaly k malému kázání o nápadech a patnáctý březen zase výročím jednoho ze dvou napadení naší země v uplynulém století. Z toho všeho jsem si udělala alibi, abych mohla dát v šanc jeden nápad a to přesto, že většinou, co napadá mne, málokoho zajímá. Ve vší skromnosti samozřejmě - kdyby se Svět řídil podle toho, co mě už všechno napadlo, byl by už dávno v pořádku. Lidi si ale dělají, co je napadne a tak je ani nenapadne, aby se řídili tím, co napadne mne. Jednou mi totiž bylo řečeno, že přílišná jistota v odpovědích a rychlost řešení problémů je vždycky podezřelá. Nechápala jsem sice, proč by pomalá odpověď měla být věrohodnější a správnější, protože jako odchovanec Rychlých šípů jsem se naivně domnívala, že když člověk něco 9 [pageend11]zpravodaj 4 / 2000 prosazuje, tak že tomu také opravdu rozumí, a že když neví, nedělá ramena a řekne prostě - NEVÍM. Teprve později jsem nerada připustila, že takovéhle „zastaralé skautské“ myšlení nemá už v dnešní době žádnou budoucnost, podobně, jako například demokracie nemá šanci proti totalitě, že v lidech je už dávno zakořeněná nedůvěra ke slovům, který jsou řečena bez kudrlinek a stručně a která většinou, když odhalují holou pravdu, jsou i dosti nepříjemná. Pochopila jsem také, že to asi plyne ze všeobecně vžitého trendu, kterému se říká MANIPULACE, česky řečeno: mazání medu kolem pusy. Že ten, kdo chce bez bolesti dosíci svého, použije dobře znějící lež, nebo polopravdu, zamlčí minus a zdůrazní plus, aby mu každý snáze uvěřil. Leonardo například manipulovat neuměl. Vysvětlil tehdy pouze, jak by jím vymyšlené helikoptéry mohly být použity, ale samozřejmě nezamlčel pravdu - že by totiž vzlétly k nebesům. Neuvědomil si, že by tím narušil růžovou lež o Všemohoucím, která držela v bezmocnosti bídného červa člověka pěkně při zemi a Leonardo (i když nejen proto) musel prchnout z vlasti až někam na Loiru. Jak dopadl Kristus nebo Hus se svými nápady na nápravu myšlení, což obsahovalo i velice nepříjemnou stránku celého učení, kterou oba naopak naivně zdůrazňovali, to je - odříkání se bohatství - umíme už nazpaměť. Zřejmě i proto si později Bedřich, Karel i Adolf řekli, že musí být opatrnější ve volbě slov popisujících jejich nápady a tak ze svých návodů na rychlé spasení lidstva, chytře vynechali slova jako je závist, krádež, vražda a strach - a téměř všichni jejich na růžovo natřeným idejím poměrně rychle uvěřili... Když pak lidstvo takto oklamáno prohlédlo, rozpadlo se na jednotlivce, kteří věří už jen sami sobě a nechápou, že by někdo , jen tak“ a bez vlastního prospěchu - chtěl jakkoli pomoci, byť by šlo třeba jen o radu, nebo varování... Ale nakonec mají pravdu. Každý má přece právo nést následky svých vlastních chyb. Proto mi také už nevadí, že nikdo nedá na má slova, přestože na ně často dojde. Nemíním si však otvírat věštírnu. Ne proto, že bych se bála upálení, či ukřižování (mé nápady nejsou zase tak světoborné, aby si zasloužily tak velkou propagaci), ale chci tentokrát jenom upozornit, že ta stará dobrá metoda, jak své ideje prosazovat, stále existuje, i když jí použije asi jen ten, kdo na to má nervy. Ta možnost je obsažena ve všeobecně známé, ale zapomenuté větě“ Tvá řeč budiž ano-ano, ne-ne“, česky: NELHAT. Nelhat má dnes dokonce i jednu výhodu: za pravdu vás už bude málokdo pronásledovat. Jedinou nevýhodou je, že vás taky málokdo bude následovat... (Ale naděje, že se za další dva tisíce let dočkáte, zůstává.) A poučení? Zcela nenápadné: nápady prosazovat argumentem a nikoliv NAPADENÍM. Ač na to nemám copyright, napadlo mě, abych to dala dál. (A budu-li za tento nápad napadena, ubráním se, neboť - kdo napadá na jednu nohu, nenapadá na obě...). Veselé velikonoce! 10 [pageend12]zpravodaj 4 / 2000 Vládne strany vstúpili do novej fázy vojny Milan Žitný Politické strany vládnej koalície siahajú vo vzájomných šarvátkach stále viac k ťažším a ťažším kalibrom. Čím je rezort alebo štátny podnik dôležitejší pre ekonomické záujmy strany a jej funkcionárov, tým tvrdšie reakcie nasledujú pri vynútených personálnych zmenách v nich. Strana demokratickej ľavice reagovala na odvolanie svojho člena Štefana Košo- vana z funkcie šéfa Slovenských elektrární mimoriadne tvrdými protiútokmi. Premiérovi Dzurindovi udrela na najslabšie miesto - jeho SDK, ktorá je jedným zo signatárov koaličnej zmluvy, už prakticky neexistuje, a tak SDĽ tlačí na vytvorenie novej koaličnej zmluvy. Tento zámer, ako ho SDĽ prezentuje, nie je však veľmi úprimný. Skúsenosť vraví, že SDĽ vie využiť slabiny súpera vo vhodnej chvíli tak, aby získala pre seba nové výhodné pozície. Problém existencie SDK sa neobjavil dnes, je tu už istý čas, ale SDĽ ho nechávala na pokoji. Až keď bol odvolaný šéf elektrární, zaútočila a dokonca vydiera premiéra, že podporu reforme verejnej správy podmieni SDĽ svojimi novými „územnými“ požiadavkami v hospodárskom sektore štátu. SDĽ ukázala na prípade elektrární, ako chápe pojem národnostné záujmy krajiny. Národnostným záujmom SDĽ je na prvom mieste Košovan, nie však reforma verejnej správy. Aby sme však neboli voči SDĽ nespravodliví, treba dodať, že podobný zmysel pre záujmy krajiny majú aj ostatné strany vládnej koalície. Vonkajším prejavom tejto zvrátenej „filozofie“ sú škandály s korupciou a klientelizmom ako na bežiacom páse. Obchod s čiernym uhlím do elektrární majú v rukách firmy a ľudia buď blízki SDĽ alebo dokonca priamo jej členovia. Člen SDĽ Košovan kupoval uhlie pre elektrárne od firmy, ktorá patrí aj členovi SDĽ Sopkovi. Pritom predražovanie nákupnej ceny uhlia z Ukrajiny či z Ruska býva pri predaji elektrárňam podľa odborníkov údajne až trojnásobné. Podobná situácia je však aj v iných rezortoch a podnikoch štátu, len obchody sú v rukách iných vládnych strán. O tomto ale predsa všetci vo vládnych stranách vieme, na tom sme sa predsa dohodli pri koaličnej zmluve, že si delíme štát! - odkazujú rozhorčení socialisti ostatným partnerom vo vláde. Odvolanie Košovana a poukazovanie premiéra Dzurindu na zneužívanie štátnych prostriedkov pre súkromné zisky potom vníma SDĽ ako porušenie tejto nepísanej časti koaličnej zmluvy o parcelovaní si majetku a peňazí zo štátneho rozpočtu. My máme byť tí zlí a vy zostanete čistí? - pokračuje SDĽ vo svojom úprimnom hneve ďalej. V tomto kontexte preto možno vnímať aj príčiny čerstvého úniku informácií z SIS o tunelovaní štátnych hmotných rezerv. Je oprávnené podozrenie, že správa sa dostala k médiám cez ľudí, blízkych SDĽ. Za štátne hmotné rezervy sú totiž zodpovední funkcionári za SDK a SOP. Tieto udalosti hovoria, že vládne strany vstúpili do novej, ostrejšej fázy vojny medzi sebou. Koaličné rokovania z iniciatívy SDĽ majú obnoviť pôvodný stav, dostať vysoké odškodné a ešte aj dodať tejto vojne punc legitimity. Zbrane si už nikto nevyberá, na všetkých stranách je munície dosť, keďže sa o to zjavne všetci jeden a pol roka usilovne starali. Doterajšie výsledky práce vládnej štvorky dokonca vyvolávajú podozrenie, že okrem zhromažďovania tohto arzenálu a tunelovania štátu sa ničím iným skutočne vážne a seriózne ani nezaoberala. „ (Slobodná Európa, 22.3.2000) 11 [pageend13]zpravodaj 4 / 2000 Mezi nevýhodami Ameriky jsou její až výstředné klimatické výkyvy - kruté zimy, hanebná horka. Země má ale tu výhodu, že před takovými nepřízněmi lze uniknout v tomtéž domácím prostředí, bez nutnosti expedice někam do vzdáleného zahraničí. Máme hory, doly, pouštní suchopár jakož i věčně vlhké, zelené džungle. Lze tu být pozřen jak krokodýlem, tak polárním medvědem. V porovnání náš severní soused Kanada, po Rusku rozlohou největší stát na světě, je na tom dost fádně. Když tam udeří mrazy, což ovšem činí s nevyhnutelnou pravidelností, postižení pozemšťané po způsobu tažných ptáků se vydávají k nám na jih, na Floridu. Poněvadž mám domov ve státu New Yorku, kam doléhá kanadská arktická mizérie, také se v zimě pakuji floridským směrem. Letos jsem ale přijal pozvání odexpedovat se do karibské oblasti na Virgin Islands, ostrov svátého Jana, kde si český manželský pár lékařů na penzi postavil dům, v němž tráví polovinu každého roku. Proč ne: v životě jsem dosud neměl to potěšení - či poděšení - s nějakou pannou se kdy zaplést. Letadlo nás tam doveze za tři hodiny. O bizarní pojmenování se zasloužil Kryštof Kolumbus. Tyto končiny objevil na své druhé výpravě, v roce 1493, a pojmenoval je na počest počestných jedenácti tisíc panen, které spolu se svátou Uršulou údajně zahynuly ve 3.století v bitvě s pohanským vládcem. Španěly v držbě objevu dočasně vystřídali Holanďané, po nich přišel řád Maltézských rytířů, ten to prodal Francouzům a v osmnáctém století ostrovy skončily v dánských rukách. Po původních předkolumbiánských obyvatelích Arawak a Indiánů Carib nic nezbylo. Vytrvalí archeologové však stále vyhrabávají nějaké střepy z hodně dávné doby. Dánská správa vydržela dvě století, vznikly plantáže s cukrovou třtinou a na nich se plahočily z Afriky přivezení otroci. Těm se v roce 1733 podařilo vzpoura, která vydržela půl roku. Plantážnictví prosperovalo až do revolučního roku 1848 a pak s emancipací otroků odkvetlo, zahynulo. Dánové v rovněž revolučním roce 1917 všechno prodali Američanům za 25 milionů dolarů. Transakce se málem neuskutečnila. Kongres ve Washingtonu ji totiž váhal schválit, ovlivněn zprávami o právě se uskutečnivším devastujícím hurikánu. (Děsivé větry navštěvují karibskou oblast rok co rok. Nejvíc to tam řádívá v od srpna do října.) Američané pak přece jen koupili. Vedl je k tomu zájem získat námořní bázi, vhodně na cestě k Panamskému průplavu. Panenské souostroví leží nějakých 60 kilometrů na východ na Portorika, jiné americké državy, a jsou to zejména tři ostrovy - plochý St.Croix, kopcovitý St.Thomas a St. John's, všeho všudy 344 čtverečních kilometrů. Jsou zhruba stejné velikosti, ale se značně nestejným počtem obyvatelstva. Zatímco na prvních dvou jmenovaných sídlí dohromady sto tisíc duší, onen svátý Jan jich má jen něco málo přes tři tisíce. Zasloužil se o to v 5O.tých letech tohoto století lidumil Laurance Rockefeller z proslulé miliardářské rodiny. Ne že by domorodce byl vyháněl či dokonce vyvražďoval, ale vykupoval jejich majetky, od každého vlastníka ochotného prodat, až se mu podařilo získat dvě třetiny ostrova. A tyto dvě třetiny věnoval národu, je z toho národní park, celkem 5.815 hektarů. Příroda musí zůstat nedotčená, 12 OSTROVY NAZVANÉ PANENSKÉ Ota Ulč [pageend14]zpravodaj 4 / 2000 žádné budování parkovišť, supermarketů a podobných, jiné části světa hyzdících nevyhnutelností. A právě na té jedné, Rockefellerem nezískané třetině si naši šlechetní čeští přátelé postavili dům pěkně u vody. Dodatečně jim salutuji k takovému úsilí. Totiž: v časopise Popular Mechanic objevili inzerát z australského Melbourne, nabídku stavení, které odolá hurikánu. Doktoři zareagovali, oznámili zájem jakož i své představy, jak by jejich sídlo mělo vypadat. Firma promptně přizpůsobila design a do měsíce dodala materiál, k tomu video s návodem, jak to dát dohromady. S pomocí z Poděbrad přivezeného řemeslníka, majitele zlatých českých ručiček, výstavba za necelý čtvrt roku zvládnuta. Pěkně sešroubováno, bez použití dřeva nepřilákat žravé termity. S výjimkou oněch ničivých hurikánů, tyto Virgin Islands přežívaly za větrem zájmu kohokoliv jinde ve světě. Za změnu vděčí Fidélu Castrovi a jeho socialistické revoluci. Hordy amerických výletníků se rozhlížely po náhražce, až ji tedy našli. Zejména do přístavu St.Thomase míří výletní lodě, mnohaposchoďová hotelová plavidla, hrůza pohlédnout. Turisté se vyřítí v hlavním městě či městečku jménem Charlotte Amalie za cenově prý výhodnými nákupy - místní rum (český rum z Božkova chutná lip), z dovozu jiný alkohol, švýcarské hodinky, šperky, sklo, kosmetiku, voňavky, elegantní oblečení, všemožné luxusní cetky. Přistáli jsme na St.Thomasu na letišti, které - aspoň donedávna - mělo pověst jedné z nejnebezpečnějších přistávacích ploch, nevím proč. Vlez do dodávky pro tucet pasažérů, pohyb po levé straně vozovky, jakoby Amerika nikdy nebyla přetnula britské koloniální jařmo, cesta končinami s napěchovanou urbanizací, jen pryč odtud. Konečně jsme u břehu, vlez na lodičku, která nás za dvacet minut dopraví na onoho nikterak hektického svátého Jana. Blížíme se k přístavečku jménem Cruz Bay. Vidím plápolající vlajku estonskou. Ano. Kamenný dům si postavil v Moskvě narozený, prý slavný tenor Ivan Jadan. Zpívával v Bol- šoj těátru, po příjezdu na ostrov vyučoval chobotnice tanci. Teď je z toho muzeum, stará se o něj Ruth Bertholdová, estonsko-bostonská knihovnice. Přátelé nás vyzvedli a v otlučené dodávce vezli na opačný konec ostrova. Většina řidičů nemá povinné pojištění. V případě karambolu nutno jít k soudu, aniž by se něco užitečného vyžalovalo, neboť viník dokáže, že je nemajetný. Přes ostrov vedou dvě značně kopcovité silnice, zaručující scénické pohled k zálivům a jejich plážím - Caneel Bay (adresa luxusní enklávy s piplanými trávníky a florou a s denní penzí za mnoho set dolarů), Trunk Bay či Cinnamon Bay, Záliv skořicový. Kdo si hodně potrpí na koupání, což není můj případ, to pak tady je na správné adrese. Hebký písek, lahodně teplá voda tehdy v únoru, sku- tečně/neskutečně modrá jako v turistických brožurkách. V tomto akvatickém punktu to tady vítězí nad většinou ostrovů v jižním Pacifiku, kde od břehu voda je příliš mělká až ke korálovému útesu, za nímž pak plavání bývá obtížné až nebezpečné. Cestou jsme míjeli bezprizorní mezky, osly - buď samotáře nebo ve skupinkách. Dopravu ignorovali, aniž by ale projevovali sebevědomou aroganci svátých krav v Indii (a všechny tam jsou svaté). Zapomněl jsem se zeptat, jak se oslové na ostrov dostali, ale zato aspoň vím důvod přítomnosti zvířátek jménem mongoose, česky buď mangusta nebo mun- go.Záměr je importovat, aby likvidovaly krysy, skončil fiaskem. Udatové, zápasící a úspěšně vítězící v soubojích s jedovatými hady, si ale s hlodavci neporadili. Jeden je tvor denní, druhý noční, chronologicky se zásadně míjeli. Též jsem se dozvěděl , že na svátém Tomášovi jeden had se stal účastníkem soudní pře, která se vlekla tři a půl roku. Had nakonec prohrál, vzdor advokátově značnému úsilí ve prospěch svého mandanta. 13 [pageend15]zpravodaj 4 / 2000 Dorazili jsme k jednoposchoďovému stavení, sešroubovanému zejména poděbradskou rukou. Tropicky bujná zahrada, omamná vůně kvítků frangipani, cítím se být zpátky v Poly- nésii. Moskyti nám nehrozí, netřeba úzkostlivě hlídat dveře a okna. Vánek od moře vnáší porci vlhkosti. Proto podlahu nekryjí koberce, po chladících dlaždičkách se tedy pohybujme v pantoflích. V domě není nic skleněného nebo porcelánového - talíře, číše, vše z plastiku. Nejde ovšem o preferenci estetickou: nic se nám takto nerozbije. Ne že by toho příliš padalo z roztřesených stařeckých rukou, ale to je kvůli oněm protivným hurikánům. (dokončení příště) Nad první knihou z týdne zahraničních Čechů v Praze Titul: Významní čeští podnikatelé v zahraničí. Čeští ekonomové v zahraničí. Editor: Karel Kánský, nakladatelství Karolinum, Praha 1999 Kniha vychází zhruba rok a půl po uvedeném týdnu. Se svými 180 stránkami vzhledem k tématu pro jediný den vlastně útlá. Avšak obsahově, jestliže máme na mysli všechna sdělení jejich aktérů - podnikatelů a ekonomů - zahraničních Čechů a jejich osud, je to kniha závažná. Jsem osobně velmi rád, že jsem přednáškám naslouchal a nad knihou si je mohu živě připomnět. O své celoživotní činnosti podnikatelů nebo ekonomů - teoretiků v knize vyprávějí lidé, kteří tehdy v mladém věku a často po nuceném odchodu z totalitního Československa mohli realizovat své podnikatelské schopnosti a představy ve svobodě, v demokratických zemích západu. Mimochodem, jen jednomu z nich, panu Milanu Platovskému se dostalo té cti, být konfrontován s variantou revoluce v marxistické politické tvořivosti. To když byl v Chile u moci Salvador Gossens Allende. Ten uvaloval na soukromé podniky něco jako národní správce. Pan Platovský musel ze země, v níž desetiletí před tím žil, emigrovat. Na čas. Při čtení kterékoliv kapitoly vyvěrá na mne znovu ten klid i vypravěčská jednoduchost, s níž se snažili přednášející srozumitelně a úplně, někdy vážně, jindy zábavně interpretovat a zpřístupnit svou podnikatelskou filozofii a dlouhodobé zkušenosti. Nemohu vyjmenovat všechny, budiž mi dovoleno abecedně zmínit prvního pana T. Baťu a posledního pana Vyhnálka, stejně však mám na mysli učené teoretiky od pana J. Kmenta, J. Kruliše- Randy po G. Tesaře. Na pódiu se pohybovali čile letití a bělovlasí staříci bez uraženého na- cionálního patosu, či osobní ukřivděnosti a ani u těch učených teoretiků jsem nepozoroval v Čechách docela často viděnou akademickou prkennost. Hovořili o jevech v podnikání, se kterými se v životě setkali nebo o přípravě a vzdělání, nutné pro kariéru podnikatele. Vše bylo viděno v dlouholetém vývoji, vítězství, ale i prohry. Českého nebo i slovenského čtenáře budou asi nejvíce zajímat kapitoly o důležitosti účinných ekonomických zákonů ve státě, kterými se podnikatelé musí řídit a je respektovat. Každá demokratická země je musí mít v zájmu politické a hospodářské stability státu. - Tito pánové potvrdili během přednášek zdůrazněním účinné legislativy, že neexistuje nějaké tržní hospodářství samo od sebe nebo pro sebe. Pokud se někde etabluje, vede k neklidu ve společnosti a k destabilizaci. Vede ke vzniku mafií a lumpokracie, jak to vidíme v zemích bývalého Sovětského svazu, nebo k tunelářskému ožebračování země, jak pozorujeme i u nás. Kapitola o postupu a povyšování ve firmě je ukázkou toho, že platí jen hodnocení dle zásluh a to i pro rodinné příslušníky majitelů firmy. Tato skupina zaměstnanců je totiž pod lupou ostatních zaměstnanců a znamená pro podnik velké riziko, pokud se týká jeho pověsti 14 [pageend16]zpravodaj 4 / 2000 a samozřejmě pokud se týká finanční prosperity. Tato skupina se dozví velmi brzy od nezávislých kontrolorů v podniku, zdaje rentabilní, nebo zda má včas a v tichosti odejít. - Musel jsem bohužel myslet v tuto chvíli na ty opravdu „mrtvé duše“ manželek nebo přátel našich průmyslových bossů (zejména v malých a středně velkých podnicích), které se podílejí na rozdrobování mzdových fondů, manipulacích s daněmi i podnikovými auty. Řekl bych, že kniha je zcela spolehlivá příručka, jak se odnaučit předsudkům, které byly do české hlavy infiltrovány propagandou měnlivé, ale v podstatě stejné marxleninské ekonomiky. - Všem autorů knihy i vydavateli samozřejmě jsme zavázáni upřímným a srdečným díkem. Na závěr - podobná koloquia v zahraničí jsou navštívena alespoň třeba na část programu nejvyššími politickými představiteli země. V tomto případě by to byla i demonstrace lidského uznání vůči exilu a to před očima přítomných účastníků nebo zprostředkovaně před očima televizních diváků. Naše sdělovací prostředky bohužel přinesly, říkám velmi, velmi málo a v sále jsem z řady našich politických oficiálních gurů politiky a ekonomie neviděl rovněž nikoho, ani toho nejvyššího ne. Jaroslav Olšanský Připojujeme některé pasáže. Z proslovu J. Platovského: Chtěl bych můj projev ukončit několika málo pokyny pro mladé podnikatele. 1) Splňte vždy všechny svoje povinnosti a zaplaťte vždy svoje dluhy a daně. 2) Přiznejte sobě, svým přátelům a spolupracovníkům, když máte nějaké ekonomické problémy. 3) Nebuďte pyšní a nafoukaní, když budete mít úspěch a nezapomeňte, že být úspěšný neznamená jenom být bohatý. Ten opravdový pocit úspěchu podnikatele spočívá v tom, že musíte cítit, že jste byli poctiví, že jste vždy plnili morální principy a taky si musíte uvědomit, že vaše úspěšná práce zajišťuje nejen vyšší úroveň vám a vaší rodině, ale taky vašim zaměstnancům a hlavně pomáhá zvyšovat úroveň celé naší vlasti, České republice. Závěr projevu Karla H. Schicka: Mám ale hlavně čtyři body, o kterých bych chtěl velmi krátce mluvit. Je to justice, spravedlnost, poctivost a odpovědnost. Justice pokulhává za západní Evropou. Velmi se divím, že komunisti, vlastně celá ta partaj nebyla odsouzená za všechna ta zvěrstva, co v této zemi spáchala. Justice jde velmi pomalu a plno věcí se promlčelo. Zajímavé, že se stále honí nacisté po celém světě a komunistům jako by bylo skoro prominuto. Potom spravedlnost, to také velmi pokulhává, asi po těch 40 letech, co tady komunisté vládli, ta spravedlnost úplně zmizela. Také podobně jako pan Platovský, bych chtěl říci ohledně poctivosti hlavně mladým lidem, že je velmi důležité v podnikání být poctivý, protože bez poctivosti to absolutně nejde. Zodpovědnost musí být v demokracii, ale to neznamená, že se nemusí používat záchranné pásy ve voze. Březen - výměna ministrů a jiné politické hrátky Dana Seidlová Do čela Unie svobody byl zvolen podle očekávání pětačtyřicetiletý právník a ekonom Karel Kůhnl, „gentleman anglického střihu“. Strávil 11 let v emigraci, v devadesátých letech působil jako poradce ministrů, poté jako náš velvyslanec v Londýně a ministr v Tošovského 15 [pageend17]zpravodaj 4 / 2000 vládě. Jeho protikandidát, Vladimír Mlynář, se stal prvním místopředsedou, další místopřed- sednický post obsadila žena - někdejší disidentka Hana Marvanová. Významné výročí narození T. G. M. oslavila republika velmi pěkně. V Praze, Brně a Břeclavi byla odhalena Masarykova socha a slavnosti se účastnila i americká ministryně zahraničí Madeleine Albrightová, která v České republice pobyla čtyři dny. Václav Havel jí nabídl, aby se ucházela o prezidentský úřad jako jeho nástupkyně a toto galantní gesto bylo pak přetřásáno ve světovém tisku. V přátelské atmosféře se ministryně dotkla celé řady významných témat, např. zřízení úřadu FBI v Praze, které se má uskutečnit ještě letos, dodávek pro atomovou elektrárnu do Iránu, televize Nova. V tříhodinovém maratónu a po dobré stovce připomínek byl konečně schválen rozpočet (se schodkem 35 miliard) a tím se otevřela cesta k dlouho přemi lané rekonstrukci vlády, kterou Zeman slíbil Klausovi, podpoří-li ODS rozpočet. S výměnou ministrů a se zveřejněním jejich jmen otálel premiér se školáckou sveřepostí, zatím co šije cvrlikali vrabci na střeše a novináři to od nich odposlouchali. Potrefení ministři se o svém odvolání dověděli touto nestandartní cestou. Jsou to: Bašta, Císař, Peltrám a Grulich. První padla hlava Jaroslava Bašty a do jeho křesla usedl sedmadvacetiletý Karel Březina, dosavadní šéf úřadu vlády. Bude tomuto byrokratickému kolosu šéfovat i nadále, Baš- tovo ministerstvo si k tomu přidá (ten ministerský plat), ovšem bez tajných služeb, které budou reorganizovány. Kontrarozvědku BIS bude řídit sám premiér, rozvědku ministr zahraničí, vojenskou rozvědku ministr obrany. Čtenář se jistě v duchu táže, kterak to mnohonásobné šéfování lze zvládnout, ale premiér má přeci kolem sebe hromadu lidí. Především hlavního poradce, či spíše našeptávače Miroslava Šloufa. Ten Zemanovi pomohl vyhrát volby a tím se premiér upsal čertu. (Zlým našeptávačem se stal Šlouf v aféře Zieleniecově a jak se stal ředitelem Fondu národního majetku FNM Jan Stiess, ví bůh, ale musel je narychlo opustit, když se prokázalo, že zfalšoval lustrační osvědčení.) Do sboru poradců se dostal Vladimír Ustejanovič, někdejší policista, který byl nucen před časem policii opustit pro podezření ze zneužívání svých pravomocí. Vasil Monorita, arcibolševik, smutně proslulý pronásledováním disidentů v době normalizace, se stal ředitelem vnějších vztahů v brněnské zbrojovce! Václav Havel navštívil nečekaně Útvar pro boj s organizovaným zločinem a Služby pro odhalování korupce a hospodářské kriminality, elitní to útvary, na které útočí - podle prezidenta - temné destabilizační síly. Oba šéfové, Jan Kubica a Evžen Šířek, jsou vysoce kvalifikovaní odborníci, kteří jsou vystavováni různým nepodloženým obviněním a neustálým kontrolám. Jelikož prezident hodnotí práci elitních jednotek kladně, zatím co premiér kriticky, jsou oba nevyšší politikové ve při. Havel si vzal na pomoc BIS a pověřil ji úkolem vypátrat, odkud destabilizační síly pocházejí. K Havlovu kladnému hodnocení se připojil Václav Grulich, ministr vnitra na ochodu, který k tomu dodal, že příčinu svého odvolání vidí v tom, že si do personální politiky nenechal mluvit. Kým? Ze by opět šloufovština? Také Komise pro cenné papíiy byla přes rok paralyzována ustavičnými hádkami a její členové byli proto odvoláni. Prezident však odvolání Tomáše Ježka nepodepsal a tím ocenil jeho zásluhy v tak důležitém úřadě. Nová aféra vzplanula kolem starého židovského hřbitova, jehož pozůstatky byly nalezeny ve Vladislavské ulici, když tam Česká pojišťovna hloubila prostor pro podzemní garáže. Židé se totiž domnívají, že utrpí pieta k nebožtíkům, jejichž těla zde odpočívají už více než 500 let. Jde samozřejmě o finanční stránku požadované piety. 16 [pageend18]zpravodaj 4 / 2000 Zemanova ekonomika se rozmáchla k smělým činům. Zadluženost se během této vlády zdvojnásobila a činí 310 miliard. Ale také investice se zvýšily na čtyřnásobek. Rasantní privatizace by měla státu přinést 500 miliard. Občanům zůstane pak sice holý zadek, ale věřme, že zlaté české ručičky se dokáží ošatit. Devítičlenná rada České televize byla odvolána. Chtěla být nezávislá na politických tlacích. Také ČNB brání svou nezávislost proti Klausovým tlakům. Při Tošovského s Klausem zprostředkoval německý Handelsblatt. To je síla, co? Že ODS má mocenské choutky, dalším toho příkladem je snaha omezit pravomoci prezidenta a účelová změna volebního zákona, která by měla zvýhodnit velké strany. Jen jestli ODS tou velkou stranou bude? Po 99 dnech byli propuštěni z vazby Svoboda a Snopková a trvají na své nevině. Třeba se ještě dočkáme překvapení. Přeplněné věznice přestaly přijímat vězně s krátkými tresty. Soudci stále málo využívají možnosti udělovat alternativní tresty. Místo do basy zametat ulice - nebylo by to lepší? A ty čisťoučké ulice! Ministr Moteljl uvažuje o rezignaci, protože ústavně- právní výbor zamítl návrhy zákonů, které by měly vést k reformě soudnictví. Dobré zprávy: Policisté se už nebojí skinhedů a při výtržnostech je zatýkají. Politikové se už nebojí voličů a hodlají umožnit zahraničním Čechům volit mimo republiku. I když připravovaná novela má velkou vadu na kráse -je to dobrá zpráva. Letom slovenským svetom Ondrej Hrico-Košický Spolupredseda Spoločného parlamentného výboru Európskej únie a Slovenskej republiky Hans-Peter Martin vyhlásil, že v strednej Európe existujú len dvaja ľudia, ktorí vyvolávajú obavy zo zbrzdenia integračného procesu - Rakúšan Haider a Slovák Mečiar. Podľa Martina rozpaky a obavy EÚ vyvolávajú hlavne úvahy o predčasných parlamentných voľbách. Ako je známe, Vladimír Mečiar a jeho HZDS vyhlásili petičnú akciu na vypísanie referenda o predčasných voľbách. Zákonom predpísaný počet 350 tisíc podpisov v krátkom čase bez problémov zozbierali ale s odovzdaním petičných hárkov prezidentovi republiky otáľajú. Dôvodom sú prieskumy verejnej mienky, ktoré dokazujú, že momentálne by sa referenda zúčastnilo len okolo 40 percent dospelých obyvateľov. Pre platnosť referenda sa žiada účasť nadpolovičnej väčšiny, teda 50 percent oprávnených voličov. Navyše do 90 dní od okamihu prevzatia petičných hárkov musí prezident - ak mu v tom nebránia ústavné prekážky - referendum aj oficiálne vyhlásiť. Je vcelku pravdepodobné, že ľudové hlasovanie by sa tak uskutočnilo v čase letných dovoleniek, čo by ešte viac znížilo účasť voličov a tým aj nádej na jeho platnosť. A tak Mečiar čaká na vhodnejšiu chvíľu a masovou propagandou sa snaží občanov presvedčiť, že na Slovensku je totálny chaos, vládna, politická i hospodárska kríza a že absolútne neudržateľná situácia si žiada urýchlený návrat „spasiteľa národa“ k moci. 17 [pageend19]zpravodaj 4 / 2000 0 0 0 Ibaže s otáľaním by to V.M. nemal preháňať. Referenda sa totiž nemusí dočkať s nepoškvrnenou povesťou, ak už nechceme povedať, že s čistým registrom trestov. Kauzu únosu M. Kováča mladšieho sľúbil totiž vyšetrovateľ uzavrieť do konca marca a k tomu nevyhnutne potreboval vypočuť práve legendárneho „starého“, ktorý by - zatiaľ len ako svedok - mal o veci niečo vedieť. Lenže expremiér sa na výsluchy bez ospravedlnenia nedostavuje a verejnosti opakovane zdôrazňuje, že sa ani nikdy nedostaví, lebo by tým vraj „nerešpektoval svoje vlastné pokyny, ktoré svojho času vydal ako úradujúci prezident, keď páchateľov únosu amnestoval“. Vyšetrovateľ sa znovu a znovu pokúša doručiť pánovi V.M. predvolanie na ďalší termín, no ten kľučkuje nielen medzi paragrafmi, ale aj medzi úradnými osobami. Naposledy si na neho vyšetrovateľ s doručenkou v ruke počkal priamo v budove Slovenskej televízie, kde predseda HZDS absolvoval vystúpenie pred kamerami, no nepomohol si. V.M., náhliaci sa v sprievode svojej ochranky k zadnému východu, ho ignoroval, hoci sa mu vyšetrovateľ postavil do cesty, legitimoval sa a vyzval ho na prevzatia dokladu. Lenže přituhuje a hra na slepú babu sa chýli ku koncu. Vyšetrovateľ má totiž záujem vypočuť V.M. nielen vo veci „amnestovaného“ únosu Kováča juniora, ale tiež v záležitosti neoprávnených odmien členov Mečiarovej vlády a najmä vo veci spravodajskej informácie SIS, ktorú menovaný dostal v roku 1995 od jej riaditeľa Lexu a obsah ktorej nevylučuje, že v hre by mohol byť napríklad aj trestný čin sabotáže. A z kľučkujúceho svedka V.M. sa tak ľahko môže stať aj predvedený podozrivý, či dokonca obvinený. Vráťme sa ale k európskej integrácii. Podľa výsledkov prieskumu verejnej mienky Inštitútu pre verejné otázky (IVO), ktorý sa uskutočnil v prvom marcovom týždni, až 70 percent obyvateľov SR podporuje vstup Slovenska do Európskej únie, zatiaľ čo proti sa vyslovilo 20 percent a zvyšných 10 sa nevedelo vyjadriť. V porovnaní s januárom minulého roku sa podpora proeurópskym integračným ambíciám zvýšila o slušných osem percent. Vo zvýšenej miere podporujú vstup hlavne mladší ľudia, občania s vyšším vzdelaním, obyvatelia väčších miest a najmä Košického a Bratislavského kraja. Podľa politických kritérii začlenenie do EÚ nadpriemerne podporujú sympatizanti strán vládnej koalície (87-95 percent), zatiaľ čo podpora vstupu zo strany prívržencov opozičných strán SNS a HZDS je len 55, resp. 47-percentná. Menej optimistická je situácia s podporou vstupu SR do NATO. „Za“ sa v súčasnosti vyslovuje len niečo málo nad 40 percent respondentov. Podľa ministra obrany Pavla Kanisa je však dôležité, že po bombardovaní Juhoslávie, ktoré sa na podpore vstupu do NATO výrazne negatívne podpísalo, nastal už obrat a trend podpory vstupu do aliancie je znovu zreteľne stúpajúci. o o o Americký oceliarsky gigant U. S. Steel kapitálovo vstúpi do VSŽ a preberie jej oceliarsku výrobu. Po dvoch dňoch intenzívnych rokovaní medzi premiérom Dzurindom, prezidentom VSŽ Eichlerom a prezidentom U.S. Steel Wilhelmom dospeli zúčastnené strany k záveru, že Američania by sa mali stať vlastníkmi košických oceliarní a s nimi súvisiacich aktív. Aktíva, ktoré s oceliarskou výrobou nesúvisia, zostanú naďalej vo vlastníctve VSŽ, a.s. Tá sa pravdepodobne, spolu so svojimi zamestnancami, nevyhne krachu, hoci M. Dzurinda vyhlásil, že nová spoločnosť prevezme aj časť záväzkov VSŽ. Podľa chargé d'affaires USA na Slovensku Douglasa Hengela vstup U.S. Steel do VSŽ by mal prilákať množstvo ďalších amerických investorov. Tak či tak v železiarňach 18 [pageend20]zpravodaj 4 / 2000 možno v blízkej dobe očakávať mimoriadne valné zhromaždenia. A že môže byť dosť búrlivé, o tom netreba pochybovať. o o o Šok divákom najsledovanejšej televíznej stanice Markíza pripravil spevák Richard Müller. V najexponovanejšom vysielacom čase vystúpil v pätnásťminútovom rozhovore, v ktorom otvorene a úprimne odpovedal na otázky týkajúce sa jeho užívania drog, obnažovania sa na koncerte v Zlíne, manželskej nevery, zrušenia účasti na českej Grammy ako moderátora radou českej hudobnej akadémie ako aj zrušenia pokračovania talk-show MUllerád na TV Luna. Súkromná TV Markíza umožnila Müllerovi propagovať drogy ako „inšpiráciu tvorivej kreativity“, počnúc marihuanou cez pervitin a heroín až po kokaín. Stalo sa tak „na vlastnú žiadosť speváka“, ako na druhý deň vysvetľoval generálny riaditeľ Markízy Pavol Rusko dodajúc, že „každý má predsa právo vysloviť verejne svoj názor“. Nuž svoj názor už vyslovil vyšetrovateľ Okresného úradu vyšetrovania Bratislava I, keď vzniesol proti Müllerovi obvinenie pre trestný čin šírenia toxikománie. Zatiaľ nevedno, ako bude postihnutý hlavný vinník - televízia Markíza a samotný Pavol Rusko. T(, č0 prepitné dostávajú O tom, že zakladateľ a prezident prvej Československej republiky Tomáš Garique Masaryk bol štátnikom európskeho formátu niet pochýb. Nedávno sme si pripomenuli okrúhle 150. výročie od jeho narodenia. Nuž pripomenuli ako pripomenuli - Česi okázalými oslavami, Slováci hlbokým mlčaním. Pravda, aj českej pompéznosti by sa dalo dosť vyčítať - že bola samoúčelná a že sama osebe vzácny Masarykov odkaz nenaplní. Ešte viac však prekážalo, že si Česi Masaryka privlastnili už natoľko, až „zabudli“ pozvať na oslavy zástupcov slovenskej strany. Lenže tým to ani veľmi nechýbalo. K odkazu a dielu T. G. M. sa nehlásia, akoby sa zaň vo svojej slovenskej malosti hanbili. Bratislavská tlač s trpkosťou pripomína, že zatiaľ čo žilinské mestské zastupiteľstvo schválilo odhalenie pamätnej tabule prezidentovi vojnového prohitlerovského Slovenského štátu Jozefovi Tisoví (nakoniec k nemu, aspoň predbežne, pod tlakom verejnej mienky, upozornenia na rozpor so zákonom i vďaka odporu demokratickej časti politického spektra nedošlo), ani veľmi okrúhle výročie Masaryka sa nestalo dôvodom pre čo i len jedinú slovenskú mestskú samosprávu, aby sa rozhodla umiestniť na svojom teritóriu Masarykovu pamätnú dosku či sochu. Po oficiálnom ignorovaní 28. októbra, výročia vzniku ČSR, je to ďalší dôkaz pretrvávajúceho komplexu a ostychu pred československou časťou našej histórie, svedčiaci o nedostatku sebavedomia celej slovenskej politickej reprezentácie. T. G. Masaryk sa po otcovi prehlasoval za Slováka. Na Slovensku pobýval často a rád - či už ako profesor alebo neskôr ako prezident. Prvá ČSR, ktorej bol zakladateľom, potvrdila Slovákom ich národnú identitu. Po prvýkrát v dejinách sa teritoriálne vymedzilo územie dnešného Slovenska a rozvinuli sa inštitúcie potrebné na rozvoj moderného národa. Slováci vo svojej histórii len ťažko môžu nájsť vhodnejšieho kandidáta na svoju priazeň a vďaku, než je T. G. Masaryk. 19 [pageend21]zpravodaj 4 / 2000 Z parlamentů, ministerstev a velvyslanectví Dvojí volby v ČR Na podzim se budou konat volby do třetiny Senátu a poprvé volby do čtrnácti krajských parlamentů. Do každého z nich zasedne podle velikosti kraje 45 až 65 zastupitelů. Ti si pak zvolí krajskou radu a do jejího čela hejtmana. Celá správní reforma začne právě dnem voleb. Nové úřady se ujmou funkce a zásadně změní dosavadní pravomoci a povinnosti obecních, okresních i centrálních úřadů. Pod kraje budou spadat zejména školy, nemocnice a kulturní zařízení, dále sociální ústavy nebo třeba místní silnice. Kraje budou rozhodovat i o územním plánování. Běžný občan tuto změnu pocítí okamžitě: se vznikem krajů si řadu úředních věcí bude muset zařizovat úplně jinde než dosud. S částí problémů, s nimiž dosud chodil na obecní či okresní úřad, bude muset jet do sídelního města svého kraje. Změní se územní působnost dosavadních krajských finančních ředitelství nebo krajských hygienických stanic, což se dotkne zejména podnikatelů. Mnohé záležitosti, které dnes spadají pod vzdálené a často neprůhledné aparáty centrálních ministerstvech, bude možné vyřešit na úrovni kraje. Z České republiky a Slovenska Odškodné nucené nasazeným za války v Třetí říši Německo rozhodlo, že vyplatí českým obětem nacismu 423 milionů korun. Nuceně nasazení, kteří byli zavřeni v ghettech nebo koncentračních táborech, by mohli dostat až 15 tisíc marek a ostatní do 5 tisíc marek. S tímto výsledkem jsou Češi spokojeni. Německá strana ještě musí schválit odškodňovací zákon. Podle hlavního německého vyjednavače Otty Graf von Lambsdorfa by mohly být první peníze vyplaceny ještě do konce letošního roku. Devadesát tisíc korun dostane každý člověk, který byl za války totálně nasazen. Vidina této částky vede některé lidi k tomu, že falšují údaje o své minulosti. Mluvčí Svazu nuceně nasazených Karel Růžička nejrůznější snahy o neoprávněné odškodnění potvrzuje. Důrazně kolegy v regionech žádáme, aby veškerou dokumentaci od žadatelů důsledně prověřovali. Na valnou většinu pokusů o podvod se tak podle něj přijde už v zárodku, při kontrole údajů v dotazníku. Praha představuje pro mladé Slováky častý cíl dobrovolné emigrace Pokud by museli odejít ze země, vybrali by si mladí Slováci USA, západní Evropu nebo Prahu. BRATISLAVA Česká republika je pro mladé vzdělané migranty ze Slovenska zajímavá zejména Prahou, která je světovou metropolí s množstvím pracovních, společenských a jiných příležitostí. Vyplývá to z výsledků průzkumu slovenského Institutu pro veřejné otázky (IVO). Představa, že by zbytek svého života prožili v zahraničí, je blízká 35,7 procenta dotazovaných. Z nich by se 14 procent usadilo v ČR, 49 procent v některé ze západoevropských zemí a 21 procent by odešlo do zemí na americkém kontinentu. Potenciální migrace je fenomén typický pro mladší, spíše městské a vzdělanější prostředí. Až dvě třetiny mladých Slováků (18 až 30 let) by ze Slovenska odešly v případě růstu kriminality a vlády 20 [pageend22]zpravodaj 4 / 2000 organizovaného zločinu. Dalším z důvodů by byla převaha Romů nad „Neromy“ v SR. K rozhodnutí pro život v zahraničí by mladé Slováky také povzbudil sňatek, možnost realizovat své představy o životě v práci a soukromí, možnost vykonávat zajímavou práci nebo studovat to, co je zajímá, a dostatek finančních prostředků. V České republice se po rozdělení Československa rozhodlo zůstat mnoho lidí, kterým je v současnosti 28 až 34 let. Důvodem pro ně bylo „uzavření se“ Slovenska nejen do své svrchovanosti, ale i vedení „žabomyších“ válek. Proto se rozhodli nezúčastnit se vývoje na Slovensku a odešli do Čech a zejména do Prahy, uvádí IVO a cituje pak názory některých z těch, kdo v ČR zůstali. „Udělal jsem kompromis,“ míní 281etý designer Andrej, žijící v Praze a dodává: „V případě, že mi atmosféra na Slovensku vadí, tak se cítím být mimo Slovensko. A v případě, že chci být blízko Slovenska, tak cítím, že jsem i v Čechách na Slovensku.“ Psychiatr Viktor (30) míní: „Zůstal jsem v Praze a dodnes si myslím, že jsem byl Čechoslovákem. Bral jsem to, jako že mi sebrali vlast. A dodnes žádnou nemám. Čo se mi strašně líbilo v Praze, byla otevřená atmosféra, nerasistická a přijatelná pro všechny kultury a náboženství.“ „Praha je to nejsnadnější zahraničí, kde se dá vůbec začít,“ konstatuje architektka Valentina. Českou republiku si pro své působení vybrali mnozí Slováci, protože je s ní spojuje mnoho předností. Například český jazyk je podobný slovenskému a ani česká kultura není vzdálena slovenské. Prvotní motivací pro odchod většiny vzdělanců po rozdělení ČSFR nebyl únik ze Slovenska za každou cenu, ale snaha něco dokázat. Proto nejde o nucenou emigraci, ale dobro- • volnou, konstatuje se ve výzkumu IVO. čtk podle LN 27-3-00 Ze Švýcarska a ostatních států Cesta papeže Jana Pavla II. na Blízkém východě Papež Jan Pavel II. včera ukončil týden trvající cestu po Blízkém východě, při které navštívil svátá místa křesťanství, judaismu a islámu na území Jordánska a Palestiny. Svatý otec využil této poutě zejména k usmíření Židů s křesťany a zároveň podpořil právo Palestinců na samostatný stát. Pro papeže, kterému bude v květnu 80 let, byla desetidenní cesta nesmírně náročná: denně trávil kolem 11 hodin putováním po městech a vesnicích, schůzkami s politickými a náboženskými představiteli a sloužením mší. Přesto se zdál být Svatý otec v nezvykle dobré kondici. Hovořil pevným hlasem, pohyboval se bez opory, mnohokrát sám bez námahy vstával ze svého stolce. Bývalý herec, horolezec a atlet, rodák z polského Wadowa nedaleko Krakova byl v minulosti postižen několika úrazy a podstoupil řadu operací. V roce 1981 téměř nepřežil atentát, který na něho spáchal turecký občan Ali Agca. V Jeruzalémě požádal papež Židy, aby křesťanům odpustili staletí trvající pronásledování a útlak. Zároveň poprosil Boha o odpuštění za utrpení Židů, které nazval „staršími bratry“. Učinil tak v poselství, které vložil do spáry ve Zdi nářků v Jeruzalémě. Poselství je výňatkem z omluvného proslovu "Mea Culpa", který papež pronesl v březnu ve Vatikánu. Papež také navštívil Chrám Božího hrobu vystavěný ve 4. století n. 1. na místě ukřižování, pohřbení a zmrtvýchvstání Ježíše Krista a pomodlil se v jeskynní svatyni v základech této labyrintu podobné stavby. Putováním uličkami jeruzalémského Starého města, které je svátým městem judaismu, křesťanství a islámu a současně hlavním jablkem sváru v blízkovýchod- ním konfliktu, papež ukončil pouť po historické Palestině. 21 [pageend23]zpravodaj 4 / 2000 150 let TGM Letošní vzpomínkové oslavy 150. výročí narození TGM ve Švýcarsku byly rozsáhlé a důstojné, jak si to tato výjimečná osobnost českého i slovenského národa bezesporu zaslouží. A jde nejen o vzpomínky, ale v prvé řadě o uplatňování jeho zásad v dnešní době, tomu zůstáváme hodně dlužni. Napomůže k tomu kompletní vydání Masarykových spisů, korespondence a poznámek ve 40 svazcích, které vydává Masarykův ústav. Cennou příručkou je soupis Masarykových prací a masarykovské domácí i zahraniční literatury, kterou vydala Národní knihovna s Filozofickým ústavem ČSAV (T. G. Masaryk, Bibliografie k životu a dílu L a II., Praha 1992 a 1994). Ve švýcarském tisku byly o T. G. M. uveřejněny rozsáhlejší příspěvky: V Neue Zürcher Zeitung od Dr. Radana Haina a v Basler Zeitung od Dr. Heleny Kanyarové, oba s fotografiemi. V České republice byly odhaleny pomníky TGM v Praze na Hradčanském náměstí (konečně), v Brně na Komenského náměstí před lékařskou fakultou Masarykovy univerzity a v dalších městech. Ministryně zahraničních věcí Madeleine Albrightová s prezidentem Havlem podnikli 6. března cestu po jižní Moravě, účastnili se oslav v Brně a v Hodoníně. V aule filozofické fakulty Masarykovy univerzity byla paní Albrightové vyznamenána zlatou medailí univerzity. 7. března se konala ve Vladislavském sále Pražského hradu velká vzpomínková slavnost za účasti osobností politického a veřejného života, prezidenta republiky a ministryně zahraničních věcí USA. Lánský zámek byl poprvé přístupný veřejnosti, bylo u něho zřízeno muzeum, které bude doplněno exponáty a otevřeno na podzim. Dne 7. března uspořádala Beseda Slovan spolu se Stálou misí české republiky při OSN v Ženevě velmi úspěšný vzpomínkový večer při příležitosti 150. výročí narození prezidenta T. G. Masaryka. V sále stálé mise pronesl úvodní projev Dr Jaroslav Šedivý, velvyslanec ČR v Bernu. Jeho nevšední pohled na různé aspekty Masarykovy osobnosti a kariéry vyvolal živou a velmi zajímavou debatu, která pokračovala později v menších skupinách ve velmi přátelském prostředí. Pátečnici v podání Adolfa Hoffmeistra V tomto čísle přinášíme zprávu o večeru v Cuiychu 4. března a tam proslovený projev velvyslance ČR ve Švýcarsku J. Šedivého, zprávu o pražské konferenci o TGM, část projevu místopředsedy Senátu Petra Pitharta ze slavnosti na velvyslanectví ČR v Bernu 9. března. Dokončení tohoto projevu a projev prof. Erazima Koháka přineseme v dalším čísle. Úplný text projevů P. Pitharta a E. Koháka zašle na požádání ZÚ v Bernu, tel. 031-352 36 45. 22 [pageend24]zpravodaj 4 / 2000 Pražská konference o T.G. Masarykovi Radan Hain V Praze se ve dnech 2. - 4. března 2000 konala mezinárodní vědecká konference na téma T.G. Masaryk, idea demokracie a současné evropanství. Senát ČR dal k tomuto účelu k dispozici krásný Valdštejnský palác. Konference se zúčastnilo na sto odborníků z oborů historie, filozofie, sociologie a dalších věd. Jednalo s v pěti pracovních sekcích: 1. Osobnost TGM. 2. 2. TGM v české a československé společnosti 19. a 20. století. 3. Evropa - jednota, bezpečnost, identita. 4. Moderní člověk a náboženství. 5. Perspektivy evropské kultury na přelomu tisíciletí. Autor těchto řádků byl v 2. sekci, jejíž tématika byla nejšíře pojatá a měla tudíž nejvíc referentů. Jednalo se o Masarykově chápání demokracie, o jeho přístupu k extrémistickým politickým hnutím, k židovské otázce, k hospodářské politice, k emancipaci žen atd. Byl to, jak už to na konferencích tohoto druhu bývá, přednáškový a diskusní maratón a úroveň příspěvků se někdy výrazně lišila. Jako nepochopitelné a neomluvitelné manko jsem pociťoval téměř úplnou absenci zahraničních odborníků. Je-li ze sta účastníků nějakých pět z ciziny, pak je označení konference za „mezinárodní“ přinejmenším troufalé. Jak vyplynulo z kratší, ale velmi živé diskuse o vztahu české a německé historiografie, nebylo náhodou, že z Německa, kde se ČSR a Masarykovi ještě nejspíše věnuje pozornost, dorazil jediný účastník. Další zřejmě vůbec nebyli pozváni. Německá perspektiva by bezesporu byla vnesla do konference další, případně i kritičtější aspekty. Takto zůstalo pochybnou výsadou Václava Klause, že během zahájení konference zásadně a všestranně Masaryka zpochybnil a vylíčil jej v podstatě jako socialistického despotu. Klaus to učinil nepříliš kvalifikovaným, polemickým způsobem. A nejpozději ve chvíli, kdy prohlásil, že Masarykovým dědictvím jsou „obhajoba světa bez ideologie, podceňování významu politických stran, verbální, líbivý demokratismus (...), snaha imponovat víc cizině než domácímu publiku a elitářské postoje“, uvědomili si přítomní shodně, že adresátem těchto slov nebyl TGM, nýbrž že si předseda poslanecké sněmovny vyřizoval účty s presidentem Václavem Havlem. To byl příklad Masarykem tak opovrhovaného českého Kocourkova. Dalším příkladem byl pro člověka uvyklého švýcarským uzancím neuvěřitelný fakt, že se celá řada ohlášených a na programu uvedených referentů bez omluvy jednoduše nedostavila - včetně profesora práv UK, který měl přednést v 2. pracovní sekci úvodní referát! Výmluvné svědectví o mentálním stavu části české společnosti... Těsně před zakončením konference jsem si dovolil položit plénu otázku, zda si odborníci v ČR uvědomují, že navzdory Masarykovu významu jeho jméno dnes na Západě téměř nikomu nic neříká, a zda hodlají v této věci něco podniknout. Nabídl jsem spolupráci. Rozvinula se krátká debata a několik lidí pak za mnou přišlo. Byli to téměř bez výjimky příslušníci střední a mladší generace. Starší, prvorepublikánskou generaci, která byla na konferenci velmi početně zastoupená, tato otázka asi a kupodivu příliš nepálí. Zda se z navázaných kontaktů skutečně něco vyvine, ukáže budoucnost. Potěšující bylo každopádně, že z reakcí lidí nebylo pocítit distancovanost nebo dokonce averzi vůči „emigrantovi“. Zdálo se, že berou exulantství spíš jako zajímavou či podružnou okolnost. Oboje by bylo dobrým znamením. 23 [pageend25]zpravodaj 4 / 2000 Tři velké cesty T. G. M. Petr Pithart Předneseno na ZÚ ČR v Bernu, 9. března 2000 V knihách univerzitního profesora filosofie Tomáše Garrigue Masaryka jsou prý otázky nejednou lepší než odpovědi. Mimochodem, bude jich, těch knih, v prvním sebraném vydání, na kterém se pracuje, na čtyřicet svazků. Na Masarykovi není však nejpozoruhodnější to, co napsal, ale to, co dělal. Masarykovo , jak“ je často důležitější než jeho „co“. Zdá se, že filosofoval účinněji spíše činy než slovy. A z toho pak, co dělal, mělo pro nás největší význam to, co dělal „proti proudu“, jak nazvali knihy o něm kdysi dávno náš Jan Herben a před několika lety kanadský Gordon Skilling. Čemu totiž tehdy většina české společnost nerozuměla. Za co ho zatracovala, vyháněla z národa. A právě o tom tu dnes chci mluvit: o tom, jak se Masaryk potkal či nepotkal se s českým národem, o tom, jak se tento národ potkal či nepotkal s Masarykem. Se zprvu nepochopeným, odsuzovaným ba i nenáviděným profesorem, nakonec zbožňovaným, obdivovaným osvoboditelem, prezidentem, tatíčkem. S Tomášek Garrigue Masarykem. Na Masarykovi byla však ještě důležitější než jeho činy jeho osobnost, on sám, jeho osobní věrohodnost, autenticita, jeho vnitřní pravdivost. Peroutka napsal, že na Masarykovi bylo ze všeho nejdůležitější to, že to byl - muž. Vskutku, Masarykova osobnost je to, co nás znovu a znovu fascinuje. Jeho základní téma bylo moderní, nezajištěný, protože nenáboženský člověk, a tedy současná krize tohoto člověka. Bylo to téma, které otevřel ještě ve Vídni studií „Sebevražda“ a kterému zůstal věrný až do konce života. Vracel se k němu jako filosof, jako sociolog, historik, politik. Nebylo to ani trochu akademické téma, bylo to téma neklidného, svědomitého angažovaného vzdělance. Masarykův životní příběh je dlouho příběhem neohroženého intelektuála se zájmem o politiku, pak pokračuje příběhem osamoceného, vnějškově neúspěšného politika s důkladně vypracovaným intelektuálním zázemím. Končí triumfálním příběhem státníka. Masaryk však tyto dvě role - politika, státníka na jedné a intelektuála na druhé straně - nemíchal dohromady. Když jednal, nebyl intelektuálsky váhavý. Ba byl někdy spíše zbrklý, alespoň to sám o sobě k stáru říkával. Dodával v této souvislosti, že právě proto piý mnohým lidem ublížil a litoval toho. „Byl vždycky náčelníkem jen sebe samého“, napsal o něm později Peroutka. Nejen proto, že skončil na pražském Hradě, je jeho příběh nakonec příběhem velkého, velkorysého, obávám se, že poněkud nečeského slohu. Leda tak česká pohádka, která se sice vypráví, ale skoro nikdo ji doslova nevěří. Masarykovy osudy, a s nimi i osudy českého národa a pak československého státu, určily přinejmenším tři rozhodující cesty jeho života. Prvá souvisela s Masarykovou uzrálou, promyšlenou volbou češství a vedla zprvu na evangelickou faru v Kloboukách u Brna a pak do Prahy. K té druhé, která by byla cestou do emigrace již na konci minulého století, ho vybízel rozčilený národ, ten národ, který si Masaryk zvolil za národ svůj. Mezi rozhodující cesty patří proto, že se nakonec neuskutečnila, ačkoli byla vysoce pravděpodobná. Třetí cesta pak vedla doslova kolem světa a skončila na Hradčanech. Katolický Slovák za Husem do Prahy První cesta vedla tedy do Prahy. Nebyla vůbec samozřejmá, nebyla nikterak předurčená, jako když odvážný, nadějný mladý muž přijíždí z rodné vsi do hlavního města proslavit se. Podobně jako František Palacký přichází do Prahy i Masaryk z moravsko-slovenského pomezí. Jako Palacky i on před tím prošel nečeským kultivujícím prostředím, Palacký uro24 [pageend26]zpravodaj 4 / 2000 zeným peštským, Masaryk pozdně osvícenským vídeňským. Přicházejí do Prahy už jako dospělí, na poměry světaznalí lidé. Nábožensky se hlásili k české reformaci, k Českým bratřím. Praha jim připadá provinciální. Masarykovi pak docela jako Kocourkov. Masarykova cesta do Prahy byla vědomou cestou do nepohody, cestou za úkoly. Ale nebylo zbytí: Masaryk do Prahy vlastně musel, protože se pro češství rozhodl, ne že se do něj narodil. Stal se Čechem volbou a cesta do Prahy byla důsledkem této volby. Nemohl jinak. Proč musel volit? Narodil se na národnostně zcela nevyhraněném území. Sám se - již jako dospělý muž - označoval za Slováka, kterým byl ostatně i jeho otec. Nikoli za moravského Slováka, prostě za Slováka. Mluvil jako jeho otec slovensky, matka navíc také německy. Modlila se jenom německy. Ve dvacátých letech řekl o sobě, že je „od kosti Moravan“. Masaryk se nicméně ve svých dvaatřiceti letech rozhodl odejít z Vídně do právě do Prahy, kterou neznal, které se do té doby vyhýbal, na kterou pohlížel se silnou, netajenou skepsí. Řekl kdysi, že se ani potom nikdy nepočeštil, tím méně „popražštil“. Neobešlo se to bez problémů. Masaryk se musel systematicky zdokonalovat v češtině: jeho raná korespondence svědčí o tom, že jeho čeština byla přinejlepším knižní, nemotorná. Masaryk se pak už nikdy nestal velkým stylistou. Odchod do Prahy na obnovenou (od německé Karlo-Ferdinandovy odloučenou) českou Karlovu univerzitu nemohl plánovat jako vykročení vstříc kariéře: měl tam sice slíbenu řádnou profesuru do tří let, ale správně tušil, že to nebude tak jednoduché, protože jde do potíží, do konfliktů. Byl připraven na to, že v Praze půjde vesměs proti proudu. Nemýlil se: řádnou profesuru dostal až za patnáct let a podle toho se také - jen pomalu - zvyšoval jeho plat. Mezitím ho dokonce chtěli z univerzity vyloučit. Kdo? Ovšemže jeho čeští kolegové. Příliš si troufal na zdejší autority a vůbec, zaváděl sem novoty, o kterých tu do té doby nebylo sledu. Masaryk se tehdy teoreticky mohl rozhodnout i jinak, mohl zůstat ve Vídni, mohl odejet přednášet do Ameriky, zvali ho na univerzitu v bukovinských Čemovicích, ale protože vším svým silným rozumem vsadil na ideály reformační (v roce 1880 programově přestoupil z „matčiny“ katolické církve do evangelické církve helvetského vyznání), byla pro něj volba Prahy jako volba střediska českého národního života logická. Vždyť právě Češi kdysi s reformačními ideály přišli jako první a nemálo pro ně vytrpěli. Rozhodnutí pracovat pro demokracii znamenalo tehdy pro Masaryka rozhodnutí navázat na reformaci, na českou reformaci. Jeho sňatek s ženou unitářského vyznání a hugenotského původu ho v této jeho volbě jen utvrdil. Podle Ernesta Renana je národ „každodenním plebiscitem“. Nejsou tedy v tomto moderním a tolerantním chápání národa nakonec rozhodující předkové či místo zrození, mateřština, vložená nám do kolébky, mýty, které nacházíme již hotové v národním povědomí. Národ v politickém, nikoli úzce etnickém smyslu můžeme ve skutečnosti jen znovu a znovu vytvářet. Nikdy není hotový. Tvoříme jej tím, že se rozhodujeme sdílet dohodnutý ideál či střízlivěji řečeno program a že pro něj něco konkrétně děláme. Nikoli slovy, nikoli vlastenčením, ale praktickým činěním, obráceným do budoucnosti - proto byl Masarykovi tak blízký Havlíček. Podle Renanovy nadsázky tedy vlastně každý den hlasujeme pro anebo proti národu -tím, co a jak myslíme, co říkáme, co děláme i neděláme. Masaryk se pro češství jako politický program právě takto rozhodl a hlasoval pro něj, pro to, co měl za ideál češství. Byl to ideál, inspirovaný českobratrstvím. Hlasoval pro něj tím, že se pouštěl do bojů se zdejším, speciálně pražským zápecnictvím, uzavřeností, nenáročností, servilitou, slovem malicherností. Jednou si posteskl: „...chybí nám moře, vědomí, že na druhé straně je také svět, sedíme jak žáby v rybníce a kuňkáme na sebe... (dokončení příště) 25 [pageend27]zpravodaj 4 / 2000 Kultura Edita Gruberová zdraví Zpravodaj Světoznámá koloratúrni sopranistka Edita Gruberová hostovala 5. ledna t.r. v basilejském Stadtcasinu před vyprodaným (rozumí se samo sebou) hledištěm. Neboť Edita Gruberová je operními kritiky apostrofována jako „nejslavnější koloratúrni sopranistka naší doby“. Narodila se 23. 12. 1946 v Bratislavě. Zpěv studovala nejprve u Marie Medvěcké v Praze a potom u Ruthilde Boesch ve Vídni. Svůj debut měla v Opeře v Bratislavě jako Rosina v Lazebníku sevillském od G. Rossiniho v r. 1968. V letech 1969 - 71 byla angažována v divadle v Bánské Bystrici. Už v r. 1970 vzbudila při svém hostování na Wiener Staatsoper jako královna noci v Mozartově Kouzelné flétně velikou pozornost. V r. 1972 byla Edita Gruberová trvale angažována ve vídeňské opeře a 1988 byla jmenována její čestnou členkou. Zde slavila veliké úspěchy především v rolích s Belcanto- partiemi v operách Rossiniho, Belliniho a Donnizettiho. Její Zerbinetta z opery Ariadna na Naxu od Richarda Strausse měla takový úspěch, že se Edita Gruberová stala světoznámou. Následovala hostování na operních jevištích v Kolíně n. R., Hamburku, Frankfurtu n.M. a na Státní opeře v Mnichově jako Manon ve stejnojmenné opeře Jules Massenetta a na festivalu v Glynddeboume v r. 1973 jako Královna noci, která dala ještě více zazářit úžasnému talentu Edity Gruberové. Na metropolitan Oper debutovala E. Gruberová jako Královna noci a zde také zpívala později Zerbinettu a Luciu di Lammermoor od Donizettiho. Na Milánské Scale zpívala Konstanci (Unos ze Serailu od W. A. Mozarta). V Opeře v Chicagu měla r. 1987 skvělý úspěch jako Lucia di Lammermoor a ve stejné roli slavila v r. 1987 v Teatro Liceo Barcelona stejně slavný úspěch. V r. 1993 byl v Japonsku uspořádán její „Edita Gruberová - festival“. Vedle této operní kariéry je stejně významná její kariéra koncertní, oratoriální a písňové zpěvačky. Jeden z jejich největších koncertních úspěchů slavila E. Gruberová v r. 1988 při jednom písňovém večerním programu v Paříži. Přehlížíme-li repertoár Edity Gruberové (ovšem zde uvedený není zdaleka úplný), maně se nám vynořuje otázka, jak může jedna umělkyně tak náročný pěvecký part zvládnout. Samozřejmě k tomu náleží mimořádný talent. Ale poslechněme si, co velmi zajímavého k svému uměleckému vývoji a současnému přístupu ke své práci E. Gruberová prozradila právě nedávno švýcarským žurnalistům. Při přehlídnutí svých vystoupení nedávno zjistila, že v posledních 23 letech zpívala Lucii 160 krát a Zerbinettu dokonce 170 krát. Na otázku, zda je možno ještě něco vylepšit odpovídá: „Samozřejmě. Vždy je možné ještě něco objevit. Čím 26 [pageend28]zpravodaj 4 / 2000 více zpívám nějakou roli, tím více mě napadá něco nového. Kombinace emocionality a techniky přichází teprve potom k uplatnění, když tu roli zvroucním. A tyto zcela nepatrné, spontánní změny v pozorování sama sebe jako zpěvačky nepřipustí, aby byl part nudný nebo se stal pouhou rutinou. Kdyby se to mělo jednou stát, přestanu okamžitě zpívat.“ Edita Gruberová má za sebou jedinečnou kariéru. Jako 23 letá měla v r. 1969 na Státní opeře ve Vídni pevnou smlouvu, ale pak musela ještě několik let čekat, něž pronikla k vrcholu své kariéry. O tom otevřeně prohlašuje: „Musela jsem se cvičit v trpělivosti a prolila při tom leckterou tajnou slzičku. Ale byla to velmi poučná doba. Dnes vím, že tato cesta byla dobrá. Když dnes někdo umí zazpívat dva správné tóny, je hned neobyčejně podporován. Toho jsem byla ušetřena.“ Avšak k uznávanému titulu nejlepší pěvkyně koloratumího zpěvu vyžadovala disciplinu a tělesnou kondici. „Ještě před krátkou dobou jsem si mohla dovolit pouze dva dny odpočinku mezi jednotlivými koncerty. Nyní si mohu dovolit tři dny odpočinku. Dnes musím hledět na své zdraví. Dříve jsem ráno vstala, v deset hodit jsem vstoupila na jeviště a bez rozezpívání mohla cvrlikat Zerbinettu.“ A poněkud nostalgicky dodává: „Ano to bylo jednou. Díky Bohu mohu se dnes spolehnout na svou věhlasnou techniku (její doslovný citát), takže mě nic, opravdu nic v mém oboru nemůže připravit problémy.“ V polovině osmdesátých let našla se svou rodinou domov na „Zlatém pobřeží“ curyš- ského jezera. Při styku s diváky po představení je srdečná a bez alýrů primadon. Ochotně nám poskytla autogram, slovensky se s námi bavila a ochotně odpověděla naše všetečné otázky. S úsměvem se nám podívala do kamery, když jsme ji pořádali o foto a nakonec nám věnovala pozdrav pro Zpravodaj. Edita Gruberová je velká umělkyně a své místo na světovém Parnasu má již dnes zajištěno. Myji k tomu blahopřejeme a přejeme i nadále hodně zdraví a úspěchů. Vladislav Křepelka, Basilej V Čechách po slovensky? Peter Pišťánek Kedysi pred rokmi, myslím, že to bolo tesne po rozdelení Československa (resp. Česko-Slovenska), som sa zúčastnil v pražskej Redute na pomerne dosť bizarnej besede o budúcnosti spoločného česko-slovenského kultúrneho priestoru. Na pódiu bol Dr. Radko Pytlík (významný znalec Haška a Hrabala), Ľubomír Feldek, ja, potom akýsi mladý kresťanský básnik, na ktorého meno sa už nepamätám, nejaká hysterická slovenská pesničkárka, ktorá mala zázračný dar s odporne mäkkým úsmevom a výrazom ubíjanej srnky prerušiť diskusiu v najlepšom a „dať k dobru“ za priehrštie cigánskych piesní, pri ktorých mi z jej mečivého hlasu naskakovali zimomriavky. Jej okázalo predvádzaná krehkosť a slizká zraniteľnosť v človeku vyvolávala neutíchajúcu túžbu vziať bohato poklincovanú latu a ubiť ju rovno na pódiu. Ani jej meno už neviem, žiadnu dieru do sveta slovenskej pop-music neurobila a podľa všetkého sa dodnes živí bmkním na podobných obskúrnych podujatiach (ak niekto medzitým neuskutočnil to, nad čím som ja len premýšľal počas jej nekonečných hudobných vložiek). Ale to len tak, na okraj. Ale o inom som chcel: jednou z nás, diskutujúcich, bola spisovateľka Lenka Procházková, ktorá tam povedala niečo v tom zmysle, že sa o rozpade federácie bavila s Janom Rumlom (vtedajší český minister vnútra), a zhodli sa na tom, že ak sa raz zatvoria československé hranice, tak opäť budú spolu pašovať knihy z Čiech na Slovensko a späť. Zdôraznila pikantnosť situácie, keď minister vnútra hovorí o pašovaní. 27 [pageend29]zpravodaj 4 / 2000 Pri tom „späť“ som sa pozastavil a spýtal som sa Procházkovej, aké slovenské knihy že sa to budú opäť pašovať zo Slovenska do Čiech, keď je predsa dobre známe, že Česi nie sú schopní čítať v slovenčine. Na čo mi Procházková (presne podľa môjho očakávania) vymenovala presne tých troch slovenských autorov, ktorých pozná priemerný český intelektuál: Dominika Tatarku, Martina M. Šimečku a Olega Pastiera. Keď som sa jej spýtal, či pozná ešte nejakých ďalších spisovateľov zo Slovenska, žartovne a veľkoryso ukázala na prítomného Feldeka a zviedla reč na iné. Prečo o tomto zážitku píšem? Je totiž presnou názornou ukážkou postoja českej elity k Slovensku a Slovákom. Za spoločného štátu sa akosi bralo za samozrejmosť, že slovenský intelektuál sa veľmi dobre orientuje v českej literatúra a vôbec kultúre, že aj zahraničných autorov číta bez problémov v českom preklade, a že český živel mu je samozrejme veľmi blízky. Tak to bolo aj u mňa. Dokonca pri niektorých zahraničných (napr. amerických) autoroch som uprednostňoval (a dodnes uprednostňujem) český preklad pred slovenským. Moja dlhoročná ilúzia o česko-slovenských vzťahoch však spočívala v mojom fatálnom omyle, že to je symetrický vzťah a že slovenská kultúra je vo svojich najreprezentatívnejších polohách pre Čechov rovnako inšpiratívna a príťažlivá, ako tá česká pre nás. Priam ma ohromila skutočnosť, s ktorou som sa stretol, keď som začal v prvej polovici deväťdesiatych rokov v rámci svojej vtedajšej profesie (šéfredaktor týždenníka Tele-Video-Relax) jazdiť do Prahy častejšie ako predtým. Intelektuálne diskusie v nočných kaviarňach sa neraz krútili okolo českej a svetovej kultúry. Keď náhodou zo zdvorilosti zaznela otázka týkajúca sa slovenskej literatúry (filmu, divadla, výtvarného umenia atď.), človek priam fyzicky cítil, ako sa všetci tí dobrí a príjemní ľudia okolo stola usilujú prejavovať čulý záujem o slovenskú literatúru (asi to pociťovali ako svoju povinnosť po tom, čo som ich omráčil dôkladnou znalosťou súdobej českej literatúry), no keď som povedzme hovoril o Rudolfovi Slobodovi alebo o Pavlovi Vilikovskom, bolo im na tvárach vidieť, že netušia, či ide o našich rovesníkov, o autorov štúrovskej generácie, o kritických realistov zo začiatku 20. storočia alebo o stredovekých bardov. Samozrejme, každý z nich poznal nejakého slovenského spisovateľa, ale väčšinou išlo o Olega Pastiera, čo je - pri všetkej úcte k Pastierovej disidentskej minulosti - pomerne málo reprezentatívna a z hľadiska literárneho významu vcelku bezcenná ukážka. Je zvláštne, že s oveľa úprimnejším záujmom a s menšou prezieravosťou voči našej krajine som sa mohol ako predstaviteľ slovenskej kultúry (či chcem alebo nechcem, v Prahe sa na neho musím hrať dodnes) stretnúť u mojich priateľov z úplne odlišného sveta, zo sveta štamgastov reštaurácie Domažlická jizba. Ide o náhodne pozbieranú komunitu ľudí (profesionálne rozprestrenú od nočného vrátnika, cez psychológa, operného dirigenta, televízneho producenta, výčapníka, policajta, kuchára až po šoféra sanitky), ktorí tam chodili na pivo, s ktorými sa človek cítil príjemne a ich záujem (a taktiež nezáujem) bol úprimný a nehraný. Naše diskusie však prebiehali v češtine. Aj ja som čoskoro radšej začal rozprávať po česky. Debata tak bola plynulejšia a nikto ma podchvíľou neprerušoval so žiadosťou o preklad určitého nezrozumiteľného slovenského slova do češtiny. Okrem toho to považujem za úplne samozrejmé: v Londýne som sa tiež nikdy neusiloval hovoriť po slovensky, vo Viedni zasa hovorím po nemecky, a necítim sa pritom ako zradca slovenskej postati. Český jazyk je po roku 1993 pre našinca cudzím jazykom a preto ho, ak ho výborne ovládam, považujem za korektné používať pri návštevách v Českej republike. Fakt, že máloktorý Čech pri návšteve na Slovensku hovorí po slovensky, nie je pre mňa vôbec relevantný. Už dávno som sa rozlúčil s ilúziou o symetrickom vzťahu. Jednoducho mám Čechov a český živel rád, rád chodie- 28 [pageend30]zpravodaj 4 / 2000 vam do Prahy a nič iné ma nezaujíma. Láska predsa nemusí byť vždy opätovaná, aby človeku priniesla krásne chvíle. A čo vy, milí priatelia? Aké máte vy osobné skúsenosti s česko-slovenskými vzťahmi? Zdá sa vám servilné a neslovenské hovoriť v Čechách po česky? Alebo by ste boli radšej, keby sme hovorili po česky aj na Slovensku? A čo Jan Tleskač? Bol to Čech alebo Slovák? Napíšte na fórum, ktoré týmto vyhlasujem za otvorené. Ring voľný! (inZine, 22. 2. 2000) Pre tých, ktorí to ešte nevedia: inZine je prvý slovenský denník, vychádzajúci výlučne v elektronickej podobe. Na internete ho nájdete na adrese: http://www.inzine.sk Zdraví Rubrika Česko-Slovensko-švýcarské zdravotnické společnosti Srdeční infarkt Srdeční infarkt a jeho následky jsou nejčastější příčinou úmrtí v našem tzv. civilisovaném světě. Infarkt je akutní uzavření koronárních cév. Jeho akutním důsledkem může být akutní zástava srdce, selhání srdečního svalu, fibrilace komor a další vážné poruchy srdečního rytmu- což vše může vést k akutnímu úmrtí. Známky infarktu Akutní bolest uprostřed hrudníku je lokalizací obdobná, jako bolest při angíně pektoris, jen je intensivnější a delší, místo minut se jedná o hodiny... Akutní léčba Akutní léčba infarktu se v posledních desetiletích výrazně změnila. Zatímco v letech padesátých léčil především týdny trvající klid v posteli, vznikaly v šedesátých letech stanice tzv. intensivní péče, jejichž účelem bylo především zamezení a léčba akutních poruch srdečního rytmu v prvých hodinách a dnech po infarktu. Celosvětově s tím rostly velmi rychle zkušenosti, které vedly k podstatnému zkracování pobytu v nemocnici - na několik málo týdnů až dnů- podle velikosti infarktu. V sedmdesátých letech a počátkem osmdesátých let to byla doba tzv. „Fibrinolýzy“, t.j. aplikace léků, vedoucích k rozpouštění srdečních sedlin- trombů- v koronárním řečišti. Vznikaly i organizační schémata (v Curychu např. tzv. „Kardiomobil“), zajišťujících co nejrychlejší trasport pacientů do příslušné nemocnice. V letech osmdesátý ch a devadesátých se rozvinula a zjemnila technika znázorňování cév, vyživujících srdce (koronarangiografie), rozvinula se technika tzv. bypasu- přemostění nemocných částí cévního řečiště- a to i v situacích akutního infarktu- podobně blahodárný vliv měla i v Curychu prof. Grünzigem vypracovaná technika koronární dilatace a později i technika tzv. stenthu- a obě techniky se stále častěji uplatňují v akutní situaci, takže se mnohdy podaří vznik celého infartu včasným akutním zákrokem zcela zamezit. Častost infarktu, pozdní komplikace Infarkt a jeho komplikace jsou hlavní příčinou smrti v našem (tzv. civilizovaném) světě. Po akutní fázi několika prvých dnů je riziko úmrtí podstatně nižší, nebezpečí selhání srdečního svalu i náhlých až smrtelných poruch srdečního rytmu však zůstávají. Terciální prevence O tzv. terciální prevenci hovoříme např. u pacientů po infarktu. Smyslem této prevence je právě zamezení výše popsaných pozdních komplikací. Provádí se jednak „betablokery“, v poslední době též „statiny“ (např. Zocor) a „Converting enzyme inhibitory“ (např. Reniten). Jak tyto léky- dva na tlak, jeden k snižování hladiny cholesterinu- vlastně fungují, o tom se vedou učené debaty. Faktem ovšem zůstává, že všechny tyto léky snižují mortalitu(úmrtnost) léčené populace pacientů. 29 [pageend31]zpravodaj 4 / 2000 Jaké jsou rizikové faktory srdečního infarktu? Zvýšené riziko infarktu mají kuřáci, lidé s špatně léčeným vysokým tlakem, se špatně kontrolovanou cukrovkou, s angínou pectoris a lidé, kteří již jeden či více infarktů prodělali ale také nadváha a nedostatek pohybu, fyzické aktivity jakož i přílišný psychický stres. Co mohu podniknout sám? Rozhodně přestat kouřit, střídměji jíst, pravidelně si nechat u svého lékaře kontrolovat rizikové faktory. Každý den vyšetřit alespoň půlhodinku pro sebe, uvolnit se meditací, systematicky se zbavovat stresu. A velmi důležitý je též pravidelný pohyb, alespoň třikrát do týdne sportovat, přičemž míru zátěže je rozumné prodiskutovat s Vaším lékařem. Zjistí-li se vysoký tlak či cukrovka, je nesmírně důležitá dlouhodobá dobrá spolupráce s lékařem, dodržování jeho rad a pochopitelně i důsledné braní všech předepsaných léků. Co dělat při možných příznacích INFARKTU? Spolknout nitroglycerin, pakliže je po ruce. Rozhodně co nejrychleji vyhledat lékaře, popřípadě zavolat sanitku rychlé pomoci. Co udělá lékař? Podá Vám léky proti bolesti, udělá Ekg, změří tlak a puls, zorganizuje sanitku a připraví Vás na převoz s ní...nu a já Vám držím palce, aby k tomu nikdy nedošlo. Šanci na to máte velkou, můžete pro to sám mnohé udělat. Dr. med. Jan Tůma Poslední pocta Karel Wendt 1924 - 2000 V Melbourne umřel Karel Wendt. Kdykoliv umře člověk mně blízký, mívám dojem, že si s sebou odnesl kousek mé osoby. Když jsem se o smrti Karla Wendta telefonicky dozvěděl, pocítil jsem v hrudi opravdovou tíseň, ne tu virtuální, kterou by bylo možné pro okolí třeba i jen předstírat. Umřel Karel Wendt a mě bylo na umření. Karel Wendt umřel tisíce kilometrů vzdálen od svého jihočeského rodiště, na jiném kontinentě, mezi cizinci, jedním z nichž se za ta dlouhá léta stával ponenáhlu i on. Až do své smrti nepřestal přesto být exulantem, nikoli emigrantem, kam ho chtěli vtěsnat ti, před nimiž uprchl. Nehledal útěkem lehčí chléb, v exilu má skoro pro každého chléb kůrky tři. „Exulant“ to byl pro Karla Wendta titul čestný, svědčil nesmlouvavě o jeho politickém zaměření. Za nic se ho nechtěl zříci. I když se směl po létech vrátit mezi své, nevzdal se ho, nesl ho hrdě jako svou hlavu, jako vyznamenání. Byl do své smrti českým politickým uprchlíkem, nechtěl být něčím jiným. Domácí kořeny nezničila nemravně surová vláda, zalehnuvší jeho zem. Seč byl, posiloval toto jemné vlášení, které ho k češství vázalo. Hrst tohoto nevědomého uvědomění odevzdal své ženě, dceři, vnukovi, ti si jistě budou vědět rady s drtínky, které zbyly po Karlu Wendtovi, rozmnoží je k prospěchu lidskosti, lidství. I Karlu Wendtovi se po domově zastesklo. Když byl stesk k neunesení, vyléčil se do radosti melodiemi hukvaldského rodáka, kterých měl v diskotéce bezpočet. K nim se v posledním čase přidružil tóny jiného Karla, vonící přes všechnu modernost přes moře Prahou, Čechami. 30 [pageend32]zpravodaj 4 / 2000 Umřel Karel Wendt, novinář ryzí pověsti, nezklamal ani doma, ani v cizině. V týmu melboumského čtrnáctideníku Hlas domova hájil prezidenta Havla právě tak oddaně jako později z Curychu, když se František Váňa na pátém kontinentě odmlčel. Umřel mi Karel Wendt. Setkal jsem se s ním všehovšudy třikrát. Jeho přátelství jsem si nad jiné vážil. Jeho odchodu hluboce želím. Jsem rád, že nás poutalo vřelé přátelství. Nezanechal po sobě velký majetek, takřka nic. Jen zářivý smutek. Jaroslav Strnad Svaz spolků František Halas Já se tam vrátím Toho skřípání kol na cestách, křižujících se v mém srdci. Ať si jen země letí do prázdna, ať si jen letí, jen když bude jistota jednoho místa... místa posledního, místa jen pro hrob. Chci ho mít tam, jen tam u nás. Kdyby mi jen oči pro pláč zbyly, já se tam vrátím, já se tam i po slepu vrátím... Z recitace Milana Moravce na vzpomínkovém večeru Dojmy z večera na paměť narozenin T. G. Masaryka v Curychu 4. 3. 2000 Letošní vzpomínkový večer narozenin T. G. M., pořádaný Svazem spolků Čechů a Slováků ve Švýcarsku, zajímavě vybočoval z řady. Vedle hlavního projevu velvyslance ČR Dr. J. Šedivého slibovalo koncertní vystoupení Andrease Cincery na kontrabas s klavírním doprovodem Waltra Prossnitze nevšední zážitek. A obdivovatelé Milana Moravce směli očekávat, že mistr přednesu je okouzlí i tentokrát. Když byli oficiální hosté, účinkující a všichni přítomní uvítáni zvonovým hlasem předsedy Svazu spolků Josefa Dvořáčka, zahájil kulturní část večera Andreas Cincera s nástrojem věru nezvyklým pro koncertní vystupování, s basou. Zasvěceně hovořil o dobrém zvuku české kontrabasové školy, a za klavírního doprovodu svého kolegy přednesl sonátu, běžnému publiku neznámého kontrabasisty Adolfa Miška (1911). Rozložitá skladby, náročná nejenom pro interpreta, ale i pro ucho posluchače. Avšak oko se mělo na co dívat. Kdo hraje na housle, zná problematiku změn poloh ruky na hmatníku. A při tom houslový krk, to je krček, houžvička! Zato na base, to je žerď, po níž ruka šplhá jako cvičenec bez přírazu vysoko nad hlavu, a když skladba to žádá, vrhne se ruka volným pádem do hlubiny, a tam někde prst přistane na kýženém tónu, a když lapený tón není přesně ten kýžený, musí bystré ucho a citlivý prst tón opravit dříve, než si toho posluchač všimne. Není to legrace, hrát na basu koncertní skladby. Prsty basistovy levé ruky, to je pět všestranných atletů, podle potřeby i bleskurychlých sprinterů, jak to Andreas Cincera předvedl v Janáčkově Prestu. Po hudebním úvodu zaujal posluchače svým projevem pan Dr. Šedivý dokázal, že je možno vždy najít nové pohledy na námět dávno známý. S ohledem na svůj věk Dr. Šedivý nebyl poznamenán masaiykovským tatíčkovským kultem, jako my ve věku začínajícího kmetství. To mu usnadňuje volnější pohled na celé období Masarykovy činnosti. Připomněl Masarykovo dilema než opustil myšlenku F. Palackého setrvat ve svazku nějak demokrati- zovaného Rakouska, jakož i Masarykovy starostlivé pohledy na poválečnou střední Evropu, v níž francouzští političtí geometri rozparcelovali širé lány rakousko-uherského panství na políčka samostatně hospodařících států. A několik břitkých citátů zdůraznilo Masarykovo 31 [pageend33]zpravodaj 4 / 2000 člověčenství. Projev nebyl přespříliš dlouhý, ale velmi přesvědčivý, pan velvyslanec sklidil potlesk přímo bouřlivý. Že průběh večera zaujal, o tom svědčí okolnost, že i po přestávce se obecenstvo sešlo v plném počtu. Nikdo nedezertoval. A ke slovu přišel Milan Moravec. Ten jeho hlas! Laskal, hladil, podmanivě šeptal a zase hřímal podle melodiky veršů Josefa Hory (Jan houslista) a Františka Halase (Já se tam vrátím). Ach, kdo by se rád nevrátil tam, kde ptáci cvrlikají, jak to umí jenom ptáci doma, jenomže nám se to s těmi domovy nějak zašmodrchalo. A ještě jednou domov zhudebněný. Kdopak kdy slyšel houslový part části prvního dua Bedřicha Smetany „Z domoviny“ hrát na basu? A posléze trio kumštýřů Moravec, Cincera, Prossnitz uzavřelo kulturní náplň večera Večerními písněmi Vítězslava Hálka, podbarvený- mi Smetanovou hudbou. Vítězslav Hálek Večerní písně: Kdo v zlaté struny zahrát zná. Nekamenujte proroky. Mně zdálo se. Hej, jaká radost v kole. Z svých písní trůn ti udělám. Kdo v zlaté struny zahrát zná Nekamenujte proroky, jej ctěte víc, než sebe, neb pěvci jsou jak ptáci neboť vás tak bůh miloval, kdo hodil po něm kamenem... že poslal vám ho z nebe. k těm se víc nenavrací. Ovšem mýlil se, kdo se domníval, že je večeru konec! Výjimečný host shromážděni, bývalý poslanec švýcarského parlamentu, otec přítomného kontrabasisty, se postaral o překvapení, když tak nějak mimo soutěž promluvil o pomíjivosti času a navíc nám přednesl dokonalé shrnutí vývoje města Curychu, počínaje starými Římany. Svůj improvizovaný proslov uvedl poukazem na to, jak staletí uběhnou rychle, zatímco dny a hodiny se vlečou těm, kteří je právě prožívají. A apeloval na nás, abychom těmito žitými okamžiky uvážlivě hospodařili. Pan Cincera svým osobitým zjevem, rachotivým errr, viditelnou zaníceností pro přednášený námět a vyzařujícím životním optimismem se postaral o neočekávaný doplněk večera a sklidil potlesk, vysoko přesahující mez povinné zdvořilosti vůči představiteli švýcarského politického života, který byl vždy přátelsky nakloněn československé věci. Foto J. Samek A když neúnavný moderátor Josef Dvořáček poděkoval oficiálním hostům za účast, účinkujícím za kulturní obohacení a mladá Danielka Dubayová jim rozdala dárečky, pravil Pepa - Toníku (myslel dr. Rajmona) - dej nějaký tón, abychom si zazpívali hymny. - Řekl h y m n y ! A skutečně, když Dr. Rajmon udal vhodný tón, nejenom tekla voda po lučinách, ale i nad Tatrou sa blýskalo“ Byli jsme v tu chvíli zase Československo, rozdělení sem, rozdělení tam. Věřím, že i zástupkyně slovenského velvyslanectví paní dr. Dubayová s tím byla,alespoň pro tu chvíli srozuměna. To byl vlastně konec, ale pořad měl ještě přídavek pro obzvlášť vytrvalé, obětavý Dvořáček nás vede na blízký Lindenhof, kde podle vyprávění pana Cincery lze tušit první stopy římského osídlení na území dnešního Curychu. Lindenhof je blízko, ale citelně výše, a prožluklé schody jsou směrem nahoru čím dál, tím strmější, dechu se mi trapně nedostává, 32 [pageend34]zpravodaj 4 / 2000 zrovna, když hovořím s chotí pana velvyslance o zažité hudební produkci a nechci se zhroutit. Ale už jsme nahoře a v temnotě se shromažďujeme kolem lípy, (zasazené českými a slovenskými spolky) kterou věnovali sokolové městu Curych 28. října 1986. Náhodný pozorovatel by se mohl domnívat, že sbor spiklenců se pod pláštíkem noci shromáždil k rituálnímu obřadu. Ta domněnka by se vytratila v okamžiku, kdy zazněl Dvořáčkův hlas. Spiklenci hovoří šeptem. Nápis na desce: K 20001etému výročí města a k VI. všesokolskému sletu v Curychu je na toto místo zasazena lípa jako dík městské radě za dobrou spolupráci. Zum 2000-jährigen Stadtjubileum und anlässlich des VI. Sokol-Turnfestes in Zürich wurde an dieser Stelle eine Linde als Dank dem Stadtrat für die gute Zusammenarbeit gepflanzt. Zentralverband der tschechoslowakischen Sokolvereine im Ausland. Turnverein Sokol Schweiz Turnverein Sokol Zürich A tak jsme slyšeli, jakou to dalo fušku, tehdy před dvanácti lety vyjednat s cuiyšskými konšely zasazení tohoto slovanského symbolu jako díkuvzdání za spolupráci při sokolském sletu a jako připomínku k dvoutisíciletému výročí města. Úplně na závěr zazněla ještě jedna píseň, tekla voda tekla, cez Velecký majír, a opodál, pod osvětleným nábřežím, šuměla jiná voda, daleko od té Masarykovy, a nám tu docela blízko. Při loučení všichni hlasitě chválili prožitý večer, takže, když se mě syn z Paříže ptal, jaké že to v sobotu bylo, řekl jsem bez váhání, člověče, bylo to ohromný! Jiří Kozelka, sen. Předsednictvo Svazu spolků Čechů a Slováků ve Švýcarsku děkuje sponzorům, kteří přispěli ke krytí mimořádných vydání spojených s uspořádáním koncertu české hudby při příležitosti 150. výročí narození prvního československého prezidenta Tomáše G. Masaryka: Ing. Jiří Sochor, Jan Šinágl, Ernst Cincera - Altnationalrat, Dr. Vladimír Hubka, Prof. Dr. Jan Kruliš-Randa, Sokol Bem, Čs. sdružení Fribourg, klub Jana Palacha, Sokol Baden, Sokol Zürich. Beseda Svatopluk Čech, Zürich uspořádala svou výroční schůzi v sobotu 4. března 2000 v Lavaterhausu před koncertem a oslavou k uctění 150. výročí narozenin TGM. Členové výboru referovali o činnosti za minulý rok a o akcích, které Beseda pořádala. Obzvláště pozitivně byly hodnocena přednáška mladých členů dr. Radana Haina o státoprávním významu TGM, jak bylo podrobně referováno ve Zpravodaji a přednáška dipl. arch. Katky Nápravníkové o výstavbě 5. etapy letiště v Klotenu, spojená s prohlídkou. Negativně byl hodnocen program „Sněží“ České televize a vystoupení tří bývalých krajanů v tomto pořadu. Beseda Svatopluk Čech pořídila u ČT kopii tohoto pořadu a seznámila s ním mnoho krajanů z našich spolků. Novým jednatelem besedy byl zvolen lie. iur Libor Šimeček, ing. J. Nápravník byl zvolen místopředsedou a ing. Adolf Šašek novým členem výboru. Účast členů byla dobrá, občerstvení také. Následující diskuse se stočila na nutnost získat více mladých členů, protože stejní krajané, kteří před 25 - 30 lety začali pracovat ve spolcích (Beseda, Jan Palach, Sokol, Slovan a ost.) vykonávají tuto činnost dodnes, s tím rozdílem, že jsou o 30 let starší. Po skončení výroční schůze se účastníci odebrali na koncert a oslavu TGM. Jiří Kraus, předseda Besedy Svatopluk Čech 33 [pageend35]zpravodaj 4 / 2000 Svaz spolků Výbor Svazu spolků jednal na své schůzi 25. března v Zürichu. Členové předsednictva a zástupce Zpravodaje , kteří se sešli na schůzi 28. února podali své zprávy. Vzpomínkový večer 4. března byl velmi zdařilý (viz zpráva), jednalo se o mimořádnou a důstojnou oslavu narozenin TGM. Náklady na koncert, které byly vyšší než obvykle, se podařilo krýt sponzorskými dary, protože ne všichni účastníci přispěli, jak bylo předem oznámeno na pozvánkách. Svaz nemá tolik prostředků, aby mohl sám tyto náklady hradit. Na činnost exilové a disidentské knihovny Libri prohibiti v Praze přispěje spolek Domov v Basileji po dva roky částkou 500.- Fr. V Basileji má být zrušen generální konzulát, dosavadní konzul bude penzionován, spolek Domov se zasazuje o to, aby nástupem nového generálního konzula činnost pokračovala, je potřebná. Podobně jako ve Spojených státech i ve Švýcarsku je žádoucí zmapovat památky a dokumenty působení našich krajanů. Státní archiv v Praze je ochoten a schopen uložit do archivu dokumenty o činnosti krajanských organizací i jednotlivců, odborně je zpracovat a evidovat. Doklady by zůstaly dále majetkem těch, kteří je předali. Této možnosti je třeba využít, protože se často stalo, že po úmrtí některého činovníka byly doklady nenávratně zničeny, to je velká škoda a je třeba tomu předcházet. Na sjezd Svazu spolků byli pozváni senátoři ze Stálé komise pro zahraniční Čechy, zatím nebylo známo, zda a kdo se bude moci zúčastnit. Ve dnech 30. 9.- 1. 10. 2000 se bude v Praze konat pracovní konference zahraničních Čechů, která naváže na Týden zahraničních Čechů z r. 1998. Počítá se s účastí 120 až 150 krajanů. Schůze předsednictva Svazu spolků se koná v patek 5. května před oslavou M. R. Štefánika v Curychu, Lavaterhaus. Sjezd delegátů Svazu spolků bude v Bernu v sobotu 20. května 2000. Spolky se vyzývají, aby podaly své návrhy do konce dubna. Vzpomínku na Dr. Miladu Horákovou, popravenou zločineckými komunisty před 50 lety 27. června a na generála Heliodora Píku, popraveného v r. 1949 uspořádá Západoevropská pobočka Konfederace politických vězňů 22. září 2000 v Curychu. V Praze vzpomene 27. června Konfederace politických vězňů ČR na Dr. Miladu Horákovou a všechny popravené a zahynulé. Oznámení U příležitosti 150. výročí narození Tomáše G. Masaryka bych chtěla upozornit na existenci Masarykova demokratického hnutí. Bylo založeno v listopadu 1989 v Praze s cílem usilovat o to, aby se „etické, humanitní a demokratické ideje Tomáše G. Masaryka staly podkladem i součástí politiky státu a života občanů“. Členem se může stát „každá osoba starší 18 let české i slovenské národnosti doma i v zahraničí, jakož i osoby jiné národnosti bez ohledu na státní příslušnost, které souhlasí s programem a posláním Masarykova demokratického hnutí.“ Roční členský příspěvek činí 100 Kč, důchodci 50 Kč. MDH vydává 6 krát ročně časopis ČAS, který je pravidelně doručován členům v zahraničí. Vedoucím redaktorem je Jaromír Hořec. Příspěvky jsou vesměs zajímavé a aktuální. Adresa: Masarykovo demokratické hnutí, 111 21 Praha 1, Na Příkopě 10. Tel. 2421 1021 Při návštěvě Prahy můžete sekretariát navštívit. Budou mít radost. Jiřina Hlaváčová, Curych 34 [pageend36]zpravodaj 4 / 2000 Děvčátko ze známky Ke 150. výročí narození T. G. Masaryka vydává Česká pošta opět známku TGM s děvčátkem, jako v r. 1938. Tento námět se stal často používaným symbolem, také pro náš Masarykův fond. Známka byla vytvořena podle fotografie při cestě T. G. Masaryka po moravském Horáčku v r. 1928 ve Zďáru na Moravě (nyní nad Sázavou). O tom psaly Horácké listy 29. června 1928: Jménem dětí ze Zďáru pozdravila pana prezidenta Vlasta Fňukalová s celým sborem dětí. Nejmenší z nich, tříletou Evičku Neugebauerovou, vzal pan prezident při tom do náručí a zeptal se: „Jak se jmenuješ? Pojedeš se mnou? “ Ale milá Evička vrtí hlavou, že ne. Od maminky se jí nechce. Pro maminku tehdy tříleté Evičky, osmadevadesátiletou Antonii Neugebauerovou, je nové vydání poštovní známky s její dcerou velkou událostí. Na setkání s prezidentem Masarykem v červnu 1928 vzpomíná. Evička, provdaná Haňková, si pamatuje: Stály jsme pod tribunou, přistoupil ke mně pán a řekl, abych donesla na tribunu panu prezidentovi kytičku. Tomu starému pánovi. Dále už si jen vzpomínám, že jsem byla v jeho náručí. Po válce se Eva provdala za mladého vědce, mikrobiológa Ladislava Haňku, s ním utekla v r. 1950 za hranice a dostala se do Ameriky, kde žije dodnes ve městě Kalamazzo ve státě Michigan. Oba byli při založení Československé společnosti pro vědy a umění v USA. Masarykův fond Masarykův fond (MF) byl založen v Curychu v roce 1930 k uctění osmdesátých narozenin zakladatele a prvního prezidenta Československé republiky. Hlavním účelem MF byla charitativní činnost ve prospěch Čechů a Slováků ve Švýcarsku. V roce 1968, po obsazení Československa armádami Varšavské smlouvy s příchodem tisíců československých uprchlíků do Švýcarska vzniká potřeba sociálního fondu, což vedlo k znovuobnovení Masarykova fondu. Jeho první čestnou předsedkyní byla paní Olga Masary- ková-Revilliod, předsedou se stal dr. Přemysl Pitter. Správní výbor se skládá celkem z 12 členů, kteří jsou voleni na sjezdu delegátů Svazu spolků Čechů a Slováků ve Švýcarsku. Všichni členové Správního výboru MF pracují zdarma. Každoročně v březnu, t.j. k výročí narozenin T.G. Masaryka vyzýváme krajany k finanční podpoře naši sociální práce. Díky solidaritě našich krajanů můžeme podpořit celou řadu Čechů a Slováků ve Švýcarsku, kteří se bez vlastní viny dostali do existenčních potíží. Nastává to v případě nemoci, úmrtí, nezaměstnanosti, bytových potíží a stáří. Masarykův fond nemá žádné jiné příjmy, než dobrovolné dary krajanů. Obracíme se na Vás s prosbou o sebemenší příspěvek na naši sociální činnost a předem děkujeme za Vaši krajanskou solidaritu. Masarykův fond, Postfach 111, 4125 Riehen Postcheck-Konto: 30 - 38200 -6 Neocenitelnou Masarykovou zásluhou bylo to, že z politiky učinil nikoli věc moci a dominance, ale morálky a služby. Poukazoval na to, že demokracie by neměla být pouhým systémovým mechanismem, ale také životním postojem dovolávajícím se svobody, lidské důstojnosti a pravdy. (Marek Bankowicz, Polsko) 35 [pageend37]zpravodaj 4 Z 2000 Hospodářská mise do České republiky a na Slovensko Švýcarský státní sekretariát pro hospodářské styky organizuje misi do zemí střední Evropy - České republiky, Polska, Slovenské republiky a Maďarska za účelem poznání možností tamních trhů a navázání spolupráce s místními organizacemi. 29. - 31. května v České republice, 2. - 4. července na Slovensku. Adresa: Handelskammer Schweiz-Mitteleuropa SEC, Stampfenbachstr. 85, Postfach 492, 8035 Zürich. Tel. 01-365 54 14, Fax 01-365 54 16. Pro ČR: přihlášky nejpozději do 15. dubna, poplatek 500.- Fr. pro rámcový program, 1000.- Fr. vč. kontaktního fóra. Česká katolická misie Winterthur pořádá taneční kursy pro mládež, začátek v neděli, 20. srpna t.r., ve 14.30 hodin. pro dospělé, začátek v pátek, 25. srpna t.r., ve 20.00 hodin. Oba kursy se konají ve farním sále kostela St. Ulricha, Seuzacherstrasse 1, 8400 Winterthur (Rosenberg) (u nákupního střediska ABM) Bližší informace: tel. č. 052 / 202 96 31. ***** Výstup na památnou horu Říp 5. Července 2000 (předběžná informace) Výstup v 10 hod. dopoledně ke kapli sv. Jiřího a Adalberta, nahoře ekumenická bohoslužba. Doprovázet bude družina praotec Čech. Po návratu dolů bohatý program. Náklady nízké. Autobus z Prahy (odjezd v 9 hod.) nebo doprava vlastním autem. Rozšiřujte tuto informaci. Příště více podrobností. Prosíme o předběžnou přihlášku. Český dialog, Eva Střížovská, Národní třída 11,110 00 Praha 1. Tel. 00420 2 22 07 56 07, fax 00420 2 22 07 56 05 Skautský oddíl Válenda rád uvítá nové česky nebo slovensky mluvící děti od šesti let. Pravidelně se scházíme (jednou za měsíc až za dva) obvykle v trojúhelníku Curych - Luzem - Baden. V létě pořádáme dvoutýdenní tábory v Graubündenu. Příští podniky: v květnu a červnu. Tábor bude od 30. 7. Do 13. 8. 2000. Informace: Lucie Paskova, Martin Gelnar, tel. 055 210 26 43. XIII. všesokolský slet 1. a 2. července 2000 v Praze se blíží mílovými kroky a v sokolských jednotách ve Švýcarsku se příprava chýlí k závěru. Ve skladbách Bolero, Chlapáci a Věrná garda pilně nacvičuje 54 žen, mužů, dorostenek a dorostenců s jedním žákem, celkem pojede na slet 110 členů župy Švýcarské. Ještě několik cvičebních hodin v jednotách, dvě celožupní secvičné, dvě zkoušky na Strahově a pak už jen vystoupení. Do Prahy se těší všichni na sletová vystoupení, setkání se známými z minulých sletů, a slavnostní průvod Prahou, závěrečný večírek, na nová přátelství. A tradice sokolských sletů pokračuje dál. Beatrice Jordan, náčelnice župy Švýcarské. 36 [pageend38]zpravodaj 4 / 2000 Beseda Slovan, Stálá mise ČR při OSN a další mezinárodní organizace v Ženevě Vás zvou srdečně na divadelní představení 24. května 2000 19.30 hod. DON QUICHOTTE DE LA MANneCHA, un spectacle qui prolonge la vie v Salle Communale de Cologny, Chemin de la mairue 17, Cologny hraje divadlo Klauniky z Bma. Klauniáda inspirovaná románem M. Cervantese v duchu J. A. Komenského. Divadlo má za sebou 900 repríz a bylo hráno také v řadě cizích zemí v pěti jazycích. Příspěvek na režii min. 15.- SFr. uhraďte složenkou Besedy nejpozději do 10. 5. 2000. * * * * * Spomienka na M. R. Štefánika Slovenský klub vo Švajčiarsku so sídlom v Zürichu usporiada v piatok 5. mája 2000 o 18.30 h v sále Lavaterhaus, St. Peterhofstatt 6, Zürich (parkovisko Jelmoli.) spomienkový večer pri príležitosti 81. výročia tragickej smrti jednej z najvýznamnejších osobností našich novodobých dejín, spoluzakladateľa I. ČSR Milana Rastislava Štefánika. Pietny večer sa uskutoční pod záštitou Zväzu spolkov Čechov a Slovákov za prítomnosti veľvyslanca SR Prof. Juraja Hrášku a veľvyslanca ČR Dr. Jaroslava Šedivého Hosťom zo Slovenska bude známa osobnosť čs. ochranárskeho hnutia z 80-tych rokov a súčasný predseda Spoločnosti pre trvalo udržateľný život RNDr. Mikuláš Huba, CSc. Spomienkový prejav na M.R. Štefánika prednesie pán veľvyslanec SR Prof. J. Hraško. Informácie o súčasnom stave životného prostredia v SR a ČR nám podá pán Dr. Huba a v záverečnej časti dostane priestor voľná diskusia. Všetkých krajanov srdečne pozývame. Za Slovenský klub Miloš Kelemen, jednateľ Předplatné 2000 Dosud nezaplatili někteří odběratelé Zpravodaje ve Švýcarsku předplatné na tento rok. Pro ty vkládáme složenky (na adresní etiketě je označení písmenem A). Pokud by někdo nedostal naši složenku, použijte prosím na poště prázdnou složenku a napište na ni Zpravodaj, (konto) 80-70357-1. Inzeráty CD-TRIBUTE TO DUKE ELLINGTON Vinzenz Kummer presents jazz singer LADA KERNDL pro příznivce hudby Duka Ellingtona ke 100. výročí narození cena SFr. 30,-. Možnost poslechu ukázek na http://www.jazzorama.chZc/kummer.htm v České republice vyprodáno!! Vinzenz Kummer - BACK HOME Audio Kasette SFr. 25,- kontakt Vinzenz Kummer tel./fax: 01 721 16 34 nebo Email:vinzenz@freesurf.ch 37 [pageend39]zpravodaj 4 / 2000 FORUM OST - WEST komunikační a informační centrum pro střední a východní Evropu nabízí podnikům a organizacím v České a Slovenské republice výhodnou spolupráci se švýcarskými odborníky a podnikateli Chcete-li spolupracovat se švýcarskými partnery, sdělte nám, o jakou formu spolupráce máte zájem a jaké problémy chcete řešit (výměna zkušeností, technická spolupráce). Na základě informace o Vašich potřebách a dle Vašich požadavků zprostředkujeme Vám obchodní managery, projektové asistenty, kvalitáře, instruktory, architekty, učitele němčiny, experty na turistiku a jiné zkušené odborníky ze Švýcarska. Neváhejte! Sdělte nám obratem Vaše přání. Fax 0041 31 372 31 05 FORUM OST-WEST E-mail: Forum_ost_west@compuserve.com Eigerstrasse 56, CH-3007 Bern Prodám dvougenerační novou luxusní vilu v Mariánských Lázních Dvě oddělené bytové jednotky 4+1 a 5+1. Možnost prodat vcelku nebo odděleně, dům je podsklepený, dvougaráž na pozemku, plynové topení, pozemek 900 m2, nadstandartní vybavení, TV + Tel. v každé místnosti, sauna, zimní zahrada, dva balkony, letní terasa, každý byt má dvě koupelny s hydromasáží a podlahovým vytápěním. Podlahová plocha bytů 197 m2 a 242 m2. Cena za 1 m2 včetně pozemku 650 SFr. Klidné prostředí u lesa na pokraji Mariánských lázní. Informace: Tel. + Fax 00420 165 67 32 24 nebbo 00420 602 40 70 31. E-mail: marienmedit@iol.cz Pražský pěvecký sbor Jeroným v Basileji Pod vedením prof. Jiřího Kolafy přijede na neděli 30. dubna do Basileje pěvecký sbor Jeroným. Je to jeden z našich nej lepších interpretů české středověké, hlavně husitské hudby. Vystoupí na koncertu v katedrále Münsteru v 18 hodin, bude však účinkovat i na bohoslužbách v 10 hodin tamtéž a večer ve 20 hodin v Dorfkirche Riehen. Srdečně zveme k účasti I Prodáme rodinný dům se zahradou (281 m2) a garáží v klidné části Prahy 6, Malý Břevnov. Celková přestavba byla provedena v roce 1997. Přízemí: veranda, kuchyň, koupelna + WC a obývací pokoj 33m2. j V poschodí je terasa, koupelna + WC a dva ; pokoje. Podkroví 27m2 je obložené dřevem i se zabudovanými skříněmi. Podsklepený. I Dům a garáž má poplašné zařízení. Od 1. 4. i 2000 volný k nastěhování. Cena dohodou, i Telefon 01 / 491 16 85 večer od 19.00 hodin, nebo ráno před osmou. 38 [pageend40]Malý oznamovatel Nový penzion Praha 4, pěkné ubytování, snídaně, garáž. Tel.: 00420 2 44 91 01 72 Tělocvičná jednota SOKOL Luzern Vás co nejsrdečněji zve na jarní zábavu, která se koná v sobotu 13. května ve 20 h. GersagKeller - Zentrum Gersag v Emmenbrücke. K tanci a poslechu hraje Míťa Smetana. Vstupné SFr. 20.- studenti a důchodnci SFr. 15.- Informace a reservace míst: B. Jordan 041/260 98 58 Kdo vzal omylem můj kabát po oslavě TGM 4. března, Lavaterhaus? Helena Kratochvílová, Zürich. Ohlaste se prosím do redakce Zpravodaje, tel. 056-284 25 15. Kapitálová investice. Pozemek 500 m2 na dva domy, ale v reserv, stav, zóně, cca 10 let čekat na st. povolení, koupeno za 200 - Fr. Nemohu čekat, prodám za 20.- Fr./m2. V Rušajnu na jižní straně, příjezd na parcelu. Zn. „Stáří 4/00“ do red. Zpr. zpravodaj 4 / 2000 Prodám nový rod. dům Plzeň (dostavěný r. 93) 2-3 byty komf., ústř. top., garáž, volný. Zn.:“Cena dohodou 10/99“ do red. Zpr. Karlovy Vary pronajmu 2-pok. byt blízko centra, výtah, klid, garáž, 18.--Fr. na osobu / den, Tomáš Kašperko 00420 17 323 33 01. Praha - kvalitní ubytování. Garáž. Tel/Fax:00420/2/ 72742433 nebo 9942395 45-letá Češka, zdrav, sestra, hledá práci - ev. v domácnosti s dětmi nebo ošetřování starších lidí. Tel. 00420 651 758 790 Hledám tanečnici na tango ev. i jiné tance. Sbírám české a slovenské evergríny i lidovky. Kdo mi půjčí na výměnu? okopírování? Tel. 01 / 273 45 76. ______________ Renovujete? Nabízím v ČR malířské služby. Mohu také zprostředkovat práce s tímto spojené. Nabízím kvalitu, spolehlivost, slušné ceny. Tel. 0042 0603 456 923. Prodám chalupu pod památkovou péčí v Kytlici, oprava nutná. Cena 85.000.-- SFr. Tel. / Fax 01 / 980 09 04. V Praze nabízím ubytování v privátu, 3 x dvoulůžkový pokoj, TV, tel./fax, WC, koupelna, balkon, kuchyň k použití. Cena 20 - 25 CHF za 1 lůžko / den vč. snídaně. Parking před domem. 20 min. od centra. Kontakt: ++420/602-287 181, ++420/2 302 35 66 Česká televize na satelitu Kopernikus II: ČT1, ČT2, kabel, TV Prima, Rádio Vltava, Radiožurnál, Rádio Svobodná Evropa. Informace o možnosti příjmu včetně montáže: tel. 052 - 366 02 00, mobil 078 - 600 02 02. Česká katolická misie Winterthur si Vás dovoluje pozvat na Májovou zábavu v sobotu 13. května od 19,30 do 24 hod. ve farním sále kostela St. Ulrych, Seuzacherstr. 1, Winterthur (Rosenberg) (u nákupního střediska ABM). K poslechu, společnému zpěvu a tanci valčíků, polek a tanga hraje muzika primáše Ladislava Diblíka. Ostatními tanečními rytmy Vás doprovodí A. Vlček. Zachovalý, sportovně a kulturně založený muž bez závazků hledá hezkou, štíhlejší a hlavně milou přítelkyni kolem 55 let. Foto vrátím. Zn.: „Nejraději okolo Curychu 4/00“ do red. Zpr. Poznáme kamaráda do 50 let - dítě vítáno, který rád chodí po horách, jezdí na kole, navštěvuje divadla, koncerty, cestuje a rád jezdí do Prahy a do Čech? Čechošvýcarka 172 / 39, 57 kg, se svým 10letým synem - finančně zajištěni - uvítají odpověď. Jen fér. Zn. „Foto vítáno 4/00“ do red Zpr. Vzdělaná a ušlechtilá žena (55) se zájmem o umění a sport hledá muže přiměřeného věku. Budu Tě rozmazlovat. Tel. 00420 2 612 198 83.________________ Čím starší je člověk a sám, tím víc touží po vzájemném přátelství. Existuje osoba, zcela bez závazků, stejného názoru? Kanton St. Gallen neb blízké okolí. Zn. „Bylo by ideální 4/00“ do red. Zpr. 39 [pageend41]Prodám 2 % pok. Eigentumswohnung v nově renovov. domě, 3.p. výtah, Parkpl., vše nové, koupelna, kuchyň, pokoje, krytá balkon. 5 min. k nádraží i řece. Skvělé tiché místo.byt zařízený nábytkem. V Bremgarten, 15 min. autem do centra ZH. jednací cena 235 tisíc + zařízení. Zn. „Rodina 2/00“ do red. Zpr. Praha - kvalitní ubytování blízko centra. Tel.: 00420 2 612 198 83. Prodám zařízené studio v Elmu/GL. Letní i zimní sezóna, v krásné krajině, krytá bazén, kulečník, solarium a další k dispozici zdarma. Velký pokoj, malá kuchyňka luxus, koupelna. Lanovky do 2. 400 m. Jde najímat i občanům z Čech.Cena k jednání (65 tisíc). PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého líc. phil. Markéta KARASOVÁ Höfliweg 7, 8055 Zürich telefon 01 /463 96 10 Zn. „Nemoc 4/00“ do red. Zpr. Pour les francophones Envie ďapprendre le tchéque? „Malý most“ („Le Petit pont“ entre nos deux langues) est de nouveau á votre disposition. 14 Fr. (port compris) pour ce joli manuel ďapprentissage, plein de dessins, blagues, extraits de beaux textes et la grammaire rigoureuse. Editions de Mai, Le Combremonts 6,1510 Moudon AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026 / 402 74 10 Češka 50 let hledá práci v domácnosti, opatrování dětí nebo starších lidí. Částečná znalost němčiny. Informace: tel. 022 / 796 30 65. Prodám slunný byt v Praze - Kobylisy. 100 m2, krb, garáž. Cena Kč 2,000.000. Tel. 01 - 361 62 53 CD-TRIBUTE TO DUKE ELLINGTON Vinzenz Kummer presents jazz singer LADA KERNDL pro příznivce hudby Duka Ellingtona ke 100. výročí narození cena SFr. 30,-. Možnost poslechu ukázek na http://www.jazzorama.ch/c/kummer.htm v České republice vyprodáno!! Vinzenz Kummer - BACK HOME Audio Kasette SFr. 25,- , kontakt Vinzenz Kummer tel./fax: 01 721 16 34 nebo Email:vinzenz@freesurf.ch ŠPANĚLSKO - COSTA BLANCA INDIVIDUÁLNÍ PORADENSKÉ A ADMINISTRATIVNÍ SLUŽBY zaměřené na soukromé vlastnictví ve Španělsku, Vám pomohou ušetřit čas, hledání, čekání, zařizování či případná překvapení, vyplývající z neznalosti jazyka, kraje, zvyklostí, práv a povinností. Konzultace Věra Divoká-Plassová 8 +34-619 41 31 56 • Tel. / fax 0034-965 785 836 E-03700 Dénia (Alicante) E-mail: veraplassova@ctv.es zpravodaj 4 / 2000 Velikonoční bohoslužby Katolické misie Květná neděle 16. 4. 10,30 hod. Klausenhof, Flüeli Ranf. 19 hod. Curych, Herz Jesu, Aemtlerstr. 49 Zelený čtvrtek 20. 4. 19,30 hod. Curych, Herz Jesu Velký pátek 21. 4. 17,00 Curych, Herz Jesu Bílá sobota 22. 4. 20,00 hod. Vzkříšení, Curych, Neděle 23. 4. Zmrtvýchvstání Páně. 8,30 hod. Winterthur, St. Ulrych, kaple 15,00 hod. Bern, kaple bratra Klause, Segantinistr. 26 40 [pageend42]RÁJ NEMOVITOSTÍ s.r.o. FLORA REALITY s.r.o. Jičínská 4, Praha 3 -130 00 přímo na metru A “FLORA” tel./fax: +420-2-72 73 03 87,727362 61, 72 74 23 99, 72 73 12 99,72 73 62 82, 72 73 04 20, 67 31 57 93. 67 31 57 94 e-mail:reality@raj-nemovitosti.cz www.raj-nemovitosti.cz __ [pageend43]ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň celá strana SFr. 380.- 1/2 strany SFr. 190.- 1/ 3 strany SFr. 130.- 1/ 4strany SFr. 100.- 1/6 strany SFr. 70.- 1/ 8 strany SFr. 55.- Malý oznamovatel 1 řádek SFr. 7.- zpravodaj AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH-5233 STILLI, Switzerland Zeitschrift der Tschechen und Slowaken in der Schweiz. Monatszeitschrift. Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Celoroční předplatné: placeni z ciziny priouznym, známým v u k , SK. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: Texty inzerátů zašlete do 20. v měsíci redakci. Slevy při opakování. Objednávky Zpravodaje zasílejte na adresu: Zpravodaj, Parkstr. 2, CH 5313 Klingnau Podepsané články nemusí vyjadřovat názor redakce. Nevyžádané rukopisy se nevracejí. Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8070 Zürich - Rathausplatz, Zpravodaj, 634699 - 71. Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce, inzeráty: Adresa: Zpravodaj, Postfach 12, CH-5233 Stilli E-mail: zpravodaj@pop.agri.ch Redaktor: Rudolf Němeček Telefon: 056/284 25 15 Administrace: Adresa: Zpravodaj, Parkstr.2, CH 5313 Klingnau Administrátorka: Jarmila Schifferle Telefon: 056 / 245 11 48 (od 16 hod.) Tiskárna: Druckerei Milan Cimburek Badenerstrasse 698, CH - 8048 Zürich Telefon / fax 01 / 431 68 78 Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich. Schweiz. © 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]