Kvart prosinec 1993 SOKOLSKÝ LIST T.J. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 Desatero předsevzetí do Nového roku. "Deset rad pro duši", které vám připraví veselejší a zdravější Nový rok. 1. Smějte se co nejčastěji. Aktivují se při tom "hormony štěstí" (endoríiny) a posilují váš system. 2. Dobrý vzhled není jen otázkou oblečení, nalíčení či účesu, ale i osobního "vyladění" a sebejistoty. 3. Nenechávejte si své mínění pro sebe. Když vás něco zlobí, řekněte klidně ostatním, co si myslíte. 4. Smích i pláč patří k důležitým pocitům. Za slzy se nestydte. 5. Splnění všech úkolů, které na vás klade všední den, může být těžké. A může vést ke stresu. 6. Zjistěte jak dlouhý spánek vám nejvíce vyhovuje (někomu pět, jinému devět hodin) a tuto dobu dodržujte. 7. Řeč těla rozvíjí temperament i osobnost, neváhejte tedy gestikulovat. 8. Kdo se umí správně zlobit, rychle se také uklidní. Takové "uvolnění ventilu" je však velice osobní záležitostí. 9. Mnozí lidé žijí v budoucnosti - plánují na zítřek či na příští rok. Prožívejte raději současnost. 10. Člověk potřebuje komunikovat s ostatními. Ti, kdo žijí velmi osamoceně, trpí stresem častěji, než lidé, kteří se o své starosti i radosti dělí. TtóJ bych napsali, že je to moje moudrost. Bohužel to tak není. Nashledanou v Novém roce. Pavel Pospíchal - BOHEMIA TRAVEL Jiří Sedláček a Eva Jančíková Obchod 6 / 176 Commercial Road, Prahraii 3181. Nabízíme kvalitní služby za bezkonkurenční ceny, Tel; 510 2474,516 8717. Fax: 510 2482 [pageend1]2 Rjvarti .= Zlomený palec Po několik let jsme snili, plánovali a šetřili, abychom jednou mohli navštívit své příbuzné v daleké Austrálii Když nastaly ty správné podmínky a byl stanoven termin, začali jsme se chystat na cestu. Dohodli jsme se s Australany, že se setkáme v Caims, postupné sjedeme po východním pobřeží do Melbourne a odtud po čase poletíme domů. Začali jsme usilovně shánět letenky. Cenově zajímavé letenky Praha - Melbourne - Praha nám nabízela letecká společnost Alitalia, rakouská cestovní kancelář Austropa (Air France z Vídně) a Lufthansa Naopak bezkonkurenčně nejdražší byla cesta s ČSA. Ovšem let do Cairns cenu letenek značně zvyšoval (všechny letecké společnosti by nám tento let přikoupily u australských leteckých společností), jen u ČSA zůstávala cena stejná, ale stále značně vysoká 3140 AUD. Přesto jsme si let rezervovali. Nakonec nám naši Australané koupili úplně stejný let za 2200 AUD. Přidělali jsme jim tím mnoho práce, ale stálo to za to. Letenky jsme měli a ještě jsme se chtěli dát pojistit Rodina se dvěma dětmi, to je plno lidi a stát se může cokoliv. Pojišťovna nám nabídla zdravotní pojištění GHMSI pro cesty mimo Evropu, avšak pojištěni na zavazadla v době cesty u nás zatím existuje pouze v rámci Evropy. Tak jsme pojistili všechny členy rodiny aspoň pro případ onemocněni nebo úrazu na 3 měsíce za 65 USD na osobu (to je pro výši krytí 25 000 USD, pro informaci varianta B na 3 měsíce je pro osobu za 120 USD a má výši krytí 50 000 USD). Ke konci září jsme přiletěli šťastně do Caims a začali si užívat sluníčka, dovolené a Austrálie vůbec. Jednoho dne jsme se vydali "šnorchlovat" na Green Island. "Reefová" idylka byla však brzy přerušena. Náš šestiletý Pepíček začal na pláži strašně řvát a ukazoval na palec u nohy, který byl v tu chvíli vybočený v pravém úhlu od ostatních prstů. Vyhledali jsme na ostrově první pomoc. Nebyl tam doktor, ale pouze ošetřovatelka, která nám vyjednala změnu lístků na nejbližši loď. Celá rodina zůstala na ostrově, jen já, Pepova maminka, která umím pár slov anglicky, jsem jela s Pepou a paní ošetřovatelkou do nemocnice v Cairns. Na lodi jsem si řekla: budiž, je to cenná zkušenost, poznám aspoň australské zdravotnictví Vzpomněla jsem si na vyprávění své švagrové o narození své holčičky před 5 lety: " Tady, když jdeš z nemocnice, tak si přeješ se sem znovu co nejdřív vrátit rodit další miminka" Neměla jsem s sebou na ostrově smlouvu o pojištěni (abych ji neztratila), a tak jsem neměla ani seznam nemocnic, které patří do sítě GMSI. V 15:30 nás ostrovní sestra dovezla svým autem do státní nemocnice. Nakoukla do čekárny a řekla, že to vypadá, že nebudeme dlouho čekat Ano, byly před námi asi čtyři případy, a to vypadalo slibně. Zapsali jsme se u okénka a hned k nám přiběhl ošetřovatel. Pepíka zvážil, zjistil, zda mu v palci koluje krev a jestli je palec citlivý a nervy jsou v pořádku. Nařídil nejíst, nepít Byla jsem užaslá, jak to šlape a začali jsme čekat Pepa měl žízeň a hlad. Moc toho za celý den nesnědl a sluníčko ho pěkně vysušilo. Ostatní pacienti si nosili z automatu plechovky Coly a chipsy a já jsem jen vysvětlovala Pepovi, že je nutné, aby vydržeí Uběhla hodina, dvě. Pacientů bylo pořád stejně. Usoudila jsem, že pan doktor je někde na návštěvách pacientů, jako to bývá u nás v Čechách. Pepovi jsem nedovolila ani trochu se napít vody, protože jsem z českých zdravotních zařízeni zvyklá poslouchat jak na vojně. V 18.00 nás zavolali do ordinace, kde se pan doktor nejdřív naučil říct česky "ahoj” a pak mi vysvětlil, že palec musíme dát zrentgenovat Zeptal se, zda má chlapec nějaké potíže Myslel tím problémy se srdcem a jiné vážné problémy pro případ, že by museli dát narkózu. Já jsem však odpověděla, že trpí žizní a hladem. Pan doktor se jen usmát Čekali jsme dáL V 18.50 zrentgenovali Pepovi palec. Ve 20.00 mu namazali palec masti, aby ho nebolela injekce s místním umrtvením. V 21.00 nás pozvali na sáL Představil se nám další příjemný pan doktor, který právě převzal službu. Palec narovnal, znovu ho dal zrentgenovat a ozdobil nohu sádrovou dlahou. Byly nám zapůjčeny berličky. Pepa konečně dostal svou vytouženou odměnu - chipsy a plechovku s pitím. A celou cestu do kempu chroupat Bylo 22.45. Dobrá zkušenost s místním zdravotnictvím to tedy nebyla. Musím přiznat, že všichni byli strašně milí, příjemní a usměvaví Doktoři odvedli velice dobrou prácí Ale 7 hodin čekání na ošetření kdy dítě brečelo žízní a hlady a bolel ho palec, neudělalo na mě dobrý dojem. Otázkou pro mne zůstává, zda to byla situace výjmečná či stabilní V nemocnici jsme pojištěni uplatňovat nemuseli, vůbec po nás nežádali úhradu. Ale po několika dnech jsme museli vyhledat ortopeda, aby palec zkontrolovaL Jeli jsem tedy do nemocnice, která byla na seznamu v naší pojistné smlouvě Překvapením bylo, že to byla nemocnice bez lékařů, kde byly k pronajmutí sály, ordinace a lůžková část. Začalo v nás hlodat podezření zda naše pojištěni není nějaký podvod. Už jsme potřebovali odjet z Caims a nemohli jsme čekat na ordinační den ortopeda ze štátni nemocnice. Museli jsme proto vyhledat ortopeda soukromého. V pojistné smlouvě jsme se dočetli že pokud se nemůžeme obrátit na lékařské zařízeni uvedené v seznamu, je třeba před poskytnutím lékařské služby obrátit se na mezinárodni středisko pro vyřizování škod ICC a dohodnout možný způsob úhrady. Telefon byl uveden. Byl do Německa, kde byla noc. Paní která telefon zvedla, šeptala jako kdyby vedle ní spal manžel. Na možném způsobu úhrady jsme se nedohodli protože ona by musela v Evropě zjistit jaký máme typ pojištění kdy je platný, musela by zpět telefonovat lékaři který měl Pepu ošetřovat, zda je toto ošetření nutné a zda se nejedná o případ, který by byl z pojištění vyloučen, např. požiti alkoholu, sebevražda, nebezpečný druh sportu a podobně Usoudili jsme, že akce je příliš náročná, že uplatníme poslední pokyn smlouvy: "Nároky na poskytnutí pojistného plněni je třeba uplatnit bez zbytečného odkladu po návratu do České nebo Slovenské republiky”. A kontrolu u ortopeda jsme zaplatili Postupem času v nás však podezřeni vůči pojištění rostlo. Za týden jsme pátrali v Townsville po nemocnici ze seznamu. Byla bez lékařů, k pronajímání Rentgen, novou [pageend2]sádru a další kontrolu palce jsme si tedy zaplatili Když jsme přijeli do Melbourne, volali jsme do jedné nemocnice ze seznamu. Odborní lékaři do ní docházejí a pacienti si své pojistné události řeší s pojišťovnami sami. Dnes už má Pepík nohu bez sádry, přestal už i kulhat a vypadá zdravě. Co bude s naší pojistkou doma? Doufám, že vám napíšu, že pojištění funguje. Snad ta Pepíkova sádra nezůstane velkým přepychem, který si tu dopřál Dnes se už vzpomínky pomalu třídí a zůstávají v pamětí ty veselejší Vzpomínky na barevné rybičky, na stáda klokanů u silníce, na krásné moře a hory, na hada, kterého jsme potkali v noci uprostřed kempu, na koalu, kterého jsme objevili v přírodě. Na všechno, co jsme viděli a zažilí. Austrálie je nádherná země na cestování, ale věřte, stejně se těšíme domů. IvaUlehlová - o - MOTÝLI ZDE NEŽIJÍ. Před časem prošla celým světem výstava kreseb židovských dětí internovaných v terezínském ghettu, z 15tisíc jich přežilo asi sto. V Židovském muzeu v Praze jsou také uloženy básně terezínských děti, jedna má název "Koncert na půdě staré školy - hrál Gideon Klein". Minulý měsíc jsme mohli zde v Austrálii na rozhlasové stanicí ABC FM slyšet hudbu Gideona Kleina ve dvoudílném pořadu věnovaném skladbám, které vznikly v Terezíně. Bůhví, kdo si ještě vzpomene: několik chlapců našlo ve sklepě jednoho terezínského domu starý klavír, bez noh, vynesli jej na půdu, položili na tři židle a uspořádali koncert Bylo to nejprve tajné koncertování, objevilo se několik dalších propašovaných hudebních nástrojů a hráli na ně virtuosové deportovaní do Terezína z téměř všech evropských zemí. SS vedení ghetta se o koncertech dovědělo, využilo je a předvedlo i delegaci mezinárodního Červeného kříže jako Potěmkinovu vesnici - modelový tábor nucené práce. 180 členný soubor provedl Verdiho Requiem a následující den byli všichni transportováni do Osvětimí Tak stejně skladatel Viktor Ulman, (žák Schoenbergrův, korepetítor pražské opery), hudebníci a zpěváci jediného představeni opery Vládce Atlantidy; premiéru přežil snad jen jeden účinkující Karel Berman, donedávna sólista Národního divadla v Praze Tuto Ulmanovu operu jsme mohli před dvěma lety slyšet v poloprofesíonálnim provedení i v Melbourne V Terezíně se provozovala i jiná opera - pro dětí, složil ji Janáčkův žák Hans Krása, jmenovala se Flašinetář Brundibár. Hrálo, zpívalo a tančilo v ní kolem padesáti dětí, nepřežilo mnoho, jedním z mála je dnes mezinárodně známý violončelista Rafael Sommer. Terezínem prošli a v plynových komorách zahynutí Pavel Haas, profesor brněnské konzervatoře, bratr Hugo Haase Ervin Schulhoff, čs. legionář, pianista Osvobozeného divadla Jeho druhý smyčcový kvartet je zařazen do koncertu Musica Viva v Melbourne v červnu 1994. V říjnu tohoto roku rozhlasová stanice BBC, která vysílá do celého světa, zařadila do programu devět (!) pořadů připomínající terezínské skladatele a ty, kteří hráli a zpívali jejich skladby. Necklenburská opera hrála v Londýně obě zmíněné opery. Bohužel neexistuji již žádné záznamy o židovském folklóru, jak se provozoval v Terezíně, tak jako o jazzové a kabaretní hudbě. Mark Ludwig, který hraje na violu v Bostonském symfonickém orchestru, založil t.zv. Terezín Chamber Music Foundation. Tato organizace Jiuôehne Ä ŘiOi ■ RUDOLF FREUDENFELD fiežie ajócÁna- TANEČNÍ SPOLUPRÁCE KAMILA AOSENBAu MOv Á 2/iiocyí., kraj Ĺ a tanci DfTi TEAEZ.IN5KYCH DETSKÝCH ÚTULKU realizovala na řadu kompaktních disků firmy Orfeo nahrávky skladeb autorů, kteří prošli Terezínem. Londýnská firma Romantic Robot Co. vydala dvoudílné album na kompaktních discích nazvané "Terezín: Music 1941-44", o toto vydáni se zasloužil Alexandr Goldsheider, který také připravil doprovodný text (česky, anglicky a německy) a zařadil do něj kresby Petra Kleina, Bedřicha Fritty a Karla Fleischmanna, které vznikly v Terezíně a uschovány za trámem na půdě přežily jejich tvůrce. Toto album obsahuje klavírní sonátu z roku 1943 a trio pro smyčcové trio z roku 1944 Gideona Kleina Trio bylo původně koncipováno pro smyčcový kvartet, jeden ze dvou houslistů však byl poslán do továrny na smrt (osvětimská plynová komora), skladatel dílo překomponoval, zakrátko ho potkal stejný osud. Střední věta tria je kompozičně postavena na slovácké Pod tým naším okénečkom. V albu jsou dále zařazeny obě opery (Ullmann: The Emperor of Atlantis a Krása: Brundibár). Ullmann složil v Terezině svůj třetí smyčcový kvartet, klavírní sonátu č.6 a cyklus jidiš písní. Z díla Pavla Haase jsou v albu zařazeny čtyři písně na slova čínské poezie s ozvuky jak orientánich tak synagogálních melodii Channel Classics vydala disk Chamber Music from Theresiendstadt 1941-1945, na kterém americká pianistka Virginia Eskinová a Hawthorne String Quartet z Bostonu hraji komorní skladby G.Kleina a V.Ullmanna. V měsíčníku BBC Music 10/93 jsem našel referenci na kompaktní disk Music and the Holocaust: Terezín - Dancing Under The Gallows. Těmito řádky chci upozornit na naše krajany, které nacistická diktatura sice vyhladila, ale jejich práci se ji nepodařilo zdegradovat Neměli bychom na ně zapomínat, jde o dědictví nadaných lidí, kteří žití mezi námi M Ondráiek - o- Minulý měsíc jsme se rozloučili s našim velmi známým a oblíbeným krajanem. Kdo by neznal jméno: Ľuba Šustek Veselý společník, spolehlivý kamarád - nápomocný všem, kteří potřebovali Na zábavě jste ho našli servírovat v kuchyni, v obchodě pomohl radou nebo i bez řeči založil a dobrou náturou pomáhal všem, kteří měli problém nebo těžko u srdce. Se sklínkou červeného v ruce a s úsměvem [pageend3]4 Evart i na tváři čelil všemu co ho v životě potkalo - a nebylo toho málo. Na mládi v Čechách nevzpomínal moc rád. Byly to roky, poznamenané válkou, úmrtím otce, nemocí matky, vězením a komunismem. Proto se rozhodl v roce 1948 odejít s manželkou Lídou do Rakouska a odtud do Austrálie, do Adelaide Zdejší začátky byly rovněž tvrdé. Bez angličtiny a nápomoci místních obyvatel, v hrozných vedrech a v nemoderním způsobu života, kde se octli Luba na to šel jinak. ZabraL A jak ho známe, byla to vždycky poctivá, dobře udělaná práce Vařil, šéfoval a pak vedl vlastní závod Rendesvue Bohužel budova vyhořela. Ale Luba začal znovu v Melbourne Úspěchy střídaly neúspěchy, až nakonec si otevřel obchod s barvami. Tam dokázal hodně, ale nikdy ho obchod nezaneprázdnil tolik, aby nezapomněl užit si s lidmi dobrou chvíli v pohodě. V osobním životě ho rovněž potkalo mnoho. Ztratil první ženu, onemocněl mu syn Jiří Rozhodl se k druhému manželství s Vlastou. Přišly ještě i další dvě děti - Marian a Paveí Po více než dvaceti letech uprostřed spokojeného rodinného života však přišla naprosto nečekaná rána ve formě nejtčžší mrtvice Přes dva roky Luba bojoval s nemocí po boku manželky, s pomocí dětí a mnoha přátel Skonal v neděli ráno 7.listopadu ve věku 65. let Luba nikdy nezoufaL Vždy myslel na to, jak pomoci lidem kolem sebe Tak to dělal až do posledních dnů života, kdy vytrvale hláskoval blízkým rady a kroky do budoucna. Zachováme si ho v paměti jako milého tátu, romantického manžela, dobrého kamaráda a labužníka, výborného lyžaře, kuchaře, rybáře a společníka. Byl to dobrý člověk, na jakého se nezapomíná. Rodina Šustková děkuje za květinové dary a za projevy soustrasti a přátelství. - o - Výroky a různosti z českého tisku V měsíci září stoupla inflace o 1,4% - v porovnáni s průměrných růstem předešlých měsíců, které vykazovaly růst 0,7%. Ministr hospodářství Karel Dyba vyjádřil nad takovým růstem hluboké znepokojeni. Nejvíce vzrostly ceny masa vedle celkového sezónního zdražení potravin. Ekonomičtí komentátoři odhaduji, že i přes tak prudký zářijový růst, který pokládají za výjimečný, celková roční inflace pro rok 1993 nepřestoupí hranici 20%. Místopředseda ÚV KSČM dr. Klanica reagoval na prohlášení prezidenta republiky, že patříme a vždy jsme patřili k západoevropskému civilizačnímu okruhu slovy, že on ví "jako historik, který se specializuje na naše nejstarší dějiny, je trvrzeni V.Havla v rozporu s výsledky vědeckého zkoumání našich dějin." Podle prohlášení náměstka ministerstva zahraničí A.Vondry probíhá úspěšné očista diplomatického sboru. Odvolávají se diplomaté, kteří spoluprácovali s StB. Od roku 1989 nastoupilo do diplomatických služeb 70% nových pracovníků, “...úplně stabilizovat a vybudovat diplomatickou službu na úrovni vyspělých zemi může ale trvat pět až deset let", přiznal A.Vondra při rozhovoru s reportérem MF Dnes. Městský soud v Bratislavě v plném rozsahu zamítl žalobu slovenského ministra kultury Dušana Slobodníka na básníka Lubomíra Feldeka za výrok, že Slobodník, jako člověk s fašistickou minulostí a členstvím v organizaci Hlinkový mládeže není způsobilý vzkonávat funkci ministra v demokratrické vládě Minister kultury oznámil, že se odvolá k vyšší instanci a novinářům prohlásil: "Věřím, že spravedlnost zvítězí. Moje demise? To můžete jen čekat". Podle statistiky Státního zdravotního úřadu stoupá v České republice počet onemocnění AIDS geometrickou řadou. Vedeni prostějovského gymnázia instalovalo ve vstupní hale automat na prezervativy. Na 4. celostátním sněmu se Občanské hnutí přejmenovalo na stranu Svobodných demokratů (OH). Po volbách vedení strany zůstalo bez podstatných změn. Předsedou byl i nadále zvolen J.Dienstbier vedle dalších členů prezidia jako Rychetský, Sokol, Žák a další Ministr zahraničních věcí Josef Zieleniec navrhl, aby Česká republika sama odškodnila své občany, kteří se během druhé světové války stali obětí nacistické perzekuce. Podle údajů policie Česká republika už není jen tranzitni, ale také více cílovou zemi pro dodávku drog a zařadila se dokonce mezi evropské producenty tvrdých drog (pervitin a brown). V roce 1992 bylo v bývalém Československu zabaveno 123 kg drog a v zahraničí pro pašováni drog bylo vyšetřováno 48 občanů ČSFR. Roste také počet narkomanů a trestních činů páchaných osobami na drogách závislých. Ve věku 80 let zemřel prof, dr Jiří Hájek, který se ne příliš slavně proslavil svojí příslušností k Fierlin- grovskému křídlu Československé sociálně demokratické strany po válce a po poúrovém "sloučeni" se stal členem KSČ. V roce 1968 se přidružil k Dubčekovým reformátorům a jako československý ministr zahraničí vystoupil v srpnu 1968 v Radě bezpečnosti proti okupaci Československa. Stal se pak jedním ze zakladatelů Charty 77 a předsedou Československého helsinského výboru. V Bratislavě byla podepsána koaliční dohoda mezi Hnutím za demokratické Slovensko a Slovenskou národní stranou. Předseda HZDS a Premiér V.Mečiar, který od propuštěni ministra zahraničí M.Kňažka předsedal menšinové vládě prohlásil, že koaliční smlouva nebyla ratifikována "na několik týdnů, ale na dobu asi 32 měsíců", kdy má dojít k volbám. Jednání o koalici se strany SNS byla vedena předsedou poslaneckého klubu SNS Mariánem Andelem. Předseda SNS Ludovit Černák se prý pro osobni neshody s V.Mečiarem jednání nezúčastnil Grafička Klára Istlerová a typograf Vladimír Popov získali v konkurenci dalších šesti set titulů jedno z osmnácti oceněni, které se každoročně udělují v soutěži o nejkrásnější knihu světa organizované Nadaci knižního uměni ve Frak fu rtu. V pražském Euroklubu pokřtil dokumentarista Fero Fenič nový časopis Měsíčník Slovenské listy, který, podle prohlášení zakladatele Měsíčníku J.Horala, se nehodlá uzavírat do hraníc národnostních menšin. F.Fenič prohlásil, že není náhodou, že časopis je na trh uváděn v předvečer 28.října; jeho vydavatelé se tak hlásí k tradicím československého státu a identifikuji se s novou Českou republikou. Na Václavském náměstí byl oslavován 28.řijen po celý den. Kolem deváté hodiny ráno položil květiny k soše [pageend4]=■ Evart 5 Sv.Václava prezident se svým doprovodem (navzdory vyhrožování M. Sládka, že republikáni Havla k soše nepustí), postupně pak následován vládními i opozičními politiky. Příjezdem M.Sládka pak začla demonstrace Republikánské strany za účasti početných protidemonstrantů. Ti stáli pod transparenty jako "Sládku, poseď si v chládku", oproti tomu, co republikánské transparenty tvrdily, že "Od hradu až po radnici, všude sami bolševici" a nebo "ODS a koalice - totalita v republice".Demonstrace trvaly až do večera. Ne jako státní svátek, ale jako den pracovního klidu byl na Slovensku 28.říjen připomenut oficiálně naposledy. Týden před ním odhlasoval slovenský parlament zákon o státních svátcích, dnech pracovního klidu a památných dnech Slovenské republiky. Do žádné z těchto kategorii 28.říjen zařazen nebyl Česká republika se stala nestálým členem Rady bezpečnosti OSN. Podle statistiky polského týdeníku Wprost se Česká republika dostala na prvé místo v konzumním blahobytu mezi post-komunistickými zeměmi Občané ČR si za svůj plat mohou koupit dvakrát víc hovězího masa, chleba a holičských služeb než obzvatelstvo Maďarska a Polska. "Říci, že všichni emigranti za posledních 50 let byli největší hrdinové protikomunistického odboje je lež a nikdo mě nedonúti, abych tuto větu řekl Říci, že všichni tam odešli za svými krátkodobovými zájmy, lepším autem a lepši vilkou a že bylo úplně jedno, jaký tu je politický režim, je lež druhá", řekl premiér V.Klaus v odpovědi Lidovým novinám na otázku jaký je jeho vztah k exilu V sociologickém výzkumu provedeném v hlavním městě České republiky 85% dotázaných uvedlo, že prezident Havel má jejich důvěru. V.Dlouhému důvěřuje 82% a V.Klausovi 81%. Následuje I Kočárník s 65%, J.Kalvoda 64%, J.Zieleniec 62%, J Stráský 55% a M.Uhde 46%. "Byli bychom rádi, pane prezidente, kdybychom mohli říci, že slovo, které dáváte ústavním činitelům, bude platit i druhý den", řekl slovenský premiér V.Mečiar při jmenování nových členů nového slovenského kokabinetu. Později prezident M.Kováč veřejně reagoval tím, že své slovo nikdy neporušil K této veřejné výměně názorů dvou nejvyšších představitelů Slovenské republiky došlo poté, kdy prezident odmítl potvrdit jmenování Ivana Lexy ministrem pro privatizaci s tím, že I.Lexa nemá pro tuto funkci předpoklady a nemá prezidentovu důvěru, což prý prezident několikrát zdůraznil před tím, než mu premiér návrh vlády předložil, aličního jm "V rámci duševního zdraví jsem již měsíc nezapnul televizi", prohlásil na tiskové konferenci premiér České republiky Václav Klaus. “Přál bych si, abychom se brzy dopracovali do stavu, kdy by se lidem žilo jako před rokem 1989", řekl na stranickém mítingu KSČM poslední předlistopadový ministerský předseda ČSFR a dnes člen KSČM Ladislav Adamec. V Brně byla za účasti australského velvyslance slavnostně otevřena australská prodejna smažených a pečených kuřat Majitelem je bývalý emigrant, který se vrátil z Austrálie do ČR. Jako další odklon od předešlého režimu, Poslanecká sněmovna schválila mimo jinných zákon o přeměně Generální prokuratury na Státní zastupitelství České republiky. Současně též schválila novelu trestního zákona, která se týká téměř poloviny jeho ustanovení. Cílem novelizace je vytvoření předpokladů pro účinnější a rychlejší postih pachatelů trestních činů. Kontroverzi vyvolalo ponechání starého komunistického ustanovení o hanobení republiky a ústavních činitelů, kterého používal minulý režimu k postihu disidentů. Česká vláda jeho schválení požadovala jako ochranu před zneužíváním svobody projevu extrémní levicí i pravicí a prohlašuje, že se jedná o přechodné opatření k zajištění stability demokratického režimu. Odpůrci ustanovení doufají, že V. Havel odmítne podepsání paragrafu, podle kterého byl sám souzen. Předsednictvo vládního Hnutí za demokratické Slovensko navrhlo nominovat svého předsedu a premiéra Slovenské republiky V.Mečiara a premiéra České republiky V.Klause na Nobelovu cenu míru, což vyvolalo protesty studentů techniky v Bratislavě. Česká vláda oznámila, že od příštího roku bude zvýšen limit prodeje valut občanům o 55%. V roce 1990 byl limit výměny valut za 2 OOOKčs, v roce 1991 5 tisíc, v tomto roce 7 a půl tisíc a od prvého ledna každý občan si bude moci nakoupit valuty za 12 000 Kč. Z průzkumu veřejného mínění v Bratislavě vyplynulo, že 60% Slováků by v současné době hlasovalo proti rozdělení Československa a 24% svůj názor nezměnilo. Ve srovnání s průzkumem z března tr. stoupl počet odpůrců rozdělení o 10% a přívrženců rozdělení poklesl o 6%. V listopadu dosáhla míra nezaměstnanosti v České republice 3.2%. Séf ruské rozvědky Jevgenij Primakov varoval Západ před přijetím České republiky, Polska a Maďarska do NATO. Náměstek ministra zahraničních věcí Pavel Bratinka označil Primakovo prohlášení za nepřípustnou snahu Ruska znovu rozhodovat o osudech střední Evropy. V Kopřivnici se konal IV. kongres Občanské demo-kratické strany. Předsedou nejsilnější strany byl opět zvolen Václav Klaus 220 hlasy (z 272 delegátů). Ve svých funkcích byli potvrzeni i místopředsedové Josef Zieleniec, Jan Stráský, Jiří Vlach a Petr Čermák. Na místa předsedy a místopředsedů se mezi delegáty kongresu nenaseli protikandidáti. Ve průzkumu veřejného mínění ze začátku listopadu prohlásilo 80% dotázaných, že by se zúčastnilo voleb. Z nich pak 44.6% by volilo Občanskou demokratickou stranu a 15.7% Sociálně demokratickou stranu. Komunistickou stranu by volilo 8% dotázaných. V Mnichově zemřela následkem mozkové mrtvice čtyřiapadesátiletá sopranistka Lucia Poppová, Slovenka, která od roku 1963 hostovala na všech světových operních scénách a byla stálým členem Vídeňské opery. Osmadvacetiletá v USA žijící megamodelka Paulína Pořízkoavá povila Jonathana Ocáska, jehž otcem je rockový zpěvák téhož příjmení. V Praze vystavují svá sochařská díla členky výtvarného dámského spolku Koza nostra. [pageend5]Prosinec 1993 5.prosince byla v Národním domě uspořádána nadílka pro děti. Mimo sv.Mikuláše, anděla a čerta se zúčastnilo více než sedmdesát dětí. Obdivovali jsme kolík rodičů si dalo práci a naučilo svoje děti české a slovenské básničky a písničky. Od tradičně vánočních až po Lukášovu písničku o holkách a whisky. Od klavíru po příčnou flétnu, od říkanek po básně. Když po tom mezi děti vlétl skutečně ošklivý čert, byly slyšet sliby o zlepšeni chování z celého sálu. Říká se, že i od některých dospělých. Děti dostaly od sv.Mikuláše ručně pletené punčochy naplněné sladkostmi Děkujeme našim penzistům, kteří se přípravě mikulášské nadílky věnoval od července. Na konec roku je obvyklé dělat bilanci uplynulých dvanácti měsíců. Velmi stručně chci upozornit na stále vzrůstající popularitu našeho domu. Je to částečně zásluhou výboru a v něm zvláště obětavé práce sestry Kollárové a bratra Nešpora. Částečně zájmem české a slovenské společnosti, vzbuzeným změnami v architecture Národního domu. Nemalý vliv na kvalitu prostředí mají také naši polští přátelé, kteří si náš Národní dům pronajímají a kteří se o něj starají jako o vlastni. Práci spojenou s úklidem a přípravou sálu a to i na české zábavy dělají bez vyhlídky na finanční odměnu. Výbor je jim zavázán za jejich v mnoha případech neoceněnou pomoc. Na příští rok plánujeme mimo sokolských zábav vystoupení skupiny KUPODIVU střídavě každý druhý měsíc s jinými skupinami. Polská skupina DZUIPLA s tradiční australskou hudbou si bude nadále pronajímat Národní dům každou poslední sobotu v měsíci. Pokoušíme se pozvat cimbálovou muziku Pohanku, která by měla přijet v květnu nebo červnu. V září čekáme Evu Pilařovou. Ke konci roku se za námi znovu podívají Šimek & Krampol - o - Československé Aerolínia věnovaly Sokolu zpáteční letenku do Prahy platnou celý příští rok. Slosujeme jl ve zvláštní tombole. - o - Dary na Sokolský List: P.& M.Jurička $30, M.& I.Trnka $30, P.Hradec $20, Anon. $10, K.& M.Konvičný $15, M.Pospíchalová $22, J.C. Goodwin $30, F.& A.Steven $50, M.Kubíček $50, I.Kinda $20, K.Herman $15, M.&A.Hájek $15, L.& F. Stuchlý $25. Dary na Národní dům: L.& F. Stuchlý $25. Na památku L.Šustka - M.& A.Hájkovi $25. Všem dárcům srdečně děkujeme. Dary na Sokolský List činí dohromady $332. Vytisknutí a rozeslání KVARTu však stojí $435. AUSTRIA HOUSE 419 Spencer St Melbourne Hledá příležitostného kuchaře. Zájemci volejte Ignáce, tel: 329 5877 ■ř M.listopadu 1993 zemřel PO dlouhé nemoci pan Jan Šůma Borůvky od 29.12.93 do konce února 94. Nasbíráte si sami. Zavřeno každé pondělí a úterý. Lot 2 Hendersons Rd. Wandin North Tel: 059 643 303, Melway 119-G9 Doporučujeme telefonickou domluvu předem. Dovolenou u řeky ? V malebném údolí reky Kiewa, blízko MtBeauty, v moderní Holiday Lodge s možností ubytováni až pro 14 lidí, se soukromým přístupem k řece. Wíkend nebo celý týden odpočinku. Volejte 841 8998 nebo 060 289 398. Ü* ó.prosince 1993 zemřela po dlouhé nemoci paní Růženka Novotná DEPRESIVNÍ PODÍVANÁ Po delší době jsme viděli v polovině listopadu na SBS český film promítaný pod názvem Corpus delicti, děj se odehrával před a po listopadu 1989. Na Barrandově si zřejmě myslí, čím jsou herci hrubší, slovem i chováním, tím je film světovější, tato kritéria by udělala z tohoto filmu supertřidu. Před časem jsem četl v novinách z Prahy reportáž o paní či slečně Kořínkové, která emigrovala do Austrálie a k jejímu velkému překvapeni se tam nemohla uplatnit v česky mluveném profesionálním filmu či divadle a přes veškeré umělecké touhy musela pracovat jako pokladní v samoobsluze v Sydney. O Austrálii se nevyjadřovala laskavě, vrátila se do Prahy. A nyní jsem viděl sl.Kořínkovou v jedné z hlavních úloh ve filmu Corpus delicti, nemohu se ubránit cynickému názoru, že by prospěla svému i společenskému blahu více, kdyby zůstala v Sydney, třeba i jako pokladní Listopadové Australské listy nás nabádají, abychom bombardovali SBS: zařaďte do programu více českých filmů. Jestliže by jejich úroveň měla být taková jako Corpus delicti, ve kterém se neobjevila ani jedna kladná postava, pak nevim, nevím. Uvažuji, jak tento film prospěl dobrému jménu české kultury v AustráO.lii a nejsem daleko od toho, abych si myslel, že filmy pro SBS vybírají nepřátelé českého filmu a české pospolitosti v Austrálii. Uměni bylo od osvícenské doby úzce spjato s českým národním životem, na vytvoření svobodného státu se v naších dějinách vždycky podíleli novináři, spisovatelé, divadelníci, filosofové Byli to zpravidla lidé slušní a vyhýbali se ve své práci hrubosti a sprosťárnám. Proč naráz v uměni zbaveném bolševizmu musíme přijímat nemravnost. Je to zrcadlo života? Na 30. listopadu SBSzařadila do večerního programu další český film - Muž s bílou hřívou. Byla to zmarněná příležitost velkého tématu, života Leoše Janáčka, Film vyšel ploše zejména ve srovnání s Amadeem režiséra Miloše Formana IP [pageend6]•••••• •••••• V Národním domě 497 Queensberry Street North Melbourne, Tel:329 9922 ‘Borůvkové knedlíky ‘Borůvkové koláče Borůvky se šlehačkou V neděli 22. ledna 1994 ve 12 hodin. Místa je nutné zamluvit na tel: 744 1691, nebo 435 3895. Po velkém úspěchu jejich listopadového vystoupení vám zahraje skupina KUPODIVU k tanci a poslechu. V sobotu 19. února 1994 v 8 hodin večer. V Národním domě 497 Queensberry Street, North Melbourne. Místa je nutné obědnat na tel: 435 3895. Lehká večeře a pití k dostání na místě. Jednotné vstupné $10. [pageend7]8 ÍRvart—... 1 > S A F E WAY TRAVE L 2* JBL agent for LUFTHANSA, LAUDA AIR, ČSA^ * $ 1570 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 ■Fax: (03) 534 4206. 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 ----- Tradiční Silvestr v Národním domě. Vstupné s večeří $30, penzisté $25. Hraje STUDIO 4 Místa se musí objednat. Volejte 744 1691, nebo 435 3895. Bohatá tombola. Na přípitek šampaňské. Začátek v 7.30 hodin. Těšíme se na vás. Pokud máte objednaná místa a nemůžete přijít zavolejte nám, o vstupenky je velký zájem SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolov List THE CZECHOSLOVAI I TD REGISTERED BY AUSTRALIA POST ------------------------------ PUBLICATION No. VBH 6363 POSTAGE PAID AUSTRALIA IF UNDELIVERED, RETURN TO 497 QUEENSBERRY STREET, NORTH MELBOURNE, VICTORIA 3051 [pageend8]