ČESKOSLOVENSKÁ ORGÁN ČESKOSLOVENSKÉ FEDERÁLNÍ RADY ORGÁN ČESKOSLOVENSKEJ FEDERÁLNEJ RADY 2 OBSAHU: I. Články: Československá federální rada a její cíle. 2 Základní otázky a úkoly současného 5 československého boje za státní a politickou svobodu. Současná mezinárodněpolitická situace 12 a československá federální rada. Ruské a sovětské agrese 1 6 5 4 - 1 9 8 0 . 18 II. Materiály 24 III. Dokumenty 28 IV. Příloha Ročník I, 1981 Číslo 1. CESTA [pageend1]VYDÁVÁ PUBLIKAČNÍ STŘEDISKO ČESKOSLOVENSKÉ FEDERÁLNÍ RADY (vychází 6x ročně) VEŠKEROU KORESPONDENCI, PŘEDPLATNÉ A PŘÍSPĚVKY NA TISKOVÝ FOND ADRESUJTE N A : CC Publishing P.O. Box 13250 Kanata, Ont., K2K 1X4 Canada Roční předplatné : 18 $ pro Kanadu a U.S.A. 22 $ (nebo ekvivalent) pro Evropu a zámoří [pageend2]ČESKOSLOVENŠTÍ SPOLUOBČANÉ I ČESI A SLOVÁCI V ZAHRANIČÍ ! Dostáváte do rukou úvodní číslo časopisu ČESKOSLOVENSKÁ CESTA, který je oficiálním tiskovým orgánem ČESKOSLOVENSKÉ FEDERÁLNÍ RADY v zahraničí. Důvody vzniku Československé federální rady jsou podrobně vyloženy v MEMORANDU O PLÁNECH SOVĚTSKÉHO SVAZU NA ANEXI ČESKOSLOVENSKA A PROHLÁŠENÍ 0 VZNIKU ČESKOSLOVENSKÉ FEDERÁLNÍ RADY V ZAHRANIČÍ, které jsme koncem roku 1980 a znovu na jaře 1981 rozšířili v naší zemi a které zároveň tvoří přílohu tohoto čísla.Cíle Československé federální rady jsou jasné - naše státní a politická svoboda. Prostřednictvím tohoto časopisu vás budeme postupně seznamovat se všemi politickými kroky Československé federální rady a se všemi právními a ústavními návrhy, které vypracuje. Zároveň vás na jeho stránkách budeme informovat o řadě důležitých skutečností současného politického vývoje ve světě a o faktech, spojených s historickým, politickým, ekonomickým a kulturním vývojem našich národů, s vývojem naší republiky a s vývojem komunistické státní m o c i . Mezi vámi doma a Československou federální radou je zapotřebí vytvořit vědomí spojenectví, jehož dalším logickým stupněm bude vaše spoluúčast na tvorbě celé koncepce současného boje za svobodu a spoluúčast na tvorbě našeho budoucího svobodného života. Ve své činnosti vychází Československá federální rada z hlu- bokého přesvědčení, že nestačí jen zabránit připravované anexi současného Československa Sovětským svazem, ale že v konečných důsledcích je nutno odstranit základní stigma našeho poúnorového vývoje - totalitní nadvládu komunistické strany. K tomu, aby se koncepce Československé federální rady stala skutečně živou a uskutečnitelnou, aby se stala společnou koncepcí nás v š e c h , je především nutné, aby v sobě jasně odrážela dobu a místo, pro které je určena. Pouhé napodobování minulosti nebo vzorů, které jsou výsledkem specifického vývoje, bez přihlédnutí k řadě determinujících momentů československé reality, by nevedlo k dobrým koncům. Pozitivnímu dědictví našich národů je nezbytné dát nové vyjádření v podobě programové koncepce, která bude odpovídat našim současným požadavkům a možnostem. V nalezení jednoty mezi těmito požadavky, politickými a mocenskými prostředky, je předpoklad vítězství a budoucnosti. Květen 1981 Československá federální rada Redakce časopisu Československá cesta 1 [pageend3]I. C L Ä N K Y Če s k o s l o v e n s k á f e d e r á l n i r a d a a j e j ! c Il e Československá federální rada /dále ČSFR/ je nezávislou politickou organizací Cechů a Slováků. K jejímu založení došlo v zahraničí 13. ledna 1980. Federální princip, který je v rámci ČSFR důsledně uplatňován, je založen na skutečnosti, že nesporně pozitivní vliv federalizace Československa z roku 1968 na soužití našich národů - Cechů a Slováků - se i přes pokračující komunistickou moc plně prokázal a zůstává naším základním státoprávním pilířem i do budoucnosti. Politický a organizační rámec ČSFR je výsledkem koncepčních diskuzí, vedených v druhé polovině 70. let v Československu organizací VÉRNI ZOSTANEME II, která vznikla po zjištění, že Sovětský svaz systematicky připravuje anexi Československa. Při návrhu struktury ČSFR byl brán v úvahu hlavně výkonný a programový zřetel. Je složena z výborů speciálního určení a VŠEOBECNÉHO SHROMÁŽDĚNI /viz organizační schéma/. Jednotlivé výbory ČSFR se zabývají všemi problémy, které je nutno řešit v souvislosti s novým československým bojem za svobodu a v souvislosti s naší budoucností. Všeobecnému shromáždění ČSFR náleží kontrola činnosti. Toto Všeobecné shromáždění je specifickým politickým tělesem, složeným ze všech členů a pracovníku ČSFR. V jeho rámci jsou vytvořeny předpoklady ke kolektivnímu průběžnému projednávání, kontrole a schvalování základní politické linie, ke všeobecné kontrole činnosti jednotlivých výborů, k podávání návrhů a jejich realizaci. Všechna rozhodnutí Všeobecného shromáždění jsou přijímána dvoutřetinovou většinou, při větším než dvoutřetinovém kvoru. Veškerá politická a programová činnost ČSFR a Všeobecného shromáždění je vymezena ZÁKLADNÍM ZÁKONEM ČSFR. Přistoupení k činnosti ČSFR předpokládá přísahu na Základní zákon a schválení Všeobecným shromážděním. Integrální součástí působení ČSFR směrem domů je časopis Československá cesta, dále rozhlasové vysílání, které bude zahájeno okamžitě po vytvoření odpovídajících předpokladů a podle možnosti i využití jiných informačních kanálů. Časopis Československá cesta je zatím určen jako dvouměsíčník, později jako měsíčník. Lze důvodně předpokládat, že během krátké doby může ze strany současných orgánů státní moci v Československu dojit k pokusům o jeho padělání. Stejnou taktiku uplatňovalo nacistické Německo proti odbojovému tisku v době 2. světové války. Účelem tohoto postupu je zanést mezi občany pochybnost o metodách a cílech kterékoli odbojové organizace. Nemusí jít vždy o padělání celého čísla, účelu někdy posloužilo pouhé vsunutí dezinformačního článku nebo materiálu, resp. jen podvržení několika vět. Velmi nebezpečným aspektem této podvodné činnosti by mohly být i výzvy k nereálným a neuváženým akcím. Jedinou obranou proti tomuto postupu je posuzovat všechny informace, materiály a články v souladu s vyjádřeným politickým charakterem ČSFR,s jejími metodami, programem a deklarovanými cíli. Základním cílem ČSFR je zabránit připravované anexi Československa Sovětským svazem, v konečných důsledcích přispět k definitivnímu odstranění totalitní státní moci v naší zemi a položit základy k výstavbě svobodné a demokratické společnosti v rámci ČESKOSLOVENSKÉ FEDERATÍVNI REPUBLIKY, složené ze dvou rovnoprávných národních republik - ČESKÉ REPUBLIKY /CSR/ a SLOVENSKÉ REPUBLIKY /SLR/ - tvořících federaci. Neměnným cílem ČSFR je, aby se v budoucí Československé federativní republice do důsledků prosadila pluralitní politická struktura, založená na parlamentním způsobu výkonu státní moci, která bude vycházet ze svobodně vyjádřeného názoru občanů, projeveného prostřednictvím přímých a tajných voleb. 2 [pageend4]Podle názoru ČSFR je však nezbytné, aby politický systém Československé federativní republiky byl určován a chráněn přijetím a uskutečněním zásady, vyjádřené zákonnou formou, že z politického a veřejného života budou vyloučeny totalitní organizace, jejichž činnost odporuje přijatým a uznávaným zásadám lidských a občanských práv. Československo za krátkou dobu své existence do důsledku poznalo, kam může vyústit situace, jestliže politické směry, otevřeně deklarující svou nenávist k demokratické politické struktuře - fašismus a komunismus - požívají všech výhod svobodného systému k systematické přípravě jeho zničení. Z těchto dvou doktrín je dnes fašismus mrtvou záležitostí. Vědomou limitaci je tedy nutno uplatnit proti domácím reprezentantům agresivního sovětského komunismu a proti otevřené propagaci násilí. Politická a mocenská struktura Československé federativní republiky musí být založena na bezvýhradném dodržování ústavy a zákonů , na důsledném oddělení výkonné, zákonodárné a soudní moci. Stát musí zabezpečit rovnost všech občanů před zákonem, zajistit svobodu vyznání, oddělení církve od státu a najít důstojnou a zákonnou cestu, jak umožnit představitelům bývalé totalitní menšiny stát se normálními příslušníky lidského rodu. Stát zůstane rozhodující institucí bezpečnostní, vojenskou a sociální. Vzhledem k vytvořenému systému ekonomických vztahů, které Československá federativní republika "zdědí" po předchozí moci, je však bezpodmínečně nutné, aby stát zůstal zpočátku i rozhodující institucí hospodářskou a finanční. Zároveň však bude jeho povinností vytvářet podmínky k postupnému rozšiřování sféry soukromého podnikáni a k důslednému uplatňování tržních mechanismů v hospodářství. Základním vnitropolitickým principem bude samospráva, přizpůsobená československým podmínkám. Kultura, umění a veda se budou rozvíjet svobodně. Samosprávná společnost a výkonná moc státu budou garantem ochrany demokratických legálních institucí. Z hlediska zahraniční politiky bude Československá federativní republika státem, jehož mezinárodní orientace a spojenectví bu dou založeny na principu skutečného aktivního příspěvku k zabezpečení míru spoluprací se všemi demokratickými a svobodnými státy světa. K realizaci těchto základních cílů nelze samozřejmě dojít jen pasivním čekáním na zázrak, nebo iluzemi o nějaké možné reformě systému, který v Československu existuje. Veškerý lidský pokrok lze zajistit pouze použitím správných prostředků na správném místě a ve správný čas. Vyústění více než třicetileté komunistické státní moci v Československu v připravovanou anexi nás staví před jedinou možnou alternativu - bojovat do všech důsledků za svou státní a politickou svobodu. československá federální rada 3 [pageend5]ORGANIZAČNÍ SCHÉMA ČSFR f A PŘEDSEDA ČsFR j MÍSTOPŘEDSEDA I__ 1 ČESKY [ 1__ I MÍSTOPŘEDSEDA 1 SLOVENSKY ORGANIZAČNÍ TAJEMNÍK | VÝBOR PRO VNITŘNÍ ZÁLEŽITOSTI A OTÁZKY SPRAVEDL - NOSTI (VČETNĚ KOMISE PRO CIRKEVNÍ OTÁZKY) L -------------1 VÝBOR PRO ZAHRANIČNÍ VECI -------------1 VÝBOR PRO VOJENSTVÍ A OBRANU -------------------1 VÝBOR PRO FINANČNÍ ZÁLEŽITOSTI VÝBOR PRO INFORMACE A MASOVÉ SDĚLOVACÍ PROSTŘEDKY i— ) VÝBOR PRO OTÁZKY ZDRAVOTNICTVÍ, PRÁCE A SOCIÁLNÍ PÉČE | VÝBOR PRO ŠKOLSTVÍ, VÉDU, KULTURU, MLÁDEŽ A SPORT | VÝBOR PRO PRŮMYSL VÝBOR PRO ZEMĚDĚLSTVÍ A LESNICTVÍ VÝBOR PRO VNITŘNÍ A ZAHRANIČNÍ OBCHOD — VÝBOR PRO DOPRAVU A SPOJE VÝBOR PRO ENERGETIKU, PŘÍRODNÍ ZDROJE A ŽIVOTNÍ PROSTŘEDÍ VÝBOR PRO ÚZEMNÍ PLÁNOVANÍ, VÝSTAVBU A BYTOVOU OTÁZKU VÝBOR PRO ZVLÁŠTNÍ ÚKOLY VÝBOR PRO STATISTIKU ------1 VÝBOR PRO SPOLUPRÁCI S ČECHY A SLOVÁKY V ZAHRANIČÍ 1 ! ANALYTICKÉ A DOKUMENTAČNÍ ODDĚLENÍ | ROZHLASOVÉ A TELEVIZNÍ STŘEDISKO J---------- I PUBLIKAČNÍ ŠTŘEDISKO 1---------- V ŠE O B EC N É S H R O M Á Ž D Ě N Í 4 [pageend6]ZÄKLADNl OTÄZKY A ÚKOLY SOUČASNÉHO ČESKOSLOVENSKÉHO BOJE ZA STÄTNÍ A POLITICKOU SVOBODU Jiří Kotas Ze všech starostí, které skličují lidské pokolení, nejnaléhavější je starost o vlast... /Z husitského manifestu do Benátek roku 1420/ Nezbytným předpokladem procesu, který má ve svých důsledcích vést ke změně dosavadního nepřijatelného stavu v Československu, je uvědomit si do hloubky současný charakter československé společnosti, posuzovat tento stav v obecnějším kontextu vývoje v ostatních státech sovětského bloku, vzít v úvahu řadu psychologických, politických, mocenských, ekonomických i mezinárodních faktorů a především začít systematicky myslet a jednat. * * * Současná československá situace má jednu zvláštnost - rozhodující stranické a vládní kruhy tohoto stále ještě "státu" pracují vědomě /není rozhodující zda zcela dobrovolně nebo ne/ na jeho zániku . Z politické mapy Evropy a světa má zmizet stát, vzniklý demokratickou revolucí a odbojem Cechů a Slováků v roce 1918, stát, jehož národy mají za sebou více než tisíciletý vývoj dějin a kultury. Stát, jehož vznik a existenci odmítali komunisté prakticky až do doby, než v něm získali rozhodující moc. Když v r. 1948 rozbili dosavadní demokratickou strukturu tohoto státu, k zániku Československa jako politické jednotky nedošlo. Důvod byl jednoduchý - přes naprostou mocenskou převahu SSSP. v Československu i v ostatní střední a východní Evropě bylo pro Moskvu daleko výhodnější ponechat občanům i světové veřejnosti iluzi "suverenity a nezávislosti". Okamžitá anexe po získání rozhodujícího vlivu, jak se tomu stávalo dříve, hlavně v letech 1939-1945, by tuto iluzi rozbila. To by stabilizaci nových komunistických režimů vnitřně i mezinárodně nesmírně ztížilo. Nešlo o otázku principiální změny v sovětské zahraniční politice, ale o otázku strategie a taktiky podle zásady, že "někdy m é ně znamená více". Ti, kteří se stali vykonavateli sovětské linie v poúnorovém Československu, byli nuceni si to uvědomit také, mnohdy proti svému původnímu přesvědčení. Volání po spojení se Sovětským Ruskem, resp. Sovětským svazem, bylo ještě starší, než komunistická strana sama. Získávalo na intenzitě zvláště v okamžicích jakékoli krize československé demokratické struktury, at již v období stabilizace mladé republiky v letech 1918-1920, ve 20. a 30. letech, po Mnichově a hlavně po 15. březnu 1939 /Klement Gottwald ve 20. letech a na počátku války, Ján Osoha na Slovensku v r. 1940, nejrůznější komunistické a levicové frakce v letech 1944-1945 atd./. Pro ilustraci je možno uvést konkrétní historické doklady o volání po vlasti "od Aše po Vladivostok", o nezájmu "obnovit republiku" , jasná konstatování o tom, že "chceme byť súčiastkou SSSR, ostatné je špekulácia...", resp. že co se týče poválečného "štátoprávneho usporiadania: najradšej kombinácia se SSSR...". Tyto na první pohled fragmentárni poznámky se okamžitě objeví v novém světle, uvědomíme-li si, že jejich autorem byl v r. 1944 dnešní generální tajemník CV KSC a "prezident ČSSR" Gustáv Husák./I/ Nejde tedy o něco dávno minulého, ale o hroznou přítomnost, protože autor předchozích ukázek sedí na Pražském H r a d ě .a znovu dnes rozhoduje, resp. spolurozhoduje o osudu Cechů a Slováků. Pro realizaci jeho 5 [pageend7]představ nebyly v r. 1944 ani 1945 podmínky a tak ani Karol Smidke, který tyto návrhy odvezl v srpnu 1944 do Moskvy, u sovětských představitelů neuspěl. Po sovětské okupaci v srpnu 1968 však Moskva věděla, na koho má vsadit. Důvodů bylo několik. Věděla, že v Husákově případě jde o mimořádného oportunistu /v prvních letech války s Saňo Machem, později s Gottwaldem, v r. 1968 s Dubčekem/, což je pro vedoucí role v jakékoli komunistické straně nezbytný předpoklad, spoléhala na to, že fakt jeho uvěznění v 50. letech dokonale zmate obyvatelstvo, pokud jde o vývoj posrpnového režimu a především věděla, že Husákovo politické a "státoprávní" přesvědčení z konce války konvenuje s dlouhodobými cíli SSSR v Československu 70. a 80. letT Říká se, že státy jsou takové, jaké mají vůdce. Současny- československý stát má tedy dnes ve svém čele osobu, která si již několikrát ve svém životě přála zánik tohoto státu. Toto historické odbočení bylo nutné z toho důvodu, abychom si tuto skutečnost plně uvědomili a pod úhlem této skutečnosti také posuzovali vše, co se v dnešním Československu děje. * * * Proces nové systematické přípravy anexe Československa, který byl za Husákova vedení znovu zahájen, by však neskončil ani jeho přirozenou či méně přirozenou smrtí. Mašinérie se rozběhla a na Husákovi jako takovém už není závislá. Tento proces může skončit pouze bojem za naši svobodu a k základním otázkám tohoto boje v současnosti a blízké budoucnosti je nutné se vyslovit. V širokém slova smyslu má tento proces několik základních problémových okruhů: 1. psychologický 2. politický a ekonomický 3. vojenský a mocenský 4. mezinárodní. Výchozím bodem úvah musí být zamyšlení nad psychologickým stavem současného Československa. Psychologický stav jakékoli společ- nosti natolik ovlivňuje, resp. limituje přípravu a uskutečnění politických programů, že nevystačíme jen s jednoduchým konstatováním - jsme takoví nebo onací. Ve svých dějinách jsme několikrát dokázali reagovat, jak se říká, "správnými prostředky ve správný čas" a tím jsme si vydobyli, uhájili resp. prohloubili svou nezávislost. N ě kolikrát jsme to nedokázali a dopláceli jsme na to ztrátou svobody. Naše dějiny nejsou v tomto ohledu ani lepší ani horší, než dějiny ostatních zemí a to i těch, které jsou v mnohých případech daleko větší a silnější než Československo. V posledních 33 letech jsme na obou svých dějinných křižovatkách selhali /1948; 1968/. Proto dnes svobodu nemáme a proto mohlo dojit i k situaci, že sovětští protektoři a domácí zrádci hrají s naší budoucností hru, srovnatelnou jen s obdobím po roce 1939. Rozebírat jednotlivé aspekty našich vítězství a porážek není v této souvislosti třeba - nejsme ani jen husité a legionáři, ani jen holubicí povahy. Mnozí lidé mají tendenci absolutizovat a tvrdit, že nás formovala jen Bílá Hora, Mnichov, únor 1948 a srpen 1968. Z toho si lehce a pro vlastní pohodlí odvodí, že jsme zkrátka ztraceni navždy. Většinou jde o lidi, kteří jak doma, tak i v zahraničí, žijí v poměrném pohodlí. Opačným extrémem jsou idealisté, přesvědčení vcelku automaticky o tom, že "vláda našich věcí se prostě musí vrátit do našich rukou" - někdy, nějak, jak ale, to neví, ani o tom příliš nepřemýšlejí. Zhruba uprostřed stojí realisté, kteří si uvědomují stav své země v celé složitosti, zároveň však ví, že prostým konstatováním skutečnosti se ještě situace nezmění. Začnou tedy jednat. Spojencem těchto lidí jsou jak programoví pesimisté, tak i idealisté, jinak to ani nejde. Jejich skutečnými protivníky však mohou být jen lidé morálně nalomení, nebo aktivní podporovatelé nepřítele. Je otázkou schopnosti nebo neschopnosti těch, co chtějí boj za svobodu zahájit a nést, zda na svou stranu dostanou, obrazně řečeno, všechny potencionální spojence a tak izolují zbytek. V současném Československu dnes vlastně nejde o nic jiného. 6 [pageend8]Až na skutečně patologické výjimky dnes každý československý občan ví, co je hlavním zdrojem jeho problémů, co negativně ovlivňuje jeho současný život a co je automatickým zdrojem jeho budoucích potíží, resp. zdrojem příští tragedie, pokud se situace nezmění. Ví, že je to existence mocenské kliky, jejíž každodenní i konečné cíle jsou v naprostém rozporu s obecnými zájmy občanů; kliky, která ví, že a£ se děje cokoli, musí se líbit svým ochráncům v Moskvě, protože bez jejich přízně a podpory by se vlastními silami neudržela ani měsíc. Tuto mocenskou kliku rozhodně nelze jednoduše ztotožňovat se všemi členy KSČ. Mnoho těch, co dnes nosí její legitimaci, ví možná v řadě aspektů i přesněji než řada ostatních, v čem je kořen problému. Jsou potencionálními spojenci boje za svobodu více, než apatické typy a ignoranti, kterým je všechno úplně jedno. U skutečných nekomunistů, t j . nestraníků, nelze předpokládat ani rámcové a povrchní ztotožnění s politikou KSČ, protože jinak by do ní vstoupili /výjimkou pokud jde o ztotožnění jsou samozřejmě vedoucí ostatních loutkových stran v Národní frontě - "lidovci", "socialisté" a představitelé miniaturních stran na Slovensku/. Opravdová příchylnost ke komunistické straně vyžaduje skutečně cosi obecně totalitního, zákeřného a krutého v lidském myšlení. Položme si otázku: Kdo by v Československu, kromě okupační armády a dalších divizí připravených za hranicemi, bojoval za záchranu sovětských zájmů v zemi a za záchranu mocenského monopolu KSČ? Odpověd může znít: Fanatikové, političtí zločinci a političtí blázni. Kolik jich může být, není lehké odhadnout, v nej lepším případě by však šlo řádově o tisíce lidí.To je nesporná zásluha KSČ, která se postupně připravila o statisíce původních prokomunistic- kých nadšenců a naivků. Položme si další otázku: Kdo by dnes za stavu např. k 1.červnu 1981 systematicky bojoval za odstranění mocenského monopolu KSČ, za to, aby se definitivně rozbily mříže, přes které se dnes díváme jak jeden na druhého, tak z domova na svět nebo ze světa do mů? Odpověd muže znít: 1. června 1981 skoro nikdo, protože i když víme proti čemu bojovat, ani zdaleka nevíme za co a jak. Když se podíváme podrobněji na slova svoboda, demokracie, prosperita atd., zjistíme, že se ani na první pohled ne z d á , jak široké a nepřesně definované kategorie to jsou. Boj nikdy nevznikal bez programu, koncepce a budoucího vzhledu /něco jiného je živelný protest/. Boj za něco, nejen proti nečemu, je vždy daleko těžší zastavit a někdy je to zcela nemožné. Shrneme-li tedy popis některých psychologických aspektů do stručného konstatování, můžeme vidět, že jsme společnost, která již nemá klapky na očích a nepodléhá iluzím o charakteru komunistického režimu, společnost, která ví, kde je pravda a kde lež. Ví me už dokonce, že budoucnost muže být ještě nesrovnatelně horší než přítomnost. Co nám chybí je zobecněné politické vědomí tohoto odporu a výhled - tj . politický program, který by nejen vyjádřil možnost zabránit připravované anexi, ale který by zároveň vyjádřil nezbytnost rozbití dosavadního mocenského monopolu, který od r.1948 svazuje a determinuje náš život. Z toho se dostáváme k dalšímu bodu - jak má tento politický program vypadat, na co má navazovat, v čem musí být specifický a v čem obecný, do jaké míry má vlastně anticipovat budoucnost a odkud vlastně začít s realizací tohoto programu. Žádnou z těchto otázek nelze odbýt mávnutím ruky. Nebude na škodu začít od poslední části otázky, tj. odkud. Okamžitě dojdeme k názoru, že existují jen dvě možnosti - z domova nebo ze zahraničí. Máme ve svých moderních dějinách unikátní zkušenost dvou úspěšných zahraničních odbojů, z nichž jeden náš dnešní stát vytvořil a druhý přes všechny následné problémy zachránil a obnovil■ Mnoho skeptiků může namítnout, že úspěšnost byla dána mimořádnými okolnostmi světových válek, což je jistě pravda, ale pouze její specifická část. Obecná část kořene úspěchu ležela ve schopnostech těch, kteří odešli a v prostém faktu, že dosah nepřátelské potlačující moci byl v zahraničí prakticky nulový. To je vždy nesmírně důležité, dostává-li se jakákoli koncepce teprve na svět. 7 [pageend9]Podívejme se nyní na situaci doma - co lze dnes racionálního udělat pro budoucí svobodu kromě toho, zachovat si síly a zdravý rozum pro období, až se za tuto svobodu bude bojovat, resp. bojovat za její utužení? Lze vnitřně nesouhlasit s daným stavem, což dělá s několika tisíci výjimkami 15 miliónu občanu, lze si najít vlastní prostor k žití, ale spíše ke snění a lze podepsat Chartu 77. Ani jedna z těchto věcí však nakonec za daného stavu nejhoršímu nezabrání, i když morální stav společnosti, daný vnitřním nesouhlasem a veřejnou kritikou existujících poměrů je základním předpokladem budoucnosti a důkazem, že jsme stále ještě myslící lidé. Zároveň ale také lze analyzovat, promýšlet a budovat zárodky koncepce odporu již z prostého faktu nesouhlasu, lze se dostat ke zdrojům, mluvícím o přípravě dalšího a možná konečného neštěstí, nelze však jen tato fakta shromáždit a propašovat do zahraničí s tím, že si je tam někdo převezme a oznámí světu, že Československo je ve velkém nebezpečí. To je především naše československá starost jít s těmito věcmi ven, na vzduch. Zde v zahraničí však situace vůbec není lehká. Je zde však potřebný prostor k veřejné politice jak směrem domů, tak směrem do všech demokratických zemí. A to je naprosto nezbytná podmínka jakékoli akce. S řadou lidí, kteří již v zahraničí jsou, je někdy velmi těžká práce. Především zcela bez obalu je nutno říci, že drtivá většina z nich není v e x i l u , ale v emigraci, což je podstatný a nejenom významový rozdíl. Někteří se tomuto konstatování brání, většina ho ale nepopírá. Přitom všichni mají tu obrovskou výhodu, že jsou na svobodě , až na úplné výjimky však tento vzácný kapitál promarnili/pro- marnili z hlediska budoucí svobody/. Když nepomohou, neměli by alespoň škodit. Všechny negativní průvodní jevy, které jsou vlastní každému exilu, však nemohou zakrýt jeho základní přednost - lze zde rozvinout v podstatě neomezeně to, co by i ve svém mizivém zlomku vedlo v Československu k okamžitému a drastickému zásahu komunistické státní moci. Lze zde z toho udělat, jak říkal T. G. M . , otázku světovou . Doma je možné jít po dvou, třech,v podstatě jen náznacích akce do vězení, což je sice čestné, ale politicky velmi nepraktické. To samozřejmě neznamená, že doma nelze dělat nic, samozřejmě lze, ale ne začínat. Není pochyb o tom, že všechny výhody exilu lze promarnit, i v našich dějinách máme příklady, lze úplně ztratit pomyslný i skutečný kontakt s domovem, ale zákonité to není. Otázku není potřebné více rozebírat, praktickým lidem je jasná; pro budoucnost není důležité odkud, ale jak 1 Do jaké míry má politický a odbojový program anticipovat bu doucnost? Do takové, aby byl psychologicky stimulující, aby pomáhal domýšlet a vyjadřovat věci jinde jen naznačené, aby dával obecným přáním a principům veřejný rozměr a aby ani v nejmenším nebyl tento program v rozporu s požadavkem, že definitivnější podobu po litické reality může dostat, až se k němu vyjádři i ti, kteří to dnes masově udělat nemohou. Nemůže však zase být jen snůškou obecných principů, či spíše jen konstatování o svobodě, demokracii, parlamentu, politických stranách, hospodářství apod. Program musí vyjadřovat takovou politickou rovinu, aby se českoslovenští občané mohli stát nejdříve spojenci programu zahraniční akce, později spolutvůrci tohoto programu a nakonec spolubojovníky v jeho realizaci. Obecné rysy tohoto programu mají jednu společnou podobu. Musí každému, ař již je demokrat nebo bývalý resp. dnešní nepřítel, ukázat jedno - tento základ mi zajišřuje důstojný život, nejde o žádnou novou formu diktatury, jsou mi zajištěna základní práva a jistoty, ze kterých vyplývají základní povinnosti. Morálku potencionálních spojenců to podepře; protivníka, který je protivníkem v řadě případu zbytečně a z velmi složitých důvodů, to přinejmenším zpočátku může přinutit k uvažování. Nelze skutečně vykřikovat "běda poraženým"; do tábora skutečného nepřítele to pak zahání i lidi, kteří si vlastně jenom nejsou jisti sami sebou a neví kam patří. Toto je nesmírně důležité i z obecně politického hlediska - není 8 [pageend10]možne vybudovat skutečnou svobodu a demokracii na krvi poražených. Specifické rysy politického a hlavně odbojového programu musí jít daleko hlouběji. Musí se zabývat i řadou základních otázek po litické a ekonomické teorie, Ústavy, zákonů, otázek bezpečnosti, vojenství, kultury, vědy, prostě vším, co tvoří životní realitu druhé poloviny 20. století. Při postulování těchto specifických rysů je nutno vyjít z existující situace a především vylučovat e x trémy, které by se hlavně na papíře mohly mnohým zdát jako velmi "revoluční" řešení. Nebezpečí extrému se ani tak netýká otázek čistě politických; tam je o co se opřít, ař již z naší vlastní minulosti, resp. z existence svobodných a demokratických systémů v řadě zemí; jde jen o přizpůsobení těchto rysů naší budoucí výchozí realitě, resp. o nalezení současného výrazu pro věci, které se osvědčily. Nebezpečí extrémního přístupu je však větší při postulování ekonomické politiky, kde je možno setkat se s řadou záludností na první pohled ne zcela zřejmých. Jistě není sporu o tom, že existující ekonomická politika v Československu stačila za posledních cca 30 let v podstatě promrhat veškerý průmyslový potencionál, nashromážděný u nás hlavně od průmyslové revoluce 18. a 19. století. Známe v moderních dějinách řadu příkladů násilného a diktátorského postupu od decentralizace k centralizaci, od tržního hospodář ství k rigidnímu plánování. To vše vedlo jednak k postupné stagnaci nakonec k úplné nemohoucnosti systému a k latentním resp. otevřeným krizím. Příklady opačného, úspěšně provedeného postupu - tj. od ne přijatelné centralizace k efektivní decentralizaci, ař již po praktické nebo institucionální stránce, nejsou zatím známy, především ne příklady decentralizace ve společnostech, ovládaných komunistickými stranami. Samy tyto diktatury to neprovedou /současné pokusy v Madarsku nemohou sloužit jako důkaz opaku/ a nikde ještě nevykli- dily pole, aby to za ně mohli udělat ti druzí. Nalezení správných proporcí mezi realitou a přáním, mezi potře bou zachovat některé aspekty hospodářské centralizace a nezbytností zvyšovat decentralizační a stimulační faktory a tendence, je jed ním ze základních teoretických i praktických úkolů československé revoluce. Zjednodušování není v této oblasti namístě - jak např. zajistit, aby zamýšlené soukromé podnikání neodsálo pracovní síly důležitým oblastem průmyslu, kterému již v dnešním Československu chybí cca 200 000 pracovníků? Jenom zákonodárstvím to vyřešit nelze. Je to i otázka lidského potenciálu v řízení, ař již soukromého či státního podnikání - za poslední tři desetiletí se veškerý ekonomický vzdělávací aparát orientoval na výchovu toho, co předepsala komunistická strana, t j . na výchovu centralisticky uvažujících ekonomů, kteří ani zdaleka nemají možnost či schopnost uvažovat v takových kategoriích, jaké jsou nezbytné pro dynamický rozvoj národního hospodářství. Rozhodně není možné předpokládat, že to bu dou v požadované míře umět okamžitě v tom momentě, kdy stará tota-. litní struktura státu přestane existovat. Zároveň také není možné zabývat se sny o totálním vrácení všeho, co je dnes státní. Zde je možné vytýčit jednu velmi obecnou zásadu - vlastníkem veřejných zájmů nemůže být jednotlivec. To se týká především klíčového průmyslu, hromadné dopravy, výroby energie, bank a financí. Možné a žádoucí je to prakticky ve všech ostatních oborech spotřebního průmyslů, služeb a řemesel. Lidé si také musí zvyknout na velmi samostatné uvažování, od samosprávy v klíčových oblastech, až po flexibilitu, správnou průbo jnost, ale zároveň etiku v soukromé sféře. Velmi jednoduše se o tom přemýšlí, velmi těžké je však podle toho jednat. S tím vším je spojena i otázka pracovního zákonodárství, odborů a zaručeného, ale zároveň specifikovaného práva na stávku. Jasné je v podstatě zatím jenom to, že tato sféra bude vyžadovat velmi hluboké zásahy, které změní dnešní naprosto nepřijatelný stav. Neoddělitelnou oblastí ekonomie a práce je sociální politika a sociální zabezpečení. Není rozhodně pravda, jak se to někdy traduje i v politologii západních zemí, že politická svoboda se v podstatě vylučuje se zajištěním sociálních jistot; lépe řečeno, že po9 [pageend11]litická nesvoboda je daní za sociální jistoty. Je naprosto nezbytné si uvědomit, že zabezpečení sociálních jistot pro každého občana bez rozdílu je jedním z kategorických imperativů moderní doby a nic se na tom nemění ani v případě programu současné československé zahraniční akce. Je však možné existující strukturu prohloubit a zefektivnit, aby nebyla zdrojem zbytečného úniků prostředků, ale skutečným zdrojem sociální jistoty. K dalekosáhlým změnám bude muset zákonitě dojít i v oblasti školství, kultury a vědy. Pokud jde o kulturu, tam se lze omezit na konstatování, že veškerá kulturní politika musí být prováděna těmi, kteří kulturu vytvářejí a že kromě požadavků obecné slušnosti nesmí existovat žádné restrikce, které by limitovaly svobodu umělecké invence. Školství a věda jsou oblasti, ve kterých půjde spíše o změnu náplně a zajištění efektivních učebních postupů, resp o zabezpečení svobody vědeckého bádání, než o přestavbu existující struktury, která formálně vzato vyhovuje. Celý tento program musí navazovat na naše demokratické národní a státní tradice, musí v sobě odrážet veškeré dosavadní dědictví moderní demokratické civilizace a musí být opřen o výsledky dosavadního lidského boje za svobodu v celosvětovém měřítku. Svým jazykem a duchem musí být program jasný a nesmí připouštět příliš mnoho protichůdných interpretací. Jednou z jeho základních předností musí být srozumitelnost a logická stavba. Obsahem tohoto politic kého programu, jehož účelem v prvé fázi je především rozbití dosavadního všeovládajícího faktoru strachu a apatie v naší společnosti, musí být výhled k řešení všech rezortních úkolů, které bude svobodné Československo řešit. Při tvorbě takového programu vůbec nejde o nějakou papírovou aktivitu, ale o to, co je v konečných důsledcích stejně tak důležité, jako odhodlání a zbraně. Současný program Československé federální rady, který vychází ze základu programu československé organizace Věrni zůstaneme II, byl v zahraničí dokončen v letech 1979-1981 a schválen Všeobecným shromážděním Československé federální rady. Předložen k široké diskuzi bude uveřejněním ve 3. čísle časopisu Československá cesta. Vojenské a mocenské implikace současného československého boje za svobodu jsou nesmírně důležité a v řadě okolností budou hrát rozhodující roli. Složitý komplex těchto otázek je potřebné řešit do nejmenších detailů, s přihlédnutím k řadě faktorů strategických, taktických i lidských. Musíme si uvědomit, že prostou evolucí nezískáme nic. Myšlenky na postupný gradualismus a pozitivní vývoj komunistického systému směrem k větší demokracii vzaly za své v průběhu let 1968-1969. Dnes se myšlenkami na nějakou novou zásadní reformu, kterou nám laskavě předloží "rozumněji uvažující aparát KSC" muže zabývat jen člověk politicky zcela naivní. K jakékoli reformě totiž současné československé vedení postrádá ty nejzákladnější předpoklady a vzhledem k připravovanému plánu anexe je na pořadu dne destrukce a ne reforma. Je to sice tvrdé, ale musíme si uvědomit, a to bez výjimky všichni, že s připravovanou anexí se blížíme k jednomu z klíčových okamžiku svých dějin. V těchto okamžicích je pak nutno reagovat odpovídajícím způsobem. A tím není nic jiného, než rozpoznat správný moment, kdy je potřeba přejit od slov a politiky ke zbraním. U řady československých občanů může toto konstatování vyvolat pochyby o tom, zda jsme toho vůbec schopni, jako jednotlivci i jako národy, resp. zda je nás vůbec tolik, aby to mělo nějaký význam. Vzpomeňme si však na ráno 21. srpna 1968. Nebýt zrady nejvyššího armádního velení, včetně nejvyššího velitele, kteří zablokovali nejen existující armádu, ale i sklady mobilizačních zbraní, setkal by se toho dne Sovětský svaz a ostatní okupační armády s několika milióny na život a na smrt odhodlaných bojovníků. Řeči o tom, že v r. 1968 "by se Sovětský svaz Československa nevzdal ani za cenu 3. světové války" jsou laciné novinářské fráze z moskevské Pravdy, vkládané do úst některým sovětským generálům dva měsíce po okupaci, kdy už bylo jasné, jak celá záležitost dopadla. Důvodem toho proč,jak si drtivá většina z nás pamatuje, jsme byli odhodláni bojovat, nebylo jen nějaké apriorní přesvědčení, ale to, že tomuto dni předcházelo několik měsíců naprostého poli10 [pageend12]tického probuzení. Dejme tomu v srpnu 1967 nebyla naše nechuř ke komunismu o nic menši, ale bojovat proti němu by nenapadlo nikoho z nás. Proto stejně tak, když dnes v r. 1981 bude většina lidí považovat nějaký budoucí boj za něco v podstatě nepravděpodobného, nemohou ručit ani sami za sebe, jak se budou chovat např. v roce 1984 . Uvědomme si, že i ti co v současném Československu nosí zbraně, tj . armáda, policie a nakonec i milice, jsou ve své drtivé většině normální lidé a pokud nejsou, pak je povinností nás všech je na normální cestu dostat. I armáda Slovenského štátu nakonec masově povstala proti nacistům a vlastnímu fašistickému režimu a česká protektorátní policie sehrála jednu z rozhodujících rolí v Květnovém povstání r. 1945. Podobných příkladů z jiných zemí a jiných dob je pochopitelně daleko více. Takže nepodléhejme pesimismu, když se díváme na dnešní "ozbrojené složky", jejichž úkolem je "bránit věc socialismu". V KSC jsou statisíce nositelů legitimací, v armádě a policii jsou statisíce nositelů zbraní. Těch, kteří si skutečně myslí, že "slouží věci pokroku a míru", rozhodně nejsou statisíce, stejně jako mezi námi nejsou statisíce Husáků, Bilaků, Indrů, Kabrhelových, Balašových nebo Svorcových. Národ nebo stát, který neprokáže, že je ochoten a schopen bo jovat za svoji svobodu, si ji ani nezaslouží. Po mnichovské katastrofě jsme to naštěstí dokázali velmi rychle v letech 2. světové války a to jak na Západě, tak na Východě, Od r. 1948 se k tomu nemůžeme odhodlat a právě proto v současné době klesáme až na dno. Do značné míry určující budou i mezinárodní aspekty celého procesu. Současný svět není tak jednoduchý, aby se dal rozdělit jen na póly Západ-Východ. Určité protikladné rysy se objevují i v politice některých západních států. Jeden určující moment však současná mezinárodní situace má. Svět si je vědom toho, že vývoj se bude ubírat bud směrem k větší demokracii, nebo větší totalitě a diktatuře. Naděje na možnou konvergenci, tj. postupné"splývání" obou protikladných systémů, která existovala ještě donedávna, ustupuje před poznáním, že další přetrvávání daného stavu až za únosnou mez skutečně může vyústit v globální konflikt. Stále je však ještě možno bojovat za záchranu a prphloubení demokratické civilizace v menším než světovém měřítku. Nová svoboda Československa ještě stále nemusí být vybojována v no vé světové válce. Upevnění demokratického světa, resp. jeho doplnění o další členy, je v zájmu všech zúčastněných. To ale naprosto neznamená, že naši svobodu může vybojovat někdo jiný než my sami. Iluze a ne- šřastné sny o tom, že nás osvobodí "hoši z USA", které negativně ovlivnily období po r. 1948, jsou již naštěstí pryč. Samozřejmě se ani teoreticky, ani prakticky neobejdeme bez pomoci a podpory svých budoucích potencionálních spojenců. Právo žádat o pomoc v nejširším slova smyslu však máme pouze od okamžiku, kdy budeme moci čestně říci - j.iž jsme udělali všechno, co bylo v našich silách. Tolik obecně k tomuto problému. Na závěr bychom si mohli znovu stručně shrnout, jaký proces vlastně musíme zahájit, abychom se přiblížili k realizaci toho, co je pro naši budoucnost nezbytné - k zabránění anexi a k dobytí svobody: Není jiné cesty než začít systematicky přehodnocovat své dosavadní víceméně pasivní postoje k p r o b l é m ů m n a š í státní a lidské existence, musíme postupne odstraňovat vse, co psychologicky i lidsky blokuje naše jednání. To je základní úkol~našeho současného boje za svobodu a teprve na to mohou navazovat další teoretické i praktické politické kroky. ~ — Poznámka: /!/ Citace pochází z Husákovy zprávy, vypracované pro Smidkovu moskevskou misi, těsně před vypuknutím Slovenského národního po - vstání. Celý text s předmluvou Viléma Prečana viz Svědectví č. 58, 1979, str. 367-382, zvi. str. 374, 380, 381, 382. 11 [pageend13]s o u č a s n a m e z i n ä r o d n E p o l i t i c k ä s i t u a c e a Č e s k o s l o v e n s k a f e d e r ä l n I RADA Tomáš Navrátil Svět vstoupil do 80. let s řadou nevyřešených a potencionálně velmi nebezpečných problémů. Za největší stigma současné mezinárodní situace lze považovat vzrůstající aktivitu Sovětského svazu v podvracení všech svobodných a demokratických systémů, jeho snahu podrobit si agresivním způsobem některé ze svých satelitů a učinit z nich přímou součást SSSR a intence Sovětského svazu prosadit svůj vliv a moc v řadě států, které se zbavily nekomunistických diktátorů. Značné nebezpečí vyplývá také z pokračujícího podceňování sovětských intencí mnoha politiky západního světa, i po litiky rozvojových zemí. Specifickým problémem je vleklá krize na Středním Východě, vztahy mezi průmyslově vyspělými a rozvojovými státy světa a chronická bída některých oblastí Afriky a jihovýchodní Asie. Československá federální rada /dále ČSFR/ je si plně vědoma, v jaké mezinárodní situaci zahajuje svoji aktivitu. Ví kde leží přirození spojenci budoucí československé svobody a ví kde leží její nepřátelé. Logickým spojencem našeho boje jsou všechny svobodné a demokratické státy světa, všechny státy, které se snaží upravit svou politickou strukturu tak, aby co nejvíce vyhovovala obecnému přání jejich občanů a státy, které si plně a do důsledků uvědomují hrozbu možné sovětské infiltrace a agrese. Základní stanoviska a postoje ČSFR k zásadním a důležitým otázkám současné raezinárodněpolitické situace jsou tato: A. Severní Amerika ČSFR plně sdílí názor, že další rozvoj svobody a demokracie v Kanadě může být zabezpečen jen existencí politicky jednotné a kulturně dvojjazyčné Kanady, která jediná je schopná zajistit přirozená práva a aspirace Kanaaanů britského a francouzského původu a příslušníků národnostních menšin z desítek ostatních států světa, kterým se Kanada stala druhou vlastí. ČSFR s úctou a uznáním konstatuje, že jedním z největších přínosů kanadské civilizace světu je, že statisícům utlačovaných příslušníků národů z celého světa poskytla možnost stát se plnoprávnými občany lidského společenství. ČSFR je hluboce přesvědčena, že na stabilitě a síle dnešních Spojených států amerických závisí nejen dosavadní mír, ale v zásadní míře i budoucnost demokracie a svobody vůbec. Z toho důvodu ČSFR plně souhlasí s pokračující systematickou snahou vlády USA zajistit svou vlastni obranu a obranu svých spojenců tváří v tvář sovětskému nebezpečí. ČSFR se také plně ztotožňuje s arbitrážní a zprostředkovatelskou úlohou vlády USA v nejrůznějších světových problémech, která je zaměřena k mírovému řešení všech vážných bilaterálních nebo multilaterálních sporů. Zároveň ČSFR s uznáním konstatuje ekonomickou a technickou pomoc USA řadě států, které prostřednictvím této pomoci překonávají svou hospodářskou zaostalost a zvyšují tak svoji imunitu proti politickému, ekonomickému a vojenskému vměšování Sovětského svazu do svých vnitřních záležitostí. B, Střední Amerika a Karibská oblast ČSFR s uznáním konstatuje pokračující snahu mexické vlády prohloubit strukturu politické demokracie v zemi a zajistit potencionální rozvoj nejrůznějších odvětví mexické ekonomiky pro zvýšení hospodářské stability země a životní úrovně obyvatelstva. ČSFR si upřímně přeje, aby nicaragujská revoluce z května 1979, která odstranila dlouholetou diktátorskou vládu Anastazia Somozy, upevnila a prohloubila novou nicaragujskou svobodu a demokracii, která by byla zároveň schopna čelit sovětským a kubánským 12 [pageend14]snahám o zavlečení Nicaragui do sféry svých zájmů. ČSFR je zároveň presvedčená, že úsilí vlády Kostariky zabezpečit politickou demokracii a hospodářský rozvoj zeme, je významným příspěvkem k upevnění stability ve středoamerické oblasti. ČSFR se domnívá, že pokračující protilidová politika vlád Guatemaly a El Salvadoru nemůže vyústit jinam, než k vážným politickým a ekonomickým otřesům, které jsou nejúrodnější živnou půdou pro pokusy, nastolit v těchto zemích režimy, podřízené dlouhodobým cílům SSSR a Kuby v oblasti důležitých spojů mezi Severní a Jižní Amerikou. Zároveň se domnívá, že expanzivní politika Guatemaly - pokusy ovládnout území Belize /býv. Britský Honduras/ a ozbrojené hrozby Honduraské republice, jsou vážnou ranou meziamerickým vztahům. ČSFR s uznáním konstatuje věcné a konstruktivní stanovisko vlády Panamské republiky v otázce postupného převedení Panamské průplavové zóny do panamských rukou, které může sloužit jako jeden z příkladů postupu řešení dlouholetých a vleklých problému. ČSFR vyjadřuje svůj zásadní nesouhlas s pokračující zradou původních ideálů kubánské protibatistovské revoluce, s pokračující zradou politického odkazu kubánského boje za nezávislost, vedeného José Martím, za jehož pokračovatele se dnešní mocenská garnitura na Kubě neoprávněně vydává. Kubánské ozbrojené vměšování do vnitř- ních záležitostí řady rozvojových zemí považuje ČSFR za jednu ze zásadních příčin nestability současného světa. ČSFR je hluboce přesvědčena, že dnešní kubánská mocenská hierarchie, která zcela negovala všechna demokratická práva vlastního lidu a posílá své vojáky umírat do zahraničí za zájmy SSSR, nemá ani politické, ani morální právo zúčastňovat se na činnosti hnutí tzv. neangažovaných států, natož v něm hrát rozhodující roli. Zároveň se ČSFR domnívá, že jedním z důvodů pokračující nesvobody na Kubě je politická nejednotnost proticastrovského hnutí v zahraničí a časté užívání me tod, které, objektivně vzato, slouží pouze k udržování diktátorského režimu, který na Kubě od počátku 60. let existuje. ČSFR je si vědoma podmínek, v nichž se odehrává pokračující zápas za dosažení hospodářské a politické stability v řadě karibských států. V případě Haiti sdílí ČSFR názor, že jedinou možnou obranou proti kubánské a sovětské infiltraci by mohlo být jen rozšíření politické participace občanů a vědomé posilování průmyslové a zemědělské infrastruktury a ne mechanické udržování autoritativního režimu, které může ve svých důsledcích vést jen k pokusům o zásadní zvrat. ČSFR s uspokojením konstatuje současný vývoj v Dominikánské republice. ČSFR se domnívá, že obnova demokratické struktury Jamajky je nejen v zájmu všech vrstev obyvatelstva, ale i v zájmu celkové politické stability Karibské oblasti. Pokud jde o současnou situaci v republice Grenada, ČSFR je toho názoru, že po odstranění autoritativního režimu Erica Gairyho nastala v Grenadě velmi nebezpečná situace, protože v těsném předpolí jihoamerického kontinentu se vytvořila politická struktura,systematicky prohlubující svůj totalitní charakter, sloužící k prosazování sovětských a kubánských zájmů v těsné blízkosti důležitých naftových zdrojů a důležitých námořních komunikací. C. Jižní Amerika ČSFR věří, že současný ekonomický růst v řadě jihoamerických států bude provázen odpovídajícími změnami v sociální a politické struktuře, která je v mnoha zemích stále zasažena negativním dě - dictvím minulosti. ČSFR je přesvědčena, že vytvoření takových odpovídajících struktur v zemích jako je Venezuela, Kolumbie, P eru, Brazílie a Ecuador, přispěje významnou měrou k hospodářské a politické stabilitě oblasti a projeví se pozitivně i ve vzrůstající bezpečnosti těchto států před extrémistickými pokusy zvrátit vývoj ve prospěch jakýchkoli nedemokratických a protilidových tendencí. Pokud jde o vývoj v C h i l e , ČSFR je přesvědčena, že nejlepší cestou ke stabilizaci země může být pouze systematické zvyšování 13 [pageend15]politické participace občanů. To se týká i vývoje v Argentině, Urugu a j i , Bolivii a Paraguaji. D. Afrika ČSFR se plně ztotožňuje s hlavním trendem současného afrického vývoje - s prohlubováním politické nezávislosti řady států a se snahou, nalézt specifické cesty rozvoje, které by byly v souladu s existující sociální, ekonomickou a politickou strukturou jednotlivých zemí. ČSFR vítá pád diktátorských a krvavých režimů Idi Amina v Uqan d ě , Macíase Nguémy v Rovníkové Guineji a znovuvytvořeni Středoafrické republiky. ČSFR považuje za nadějný faktor dnešního afric- kého vývoje pozitivní trend, směřující k posílení nebo vytvoření demokratické struktury ve státech, jako je Senegal, Alžírsko, T u n i s , Súdán, K e ň a , T a nzánie, N i g érie, Horní V o l t a , Gambie, Kamerun, Po - březí Slonoviny, Zambie, Botswana, Malawi a Mauritius a odstranění otevrene prosovetského trendu v republice Guinea-Bissau. ČSFR pevně věří, že přechod vládní a výkonné moci do rukou černošské většiny v Zimbabwe bude provázen zabezpečením politických a sociálních práv pro všechno obyvatelstvo bez rozdílu barvy pleti. ČSFR se domnívá, že přestavba dosavadní vnitropolitické situace v Jihoafrické republice a Namibii se děje v souladu s existující sociální a ekonomickou strukturou oblasti. Snaha o odstraňování nepřijatelné politiky apartheidu je v plném souladu se zájmy všech etnických složek, žijících v Jižní Africe. Pokud jde o území Transkei, Bophuthatswana, Venda a Ciskei, kterým vláda Jihoafrické republiky poskytla samosprávu a nezávislost, je ČSFR toho názoru, že otázka plného zapojení těchto území- států do mezinárodního společenství bude v prvé řadě záviset na vnitropolitické struktuře těchto zemí, které ukazují již dnes závažné náběhy k parlamentní demokracii. Prosazení sovětského a kubánského vlivu v dekolonizované Angole a Mozambiku považuje ČSFR za potencionálně nebezpečnou základnu k útoku na nezávislost ostatních afrických zemí. Za stejné nebezpečí pro další africký vývoj pokládá ČSFR i dnešní situaci v Beninu /Dahomey/, Konžské lidové republice, G u i neji, Mali, Etiopii, Libyi a Madagaskaru, i když nekteré z těchto států nejsou přímými mocen- skými enklávami SSSR a Kuby v Africe. Pokud jde o budoucnost území bývalé Španělské Sahary, rozdělené dnes mezi Maroko a Mauretánii, ČSFR se d o m nívá, že může být zabezpečena a uskutečněna jen na základě svobodně projevené vůle místního obyvatelstva a bez cizího vměšování. ČSFR plně oceňuje konstruktivní stanovisko Egypta k situaci na Středním Východě, které je dnes zásadním faktorem, sloužícím k dosažení míru a zajištění předpokladu pro důstojný život všech národů této oblasti. ČSFR považuje nový zahraničněpolitický kurs Somálska, zaměřený ke zvýšení nezávislosti a obranyschopnosti země proti dalším pokusům o zavlečení státu do sféry sovětských a kubánských zájmů, za důležitý předpoklad dosažení stability v oblasti tzv. Afrického rohu. ČSFR věří, že jedině spojeným úsilím všech etnických a náboženských složek obyvatelstva a ne libyjskou intervencí se podaří vyřešit dlouholeté problémy, existující v Čadu. Významným příspěvkem ke stabilizaci Afriky bude upevnění politické a ekonomické struktury takových zemí, jako je Zaire a N i g e r . E. Asijský kontinent /bez Středního Východu a SSSR/ ČSFR vychází z přesvědčení, že mír a stabilita asijského kontinentu může být zabezpečena pouze vědomým posilováním specific - kých forem politických a ekonomických systému, v souladu s historickými tradicemi a potřebami asijských národů a států. ČSFR vysoce oceňuje demokratickou strukturu a mírovou zahraniční politiku Japonska, která je založena za přesvědčeni, že další rozvoj oblasti a sveta může být zabezpečen jen posilováním vzájemně výhodných obchodních vztahů a technickou pomocí Japonska řa14 [pageend16]dě rozvojových zemí. ČSFR vysoce hodnotí současnou zahraničněpolitickou pozici Čínské lidové republiky, která je dnes jedním z nejvýznamnějších faktorů k zastavení sovětské expanze ve světovém měřítku. ČSFR věří, že současné kvalitativně nové zapojení Čínské lidové republiky do mezinárodněpolitických i ekonomických vztahů se pozitivně projeví i ve vzrůstu životní úrovně čínského lidu a stane se předpokladem pozitivních reforem ve vnitřním životě Číny. Podle názoru ČSFR může být otázka politické budoucnosti Tajva- nu řešena jen mírovou cesto« bez cizího vměšování, ku prospěchu vše- ho čínského lidu. ČSFR se domnívá, že existence dvou států na Korejském poloostrově zatím nejlépe odpovídá naprostému rozdílu v ekonomické a politické struktuře obou zemí. _ČSFR zásadně odsuzuje ozbrojené vměšování vlády Vietnamu do vnitřních záležitostí sousedního Laosu a Kambodže,které slouží pouze k prosazení sovětských hegemonistických a expanzionistických zájmů v dané oblasti.a ne k vyřešení chronických problémů, které v obou zemích existují. Zároveň je však ČSFR přesvědčena, že svržená vláda Pol Pota nemá žádného faktického ani morálního práva vydávat se v zahraničí za reprezentanta kambodžských zájmů, protože v době své moci uvedla Kambodžu na pokraj zničení a zapříčinila jeden z nejhorších masakrů moderní doby. ČSFR oceňuje postoj vlády T h a jska, jejíž politika je jedním ze zásadních příspěvků k zastavení vietnamské expanze v jihovýchodní Asii. ČSFR věří, že vzájemné porozumění a vědomí společného nepřítele přispěje k vyřešení a odstranění regionálních sporů, k posílení vzájemné spolupráce v jihovýchodní Asii a k upevnění politické struktury Indonésie, Ma l a j s k a , Filipín a B u r m y. ČSFR vysoce oceňuje, že vlády Indie a Republiky Srí Lanka udržují i ve složitých podmínkách sociálních a ekonomických demokratickou politickou strukturu svých zemí a že dnes tvoří v Asii významný faktor stability a míru. ČSFR je přesvědčena, že vláda Pákistánu rozšíří politickou účast občanů na životě země a bude jednou z opor proti sovětskému pronikání k Indickému oceánu. ČSFR vyjadřuje svou naprostou solidaritu s vytrvalým a statečným bojem muslinských povstalců za obnovení politické nezávislosti Afganistanu,který je od dubna 1978 ovládán prosovětskými diktátory a od prosince 1979 přímo okupován Sovětským svazem. ČSFR je přesvědčena, že příklad afgánských povstalců ukáže světu možnost a nutnost, postavit se proti sovětské agresi se zbraní v ruce. ČSFR věří, že tento boj nalezne u všech demokratických a protisovětských sil plné pochopeni a že v příslušné době si vytvoří i svou politicko-ekono- mickou koncepci a dosáhne nezbytné jednoty všech složek, které se na odporu proti sovětským okupantům a loutkové vládě v Kábulu zúčastňuj í . F. Střední Východ a Irán ČSFR je hluboce přesvědčena, že míru na Středním Východě může být dosaženo teprve tehdy, až bude uznáno nezadatelné právo Israel- ské republiky na lidskou a státní existenci. Pokud jde o stát pro palestinské A r a b y , stojí ČSFR na stanovisku, že jakákoli státní a politická jednotka může vzniknout až v okamžiku, kdy budou vytvořeny odpovídající záruky, že se stane faktorem míru a stability na Středním Východě. ČSFR s uznáním konstatuje, že Israel, přes neobyčejně složité vnitřní a zahraničněpolitické problémy, bez přerušení udržuje svou parlamentní demokracii a vnitřní svobodu i v situaci, kdy je obklíčen autoritativními vojenskými a nepřátelskými režimy okolních států. ČSFR je přesvědčena, že mírové řešení středovýchodního sporu, ke kterému byl z arabské strany dán impuls kontruktivní politikou Egypta, by mělo být následováno i ostatními státy oblasti ku prospěchu arabského i židovského obyvatelstva Středního Východu. K situaci v Libanonu zaujímá ČSFR stanovisko, že míru v této 15 [pageend17]těžce zkoušené zemi může být dosaženo jen tehdy, budou-li vnitřní problémy řešeny bez syrského vměšování. ČSFR zásadně odsuzuje dnešní vnitropolitickou a zahraničněpolitickou linii Jižního Jem e n u , který není ničím jiným, než pro- sovětskou diktaturou, opírající se o kubánská, východoněmecká a československá vojska, jejichž újtolem je přispět k násilnému "sjednocení" Severního a Jižního Jemenu, pod nadvládou Moskvy. ČSFR věří, že vlády Severního Jemenu, O m á n u , Saudské Arábie, Kataru a Spojených arabských emirátů, proti nimž je agresivní politika Jižního Jemenu především zaměřena, uhájí své životní zájmy a přispějí k zastavení sovětského postupu do oblasti naftových zdrojů. ČSFR věří, že současný konflikt mezi Iránem a Irákem bude vyřešen co nejdříve, aby se neoslabovaly síly obou zemí proti skutečnému nepříteli arabského a perského lidu. K situaci v Iránu po lednu 1979 ČSFR konstatuje, že politika islámských náboženských kruhů nepřispěla k řešení existujících problémů, naopak řadu z nich eskalovala způsobem, který hrozí být vážným nebezpečím pro íránskou územní integritu, politickou nezávislost Iránu a další rozvoj země. G. Austrálie a Oceánie ČSFR s uznáním konstatuje demokratickou a parlamentní strukturu Austrálie a její úlohu stabilizačního a rozvojového faktoru v oblasti jižních moří. Toto stanovisko se týká i Nového Zélandu. ČSFR s uspokojením konstatuje, že parlamentní a demokratická struk- tura se upevňuje i v republice Papua-Nová Gui n e a. H. Západní Evropa ČSFR je přesvědčena, že stabilita, svoboda a politická demokracie v zemích Západní Evropy /Island, Velká Británie, Irská republika, Francie, Holandsko, Bel g i e , Lucembursko, Lichtenštejnsko, N S R , Švýcarsko, Rakousko, N o r s k o , Švédsko, D á n s k o , Španělsko, Portugalsko, Ř e c k o , Itálie/ je jedním z nejzávaznějších příspěvků k udržení míru, rovnováhy a prosperity ve světě. ČSFR se plně ztotožňuje s hlavním trendem současného západoevropského vývoje - snahou nalézt účinné cesty k rozšíření kooperace a cesty, které by jednou mohly vést K Evropě jako kontinentu jednoty a míru. ČSFR se domnívá, že významným příspěvkem k dosažení žádoucího stupně budoucí jednoty bude především vytvoření podmínek pro to, aby se i státy, které v současné době tvoří satelitní předpolí Sovětského svazu, mohly svobodně vyjádřit o své budouc - nosti, zapojit se do evropského společenství a stát se znovu integrální součástí evropské civilizace. ČSFR s uznáním konstatuje, že pád posledních západoevropských autoritativních režimů v Portugalsku a Španělsku byl provázen vý stavbou odpovídající politické demokracie v těchto zemích, čímž se výrazně posílila evropská demokratická struktura. Stejně hodnotí ČSFR i vývoj v Řecku po pádu plukovnické vlády v r. 1974. ČSFR je toho názoru, že upevňování obranného potenciálu evropských demokracií a Turecka v rámci Severoatlantického společenství je nejlepší cestou, jak zabránit Sovětskému svazu v realizaci jeho plánů na podřízení Evropy a jedním z předpokladů budoucí svobody pro státy Střední a Východní Evropy. Z tohoto důvodu ČSFR vítá rozhodnutí vlády Řecka znovu se podílet na vojenské a politické činnosti Severoatlantického společenství a snahu nové turecké vlády obnovit politickou stabilitu země. ČSFR věří, že kyperský problém bude vyřešen především v souladu s přáním místního obyvatelstva. ČSFR je přesvědčena, že překonání některých současných evropských politických problémů - separatistická hnutí v některých zemích, vyřešení problému Severního Irska a politického terorismu, je nezbytné v zájmu evropská stabi- lity a obrany společných zájmů proti agresivním intencím SSSR. ČSFR vítá současná stanoviska některých komunistických stran Západní Evropy směrem k SSSR a jeho satelitům, která hodnotí ně - které globální politické problémy racionálněji, než tomu bylo v m i nulosti - 16 [pageend18]Zároveň ČSFR se znepokojením konstatuje vývoj některých vnitropolitických a zahraničněpolitických tendencí na M a l t ě / které hrozí přivést zemi na pokraj podřízenosti SSSR a vytrhnout ji ze západoevropského společenství. ČSFR se domnívá, že neprincipiální politika některých evropských vládních i nevládních kruhů vůči SSSR / "finlandizace"/, projevující se v hledání zbytečných a marných kompromisů, nemůže vyústit jinam, než k oslabení jednoty evropské demokracie. I. Sovětský svaz ČSFR vychází ve své činnosti z hlubokého a nezměnitelného přesvědčení, že vnitropolitická struktura a zahraničněpolitický kurs SSSR je v současné době jedinou vážnou hrozbou světovému míru a svobodě všech národů. ČSFR vychází ze stanoviska, že od doby svého vzniku je SSSR násilně udržovaným konglomerátem nesamostatných národů, které nemají ani nejmenší legální možnost vyjádřit svá skutečná přání a po stoje. Tento celek - výsledek předchozí carské agresivní politiky a sovětských anexí v letech 1939-1945, kontrolovaný nejrozsáhlejším policejním a vojenským aparátem světa, je celou svojí kapacitou zaměřen na podvracení a podmaňování národů a států, s cílem prosadit v konečných důsledcích prosovětské diktatury a sovětskou nadvládu kdekoli na světě. V tomto svém postupu se SSSR nerozpakuje používat nejhrubších forem ekonomického, politického i vojenského nátlaku a v případě výhodnosti se spojovat s kýmkoli proti komukoli. Sovětský komunismus je fašismem v podmínkách dosavadního m í r u . ČSFR je hluboce přesvědčena, že jakékoli naděje na změnu politického kurzu SSSR, opřené jen o prostou možnost brzké změny v politickém vedení, jsou založeny na nepochopení základních principů a přístupů sovětské komunistické moci a politiky. ČSFR je hluboce přesvědčena, že dokud bude tento utlačený konglomerát národů ve své dnešní podobě existovat, dokud tyto národy, z nichž některé jsou již od poloviny 17. století nuceny žít nejdříve pod carským a později sovětským útlakem, nebudou mít možnost svobodně rozhodnout o své politické a státní budoucnosti, dokud podmaněné národy a státy, dosud mimo hranice SSSR, neobnoví svoji svobodu, do té doby nebude možno hovořit a vytvoření podmínek k zajištění skutečného míru ani v evropském, ani ve světovém měřítku. J. Střední a Východní Evropa ČSFR je toho názoru, že Střední a Východní Evropa je diferenciovaným celkem více či méně totalitních systémů, s monopolní mocí jednotlivých komunistických stran. Společným rysem tohoto geopoli- tického celku je, že s určitou výjimkou Albánie a Jugoslávie, byl vytvořen jako důsledek sovětského vojenského a mocenského postupu na západ Evropy koncem 2. světové války a v prvních poválečných letech. ČSFR bere v úvahu samostatný zahraničněpolitický kurs vlád Rumunska a Jugoslávie a snahu těchto vlád nalézt své odpovídající místo v současných mezinárodních politických a ekonomických vztazích. ČSFR je přesvědčena, že současná mocenská garnitura v Bulharsku , která systematicky pošlapává základní práva svých občanů, vy- voláváním mezinárodních třenic /Makedonie/ se snaží destabilizovat Balkánský poloostrov a v současné době navíc vysílá své vojáky do Afganistánu, reprezentuje pouze sovětské zájmy na Balkáně a ne bulharský lid. ČSFR je přesvědčena, že vláda Albánie, dnes úplně mezinárodně- politicky izolovaná, pozná, že právě ve své izolaci může být nejsnadnějším terčem sovětské expanzivní politiky. ČSFR si přeje vyjádřit své nejhlubší sympatie statečnému boji polských pracujících, kteří poprvé v celých dějinách sovětské totalitní politiky prolomili mocenský monopol komunistické strany vytvořením nezávislých odborů. ČSFR si zároveň přeje vyjádřit své přesvědčení, že důsledky totalitní politiky mohou být definitivně odstraněny jenom odstraněním příčin samotných a věří, že svoje 17 [pageend19]těžce dobytá práva si polští pracující uhájí a rozšíří. ČSFR je toho názoru, že současná politika madarského vedení, uvolnit dosavadní mocenskou kontrolu občanů a prohloubit hospodářskou nezávislost země,je v souladu s obecnými zájmy obyvatel, zároveň se však domnívá, že trvalost tohoto trendu muže být zajištěna pouze vytvořením takových podmínek, ve kterých si madarský lid bude rozhodovat sám. ČSFR je hluboce přesvědčena, že pokračující sovětská kontrola území Východního Německa a pokračující monopolní charakter komunistické moci v NDR, která m j . těží i z prodeje politických protivníků a vězňů na Západ za tvrdou měnu a posílá své vojáky do různých oblastí světových krizí, v souladu s mocenskými intencemi SSSR, je v zásadním rozporu se zájmy obyvatel NDR a v rozporu s požadavkem přeměny celého Německa ve faktor míru a stability v Evropě. * * * K některým problémům, zmíněným v tomto přehledu /vypracováno ke dni 1. dubna 1981/, se bude průběžně vracet Výbor pro zahraniční záležitosti ČSFR při formulaci zahraničněpolitické linie ČSFR. O důležitých problémech a stanoviscích ČSFR vzhledem k možné měnící se mezinárodní situaci, bude tento výbor přinášet pravidelné informace. RUSKÉ A SOVĚTSKÉ AGRESE. 1654-1980 Petr Svihovský Základním momentem sovětského přístupu ke světu je násilná expanze a přímé či nepřímé rozšiřování sovětského mocenského vlivu. Účelem tohoto stručného přehledu je seznámit čtenáře s jednotlivými sovětskými agresemi a s některými metodami, které Sovětský svaz při uskutečňování těchto agresí používá. V následujících číslech se k některým sovětským agresím a anexím vrátíme důkladněji, s podrobným vylíčením jejich historického a politického pozadí. Expanzivní snahy Sovětského svazu navazují na dobyvatelskou ideologii carského Ruska, kterou lze sledovat prakticky až do 15. století. V tom je dnešní Sovětský svaz dědicem ruské expanze a jediný zásadní rozdíl je v tom, že bolševická revoluce z r. 1917 obohatila tyto expanzivní snahy ideologickým zdůvodněním "boje za nový sociální řád". Ruské impérium se začalo vytvářet po definitivním oslabení tatarské moci koncem 15. století za cara Ivana III. V následujících cca 200 letech se z původního základu Moskevského knížectví vytvořila Ruská říše, sahající od východní Evropy až za Ural na východní Sibiř. Zvláště pohyb na východ však ještě nelze považovat za agresi v pravém slova smyslu, jelikož šlo o území prakticky liduprázdná . Klasickou agresí byla až definitivní anexe Ukrajiny v r. 1654 a následující vývoj do r. 1775. Další násilné rozšiřování ruského panství, trvající více než 250 let až do r. 1913, v podstatě dotvořilo teritoriální podobu dnešního Sovětského svazu. V tomto dlouhém tažení bylo k původnímu základu Ruské říše koncem 18. století připojeno východní území Polska /tzv. trojí dělení Polska 1772-1795/, ve kterém si carské Rusko společně s Pruskem a Rakouskem rozdělilo bývalý polský stát a dokončilo první anexi L i t v y , Lotyšska a Estonska. Další ruské expanze na počátku 19. století vedly k anexi Gruzie /1801 - dnes Gruzínská SSR/, Finska /1809/, Bessarábie /1812/, východního Äzerbajdžánu /1813 - dnes Ázerbájdžánská SSR/, východní Arménie /1828 - dnes Arménská SSR/ a k postupné anexi Střední Asie v letech 1802-1856. Carské Rusko tehdy plně využilo slabosti upadající Perské říše a slabosti místních vládců ve středoasijských cha- nátech, v řadě lokálních válek rozvrátilo původní sociální a politickou strukturu oblasti a učinilo z ní součást svého panství. V r. 1859 byl anektován kavkazský Daqestán /dnes Dagestánská ASSR/. Koncem 50. let 19. století došlo k dalšímu významnému posunu ruského panství na východ Asie, když carské Rusko do důsledku vyu18 [pageend20]žilo rozbrojů v Číně za pozdních císařů dynastie Čching a anektovalo území, které dnes tvoři nejvýchodnější cíp SSSR. Na základě tzv. Aigunské smlouvy z r. 1859 bylo anektováno území okolo řeky Amur /dodnes předmět sporu mezi SSSR a Čínou - viz boje na Ussuri v r. 1969/. Po anexi dalšího severovýchodního čínského území na základě tzv. Pekingské smlouvy z r. 1860 byly vytvořeny tzv. Ruské námořní provincie. V r. 1860 zde byl založen přístav Vladivostok. Ve stejném roce byla ještě provedena řada "revizí” rusko-čínské hranice v oblasti Turkestánu. Čína dodnes zcela poprávu považuje tytu ztráty za důsledek ruské agresivní politiky a lze říci, že sovětská neochota zříci se těchto imperiálních výbojů carského Ruska byla jedním z důvodů sovětsko-čínské roztržky v 60. letech našeho století. Od poloviny 19. století do 1. světové války anektovalo carské Rusko ještě Bucharský chanát a Chivu /1868-1873/, Kurilské ostrovy a Sachalin /1875 j jižní část Sachalinu a Phirily ztratilo Rusko po rusko-japonské válce v r. 1905, SSSR však obě území anektoval zpět v r. 1945/. Období druhé poloviny 19. století až do r. 1913 bylo také vyplněno postupnou anexí Turkestánu, ze kterého bylo potom za sovětské vlády vytvořeno 5 svazových republik - Turkmenská SSR, Uzbecká SSR, Kirgizská SSR, Tádžická SSR a Kazašská SSR. První světová válka a zmatky po Říjnové revoluci v r. 1917 ve dly k tomu, že sovětské Rusko ztratilo některá území, která patřila do carské říše. Ještě v prosinci 1917 vyhlásilo svou nezávislost Finsko, v lednu 1918 Ukrajina, v listopadu 1918 se obnovil polský stát a Bessarábie se stala znovu součástí Rumunska, v letech 1918- 1919 vznikly samostatné republiky Litva, Estonsko, Lotyšsko. Ukrajina byla znovu anektována v r. 1920. Gruzie vyhlásila nezávislost v květnu 1918, sovětská vláda uznala novou republiku v r. 1920, v únoru 1921 však Rudá armáda vtrhla do Gruzie a znovu ji podrobila. V r. 1921 také vyhlásil svou zcela formální nezávislost bývalý ruský protektorát ve Střední Asii Tannu-Tuva, který však až do své nové anexe k Sovětskému svazu v r~. 1944 zůstal loutkovým prosovětským státem a de facto byl vedle SSSR a Mongolska /satelitem již od r. 1921/ třetím "socialistickým" státem v meziválečném období. První vlna idealistických sovětských revolucionářů nepovažovala tyto "ztráty" za žádnou tragedii. Řada z nich věřila, že vlastně došlo k realizaci Leninovy téze o "právu národů na sebeurčení až do odtržení" a mnozí si ještě nestačili uvědomit, že tato fráze měla v bolševickém pojetí svoji platnost jen do doby, kdy byla zaměřena k mocenskému a teritoriálnímu oslabení carského Ruska a k vyvolání vnitřních rozbrojů před říjnem 1917. Velmi brzy, již na počátku 20. let, byly jakékoli snahy osamostatnit území, která se stala obětí carské teritoriální expanze, považovány za "buržoázni spiknutí", jehož cílem je oslabit "první vlast dělníků a rolníků". Noví vládcové se již samozřejmě nechtěli zříci nakradených území, která zdědili po svých carských předchůdcích. Lidé kolem Lenina, Trockého a Stalina se však územními ztrátami také příliš neznepokojovali. Byli přesvědčeni o tom, že během několika měsíců /Lenin uvažoval o týdnech/ se sovětská moc prostřednictvím tzv. "světové revoluce" rozšíří přes střední do západní Evropy a vznikne mohutný komplex sovětské moci, pokrývající v první fázi v podstatě celý asijský a evropský kontinent. Tyto velikáš- ské sny se ukázaly jako zcela nereálné, hlavně po pádu listopadové revoluce 1918 v Německu a po rozpadu tzv. Madarské republiky rad. Bavorské republiky rad, Slovenské republiky rad /republika rad je vlastně překladem republika sovětů/ a po definitivním uhájení polské nezávislosti, když byla odražena bolševická vojska, táhnoucí na Varšavu, vedená generálem Tuchačevským. Velkou zásluhu na tom, že Evropa nepadla Moskvě do rukou již v letech 1917-1920, mají českoslovenští legionáři, kteří nejen že uhájili nezávislost nového československého státu, ale významně přispěli k tomu, že tehdy nebylo sovětizováno Madarsko. Jejich zásluhou a zásluhou rychlé vnitropolitické stabilizace Československa tedy nevznikl nutný koridor k rozšiřování sovětské moci dále na západ. To je jeden z důvodů, proč Sovětský svaz ve svém počátečním období naprosto popíral právo Čechů a Slováků na vytvoření vlastního státu. 19 [pageend21]Po smrti Lenina se dostaly do zásadního střetu dvě sovětské koncepce. Pro informaci těm, co mají tendenci idealizovat si Troc- kého, je nutno říci, že spor mezi Stalinem a Trockým byl do značné míry vyvolán tím, že Trocký neustále hovořil o nutnosti násilným způsobem rozšiřovat sovětskou moc v Evropě za každou cenu, na rozdíl od Stalina, který chápal, že nejdříve je nutno stabilizovat moc na území, které ovládají /tzv. výstavba socialismu v jedné zemi/ a teprve potom vyrazit k dalším agresím. Stalin byl vlastně v tomto sporu reprezentantem "mírnější strany" a dobře odhadl, že realizace Trockého politiky by mohla vést až k možnému krachu sovětské m o ci i tam, kde už existuje. Dvacátá a třicátá léta jsou ve znamení poměrné izolace Sovětského svazu v mezinárodní politice, ve znamení sbírání sil ke zno- vuzískání ztracených území a k dalším potencionálním výbojům. Předpokladem k tomu byla především "vnitropolitická stabilizace", které Stalin dosáhl zavedením teroru, který neměl v celém Rusku obdoby od Ivana Hrozného. Není náhodné, že tento car byl Stalinovým politickým vzorem a že ve 30. letech dosáhla qlorifikace Ivana Hrozného vrcholu. V té době se Sovětský svaz pokoušel navázat spojenectví se všemi silami, které se nesmířily s poválečným politickým a geografickým charakterem Evropy. Těmito silami bylo především Německo a mussoliniovská Itálie. Zvláště bývalý socialista Mussolini, jehož vyloučení z Italské socialistické strany v r. 1914 považoval Lenin za těžkou ztrátu /v dopise vedoucím italských socialistů na - psal - ztratili jste svého nej lepšího člověka/, měl se Sovětským svazem překvapivě bohaté a přátelské obchodní i politické vztahy. Německo, které se cítilo poníženo Versailleským mírem, si sice uvědomovalo jistou protichůdnost své a sovětské ideologie, zároveň si vsak profašistické vrstvy v Německu byly vědomy společného cíle, tj . změny evropského pořádku, . Za existence tzv. výmarského Německa/1918-1933/ se snahy vybudovat novou německou armádu opřely plně o Sovětský svaz. Moskevská jednání německého generála Kurta von Schleichera vedla k výstavbě několika továren na tanky a děla /Německu byla tato výroba zakázána Versailleskou mírovou smlouvou/ a lze říci, že armáda, kterou zdědil Hitler v r. 1933, byla vyzbrojena a vycvičena s významnou pomocí SSSR. Ještě po Hitlerově příchodu k moci docházelo ke společným vojenským manévrům sovětské a německé armády a v Sovětském svazu si němečtí dělostřelci a tankisté, studující i na sovětských vojenských akademiích, nacvičovali strategii a taktiku široce založené pozemní války. K jistému rozkolu mezi Sovětským svazem a Německem došlo v druhé polovině 30. let - předmětem sporu byly rozdílné názory na španělskou občanskou válku a některé plánované německé výboje do střední Evropy. Zvláště po VII. kongresu Kominterny v r. 1935 se zdálo, že Sovětský svaz je ochoten podílet se na budování protifašistické fronty v Evropě. Předmětem vzájemné neshody byla ještě i mnichovská krize 1938, která se Sovětskému svazu zdála ideální příležitostí, jak rozšířit svou moc i na Československo. Z tohoto důvodu se sovětský velvyslanec v Praze Alexandrovský všemi prostředky snažil přimět E. Beneše, aby požádal o "sovětskou pomoc". Beneš si byl vědom, že vstoupí-li sovětská armáda na území Československa, může "pomoc" okamžitě přerůst v "socialistickou revoluci" a vést k vytvoření nové mocenské garnitury, která požádá o připojení k SSSR. Alexandrovskému, kterého dodnes sovětská propaganda vydává za neohroženého přítele československého lidu, se nepodařilo splnit úkol, který mu Stalin uložil a proto byl v r. 1942 popraven. /Jen pro zajímavost - stihl ho osud obou předchozích sovětských diplomatických reprezentantů v Československu, Arosejeva a Antonova-Ovsejenka, kteří byli po odvolání z Prahy popraveni již ve 30. letech. Přesto dnes mají všichni svou fotografii v "Muzeu československo-sovětského přátelství" na zámku Jemniště u Prahy./ Sovětsko-německý spor neměl v druhé polovině 30. let dlouhého trvání. Stalin sice ještě oficiálně protestoval proti vytvoření "Protektorátu Čechy a Morava" a "Slovenského štátu", ale již v dub20 [pageend22]nu 1939, po XVIII. sjezdu VKS/b/, bylo zahájeno tajné diplomatické projednávání nové sovětsko-německé aliance, prostřednictvím německého velvyslance v Moskvě von der Schullenburga a chargé ď affaires sovětského velvyslanectví v Berlíně Astachova. V protektorátě byl ponechán sovětský generální konzulát? Slovensku se dostalo plného diplomatického uznání a v květnu 1939 byly mezi Slovenským štátem a SSSR navázány normální diplomatické styky. Tiso, Tuka, Stalin a Kalinin /formální hlava SSSR/ si pak ještě stačili vyměnit několik "blahopřejných telegramů" k výročí Říjnové revoluce a ke 14. březnu /vyhlášení tzv. "Slovenského štátu"/. V červenci-srpnu 1939 se ministři zahraničních věcí Molotov a Joachim von Ribbentrop dohodli na podepsání tzv. Paktu o neútočení mezi SSSR a Německou říší, jehož hlavním účelem bylo připravit společný postup při likvidaci Polska. Pakt byl podepsán 23. srpna 1939 v Moskvě a v tajném dodatečném protokolu v něm Sovětský svaz a Německo vymezily sféru svých zájmů ve střední a východní Evropě. Byly určeny budoucí hranice mezi SSSR a Německem na polském území, Německo konstatovalo, že nemá námitek proti nové sovětské anexi Pobaltí a zároveň že nemá námitek proti nové anexi Bessarábie /seve- východní Rumunsko/. Dne 1. září 1939 začala 2. světová válka německým útokem na Polsko. Sovětský svaz 17. září napadl Polsko od východu a počátkem října si Wehrmacht a Rudá armáda podaly ruku na Visle. Polský stát přestal existovat. Německo pochopitelně své výboje v Polsku v r. 1945 definitivně ztratilo. Sovětský svaz však dodnes ovládá území, jejichž obsazení zahájil 17. září 1939. Na podzim 1939 bylo území východního Polska - Západní Ukrajina a Západní Bělorusko, připojeno k SSSR. Když se podíváme na provolá- ní k obyvatelstvu této oblasti, podepsané známým sovětským generálem Timošenkem, zjistíme, že argumentace o "pokrevním příbuzenství" obyvatel východního Polska a SSSR se v ničem nelišila od Hitlerovy a Henleinovy propagandy vzhledem k sudetským Němcům v Československu. Další etapa sovětsko-německé spolupráce nastala v září 1939, kdy byla v Moskvě podepsána "Německo-sovětská smlouva o přátelství a hranicích". Došlo k dalšímu vymezení zájmových sfér a v následu- jících měsících i k vymezení "vzájemně výhodné obchodní spolupráce". Sovětský svaz a Německo, resp. NKVD a Gestapo plně spolupracovaly v boji proti "polským banditům" /počátky polského hnutí odporu/. S německým vědomím přepadl Sovětský svaz v listopadu 1939 Finsko. Přes počáteční překvapivý odpor Finů získával Sovětský svaz na počátku r. 1940 pochopitelnou převahu. Anektovat celé finské území se však nepodařilo, i když SSSR okamžitě v první dobyté finské vesnici Terioki vytvořil loutkovou vládu finských komunistů, v čele se známým členem Kominterny O. Kuusinenem. Nakonec došlo jen k anexi Karelie /dnes Karelofinská ASSR/ a strategicky důležitých území Vyborcfu a Petsama, která byla spojena s Leningradskou oblastí. V průběhu r. 1940 také Sovětský svaz anektoval Rumunsku území Severní Bukoviny.a Jižní Bessarábie /spojeno s Ukrajinou/ a Střední Bessarábie, ze které byla vytvořena Moldavská SSR s hlavním m ě s tem Kišiněvem. V srpnu 1940 došlo po vojenské intervenci Rudé armády k anexi Litvy, Lotyšska a Estonska, ze kterých byly okamžitě vy tvořeny 3 nové svazové republiky. V listopadu 1940 jednal Molotov v Berlíně přímo s Hitlerem o vymezení sovětské zájmové sféry "v oblasti jižně od Baku a Batumi v přímém směru k Perskému zálivu". K realizaci dalších agresí však již do června 1941 nedošlo vzhledem ke zhoršující se situaci v so- větsko-německých vztazích těsně před útokem na Sovětský svaz. Přes určité diplomatické neshody se po celou dobu sovětsko-německé spolupráce objevovaly v sovětském tisku pochvalné články o nacistickém Německu, o jeho boji "proti anglickému a francouzskému imperialismu" a jakékoli nepřátelské poznámky na adresu Německa byly považovány za trestný čin. Tyto skutečnosti není potřebné přebírat z žádných "protisovětských publikací", stačí si přečíst paměti sovětského spisovatele Ilji Erenburga a zalistovat si v sovětské "Pravdě" z let 1939-1941. Dne 22. června 1941 zaútočilo Německo na Sovětský svaz. Během 21 [pageend23]několika hodin se dosavadní "imperialistický charakter" války změnil v sovětském pojetí na válku velkou a vlasteneckou. Z Britů, Francouzů a ostatních bojujících národů chtěl mít SSSR okamžitě spojence. Sovětský svaz se tak ocitl tam, kde svou účast vůbec nepředpokládal - v boji proti Německu. Průběh 2. světové války po napadení SSSR je všeobecně známý. V roce 1944, kdy už bylo jasné, že Německo bude poraženo, se před Sovětským svazem znovu objevila možnost uskutečnit další násilné agrese ve střední a východní Evropě a v jihovýchodní Asii. V srpnu 1944 také "lid Tannu-Tuvy požádal Nejvyšší sovět SSSR, aby mu bylo umožněno spojit se znovu se Sovětským svazem".Nejvyšší sovět pochopitelně okamžitě "vyhověl" a z Tannu-Tuvy je dnes Tuvimská ASSR. K několika dalším přímým anexím došlo v r. 1945. Týkalo se to především československého území Podkarpatské Rusi, kde Sovětský svaz zcela porušil svůj závazek, daný Benešově vládě v Londýně, že "stojí na stanovisku obnovy Československa v jeho předmnichovských hranicích". Hlavním důvodem anexe Podkarpatské Rusi, uskutečněné fakticky již na konci r. 1944 a formálně v červnu 1945, byla strategická a politická hlediska. Československo tím bylo odříznuto od svého bývalého spojence Rumunska a Sovětský svaz tím získal přímou hranici s Madarskem. Slovenští komunisté v čele s Gustávem Husákem a Karolem Smidkem naléhali na Stalina, aby anektoval nejméně i území Slovenska, Stalin však správně odhadl, že by to do spojenecké aliance zaneslo ještě před koncem války nežádoucí problémy a z plánu nakonec sešlo. Na svém postupu do střední Evropy anektoval Sovětský svaz v průběhu r. 1945 ještě severovýchodní část Východního Pruska /dnes Kaliningradská oblast RSFSR/ a území tzv. Memelu-Kiajpedy, které bylo rovněž částí Východního Pruska /dnes Klajpedská oblast Lotyšské SSR/. Válka proti Japonsku /se kterým udržoval Sovětský svaz po celou dobu války v letech 1941-1945 přísnou neutralitu a plné diplomatické styky, vyhlášená 8. srpna 1945, umožnila Sovětskému svazu anektovat znovu Jižní Sachalin a Kurilské ostrovy. Obě teritoria dnes tvoří Sachalinskou oblast RSFSR. Není bez zajímavosti, že sovětským velvyslancem ve fašistickém Japonsku byl Jakov Malik, pozdější vedoucí sovětské delegace v OSN, který v r. 1968 zablokoval svým vetem projednávání sovětské okupace Československa v Radě bezpečnosti. Vojenským postupem na konci 2. světové války se SSSR naskytla možnost prosadit svůj vliv v řadě okolních zemí, a€ již ve střední Evropě nebo jihovýchodní Asii,i bez přímých anexí. Moskva si plně uvědomila, že ve složité situaci konce 2. světové války bude daleko výhodnější udělat z těchto zemí své satelity, než je anektovat. Slo především o to, nepodráždit nad únosnou míru své západní spojence a neodradit je od zamýšlené poválečné pomoci. Všechny středoevropské země, které byly německých okupantů zbaveny za pomoci SSSR, se staly, s výjimkou Československa, sovětskými satelity již v letech 1944-1945 /Polsko, Madarsko, Bulharsko, Rumunsko/. V r. 1945 došlo také k očekávanému prosazení sovětské moci v sovětské okupační zóně Německa a v sovětské okupační zóně severní části Korejského poloostrova. V průběhu druhé poloviny 40. let se sovětský vliv plně prosadil i v Severním Vietnamu, došlo i k pokusům sovětizovat íránský Kurdistán a Azerbájdžán a k ne úspěšnému pokusu nastolit komunistickou moc v Řecku. Poslední demokratická struktura ve střední Evropě - Československo - se zřítila v únorových událostech r. 1948. Je zajímavé, že komunistická moc, nastolená bez přímého sovětského vlivu v Jugoslávii, se dostala do těžkého sporu s Moskvou již v r. 1948. Podobná situace, tj . víceméně domácí kořeny komunistické moci v Albánii a zcela domácí kořeny revoluce v Číně, vedla k rozchodu s Moskvou koncem 50. let. Celá 50. léta jsou charakteristická utužováním sovětského vlivu ve všech podrobených zemích a nesčíslnými pokusy rozvrátit politický systém států prakticky na všech kontinentech. Přímé sovětské agrese /Východní Německo 1953, Madarsko 1956/ byly na Západě naneštěstí chápány vlastně jako invaze "dovnitř". 22 [pageend24]Možnost dalších satelizací resp. anexí se velmi oslabila Stalinovou smrtí. Nová příležitost se vyskytla až vlastně na počátku 60. let v souvislosti s pôvodne demokratickou kubánskou revolucí a v souvislosti s dekolonizačním procesem v řadě zemí tzv. třetího světa, hlavně v Africe. Kuba se stala sovětským satelitem prakticky již v r. 1960, do značné míry především netaktickou a krátkozrakou politikou Washingtonu, která Kubu během několika měsíců po svržení diktátora Batisty doslova vehnala do sovětské náruče. Invaze do Československa 21. srpna 1968 ukázala na jednu nepřesnou představu Západu. Politické kruhy v řadě zemí byly přesvědčeny, že k vojenské invazi, jako prostředku zastavit československou reformu, nedojde již kvôli tomu, aby se nenarušil tzv. "duch porozumění z Glassboro" /místo setkání amerického prezidenta John- sona a Kosygina v USA v r. 1967/. Řada politologů se mylně domnívala, že tam došlo k jakémusi náznaku "pozitivních možností spolupráce" mezi oběma velmocemi a že na tom Sovětskému svazu záleží. Vpád půlmiliónové armády SSSR a jeho satelitů do Československa ukázal v srpnové noci 1968 pravý opak. Proces eskalace sovětské moci ve světovém měřítku pokračoval postupně od počátku 70. let v satelizaci Jižního Jemenu/1970/, Laosu /1973/, Jižního Vietnamu prostřednictvím Severního Vietnamu/1975/, Angoly /1975/, Mozambiku /1975/, Etiopie /1976/, Kambodže prostřednictvím Vietnamu /1977-1978/ a vrcholil do dnešních dnů nastolením prosovětské vlády v Kábulu a přímou vojenskou okupací Afganistánu v letech 1979-1981. Kromě výhradního sovětského vlivu v těchto zemích se dnes SSSR v mezinárodním měřítku opírá ještě o převažující prosovětské tendence v řadě rozvojových zemí /Sýrie, Irák, Libye, Benin, Guinea, Mali atd./. Velice nebezpečnou taktikou, kterou Sovětský svaz používá vzhledem k některým zemím demokratického Západu, je taktika finlan- d i zac e . V této taktice Sovětský svaz do důsledků využívá krátkozra- kosti a bezkoncepčnosti některých západních politických kruhů a i bez svého přímého mocenského vlivu si vlastně zajišřuje, že v me- zinárodně-politických důsledcích tyto země nestojí na principiálním stanovisku obrany demokracie a svobody. Posledním markantním příkladem finlandizace muže být současný vývoj na Maltě. Za celou dobu své agresivní politiky utrpěl zatím Sovětský svaz jen minimum neúspěchů a porážek. Za nejzávažnější z nich je však možno považovat politický, ideologický a mocenský rozchod s Čínskou lidovou republikou, který se od počátku 60. let změnil v hluboké nepřátelství. Tento fakt je možno hodnotit jako nejzávažnější událost v celých poválečných dějinách mezinárodního komunismu. Čína přes neobyčejně složitou situaci, ve které hledá své nové mezinárodněpolitické postavení,dnes výrazně přispívá k zabrzdění realizace dalších sovětských agresivních kroků. V jistém slova smyslu lze za ztráty pro Sovětský svaz považovat i radikální vyhnání sovětského vojenského perzonálu z Egypta, které nepochybně přispělo k egyptsko-israelskému porozumění a k po- depsání mírové smlouvy v r. 1979,a eliminaci rozhodujícího politického a vojenského vlivu SSSR v Somálsku, společně s vyhnáním sovětského vojenského perzonálu ze Súdánu /obojí v r. 1977/. Tyto částečné neúspěchy však mají, vzhledem k hlavním trendům sovětské vnitřní a zahraniční politiky druhé poloviny 70. let,jen zcela o k r a j o v ý .význam. Tímto trendem je příprava k novému zásadnímu vykročení k boji o charakter zbývajícího světa. Přesně v intencích staré leninské koncepce a doktríny, jejímž dědicem je rozhodně více Brežněv než byl Chruščov, přesně v intencích všech předchozích diktátorů a dobyvatelů, se dnes Sovětský svaz zaměřuje jak na podvracení všech dosavadních demokratických a svobodných společností ve světě prostřednictvím široce založené podpory mezinárodního terorismu, tak na neúnavné opakování frází o "snižováni! mezinárodního napětí", "zachování světového míru", "uvolnění" atd. Jediným účelem tohoto postupu je zakrýt skutečný charakter dnešních sovětských intencí vůči světu a vůči některým ze svých satelitů. V případě Československa jde tento postup až k systematické přípravě likvidace dosavadního satelita a k jeho definitivnímu podrobení 23 [pageend25]v rámci SSSR. Sovětský svaz se v poslední době cítí dostatečně silný na to, aby bez ohledu na své proklamované mezinárodní závazky dokončil řadu ze svých "nedokončených revolucí". Některé z nich jsou"rozdělá- ny" již od 18. století, např. snaha dostat se přímo k nezamŕzající- mu oceánu na jihu přes Afganistán a Írán nebo Pákistán. Ještě stále je však Sovětský svaz a jeho satelité jen o něco více než "jedna šestina světa". Zmenšovat ji může a musí každý. I my. II. M A T E R I Á L Y EDVARD BENES SVĚTOVÁ VÁLKA A NAŠE REVOLUCE. VZPOMÍNKY A ÚVAHY Z BOJŮ ZA SVOBODU... /Ukázky z prvního dílu, Praha 1927/ Edvard Beneš, nejbližší spolupracovník a spolubojovník T. G. Masaryka, dlouholetý ministr zahraničních věcí, Masarykův nástupce na Pražském Hradě, vůdce zahraničního odboje v době 2. světové války a obnovitel Československé republiky z trosek nacistického "Protektorátu" a tzv. "Slovenského štátu", je společně s T. G. Masarykem a M. R. Stefánikem nejvýznamnější osobností našich moderních dějin. Galerie Benešových odpůrců je galerií evropské reakce a totality posledních více než 60 let. Galerie těch, co jej nechápou ne bo mu nerozumí, je také široká. Toto nepochopení a neporozumění obvykle vychází z nedostatečné znalosti historických okolností a podmínek, ve kterých se odehrávalo jeho mimořádné politické a lidské působení. Již T. G. M. ve svých hovorech s Karlem Čapkem zdůraznil, že "bez Beneše bychom republiky neměli". Lze říci, že bez Beneše, bez jeho koncepce boje proti fašismu, bez jeho okolnostmi vynucené spolupráce se Sovětským svazem by se Československá republika po 2. světové válce již neobnovila. Sovětský svaz s touto alternativou dlouho kalkuloval a věděl, jak by si v takové situaci počínal. Z největšího konfliktu světových dějin, který do základu otřásl všemi existujícími konstantami a hodnotami, vyvedl Edvard Beneš naše národy znovu na cestu k demokracii. V dobe, kdy si Sovětský svaz podroboval jednu okolní zemi za druhou, bylo Československo, přes všechnu složitost poválečného vý voje, znovu demokratickým a svobodným státem ve střední Evropě. Na podzim r. 1947 se dostal Edvard Beneš na konec svých fyzických sil. Není náhodné, že zanedlouho po tom se zřítila křehká stavba naší poválečné demokracie. Po smrti svého nejbližšího spolupracovníka posledních let Jana Masaryka zůstával Edvard Beneš jediným viditelným symbolem naší demokracie. Odstoupil ze své funkce 7. června 1948 na protest proti nové totalitní komunistické ústavě, kterou mu Klement Gottwald předložil k oficiálnímu potvrzení s nadějí, že Benešova autorita a podpis usnadní přijetí tzv. "Ústavy 9. května" mezi Cechy a Slováky a přispěje k podvedení celého demokratického světa. Edvard Beneš Gottwaldovi zdůraznil, že podepsání této ústavy by bylo v příkrém rozporu s jeho politickým a lidským přesvědčením. Byl to poslední státnický čin Edvarda Beneše a výstraha pro budoucnost. * * * 24 [pageend26]Připomeňme si nyní některé jeho myšlenky z doby, ve které byly pokládány základy československé státní nezávislosti a základy naší novodobé demokratické a republikánské tradice. Jde o ukázky z prvního dílu jeho válečných pamětí, které společně vydala nakladatelství Orbis a Čin v r. 1927 v Praze. * * * Byli jsme připraveni na vše. Pro každou velikou a spravedlivou ideu je nutno přinášet oběti. S rozhodností, bez sentimentality, mužně, neboř, jen tak přinesená oběř přivodí žádoucí výsledky. To byl môj pocit, když jsem sedal do vlaku, jedoucího do Chebu a dával svým drahým sbohem... /1915 - pozn. red./ Skok do tmy, či do nového života? /.../ Mé začátky v Paříži byly těžké. Usadil jsem se v Rue Léopold Robert v malém studentském pokoji v pátém poschodí, se 120 franky měsíčního rozpočtu a začal propagační práci. Něco málo známých, které jsem měl ve Francii od prvého a druhého svého pobytu v Paříži /1905-1908 a 1911/, bud zapomněli, nebo zmizeli z obzoru. Oficielních styků jsem neměl a varoval jsem se vůbec podle našich zásad, praktikovaných po celou dobu války, pokoušet se předčasně prg- niknouti do těchto kruhů, abychom nezačali jednání, pokud věci ne byly zralé a pokud jsme politicky a mravně k tomu neměli dostatečně silného postavení. /.../ Uveřejněním manifestu /jde o manifest tzv. ZAHRANIČNÍHO KOMITÉTU ČESKOSLOVENSKÉHO, první organizace Masarykova odboje - pozn. red./ začal náš boj oficielně. Byl to krok značné důležitosti přes to, že velkého ohlasu neměl ihned; byl to rozhodný krok první, ve řejný a slavnostní... a tudíž odpovědný před národem a před budoucností. Cesty zpátky už nebylo. /. ../ Štefánik hned od počátku zdůrazňoval nutnost rychlé organisa- ce politického ústředí i po stránce formální. Příliš volná a primitivní forma Zahraničního výboru ovšem ani mně nepostačovala.Štefánik se obával zejména osobních rozporů a chtěl jim tím předejiti. Ostatně především důvody běžné politické psychologie nás nutily, abychom otázku rychle řešili. Spojenci všichni - i Francie - nás jako národ, naše cíle, plány a ideje vůbec neznali. O našich kolonistech a emigrantech měli úsudek politicky celkem nevalný; uznávali je sice většinou za lidi hodné a dobré vůle, ale dávali nám najevo... že jsou v emigraci zřídka lidé, kteří mají dosti politického úsudku a schopností, že jsouce bez styku s vlastí, nemohou znáti dobře poměrů. /.../ Nejdůležitějším úkolem české větve americké bylo financování zahraničního odboje. V tom prokázali naší evropské akci veliké služby, i když celá ohromná politická práce Národní rady byla, abych se tak vyjádřil, laciná. Uvážíme-li částečné odnárodnění mnoha krajanů za dlouholetého pobytu v cizině a poměrnou nezámož- nost vrstev nejvíce přispívajících /boháči bud se odcizili úplně, bud nedoufali v úspěch akce anebo dlouho, až do r. 1918, odpírali přispívati z vrozené šetrnosti.../, můžeme přiznati, že americká větev učinila pro naši osvobozovací práci vše, co bylo v jejích silách. /.../ Národní radě pařížské se podařilo ponenáhlu dosáhnouti spojení s našimi krajany v celém světě. I Jižní Amerika, zejména Bra- silie a Argentina, i Jižní Afrika, Austrálie a Čína se přihlásily, a kde bylo možno, přispívaly aspoň morálně; často se. stávalo, že se naši krajané z těchto států bud hlásili spontánně do armády, a- nebo posílali peněžní příspěvky. Pokud mi bylo možno, udržoval jsem pravidelný styk písemný jako generální sekretář se všemi organizacemi v jednotlivých zemích, připoutával všechny naše lidi k centrální organizaci a tím zesiloval její autoritu. /.../ 25 [pageend27]V době kdy spojenci byli v těžké situaci, kdy vyhlídky na náš úspěch byly dosti ohroženy, jsme na denních procházkách uvažovali, zda přece jen již nezůstaneme emigranty, těžce se v cizině probíjejícími. Na prof. Masaryka doléhaly v té době obavy o rodinu. Alice Masaryková byla donedávna ve vězení... paní Masaryková byla v Praze s otřeseným zdravím, dlouho osamocena..."Napadá mi často," řekl mi profesor Masaryk na zpáteční cestě z Londýna, "když vše uvážím, ne- měl-li bych se vrátit domů. Kdybychom to měli prohrát a naši doma se k ničemu nevzchopili, snad by to bylo to nej lepší. Mne by ovšem pověsili; viděl bych však ještě jednou ženu, o niž se obávám, že se nedočká konce války... našimi doma by to všemi otřáslo a šli by jistě proti Vídni. Vy jste mlád, vy byste to musel i po válce věsti dále v cizině." Celkové okolnosti, mé poměry osobní i rodinné a vážnost, s jakou na to prof. Masaryk pomyslel, mne silně dojaly. Vzpomněl jsem, že moje žena nachází se právě někde ve Vídni v kriminále; vzpomínal jsem také na svou poslední rozmluvu s paní Masarykovou a se sl. Alicí dva dni před svým útěkem z Prahy, kdy s veselou myslí jsme se navzájem povzbuzovali, jak půjdeme s klidem v boji dále. Představil jsem si dramaticky uskutečněnou myšlenku Masarykovu, jeho konec a svůj potulný a emigrantský život po válce a cítil jsem hluboké pohnutí. Politicky jsem si uvědomoval, že to co se děje, bude jednou veliká epocha národních dějin, ař už všechno to naše podnikání skončí naším vítězstvím, nebo naší porážkou. /.../ Vláda rakousko-uherská a vojenské velení, vědouce stejně jako my, že nálada širokých vrstev národa je více než z 95 procent proti Rakousku-Uhersku, zaujala taktiku zastrašovací: teror byl vykonáván jednak proti odvážnějším jednotlivcům, listům a tisku vůbec, pak proti české knize, konečně proti škole a národní kultuře a tradici vůbec.Tyto věci jsou dostatečně známy, nebudu se o nich šířiti. /.../ Člověk, pro nějž správně chápaný ideál lidství něco znamená, si v osudových chvílích života uváží svou mravní, národní a lidskou povinnost, promyslí si, jaké mohou nastati eventuality, připraví na ně sebe a své drahé, a jde - bez ohledu na to, co se děje na pravo a na levo. Padne-li, padne. Bude živ a zvítězí v generacích budoucích. Vyhraje-li, vykonal svou velkou povinnost a zvítězí i pro generace dneška... Právě v těžkých chvílích života je nutno, aby každý byl mužem charakteru a odvahy - ne hazardu! - a šel uvědoměle za pravdou. A říkává se, že takovým lidem štěstí často přeje. Ano, přeje jim, po něvadž se nezachycují za osobní malichernosti a jdou za věcí, poněvadž nechávají stranou osobní ctižádosti a rvou se o ideál, poněvadž přinášejí denně v oběř svou osobu, a té osoby je právě denně a stále znovu potřebí... Proto v jejich životě hrává tak velikou úlohu to, čemu se říká šřastná náhoda; a proto docházejí nakonec vždy uznání. /.../ To neznamená, že je nutno jiti slepě vpřed a nepočítati se všemi možnostmi. Právě naopak! Pro mne to však znamená v psychologicky dané chvíli se postavíti otevřeně a jasně, třeba i po dlouhém váhání a uvažování, za určitou eventualitu a hájit ji poctivě a důsledně. Po mém soudu není prostě pravda, co se tak často myslí, že se tu zájem národa dostane nebo dostává do konfliktu s pravdou a poctivostí. Nakonec se vždy ukáže, že právě cesta pravdy, přímosti a poctivosti, je cestou národního zájmu. Lží a násilím se dosud žádný národ, ař velký, ař malý, neuchránil od pohrom. Síla a moc, které neslouží pravdě a právu, byly nakonec vždy přemoženy. Menší národy mu sí to zvláště mít vždy na paměti. /Připravil J. K./ 26 [pageend28]PRAVDA A "TRIEDNA PRAVDA1 Tvrdenie, že vznik Československej republiky bol "bezprostredným ohlasom Velkej októbrovej socialistickej revolúcie", patrí medzi základné ideologické dogmy Komunistickej strany Československa. Už viac ako tri desaťročia sa stranícky aparát snaží dokázať, že bez boľševickej revolúcie by Československo nikdy nevzniklo. Aj v poslednej dobe sa táto teória udržuje bez zmeny, či už v oficiálnych straníckych prejavoch a materiáloch, alebo v prácach takých vyznávačov viery ako je Václav Král, Antonín Dolejší, Antonín Peša, Ľudovít Holotík, Viliam Plevza a mnoho iných. K tomu treba dodať, že v dobe vzniku ČSR by takéto tvrdenie každý ko munista pokladal za provokáciu a urážku. Prakticky až do druhej polovice 30. rokov sa totiž československí komunisti s existenciou republiky nezmierili a pri každej príležitosti ju napádali ako "umelý útvar", výsledok "zradnej politiky Dohody" a ako dôsledok "Masarykovej, Benešovej a Štefánikovej zrady svetovej proletárskej revolúcie". Václav Kopecký, o ktorom bude ešte reč, prehlásil 27. marca 1931, že "český národ nemôže byť slobodný, pokiaľ bude Československo existovať". "Nesloboda" sa podľa neho týkala aj "utlačenej nemeckej menšiny" a zdôraznil, že strana bude bojovať za jej sebaurčenie "až do odtrhnutia ... a za právo na zjednotenie všetkých častí nemeckého národa do jedného celku". Klement Gottwald nazýval republiku "žalárom národov" a pri jednej príležitosti prehlásil, že aj keď "robotník nemá vlasť" /štandartné tvrdenie "inter- nacionalistov"/, mohol by ju mat v Československu len vtedy, keby tu existovala "taká situácia ako v ZSSR"./1/ Rovnaký postoj mal až do polovice 30. rokov aj Antonín Zápotocký. Všetky dokumenty z činnosti KSČ v rokoch 1921-1935 majú k samotnému faktu existencie Československa vyhranené nepriateľské stanovisko. V druhej polovici 30. rokov sa postoj KSČ k republike začal takticky meniť. Komunisti sa začali priživovať na protifašistickom cítení československých občanov. Stalin a Kominterna nariadili zmenu kurzu a z "internacionalistov" sa cez noc stali "vlastenci" . Z Gottwalda a ostatných potom len pršali chválospevy na Československo, na jeho kultúrne a demokratické tradície atď. O tom, že by republika vznikla"zásluhou Víťazného októbra" však vtedy ešte nepadlo ani slovo. Situácia k tomu "dozrela" až o desaťročie pozdejšie, v r. 1948. * * * Dajme teraz slovo Jozefovi Korbelovi, spolupracovníkovi Jána Masaryka v londýnskom odboji a po februári 1948 profesorovi politických vied a medzinárodných vzťahov na univerzite v americkom Denveri. Úryvok pochádza z knihy The Communist Subversion of Czechoslovakia 1938-1948, Princeton University Press, 1965, str.17- 18: Dňa 28. októbra prednášal Václav Kopecký pred funkcionármi ÚV KSČ. Bol to deň zvláštneho významu, 30. výročie založenia československej republiky. Rečník bol členom Politbyra ÚV. Starý komunista, známy ako jeden z najvýrečnejších a najhlučnejších ideológov strany. Od apríla 1945 bol bez prerušenia ministrom informácií československej vlády. Kopecký otvoril svoju reč prekvapivým, ale otvoreným konštatovaním, že interpretácia historického významu tohoto výročia /tj. založenia republiky - pozn. red./ závisí na tom "kto píše dejiny" a zdôraznil, že komunisti ich teraz budú písať "z hľadiska /svo^ jej/ triednej pravdy"./2/ Kopecký potom pokračoval v odkrývaní "legendy", že nezávislosť krajiny je výsledkom úsilia takých mužov ako boli T. G. Ma saryk, Edvard Beneš, Milan R. Štefánik a Woodrow Wilson. Západní imperialisti boli podľa neho vždy proti myšlienke slobody pre československý ľud a pokračoval, že "je pravdou, že bez sovietskeho Októbra 1917 by nebolo československého Októbra 1918"./3/ 27 [pageend29]V této vážné chvíli, kdy Hohenzollernové/1/ nabízejí mír, aby zastavili vítězný postup spojeneckých armád a zabránili rozděleni Rakousko-Uherska a Turecka, a kdy Habsburkové slibují federalisaci říše a autonomii nespokojeným národům, podrobeným jejich vládě, my, Československá národní rada, uznaná vládami spojeneckými a vládou americkou za prozatímní vládu Československého státu a národa, v plném souhlasu s prohlášením českých poslanců, učiněným v Praze dne 6. ledna 1918/2/ a vědomi si toho, ze federalisace a tím více autonomie neznamenají ničeho pod habsburskou dynastií, činíme a prohlašujeme toto naše prohlášení nezávislosti. Činíme tak, poněvadž věříme, že žádný národ nemůže být nucen žiti pod svrchovaností, které neuznává, a poněvadž máme vědomí a pevné přesvědčení, že náš národ nemůže se volně vyvíjet! v habsburské lžifederaci, která není než novou formou odnárodňujícího útisku, pod nímž jsme trpěli minulá tři staletí. Máme za to, že svoboda jest prvním požadavkem federalisace a jsme přesvědčeni, že svobodní národové střední a východní Evropy snadno utvoří federaci, jestliže to shledají nutným. Činíme toto prohlášení na základě našeho historického a přirozeného práva. Byli jsme samostatným státem již od sedmého stole- tí/3/ a r. 1526, jako samostatný stát, sestávající z Cech, Moravy a Slezska, spojili jsme se s Rakouskem a Uhrami v obrannou jednotu proti tureckému nebezpečí. Nikdy jsme se za této konfederace ne - vzdali dobrovolně svých práv jako samostatný stát. Habsburkové porušili svou smlouvu s naším národem, nezákonně překračujíce naše práva a znásilňujíce ústavu našeho státu, kterou sami přísahali zachovávat!, a my proto odpíráme zůstati dále součástkou Rakouska- Uherska v jakékoli formě. Požadujeme pro Cechy právo, aby byli spojeni se svými sloven- kými bratry ze Slovenska, kdysi součástky našeho národního státu,/4/ odtržené později od našeho národního těla a před 50. lety vtělené v uherský stát Madarů,/5/ kteří nevylíěitelným násilím a krutým útiskem podrobených plemen pozbyli veškerého mravního a lidského práva vládnouti komukoliv, kromě sobě samým. Svět zná dějiny našeho zápasu proti habsburskému útisku, zesílenému a v systém uvedenému dualistickým vyrovnáním rakousko- uherským z r. 1867. Tento dualismus jest toliko nestoudnou organizací hrubé síly a vykořisEování většiny menšinou; je to politický úklad Němců a Madarů proti našemu vlastnímu národu, stejně jako proti jiným slovanským a latinským národům monarchie. Svět zná historii našich práv, kterých Habsburkové sami neodvážili se popírati. František Josef uznal opětovně nejslavnostnějším způsobem svrchovaná práva našeho národa. Němci a Madaři postavili se na odpor tomuto uznání a Rakousko-Uhersko, sklánějíc se před Pangermány, stalo se kolonií Německa a jako jeho předvoj na východě vyvolalo poslední balkánský konflikt stejně jako nynější světovou válku, kterou Habsburkové počali sami bez souhlasu zástupců lidu. Nemůžeme a nechceme nadále žiti pod přímou nebo nepřímou vládou těch, kdo znásilňují Belgii, Francii a Srbsko, chtěli býti vrahy Ruska a Rumunska, jsou vrahy desetitisíců občanů a vojínů naší krve a spoluviníky bezčetných nevýslovných zločinů, spáchaných v této válce proti lidskosti těmito dvěma degenerovanými a neodpovědnými dynastiemi. Nechceme zůstati součástkou státu, který nemá existenčního oprávnění a který odpíraje přijati zásady moderní světové organizace, zůstává toliko umělým, nemorálním politickým útvarem, který překáží každému hnutí, směřujícímu k demokratickému a sociálnímu pokroku. Habsburská dynastie, zatížená nesmírným dědictvím chyb a zločinů, jest stálou hrozbou světovému míru a my považujeme za svoji povinnost k lidstvu a civilizaci přispěti k jejímu pádu a zničení. Odmítáme svatokrádežné tvrzení, že moc dynastie habsburské a hohenzollernské je původu božského; odmítáme uznati božské právo králů. Náš národ povolal Habsburky na český trůn ze své svobodné vů- le/6/ a tímtéž právem je sesazuje. Prohlašujeme tímto habsburskou dynastii za nehodnou, aby vedla náš národ, a upíráme jí veškerá práva vládnouti československé zemi, která, to zde nyní prohlašujeme, bude od nynějška svobodným a nezávislým lidem a národem./?/ Přijímáme ideály moderní demokracie a budeme k ní lnouti, po 29 [pageend30]něvadž to byly ideály našeho národa po staletí. Přijímáme americké zásady, jak byly stanoveny presidentem Wilsonem: zásady o osvobozeném lidstvu, skutečné rovnosti národů a vládách, odvozujících všecku svou spravedlivou moc od souhlasu ovládaných. My, národ Komenského, nemůžeme než přijati tyto zásady, vyjádřené v americké deklaraci nezávislosti, v zásadách Lincolnových a v prohlášení lidských a občanských práv. Za tyto zásady proléval národ náš krev před stoletími v památných válkách husitských, za tytéž zásady prolévá náš národ krev po boku svých spojenců v Rusku, v Itálii a ve Francii. Načrtneme jen hlavní zásady ústavy československého národa; konečné rozhodnutí o ústavě samé náleží zákonitě zvoleným zástupcům osvobozeného a sjednoceného národa. Československý stát bude republikou. Ve stálé snaze o pokrok zaručí úplnou svobodu svědomí, náboženství a vědy, literatury a umění, slova, tisku a práva shromaždovacího a petičního. Církev bude oddělena od státu. Naše demokracie bude spočívati na všeobecném právu hlasovacím; ženy budou postaveny politicky, sociálně a kulturně na roveň mužům. Práva menšiny budou chráněna poměrným zastoupe - ním; národní menšiny budou požívati stejných práv. Vláda bude mít formu parlamentární a bude uznávati zásady iniciativy a referenda. Stálé vojsko nahraženo bude milicí./8/ Československý národ provede dalekosáhlé sociální a hospodářské reformy; velkostatky budou vyvlastněny pro domácí kolonisaci, výsady šlechtické budou zrušeny. Národ náš převezme svou část předválečného státního dluhu rakousko-uherského; válečné dluhy ponecháme těm, kdo do nich zabředli. Ve své zahraniční politice přijme československý národ plnou část odpovědnosti za reorganizaci východní Evropy. Přijímá cele de mokratický a sociální princip národnostní a souhlasí s naukou, že veškeré úmluvy a smlouvy mají být sjednávány otevřeně a upřímně, bez tajné diplomacie. Naše ústava postará se o účinnou, rozumnou a spravedlivou vládu, která vyloučí jakékoliv zvláštní výsady a znemožní třídní zákonodárství . Demokracie porazila teokratickou autokracii. Militarism je zničen, demokracie je vítězná; - na základě demokracie lidstvo bude reorganisováno. Mocnosti temnoty sloužily vítězství světla - vytoužený věk lidstva vzchází. Věříme v demokracii, - věříme ve svobodu a ve svobodu vždy větší a větší. Dáno v Paříži,/9/ dne 18. října 1918. Profesor T. G. Masaryk, předseda ministerské rady a ministr financí. Generál d r . Milan R. Štefánik, Dr. Edvard Beneš, ministr národní obrany. ministr zahraničních věcí a ministr vnitra. 3Q [pageend31]Poznámky: /l/ Pruská dynastie, která vládla od r. 1871 do r. 1918 v Německu. Jejím posledním vládnoucím představitelem byl císař Vilém II., jeden z viníků 1. světové války. /2/ Slo o tzv. Tříkrálovou deklaraci poslanců Generálního sněmu českých zemí,ve které se poprvé výrazně v oficiálním rámci české politiky objevil požadavek blíže nespecifikované nezávislosti "v hranicích historických zemí". /3/ Autoři mají na mysli Sámovu říši v letech 623-658. /4/ Zde je míněn velkomoravský stát 9. století. /5/ Oficiálně po tzv. rakousko-uherském vyrovnání v r. 1867. /6/ Rozhodnutím Korunní rady českého království na tajném zasedání v Praze ve Svatováclavské kapli na Pražském Hradě po smrti Ludvíka Jagellonského u Moháče 1526. Králem se stal Ferdinand I. Habsburský /1526-1564/. /7/ Tato formulace je důsledkem dobového chápání jednotného československého národa, které má své počátky v době národního obrození 18.-19. století. /8/ k tomu nedošlo vzhledem k poválečnému vývoji v Evropě. /9/ Napsáno ve Washingtonu ve Stefánikově a Benešově nepřítomnosti, označeno podle stálého sídla Československé národní rady v Paříži. -red- 31 [pageend32]Č E S K O S L O V E N S K Á F E D E R Á L N Í __ R A D A MEMORANDUM O PLÁNECH SOVĚTSKÉHO SVAZU NA ANEXI ČESKOSLOVENSKA A PROHLÁŠENÍ O VZNIKU ČESKOSLOVENSKÉ FEDERÁLNÍ RADY V ZAHRANIČÍ [pageend33]MEMORANDUM O PLÁNECH SOVĚTSKÉHO SVAZU NA ANEXI ČESKOSLOVENSKA Vojenský, mocenský, hospodářský a ideologický aparát Sovětského svazu připravil ve spolupráci se skupinou vedoucích představitelů Komunistické strany Československa detailní plán na násilné připojení současného československého území k Sovětskému svazu. Tato agrese, jejímž výsledkem má být zánik československého státu, je načasována do let 1984-1986. I. Akutní hrozba anexe Československa Sovětským svazem dostala konkrétní podobu hlavně v letech 1976-1978, kdy byl sovětskou stranou vypracován a československým představitelům předložen základ obsáhlého strategického plánu, který je nyní postupně realizován. K projednání základních propozic došlo při setkání L. I. Brežněva s Gustávem Husákem na Krymu v červenci 1977. Definitivní sovětské stanovisko bylo formou ultimáta nadiktováno během uzavřeného jednání při návštěvě L. 1. Brežněva v Praze 2. června 1978. K průběžným konzultacím o stavu příprav dochází při setkání předsedů vlád, ministrů zahraničí a ostatních rezortních ministrů obou zemí, při jednáních sovětského generálního štábu a vojenských představitelů sovětské okupační armády s československou generalitou a za setkání československých stranických orgánů, pověřených přípravou anexe, se sovětským velvyslanectvím v Praze. Základní rámec strategicko-taktického plánu na realizaci tohoto zločinu, přijatý v červnu 1978, je tento: 1. Do r. 1980 vypracovat koordinovaný plán na vyrovnání všech existujících rozdílů v hospodářství Československa a SSSR. 2. V průběhu r. 1980 přijmout nový zákon, vymezující československý zahraniční obchod, aby byl nejpozději do r. 1982 plně přizpůsoben sovětské importní a exportní praxi. 3. Do konce r. 1981 provést úplnou reorganizaci československých ozbrojených sil a vytvořit podmínky pro budoucí integraci armád obou zemí. 4. V r. 1980 zahájit přestavbu dopravního systému Československa podle požadavků, vyplývajících z budoucího spojení obou států. 5. Dor. 1981 rozpracovat zásady k uskutečnění budoucí změny úředního jazyka a okamžitě zajistit postupnou realizaci těchto zásad. 6. V r. 1980 provést s využitím nejmodernějších prostředků přesnou evidenci všech dostupných údajů o československém obyvatelstvu a na základě zjištěných dat průběžně sjednocovat dosavadní vnitropolitické rozdíly v nejrůznějších oblastech československého života se sovětskou praxí. 7. V r. 1980 zahájit proces sjednocení vzdělávacího systému Československa a SSSR. 8. V r. 1980 zahájit úplnou reorganizaci československého vědeckého výzkumu a vypracovat zásady pro splynutí vědecko-výzkumných základen obou zemí. Byly určeny metody průběžného sledování a kontroly plnění jednotlivých úkolů a zabezpečeny co nejoptimálnější předpoklady k jejich realizaci tak, aby se nejpozději do počátku roku 1984 odstranily všechny doposud existující nominální rozdíly v charakteru obou zemí, které by ztěžovaly integraci československého území se Sovětským svazem. V letech 1980-1984 budou všechny existující propagační kapacity a metody soustředěny na systematické budování ideologických, politických a psychologických předpokladů spojení obou států, jako realizace tzv. “ socialistické státnosti vyššího typu” . Po přijetí tohoto rámcového plánu byl okamžitě v Československu zahájen proces přestavby dosavadního stavu, s požadavkem radikálního odstranění všech faktorů, které by stály v cestě hladkému průběhu anexe. K realizaci jednotlivých bodů celkového plánu byly zatím provedeny tyto kroky: K bodu I. Byl vypracován podrobný harmonogram společné československo-sovětské pětiletky na leta 1981-1985 ( tzv. koordinace národohospodářských plánů). V tomto období má dojít “ k odstranění existujících rozdílů a disproporcí a k dokonalému prolnutí hospodářství obou zemí ve vnitroekonomické oblasti” . Příslušný prováděcí protokol ke společnému pětiletému plánu Sovětského svazu a Československa byl podepsán po dvouletých intenzivních přípravách 12. června 1980 v Moskvě náměstkem předsedy Rady ministrů SSSR a předsedou Gosplanu Nikolajem Baj- bakovem a místopředsedou vlády ČSSR a předsedou Státní plánovací komise Václavem Hůlou. Podle oficiální verze má tento společný pětiletý plán “ urychlit postup integrace obou ekonomik” a umožnit “ společné řešení velkých národohospodářských úkolů” . Podkladem pro tento postup se stal tzv. “ Dlouhodobý program specializace a kooperace výroby mezi ČSSR a SSSR do r. 1990” , podepsaný Nikolajem Bajbakovem a Václavem Hůlou již 13. března 1980 v Praze. Podle tohoto ’’Dlouhodobého programu” mají rezortní ministři SSSR a ČSSR připravit směry průmyslové kooperace tak, aby se vyloučila jakákoli duplicita. Přijatý “ Dlouhodobý program” má také zajistit “ odstranění nežádoucího dovozu zboží z kapitalistických zemí” a zabránit “ ekonomickému nátlaku Západu” , což je v naprostém souladu s plánovanou úplnou přestavbou struktury a náplně současného československého zahraničního obchodu (viz dále k bodu 2). Podle Nikolaje Bajbakova bude tento “ Dlouhodobý program” sloužit jako báze “ pro přípravu dalších pětiletých plánů po r. 1985” . Je samozřejmé, že oba dokumenty, podepsané 13. března a 12. června 1980, propojí hospodářství SSSR a Československa do té míry, že po r. 1985 mohou sloužit jako základ pro další pětileté plány SSSR již s anektovaným československým územím, protože se postupně vyrovnají dosud existující rozdíly ve struktuře, zaměření a intenzitě jednotlivých průmyslových rezortů obou zemí. Důležitou součástí tohoto procesu je i sjednocování energetických zdrojů obou států. K tomu byla vypracována sovětsko-československá “ Dohoda o spolupráci v oblasti jaderné energetiky do r. 1990” , podepsaná 19. června 1980 v Praze předsedy vlád obou zemí Alexejem Kosyginem a Lubomírem Štrougalem. Podle této dohody má Československo pokrývat veškerý přírůstek svých energetických potřeb v příštích letech kapacitou nově postavených atomových elektráren a zároveň si také pro tyto atomové elektrárny vyrábět zařízení podle sovětských licencí. V příštích letech se v Československu počítá s výstavbou více atomových elektráren, než ve všech ostatních zemích sovětského bloku dohromady. Jde o naprosto zastaralé typy s minimálními bezpečnostními opatřeními, jejichž poruchy mohou v hustě zalidněných oblastech Československa způsobit obrovské lidské a materiální škody. K bodu 2. Byl vypracován detailní plán na přestavbu struktury, náplně a zásad dosavadního československého zahraničního obchodu. S tím je spojena i zásadní revize existujících zahraničně-ekonomických smluv Československa s ostatními zeměmi. Jde o odstranění těch obchodních smluv a zrušení těch společností, jejichž existence je v rozporu s budoucími cíli SSSR a s charakterem jeho zahraničně-ekonomických vztahů. K provedení těchto změn byl v Československu 10. dubna 1980 přijat nový “ Zákon o hospodářských stycích se zahraničím” , s platností od 1. července 1980 (č. 42/1980 Sb.). Tím byl zrušen dosavadní “ Zákon o státní organizaci zahraničního obchodu a mezinárodním zasílatelství” (č. 119/1948 Sb.). 1 [pageend34]Podle nově přijatého zákona z 10. dubna 1980 má být při plánovaném rušení československých podniků zahraničního obchodu určen “ likvidátor” , který po “ skončení likvidace rozhodne o převodu zůstatku” (paragraf 1, odst. 2). Tyto likvidace mají probíhat podle důvěrných prováděcích předpisů. V rámci nového zákona byly také pevně stanoveny podmínky, za nichž může dojít ke “ splynutí” resp. “ sloučení” československého podniku zahraničního obchodu “ s jiným podnikem zahraničního obchodu” , přičemž práva přejdou na podnik, se kterým se československá jednotka sloučí. Jednotlivé články tohoto zákona se zásadním způsobem dotýkají dosavadních zahraničně-ekonomických vztahů Československa. Mj. byl také zrušen “ Zákon o postupu při uzavírání smluv o hospodářské spolupráci se zahraničím” (č. 85/1972 Sb.), “ Vyhláška o působnosti Československé obchodní komory a její organizaci” (č. 103/1960 Sb.) a “ Vyhláška o oprávnění k zahraničně-obchodní činnosti” (č. 121/1968 Sb. ve znění č. 164/1969 Sb.). Zároveň se přijetím tohoto zákona zásadně mění podmínky činnosti zahraničních podniků na československém území. Ve své podstatě celý tento postup znamená, že československý zahraniční obchod sc plně podřizuje sovětské praxi i po stránce institucionální a může po provedení anexe vypovědět všechny své mezinárodní obchodní závazky k ostatním zemím sloučením se sovětskými podniky. Výsledkem uvedení nového zákona do praxe má být vyrovnání všech diferencí, které v zahraničně-ekonomické oblasti Československa a SSSR doposud ve vztahu k ostatním zemím existovaly. K bodu 3. V intencích celkového plánu se připravuje a průběžně uskutečňuje úplná přestavba současné Československé lidové armády tak, aby mohla být bez problému provozního a velitelského rázu sloučena s ozbrojenými silami SSSR. K tomuto účelu byly především 1. září 1979, s platností od 1. ledna 1980, přijaty nové služební řády Československé lidové armády, vypracované přesně podle sovětského modelu, s vyrovnáním všech dosavadních rozdílů. Ministr národní obrany generál Martin Dzúr se o nich ve svém armádním rozkaze vyjádřil, že jsou “ shrnutím bojových a mezinárodních zkušeností Sovětské armády” a že “jejich přijetí zlepší bojovou připravenost a spolupráci armád obou bratrských zemí ” . Zároveň od léta 1979 probíhá postupná výměna uniforem, odvozených ze sovětského modelu, která je považována za důležitý psychologický moment pro plánované spojení obou armád. Výměna uniforem, provedená s dostatečným předstihem, má také ztížit orientaci československých vojáků v případě, kdyby se zbraní v ruce vystoupili proti obsazování Československa Sovětskou armádou v okamžiku anexe, a ztížit orientaci civilního obyvatelstva při snaze spojit se s československými vojáky v okamžiku odporu. Od podzimu 1979 jsou některé speciální československé bojové jednotky odesílány do prosovětského Jižního Jemenu, kde mají být společně s jednotkami Kuby a NDR nasazeny v plánovaných operacích proti Severnímu Jemenu, Saudské Arábii a Ománu. Cílem těchto kroků je především posílit sovětskou pozici na Arabském poloostrově a v oblasti Perského zálivu a oslabit možnost, že se československá armáda v příslušné době postaví proti anexi. Umísfování některých důležitých jednotek československé armády mimo hranice Československa má pokračovat (Angola, Etiopie, Afganistán), přičemž na druhé straně přicházejí do Československa tankové a moto- střelecké jednotky Sovětské armády, takzvaně “ odvolávané z NDR” . Pro tyto nové jednotky se budují prostory vojenského soustředění, hlavně v oblasti Cheb-Sokolov-Karlovy Vary. Přesunem určitých kontingentů československých vojáků do zahraničí a přísunem sovětských jednotek na území Československa byl zahájen proces kontinuální změny “ poměru sil” , jehož výsledkem má být oslabení všech československých možností odporu v okamžiku, kdy půjde o bytí a nebytí našich národů. Nedílnou součástí tohoto procesu jsou i změny v organizaci československých vojenských vysokých škol, které se dotýkají především institucí, zaměřených na výchovu velitelského sboru a na faktickou obranu země. Ke dni 1. září 1979 byla výnosem Ministerstva národní obrany zrušena Vysoká vojenská velitelsko-lechnická škola v Martině a na Vojenské akademii v Brně fakulta velitelská, inženýrská fakulta pozemního vojska a fakulta letecká a protivzdušné obrany státu. Protivzdušná obrana, nejvýznamnější prvek v možné aktivní obraně země proti masovému výsadku cizí armády již v r. 1968, byla převedena z úrovně vojenské akademie na úroveň technické školy v Liptovském Mikuláši. Nově byly zřízeny některé fakulty, zaměřené “ na politickou a postgraduální přípravu” . Výsledkem reorganizací ve vojenském školství, má být snížení další výchovy československých velitelů, na jejichž místa má po zapojení československé armády do armády SSSR přijít sovětský velitelský sbor. Součástí celkového plánu je i připravovaná výuka všech služebních a bojových řádů v ruském jazyce a postupný přechod k ruštině jako velící a služební řeči. Zároveň také od konce r. 1979 přichází do Československa řada vysokých důstojníků Sovětské armády, kterým je okamžitě udělováno československé občanství a kteří jsou rozmísřováni do nejvyšších pozic, včetně generálního štábu. V naprosté většině případů jde o osoby podkarpatoruského původu, které mluví slovensky nebo česky. V armádních kruzích se nevylučuje, že z této vlny může být v blízké budoucnosti vybrán i nový ministr národní obrany. Rozmísíováním bývalých sovětských důstojníků, nyní s československým občanstvím, do československé armády, je systematicky vytvářena “ pátá kolona” pro přípravu a provedení anexe. K bodu 4. Ve stadiu projednávání je i plán reorganizace a přestavby nejdůležitějších částí československé dopravní sítě a železničních uzlů tak, aby bylo umožněno “ plynulé spojení obou zemí a unifikace dopravních systémů v rámci jednoho státu” po zániku Československa. Součástí tohoto plánu je i urychlená výstavba dálničního systému, který má rozhodující význam pro rychlou přepravu velkých vojenských kontingentů, nezávisle na počasí a na existujícím silničním systému, což se zcela osvědčilo i v případě sovětské invaze do Afganistánu koncem r. 1979. K bodu 5. Připravují se povinné kurzy ruštiny pro obyvatelstvo a pracovníky všech profesí vzhledem ke změně úředního jazyka po provedení anexe. Pro dělníky a zaměstnance mají být tyto kurzy organizovány na úrovni podniků, závodů, všech nevýrobních jednotek a institucí, pro důchodce a ženy v domácnosti na úrovni národních výborů a kulturních domů. K bodu 6. Připravují se zásadní reformy vnitřní správy, jako je nové územní dělení státu v souladu se sovětskou praxí (úprava resp. přestavba dosavadního systému okresů a krajů), přestavba zastupitelské soustavy (Národní výbory všech stupňů); vypracovávají se zásady pro masové přesídlování obyvatelstva na sovětské území “ podle potřeb národního hospodářství” , plánuje se úplná přestavba pracovního a trestního zákonodárství, pasové a vízové politiky a reorganizace bezpečnostních sil. Podkladem pro některá z těchto opatření má být sčítání lidu, domů a bytů ke dni 1. listopadu 1980, jehož výsledky budou poprvé v zemích sovětského bloku převedeny z dosavadního kartotéčního způsobu zpracování na systém samočinného počítače. V souvislosti s tím také bude provedeno “ mimořádné hlášení pobytu občanů” , na jehož 2 [pageend35]základě má být vytvořen “ centrální automatický registr všeho obyvatelstva” . Užití tohoto počítačového systému umožní okamžitě, kdykoliv to bude potřeba, vyčlenit všechny specifické skupiny obyvatelstva s určitým společným znakem, jako např. všechny bývalé důstojníky armády, propuštěné po r. 1968, vojáky ve výslužbě (tj. všechny osoby s vojenskou zkušeností), bývalé politické vězně, osoby se zbrojními pasy (např. na základě údajů o členství v mysliveckých nebo Svazarm ovských organizacích), osoby s určitými speciálními znalostmi (pyrotechnici, střelmistři) atd. Na tento počítačový systém budou také převáděny všechny změny, ke kterým od provedeného sčítání do r. 1984 dojde. Mocenský aparát Sovětského svazu a Československa tím získá perfektní orientaci při výběru nejefektivnějších preventivních a represivních opatření proti “ nespolehlivým skupinám obyvatelstva” v okamžiku jakékoli budoucí krize. Pokud jde o přesídlování obyvatelstva, sovětští občané mají po anexi osídlit hlavně oblasti s nedostatkem pracovních sil, resp. oblasti, ve kterých se plánuje nová intenzivní výstavba průmyslových podniků, atomových elektráren, nebo nová těžba přírodních zdrojů (např. využití obrovských ložisek vysoce kvalitního uranu v oblasti Ralsko-Bezděz v severních Čechách, kde se připravuje postupné uzavření celého regionu a vysídlení všeho domácího obyvatelstva). Rozmístění vybraných skupin československých občanů na území SSSR má především “ odlehčit přetíženým městským aglomeracím” a dodat kvalifikované pracovní síly na výstavbu některých průmyslových, dopravních a energetických zařízení v SSSR. Prvním psychologickým krokem, který má vytvořit postupný návyk na dislokaci obyvatelstva, je příchod sovětských občanů do československých podniků a závodů ve všech krajích a okresech a odchod určitého počtu československých občanů do sovětských oblastí a okresů (tzv. akce “ od stroje ke stroji” ). Podrobnosti těchto akcí jsou připravovány na československém velvyslanectví v Moskvě. Jako oficiální důvod se uvádí “ upevnění soudružských svazků mezi dělníky obou zemí a jejich rodinami” . V průběhu let 1981-1982 má být dopracován a vydán nový pracovní a trestní zákon. Tyto zákony mají “ vyrovnat” existující rozdíly mezi sovětskou a československou legislativou v této oblasti. Nová pasová a vízová politika, doposud ve srovnání se sovětskou praxí nepoměrně liberálnější, má být stimulována novým Zákonem o cestovních dokladech, který nahradí dosavadní Zákon č. 44/1970 Sb. Všechny existující cestovní doklady, al již soukromé nebo služební, mají být staženy a nahrazeny novými, vydávanými na základě striktně posuzované “ občanské spolehlivosti a státního zájmu” . Zásadním způsobem budou omezeny všechny možnosti vycestování do zahraničí a to nejen do západních zemí, ale i do některých socialistických zemí, ze kterých je možnost úniku na Západ. Plánovaná reorganizace bezpečnostních a represivních sil a zvýšení jejich početního stavu má zabezpečit udržení “ klidu a pořádku” v několika příštích letech, která mají být pro nerušenou přípravu anexe rozhodující. V souvislosti s tím se také v nej bližší době plánuje rozšíření celé tzv. Vysoké školy Sboru národní bezpečnosti v Praze, zvláště fakulty státní bezpečnosti v Praze a fakulty vyšetřování se sídlem v Bratislavě. K bodu 7. Důležitou součástí přípravných kroků je i kompletní reforma vzdělávacího systému na všech stupních škol. Na základě smlouvy, podepsané již v říjnu 1977 v Bratislavě ministerstvy školství SSSR a Československa, probíhají v současné době následující změny a přípravy: a) úprava délky studia na všech stupních a typech škol podle sovětského modelu, b) sjednocování typů škol a jejich studijní náplně, c) příprava unifikace učebnic a všech studijních pomůcek, na které pracují speciální týmy pedagogů obou států. Těmito změnami mají být v nej bližší době vyrovnány všechny existující rozdíly, které doposud stále odlišují československý a sovětský vzdělávací systém. Jde především o rozdíl v celkové délce studia, v zaměření některých předmětů a studijních oborů a o nalezení “ proporcí” pro výklad československé a sovětské problematiky v rámci “ budoucího státního celku” . Pokud jde o obecné politické a historické aspekty anexe, jsou určité sovětské a Československé instituce a jednotlivci již dnes zapojeni do intenzivní přípravy propagandistického materiálu, knih a nejrůznějších brožur, které mají tento akt vylíčit jako “ historické vyvrcholení vývoje národů Československa a posílení bratrské mnohonárodnostní rodiny sovětského státu” . K bodu 8. Podle připraveného plánu má v první polovině 80. let proběhnout zásadní reorganizace československého vědeckého výzkumu, základního i aplikovaného, synchronně s plány Akademie věd SSSR. Tato “ kooperace” se vymyká jakékoli normální vědecké integraci a má se dotknout všech oborů společenských a hlavně technických věd. Součástí tohoto plánu je také pevné vymezení těch rezortů, které mají být postupně zrušeny a převedeny do SSSR, protože na území Československa jsou z hlediska Sovětského svazu “ duplicitní” . Samotný akt anexe má být proveden v okamžiku nějaké uměle vytvořené mezinárodní krize, “ která se výrazně dotkne bezpečnosti československého území a bezpečnosti socialistického společenství ze strany agresivních a re- vanšistických kruhů západního světa” . Bezprostření záminkou k provedení anexe však může být i vážné oslabení resp. ohrožení dosavadního prosovětského systému v některé ze sousedních zemí. V každém případě anexi má předcházet “ žádost československých stranických a státních představitelů” a její “ projednání a schválení Nejvyšším sovětem SSSR” na základě sovětské ústavy (viz dále). Anexe má být provedena vojensky, aktivizací okupační armády, obsazením všech důležitých strategických a zásobovacích pozic v rámci československého území, masovým výsadkem Sovětské armády z území NDR a SSSR, čímž má být zajištěna dočasná “ neutralizace” česloslovenských ozbrojených a bezpečnostních sil, Lidových milicí a Svazarmu. Již v průběhu anexe má dojít k zatýkání a internaci všech vytypovaných nespolehlivých osob podle připravených seznamů, včetně mnoha členů Komunistické strany Československa a k jejich deportaci do sovětského vnitrozemí. Institucionální završení anexe má byt provedeno “ mimořádnou volbou” do nových místních, okresních, oblastních a republikových sovětů a kooptací odpovídajícího počtu československých loutek do Nejvyššího sovětu SSSR. Doposud není definitivně vyřešena otázka, zda bude z československého území vytvořena jedna nebo dvě svazové republiky. V každém případě se počítá se zachováním formálního zastoupení této “ republiky” resp. dvou “ republik” v Organizaci spojených národů, aby se nesnížily, ale naopak zvýšily hlasovací možnosti sovětského bloku (toto “ zastoupení” má i sovětská Ukrajina a Bělorusko). Přípravné kroky Sovětského svazu se zaměřují hlavně na ovlivnění těch sfér, které by mohly anexi ztížit, nebo jí zabránit (vojsko, bezpečnostní síly) a na sféry, které mají okamžitě po anexi začít znovu a bez problému pracovat v rámci nového státního celku (průmysl, zásobování, doprava, zahraniční obchod, školství, vnitrostátní politika). Na tyto oblasti se také v současné době i v blízké budoucnosti zaměří hlavní pozornost orgánů a institucí, které na přípravě anexe spolupracují. Od doby, kdy byl přijat základní strategicko-taktický 3 [pageend36]plán, se některé z připravovaných i realizovaných kroků pokusně objevuji, v pochopitelném obalu umrtvujících frází, v československém tisku a ostatních masových sdělovacích prostřed cích . A nalýzy, prováděné odpovědnými institucemi stranického a represivního aparátu ukazují, že díky naprostému nezájmu občanů a oficiální stranické projevy a dokumenty, zatím nevzniklo nebezpečí, že by si obyvatelsto Československa mohlo v masovém měřítku uvědomit souvislosti mezi mnoha na první pohled izolovanými jevy a fakty. Z tohoto důvodu je příslušný aparát přesvědčen, že pokračující příprava anexe zatím nevyžaduje nějaká speciální opatření a že dosud neexistuje vědomí hrozícího nebezpečí, které by mohlo přerůst ve faktor zásadní politické krize v dnešním Československu. Zločinný plán anexe Československa je v plném souladu s agresivní a expanzionistickou politikou Sovětského svazu. Kořeny sovětského expanzionismu leží hluboko v dějinách a mentalitě carského Ruska. Od anexe Ukrajiny v r. 1654 ztratilo v důsledku ruské nebo sovětské expanze svou svobodu 48 národů, území nebo celých nezávislých států. Anexe Československa by byla vyvrcholením tragického vývoje Československa od února 1948 a rovnala by se postupné likvidaci Čechů a Slováků jako svébytných národů. Rovnala by se genocidě, provedené systematickou brutální rusifikací, násilným vysídlováním a přesídlováním Čechů a Slováků na sovětské území, fyzickou likvidací té části obyvatelstva, která by se pokusila o nepřipravený a nekoordinovaný odpor a statisícovými přílivy občanů Sovětského svazu na území bývalého Československa. V dějinách sovětských agresí je tento postup zcela běžný a osud všech anektovaných národů - Litevců, Lotyšů, Estonců, Kazachů, krymských Tatarů a pod. o tom svědčí zcela jasně. V některých anektovaných republikách a oblastech dnes žije více etnických Rusů než původního obyvatelstva, které bylo rozprášeno do všech koutů Sovětského svazu. Logickým krokem byla i systematická likvidace komunistických garnitur anektovaných zemí. Celou politicko-mocenskou koncepci připojení současného území Československa k Sovětskému svazu je nutno chápat jako nedílnou součást globálních strategických vojensko-politických cílů Sovětského svazu na postupné ovládnutí světa. Jde o systematickou přípravu nového mezinárodního zločinu Sovětského svazu, který je chápán jako důležitý zkušební kámen a nutný předpoklad dalšího násilného postupu sovětského komunismu na sever, jih a západ Evropy, s nedozírnými následky pro svobodný svět. Jde o navázání na staré agresivní plány porevolučního bolševického Ruska na vytvoření “ Federace evropských sovětských socialistických republik” , zformulované V. I. Leninem na přelomu let 1917-1918, které byly zabrzděny nacionálni vlnou v poválečné Evropě 1918-1921. Plány na anexi se objevily i v mnichovské krizi, v letech sovětsko-německé spolupráce 1939-1941, i koncem 2. světové války. Plán na připojení Československa k Sovětskému svazu v r. 1952 (tzv. Beriův plán) nebyl realizován pro dočasnou změnu v orientaci sovětské vnitřní a zahraniční politiky v důsledku Stalinovy smrti v r. 1953 a vzhledem k tomu, že Beria a jeho bezprostřední podřízení byli v období červenec-prosinec 1953 postupně popraveni. Další plán stejného charakteru, uzrávající v průběhu r. 1968, jako odpověď na Československé jaro, nebyl realizován vzhledem k obavám z nové nepříznivé mezinárodně-politické reakce v atmosféře po 21. srpnu 1968. Řada vysokých sovětských vojenských představitelů, která se v r. 1968 přípravou anexe zabývala, byla zlidvidována v podzimních měsících téhož roku. Mocensko-politický aparát Sovětského svazu je nyní přesvědčen, že vzhledem k současné vojenské a mezinárodní situaci nastane v blízké budoucnosti vhodná doba ke konečné realizaci anexe Československa, jako předpokladu dalších agresí na západ Evropy. Československo bylo vybráno jako první z těchto důvodů: 1. V současné době jde o stát s největším stupněm politického a morálního rozkladu ze všech zemí sovětského bloku a stát, u něhož Sovětský svaz předpokládá nejmenší míru možného odporu. Podle sovětských analýz projevuje Československo dostatečnou míru apatie, politické rezignace a naprosté bezkoncepčnosti a má ve svém čele nejservilnější prosovětskou garnituru ze všech ostatních zemí. 2. Násilná anexe Československa má být zkušebním kamenem poznání reakce vlád svobodného světa a ostatních zemí na “ mírové sloučení” jednoho satelitního státu východní Evropy se Sovětským svazem a to zvláště za “ žádosti stranických a státních představitelů a souhlasu obyvatelstva” . Není pochyb, že na výsledku této “ zkoušky” bude do značné míry záležet, jak vláda Sovětského svazu připraví a načasuje své další kroky, směřující k dobytí světové hegemonie. 3. Důsledkem anexe Československa má být přímé a dokonalé ovládnutí středoevropské části vertikální hranice mezi Západem a Východem, se všemi taktickými vojenskými výhodami, které vyplývají ze současné vojenské doktríny Sovětského svazu. Dokonalé vojenské obsazení současného území Československa v rámci státního celku Sovětského svazu je pro SSSR zcela nezbytné, protože umožňuje naprosto neomezenou koncentraci vojenské moci na “ posunuté západní hranici SSSR” v západočeské a severočeské oblasti, kde je intenzivně vyvinut těžký, strojírenský, zbrojní a chemický průmysl. Nová přímá hranice Sovětského svazu s Německou spolkovou republikou a celou západní Evropou se má anexí posunout a cca 800 km na západ, ve srovnání se současnou hranicí nepřímou. Tím má být vytvořeno odpovídající nástupiště k “ preventivnímu” konvenčnímu útoku proti západním demokraciím. V této situaci je třeba vzít v úvahu výraznou převahu současné vojenské síly Sovětského svazu v konvenční výzbroji, zvláště tankové. 4. Anexí Československa chce také Sovětský svaz dokonale ovládnout celou horizontální hranici mezi severním křídlem (NDR, Polsko) a jižním křídlem (Maďarsko, Rumunsko, Bulharsko, Jugoslávie) sovětských satelitních států a ostatních socialistických zemí v Evropě. V některých z těchto zemí se projevuje rostoucí míra snah o politickou, hospodářskou a vojenskou nezávislost na Sovětském svazu. Tyto snahy mají svou důležitost zvláště za vzrůstajících kontaktů nebo spojenectví některých těchto států s Čínskou lidovou republikou. Zároveň se v některých z těchto zemí projevuje chronická krize dosavadního systému, neschopného vyrovnat se s ekonomickými požadavky současnosti, i krize politické struktury. Rozet- nutí teritoriálně jednotného satelitního bloku přímým sovětským územím má vyloučit jakoukoli myslitelnou koordinaci obyvatelstva těchto států v případě, že by se v budoucnosti chtělo pokusit o společný odpor proti SSSR. Sovětský svaz si k budoucím anexím připravil i “ zákonný předpoklad” ve své nové ústavě, která byla přijata 7. října 1977. Podle čl. 73 odst. 1 patří “ přijímání nových republik do svazku SSSR” do pravomoci a výhradní kompetence “ nejvyššíc orgánů státní moci” . Tímto orgánem je v SSSR Nejvyšší Sovět. Jde o novelizaci čl. 14 odst. c stalinské ústavy z 3. prosince 1936, která s nutným časovým předstihem vytvořila “ předpoklad” pro násilnou anexi Litvy, Lotyšska, Estonska, Moldávie, Severní Bukoviny, Bessarábie, Západního Běloruska, Západní Ukrajiny a značné části finského území (Karelie, Petsamo, Vyborg). Později Sovětský svaz na základě tohoto článku anektoval ještě Východní Prusko a Podkarpatskou Rus. O sovětské ústavě z r. 1977 se Gustáv Husák vyjádřil, že v ní “ spatřuje historický orientační bod. i pro naši činnost ..., v tomto dokumentu je zkonkretizováno to, co my v Československu musíme teprve uskutečnit .... v sovětské ústavě je naše budoucnost” . Výsledkem koordinované 4 [pageend37]sovětsko-československé politiky pro léta 1980-1984 má být dosažení takového stavu a charakteru českoslovenké společnosti, aby se na minimum snížily obtíže, plynoucí z připojení československého území k Sovětskému svazu v oblasti vojenské, hospodářské, vědecké, kulturní, psychologické a pod. Je samozřejmé, že anexe Československa předpokládá pečlivou přípravu, protože jde přes všechny současné problémy o rozvinutou hospodářskou jednotku, která má své místo v mezinárodních hospodářských vztazích. V případě všech sovětských anexí v letech 1939-1945 šlo o území s naprosto převažující zemědělskou strukturou, s minimálním průmyslem, bez významnějšího napojení na mezinárodní obchod a to ještě v chaotické situaci II. světové války nebo těsně po ní. Připojení těchto území k SSSR nevytvářelo prakticky žádné problémy v hospodářské, dopravní, resp. vojenské oblasti. Je samozřejmé, že všechny plánované kroky, jejichž realizace je nezbytným předpokladem anexe Československa musí být provedeny s několikaletým předstihem. Proto je jasné, že dosud nerealizované kroky celého sovětského plánu budou uskutečněny během několika dalších měsíců a bude následovat “ dvou až tříleté uvádění těchto změn v život” . Co bude zcela nepochybně pokračovat, je intenzivní rusifikace a sovětizace myšlení, vytvářená masovými sdělovacími prostředky, které mají za úkol připravit takové duševní rozpoložení obyvatelstva, aby “ vstup do svazku Sovětského svazu” byl chápán jako v podstatě logické vyústění bezvýchodné a beznadějné situace. Veřejnost však musí být připravena i na možnost, že SSSR urychlí realizaci přípravných kroků anexe nebo ji provede náhle, bez dokončení všech plánovaných kroků. Časová změna může být zapříčiněna: a) důsledky očekávané změny ve vedení SSSR převážením přímé expanzivní tendence mezi sovětskou generalitou, která vsadí na urychlené a překvapivé vojenské provedení anexe, b) možnými změnami ve vojensko-politických trendech, které mohou posílit současnou pozici demokratického Západu a Čínské lidové republiky proti SSSR. Přibližující se hrozba anexe, která se snáší nad Československem, je přímou hrozbou lidu všech ostatních států sovětského bloku, lidu všech ostatních socialistických států, i lidu všech států svobodného světa. Je důkazem, že expanzivní a nelidská politika Sovětského svazu se přes všechy proklamace o “ uvolnění mezinárodního napětí” a přes všechny “ mírové iniciativy” atd. nezměnila. Plánem anexe Českoslovenka se dostává do akutního nebezpečí nezávislý kurs Rumunska a Jugoslávie, stejně jako pokračující snaha o prohloubení hospodářské nezávislosti Maďarska a Polska a zásadním způsobem se zvyšuje nebezpečí ozbrojeného konfliktu mezi demokratickým světem a Sovětským svazem. Anexe Československa však ještě není provedena a lze jí zabránit. Připravovaný zločin je nutno nejprve demaskovat tak, aby se ztížila další realizace plánovaných kroků, které k anexi směřují. Zabránit anexi však může pouze nový boj za svobodu národů Československa, boj za svobodu ve všech ostatních porobených státech a nová mezinárodní ofenzíva všech demokratických sil ve světě. Na osudu Československa bude do značné míry záviset osud celé dosavadní demokratické civilizace. Z tohoto důvodu je otázka boje proti anexi a boje za svobodu Československa otázkou světovou. 5 [pageend38]II. PROHLÁŠENÍ O VZNIKU ČESKOSLOVENSKÉ FEDERÁLNÍ RADY V ZAHRANIČÍ Mezi základní práva a povinnosti člověka patří boj proti diktaturám, tyranii a útlaku, boj za skutečnou svobodu člověka a společnosti. Na podstatě tohoto práva a povinnosti se od počátku lidských dějin nic nezměnilo. Historie bojů, založených na tomto přesvědčení, tvoří nosnou osu vývoje lidstva. Neodmyslitelnou stránkou pokroku je poznání, že jedinou správnou odpovědí na bezpráví, ponížení a útlak není ústup a rezignace, ale boj “ až do statků a hrdel” . S plným vědomím těchto skutečností, s vědomím nezcizitelnosti práva bojovat za svobodu své vlastní země a s vědomím nutnosti zahájit nový zásadní a systematický boj proti sovětské agresi, se v Československu v letech 1977- 1979 zformovala organizace VĚRNI ZŮSTANEME II, která jednak z rozhodujících institucí současného československého režimu shromažďovala a analyzovala fakta o přípravě anexe, jednak vypracovávala základní koncepce budoucího boje za svobodu. Určení členové organizace Věrni zůstaneme II odešli v letech 1979-1980 do zahraničí, aby dali svému československému programu konkrétní podobu a přistoupili postupně k jeho realizaci. V intencích tohoto plánu byla v lednu 1980 vytvořena v zahraničí ČESKOSLOVENSKÁ FEDERÁLNÍ RADA, složená z výborů speciálního určení. Československá federální rada navazuje ve své činnosti na demokratické tradice národů Československa a na tradice I. a II. československého odboje. Není součástí žádné existující organizace a ve všech směrech je zcela samostatná. Je otevřena všem demokraticky smýšlejícím Čechům a Slovákům, jejichž práce bude pro realizaci cílů Československé federální rady přínosem. Cílem Československé federální rady je přispět ve spolupráci s Čechy a Slováky doma k odstranění sovětské nadvlády, ke změně politického a mocenského systému v Československu a spolupodílet se na vytvoření předpokladů k výstavě svobodné a demokratické společnosti. K uskutečnění těchto cílů se Československá federální rada zaměřila na formulování reálného programu nového československého odboje, který by nejlépe odpovídal současné mezinárodní situaci a československým podmínkám. Jednotlivé výbory Československé federální rady se průběžně zabývají všemi otázkami, které bude nutno řešit v rámci všech rezortů budoucího svobodného československého státu. O všech politických krocích Československé federální rady rozhoduje její VŠEOBECNÉ SHROMÁŽDĚNÍ. Ve své činnosti se Československá federální rada a Všeobecné shromáždění řídí svým ZÁKLADNÍM ZÁKONEM. Československá federální rada považuje za samozřejmé a nezbytné, aby otázky budoucnosti byly řešeny v co nejtěsnější spolupráci s československými občany doma. Je nutno postupně vypracovat zásady a rámce budoucího politického systému (svoboda projevu, politické strany, přímé a tajné volby, parlamentní systém, zákony, Ústava atd).a ekonomického systému (státní podnikání, soukromé podnikání, pracovní zákonodárství, vnitřní obchod, zahraniční obchod atd.). Neměnnou zásadou zůstává, aby nový stát byl svou povahou plně svobodný a demokratický, ekonomicky vyvážený, aby byl garantem sociálních jistot a sociální spravedlnosti a aby jeho politická struktura vylučovala možnost návratu totalitního a represivního systému. Je nutné, aby tento program byl v nejvyšší možné míře výsledkem cílevědomé spolupráce mezi Československou federální radou a československými občany. 0 efektivních způsobech vzájemné spolupráce budou občané informováni. Československá federální rada navazuje věcný a koncepční dialog se všemi demokratickými silami na světě. Československý problém je nutno chápat jako součást celosvětového zápasu demokracie a svobody proti totalitní diktatuře a hegemonistickým snahám Sovětského svazu. Československá federální rada je přesvědčena, že základní podmínkou k obnovení svobody a podmínkou k výstavbě demokratické společnosti, která bude odpovídat současným požadavkům, je rozbití bariéry pocitu bezradnosti, rezignace, apatie a strachu vůči sovětské hrozbě a vědomí, že svoboda a demokracie nikdy nikam nepřišly a nepřijdou zadarmo. Rozbití těchto bariér může být dosaženo pouze koncepční a cílevědomou politikou, která se stane zdrojem síly k rozhodujícímu zápasu o záchranu našich národů, o svobodnou a demokratickou budoucnost. Období prvé poloviny 80. let rozhodne o dalším osudu Čechů a Slováků. Na tomto základě se bude také spolurozhodovat o osudu ostatních porobených, i dosud svobodných států světa. Přibližující se hrozba anexe a postupně realizované přípravné kroky Sovětského svazu povedou k dalšímu vyhrocení politické i hospodářské krize v Československu 1 v dalších státech sovětského bloku. SVOBODA SE DOBÝVÁ PŘEVÁŽNĚ V OKAMŽIKU KRIZÍ. TATO HISTORICKÁ PŘÍLEŽITOST NESMÍ BÝT PROMARNĚNA. ČESKOSLOVENSKÁ FEDERÁLNÍ RADA 28. října 1980. 6 [pageend39]