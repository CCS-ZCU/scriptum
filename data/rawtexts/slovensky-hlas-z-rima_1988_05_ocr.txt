SLOVENSKÉ HLASY Z RÍMA 25 + 1963 - 15. SEPTEMBRA - 1988 + POSVIACKY SLOVENSKÉHO ÚSTAVU SVÄTÉHO ČESKÉHO STRIEBORNÉ JUBILEUM CYRILA A METODA NA MORAVE V RÍME P. Claudel: Pred Pannou Máriou na poludnie, 2 — Biskup D. Hrušovský: Opustil nás Štefan Roman, 3 — M.S. Ďurica: O láske k vlasti a národu, 5 — A. Jakubík: V očiach obrazu Panny Márie Guadalupskej je ukryté tajomstvo, 8 — R. Blatnický: Kardinál J. Tomko na misijných cestách, 10 — A. Pauliny: Bol Don Bosco politikom? 14 — A. Visco: Kto je pánom sveta? 17 — Spectator: Bratislavský « Veľký piatok », 19 — Zo života v Nepomucene, 21 — Slováci vo svete, 22 — F. Škoda: Veriaci v Sovietskom zväze dnes, 23 — Svedok: SNP — Sviečkové Národné Povstanie, 24. máj 1988 5 časopis slovenských katolíkov ročník XXXVII [pageend1]PRED PANNOU MÁRIOU NA POLUDNIE KRÁĽOVNÁ MÁJA, ORODUJ ZA NÁS Poludnie. Kostol vidím otvorený. Akože nevojsť? Nedalo sa. Neprišiel som modliť sa, Matka Božia. Nič väčšieho mi netreba e nemám ti čo dať. Matička Božia, chcem sa ti len prizerať. Chcem s vďakou hľadieť na teba a slzy roniť od radosti, že som ti synom a že tu si povždy. A aspoň za ten okamih, kým všetky veci stoja (a na poludnie zvonia), tu s tebou ticho zotrvať, láskavá Matka moja. Nič nevravieť, len dívať sa ti do tvári a srdcu pieseň dovoliť, akúkoľvek si vyčarí, nič nevravieť, no srdce prekypuje a srdcom tebe vyspevovať, Mária, sťa drozd, keď z verša náhle na verš skočí a tak svoj nápad rozvíja. Lebo si nepoškvrnená, lebo si krásna žena, v milosti Božej počatá, pred vekmi vyvolená, stvorenie krásy prvotnej a posledného úplnku, tak ako Bohu vyšlo z rúk a po prvý raz zaskvelo sa na slnku. Niet ani tieňa na tebe, lebo si matka Kristova a jeho držíš na rukách, on je ti pravda jediná, syn jediný záchova. Lebo si žena opravdivá, Raj lásky dávno zabudnutej a ušľachtilé nadšenie, a zrakom k srdcu potrafíš, takže sa navrch prebijú i slzy nedovolené, lebo i mňa si zachránila, rozpomenúc sa na Francúzsko (súčasne sme naň mysleli, obom nám bolo úzko), a ty si vtedy pomohla, keď z každej strany doliehala presila, znova si moju rodnú zem z priepasti vyslobodila. A teraz horí poludnie a znova sme, lebo nám nedáš zahynúť, lebo si s nami natrvalo a lebo si a lebo nikdy nezabúdaš na svoj ľud, MATIČKA BOŽIA, VĎAKA TI BUĎ Ä SLÁVA. Preložil K. Strmeň 2 Paul Claudel [pageend2]Správa o smrti Štefana Romana prišla neočakávane. Hovorilo sa tu a tam, že mal dáke zdravotné ťažkosti, ale nikto iste nemyslel na skorý a náhly odchod. Skláňame sa pred Pánom života a smrti a prijímame aj toto nenávratné rozhodnutie s vierou a kresťanskou nádejou, ktoré sme vždy obdivovali u nebohého. Keď sa takto po kresťansky zmierujeme so skutočnosťou, myseľ samovoľne cíti potrebu ohodnotiť osobnosť, čo nás opustila, uvedomiť si, čo týmto odchodom strácame a zamyslieť sa nad tým, čo teraz príde. Štefan Roman bol naozaj osobnosťou mnohostrannou, bohatou na vlastnosti a na činy. Ako človek vynikal mimoriadnym nadaním, inteligenciou, ktorá mu dávala schopnosť ľahko a rýchle pochopiť udalosti, veci a osoby v podstate, v samom jadre. Na to potom nadväzovala železná vôľa, podporovaná láskou k veci, do ktorej sa dal. Tu vedel byť veľkodušný, nezištný, tak v rozmeroch osobných ako i na rovine sociálnej, kde sa často ukázala šľachetnosť jeho srdca a skutkov. Mal svoje meradlá a svoje svedomie: tu mu už Večný Sudca ukázal, čo bolo správne a kde sa mýlil. My môžeme súhlasiť alebo nesúhlasiť s meradlami, ale nie súdiť svedomie, to nepatrí nám. Ako manžel a otec rodiny ukazoval vždy kresťanský postoj ku svojim drahým. Pracovné záujmy a starosti mu iste kládli na rodinnej rovine nejednu prekážku, ako to býva s takými činnými osobnosťami, no jednota v rodine, starostlivosť a úsilie o dobrú výchovu si zasluhujú uznanie a obdiv. Ostatné preverí budúcnosť. Štefan Roman bol najúspešnejším podnikateľom z radov slovenskej emigrácie. Možno ho sprevádzalo i mimoriadne šťastie, ale nemožno mu uprieť veľké schopnosti, ktorými vedel to « šťastie » vycítiť, zachytiť, usmerniť a využiť. Vybudovať hospodársky a finančný kolos, aký vybudoval on, to nie je každodenná vec: vyžaduje to veľký prehľad, silnú ruku, správny odhad, vytrvalosť. To všetko nebohý ukázal svojou prácou, na ktorú treba hľadieť s úctou. Vyžadovalo si to určite i svoje obete, bez nich sú takéto podujatia nemožné. Nemáme možnosť, a azda ani právo, posúdiť, nakoľko tieto obete boli odôvodnené a vyvážené. Roman miloval svoj slovenský národ, bol skutočným národovcom. Len láska k národu môže vysvetliť jeho zaangažovanosť v politickej a národnej činnosti od mladých rokov a najmä v rokoch plnej zrelosti, keď aj jeho pričinením vznikol a pod jeho vedením pracoval Svetový kongres Slovákov. Kongres si bez Štefana Romana nemožno ani predstaviť. On bol jeho usmerňovateľom a spojovacím prvkom, všeobecne uznávaným od všetkých zložiek a protichodných smerov v Kongrese. Nebola to určite iba jeho majetnost’, čo tu rozhodovala, bol tu aj charakter človeka, jeho vnútorné presvedčenie a sila, ako i jeho demokratický cit, ktorým si vážil čestného protivníka a toho, čo mal odvahu vysloviť pred ním vlastný nesúhlas. Obraz Štefana Romana by však stratil podstatnú črtu, keby sme vynechali jeho kresťanský podklad: nebohý bol hlboko veriacim kresťanom. Miloval svoju Gréckokatolícku cirkev, 3 OPUSTIL NÁS ŠTEFAN ROMAN [pageend3]pracoval pre ňu, chápal jej záujmy, usiloval sa o uznanie jej práv a celou svojou váhou ju podporoval, kde sa len dalo. Viera v Boha nachádzala svoj výraz v osobnej nábožnosti, ktorá kráčala k Bohu svojrázne, na vlastných nohách — ale kto z nás to môže robiť ináč? — a dávala orientáciu aj celému životu v celku i v jednotlivých opciách. Z týchto stručných pohľadov vidno, koľko Romanovou smrťou ako Slováci a kresťania strácame. Na rovine slovenského verejného života sa otvára určite nové obdobie. Bude treba hľadať nový pevný bod a bude závisieť od demokratickej, národnej a kresťanskej výšky nástupcov, ako sa bude naďalej rozvíjať verejný národný život medzi Slovákmi v zahraničí. Nájde sa tu osobnosť, ktorá bude vedieť stmeliť našu pospolitosť? Dúfame, že Pán Boh nám ukáže nové cesty. Je našou úlohou na to myslieť a o to prosiť. A keď vyslovujeme smútiacej rodine a všetkým, ktorí s bolesťou zaznamenávajú Romanov odchod do večnosti, úprimnú kresťanskú sústrasť, vyslovujeme i nádej, že Božia potecha bude s nami všetkými a my sa necháme ňou viesť v riadení svojich ďalších osudov. Tomáš Kempenský, NASLEDOVANIE KRISTA. Z latinského originálu preložil Peter Prídavok. Ôsme vydanie zrevidoval a jazykové upravil Ján Loydl. Vydal Slovenský ústav svätého Cyrila a Metoda v Ríme roku 1988. Malý vreckový formát 8 x 11,5 cm. Strán 373. Výrobná cena 3 dolá- ry USA. V zhone dnešného sveta mnohí kresťania sa už nevedia osobne zhovárať s Bohom, modliť sa svojím spôsobom. NASLEDOVANIE KRISTA na základe biblických textov im môže veľmi pomôcť prísť znovu do rozhovoru s Bohom, naučiť ich modliť sa. Takto uchráni kresťanov pred nebezpečenstvom, že upadnú masovosti a bezduchovosti doby. Privedie ich znovu k sebe a naučí ich sústrediť sa na podstatu bytia. Pre túto vážnu príčinu sa rozhodol Slovenský ústav svätého Cyrila a Metoda v Ríme vydať NASLEDOVANIE KRISTA. Ide o preklad z latinského originálu, ktorý urobil svojho času pred viac ako 50-timi rokmi Peter Prídavok a ktorý teraz zrevidoval a jazykové upravil Ján Loydl. Toto ôsme vydanie sa predstavuje vo vkusnom vreckovom vydaní, na jemnom indickom papieri a tak sa knižočka NASLEDOVANIA KRISTA hodí ho každej ženskej kabelky i do vrecka mužov a mladíkov, aby bola naporúdzi vo chvíli, keď človek zatúži za čímsi vyšším, za Tým, ktorý je « Cesta, Pravda a Život ». Knižočku si možno objednať v našom nakladateľstve alebo ju možno dostať u miestnych duchovných pre pastoračnú prácu medzi Slovákmi. Tlačová služba pri Svätej Stolici oznámila, že v dňoch od 12. do 15. apríla 1988 prebiehali vo Vatikáne rozhovory medzi štátnou delegáciou Česko-Slovenskej republiky a delegáciou Svätej Stolice. Štátnu delegáciu viedol vedúci úradu pre cirkevné záležitosti Janku. Slovenskú socialistickú republiku zastupoval Máčovský. Arcibiskup Colasuonno bol zasa na čele vatikánskej delegácie. Predmetom rozhovorov bolo riešenie niektorých veľmi dôležitých otázok, týkajúcich sa náboženského života v našich krajinách, najmä obsadenie biskupských uprázdnených miest. Po odchode česko-slovenskej delegácie Vatikánsky rozhlas oznámil, že táto po príchode do vlasti bude referovať o výsledkoch rozhovorov svojej vláde. Všeobecne sa myslí a vyznieva to aj z komentárov svetovej tlače, že česko-slovenská vláda nemôže ďalej odkladať pripustenie vymenovania nových biskupov Svätou Stolicou. Katolícki veriaci dali veľmi jasne najavo podpisovou akciou a tiež aj manifestáciou pred Národným divadlom v Bratislave 25. marca 1988, že pokladajú vymenovanie biskupov za neodkladné. 4 Biskup Dominik Hrušovský NASLEDOVANIE KRISTA ROKOVANIE VO VATIKÁNE [pageend4]Univerzitný profesor Dr. M.S. Ďtirica sa zamýšľa nad živým problém v našom exile. O LÁSKE K VLASTI A NÁRODU Nečudoval by som sa, keby sa viacerým táto téma videla trocha čudnou. Sú dnes tendencie aj Katolíckej cirkvi nedotýkať sa tejto témy, alebo nanajvýš letmo sa jej dotknúť a prejsť čím skôr na iné argumenty, ktoré « duch času » pokladá za dôležitejšie. Netreba sa tomu čudovať. Každá historická epocha má svoje špecifické citlivosti, ktorými sa usiluje preciedzať aj depozit duchovných hodnôt ľudstva — nevynímajúc ani depositum fi- dei (poklad viery) — aby exaltovala niektoré jeho prvky a zatláčala do zabudnutia iné. To však neznamená, že takéto intelektuálne módy môžu zmeniť cez dlhé stáročia ľudským umom vyzískané pravdy, tobôž ešte ak ide o pravdy, obsiahnuté v Božom zjavení a zachované v tradícii Cirkvi. Takéto pravdy môže móda « ducha času » zatláčať koľko chce; môže ich ignorovať, alebo aj biľagovať ako «historické prežitky», « anachronizmy » či « nostalgické rojčenia » — ony ostávajú zjavenými alebo získanými pravdami a tvoria integrálnu časť vieroučného pokladu Cirkvi a kultúrneho dedičstva ľudstva. Lebo « duch času » tancuje na veľmi labilnej postati, kým « pravda Pánova pretrváva veky » (Žalm 116,2). Platí to, ako uvidíme, aj o láske k vlasti. svoju povahu « obrazu Božieho » — bytosti, obdarenej intelektuálnym poznaním a slobodou vôle — má schopnosť a moc osobne rozhodovať: prispôsobiac svoje konanie tomuto poznanému prirodzenému sklonu ■— čo je mravná čnosť, alebo konať proti nemu — v čom spočíva hriech. Láska je v podstate osobné pritakanie poznanej vôli Božej v správnom výbere predmetov našej afektívnej náklonnosti. Sám Stvoriteľ vo svojom zjavení poukázal na dva najdôležitejšie predmety tohoto výberu, od ktorých závisí mravná hodnota celého nášho bytia i jeho večné určenie: « Milovať budeš Pána, Boha svojho » a « Miluj blížneho ako seba samého ». Láska k Bohu pre veriaceho človeka nekladie osobitné problémy výberu. Ale stále rastúca pluralita ľudských bytostí a ich do nekonečna sa členiace vzájomné vzťahy povždy predstavovali konkrétny problém, ktorý aj Kristovi predložili jeho poslucháči: « Kto je môj blížny? » Preto už v de- kalógu Boh upřesnil niektoré predmety tejto lásky k blížnemu. Vo štvrtom prikázaní hovorí: « Cti otca svojho a matku svoju! » Týmto prikázaním nám dal základnú smernicu toho, čo teologická interpretácia prikázania nazýva ordo caritatis — poriadok v uskutočňovaní príkazu lásky. V nepriehľadnej pluralite ľudských bytostí máme dať svojmu prirodzenému sklonu milovať za prvoradý predmet tie dve osoby, ktorých pričinením sa nám dostalo života. A potom ho rozširovať akoby v koncentrických kruhoch okolo toho bezpečne definovaného stredu na vždy rozsiahlejšie spoločenstvá ľudských bytostí. Tak, ako od Boha máme celé svoje bytie, a preto jemu patrí naša prvá a totálna láska, tak máme od našich rodičov bio-fyziologický substrát našej bytosti, ktorá navyše bez ich láskavej a dlhodobej opatery nebola by 5 Co je láska k vlasti? Položili ste si niekedy otázku, čo vlastne znamená láska k vlasti? Láska v kresťanskom zmysle je prirodzená náklonnosť, túžba po nejakom dobre, bytostne primeranom subjektu. Je tu určitá analógia so zákonmi prírody. Podobne, ako kameň, vyhodený do vzduchu, padá nadol smerom k centru zemegule; ako potoky a rieky tečú smerom k moru, tak aj človek je od Stvoriteľa vybavený určitými prirodzenými sklonmi, nad ktorými však práve pre [pageend5]Ale ani rodičia nestačia poskytnúť dieťaťu všetko, čo potrebuje pre integrálne rozvinutie svojej ľudskej osobnosti. Najmä na osvojenie si výdobytkov ľudského umu predošlých generácií, ich kultúrneho, umeleckého i mravného dedičstva, potrebuje jednotlivec vo vývine pomoc širších spoločenských útvarov: rodu, kmeňa, národa. V našom kultúrnom okruhu prirodzenými nositeľmi týchto duchovným tradícií sú národy. Národ teda predstavuje jeden z tých najbližších koncentrických kruhov, ktoré po rodičoch majú tvoriť výberový predmet v uskutočňovaní príkazu lásky. Kristus učil slovom i príkladom, ako načim milovať svoj národ. Prišiel na tento svet, aby vykúpil celé ľudstvo; ale obmedzil svoju bezprostrednú činnosť iba na príslušníkov svojho národa na zemepisnej rozlohe svojej vlasti. Uzdravoval chorých iba zo svojho národa, okrem dvoch prípadov, v ktorých mimoriadna viera žiadateľov primala ho urobiť výnimky. Zachovával tradície svojho židovského národa, počnúc rituálnou obriezkou až po večeru nekvasených chlebov a veľkonočného baránka. Žialil nad predvídaným spustošením Jeruzalema — symbolu svojho národa — a nad veľkým súžením, ktoré ho malo postihnúť. Aj apoštoli na čele so svätým Petrom sprvoti obmedzovali svoje kázanie na « mužov a bratov izraelských ». A svätý Pavol, ktorého si Kristus vybral za apoštola pohanov, napriek tomuto svojmu nadnárodnému poslaniu i napriek svojmu zdedenému občianstvu svetovládneho Ríma, hrdo sa hlásil k svojmu židovskému národu (2 Kor 11,22) a neváhal prehlásiť, že by riskoval aj svoju večnú spásu za svojich bratov v národe (Rim 9,3). Svätý Augustín vo svojich hlbokých teologických úvahách nielen výslovne rozšíril platnosť Božieho príkazu lásky k rodičom aj na národné spoločenstvo, ale práve pre jeho povahu druhotnej príčiny nášho bytia v poriadku duchovných hodnôt kládol ho dokonca nad samých rodičov (Sermo 62,5,8). Svätý Tomáš Akvinský rozpracoval potom dopodrobna náuku o láske k vlasti a národu. Celá cirkevná tradícia mravnej náuky i teologického myslenia jednoznačne definovala lásku k národu ako mravnú čnosť eminentne náboženskej povahy, označiac ju špecifickým názvom pietas — úcta, zbožnosť. Povinnosť milovať svoj národ je natoľko zakotvená v samej ľudskej prírode — píše vynikajúci teológ Bernard Haring — že za určitých okolností môže vyžadovať od jednotlivca aj obetu života. (Das Gesetz Christi, III, 171). Preto teológovia nepochybujú, že kto obetuje svoj život za národ s vedomím, že koná podľa príkazu Božieho, má sa považovať za opravdivého mučeníka viery. 6 Po rodičoch prichádza národ vôbec vstave dospieť k individuálnej sebestačnosti. Preto teológovia nazývajú rodičov druhotnými príčinami nášho bytia, čo práve zdôvodňuje ich prioritu v poriadku lásky. Ako milovať svoj národ Za normálnych okolností láska k národu nevyžaduje túto extrémnu obetu, ako ju nevyžadujú ani iné mravné čnosti. Ona nám ukladá iba povinnosť uctiť si národ, od ktorého sme prijali toľko z duchovnej postatě našej osoby; ukladá nám milovať svoj národ a pomáhať mu zachovať a zveľaďovať všetky zložky jeho etnickej identity, aby ju mohol nenarušenú odovzdať ďalším pokoleniam. Povinná úcta a láska k národu vyžaduje od nás, aby sme sa za náš národ nikdy nehanbili, aj keď je azda malý, chudobný a má i svoje chyby. Ako len hlúpou pýchou polovzdelanca zdegenerované dieťa hanbí sa za svojich čo ako úbohých rodičov, tak len človek bez pietnej lásky hanbí sa za svoj národ alebo dokonca pred cudzím svetom pranieruje nedostatky svojho národa. Kto pozná čo i len trocha dejiny ľudstva, vie, že niet na svete národa, ktorý by sa nebol zapísal do dejín aj nejakou čiernou, ba i krvavou stránkou. Máme také strany v našich dejinách aj my Slováci, ako ich majú všetky ostatné malé i veľké národy sveta. Holubičie národy jestvujú len v bujnej fantázii romantických pevcov. Veď aj v súčasnosti na toľkých miestach sveta vojnové mašinérie ničia životy a hodnoty, človek trýzni človeka do krvi, až po neľudskosť pochovávania živých ľudí, ktorých neraz jedinou vinou je to, že chcú žiť podľa zákonov a tradícií svojho národa na zemi svojich otcov. Svätý Otec o svojom národe Táto smutná konštatácia nikoho neoslobodzuje od mravnej povinnosti milovať svoj národ. Veľký syn poľského národa Karol Wojtyla, ktorý dnes sedí na Petrovom stolci, iste dobre pozná aj tie temné strany dejín svojej vlasti. Ale keď prišiel už ako pápež do Poľska, pokladal si za sväté právo i za povinnosť lásky k národu pred celým svetom zvolať: « Poľsko, ty moja rodná zem, na ktorú som hlboko viazaný koreňmi môjho života, môjho srdca, môjho povolania...! Aké city vzbudzujú v mojom srdci melódia a slová národnej hymny, ktoré sme pred chvíľkou počúvali s náležitou úctou! Ďakujem vám, lebo tento Poliak, čo dnes prichádza « z ziemi wloskiej do Polski », je vítaný na prahu [pageend6]svojej púti po Poľsku touto melódiou a týmito slovami, v ktorých sa vždy zvýrazňovala nezlomná vôľa Národa žiť: « Kiedy my žyjemy » (Na letisku Ok^cie, 2.6.1979). Ján Pavol II. nás učí, že láska k národu je vec duše i srdca, že sa nijako neprotiví ani takému univerzálnemu poslaniu, aké ma nástupca svätého Petra a hlava všeobecnej Cirkvi. Učí nás ďalej, že pietas — úcta k národu — má zahrňovať aj jeho výsostné symboly, jeho národnú hymnu, aj keď jej slová sú poznačené časom, kedy vznikla. Vo svojich homíliách — teda v najvlastnejšom rámci najvyššieho kňazského a učiteľského úradu — Ján Pavol II. takto hovoril o národe a láske k nemu: « Ak je správne chápať dejiny národa cez človeka, cez každého príslušníka tohoto národa, tak súčasne nemožno chápať človeka mimo tohoto spoločenstva, ktorým je národ. Prirodzene, národ nie je jediným spoločenstvom; predsa však je osobitným spoločenstvom, ktoré sa azda najintímnejšie viaže na rodinu a je najdôležitejším pre duchovné dejiny človeka. Preto nie je možné bez Krista pochopiť dejiny poľského národa — tohoto tisícročného spoločenstva — ktoré tak hlboko rozhoduje o každom z nás. Ak odmietame tento kľúč na pochopenie nášho národa, vystavujeme sa podstatnej dvojzmyselnosti. Nepochopíme viac ani seba samých. Lebo bez Krista je nemožné pochopiť tento národ s jeho žiarivou a spolu i hrozne ťažkou minulosťou. » Takmer doslovne môžeme aplikovať tieto slová najvyššieho učiteľa Cirkvi aj na náš slovenský národ. Lebo aj naša najlepšia národná tradícia nás vždy učila — použime zase slov Svätého Otca — že « Ježiš Kristus neprestáva byť vždy otvorenou knihou o človeku, o jeho hodnote, o jeho právach a súčasne i knihou vedy o hodnote a o právach Národa » (Homília na Námestí víťazstva vo Varšave, 2.6.1979). Aké práva mal pritom pápež na mysli, vyslovil zase celkom otvorene a jednoznačne, keď po svätej omši kládol veniec na hrob Neznámeho vojaka: « Na koľkých miestach Európy a sveta svojou smrťou volal, že nemôže byť spravodlivej Európy bez nezávislosti Poľska, zakresleného na zemepisnej mape! » V ďalšom preslove dodal: « My Poliaci cítime mimoriadne hlbokým spôsobom, že bytostným zmyslom štátu je suverenita spoločnosti, národa, otčiny. Naučili sme sa to v dlhom rozpätí našich dejín, a najmä v tvrdých dejinných skúškach posledných storočí. Nikdy nesmieme zabudnúť na to hrozné poučenie z dejín, ktorým bola strata nezávislosti Poľska od konca 18. storočia až do začiatku tohoto storočia. Táto bolestná a vo svojej podstate negatívna skúsenosť stala sa však novým zdrojom poľského vlastenectva... Pokoj a zblíženie národov možno budovať iba na základe rešpektovania objektívnych práv národa, akými sú: právo na bytie, na slobodu, na uznanie za subjekt v sociálno-politickom zmysle, a tiež právo na stvár- ňovanie vlastnej kultúry a civilizácie » (Preslov k predstaviteľom vlády, 2.6.1979). Máme tu teda akoby zlatú niť učenia Kristovej Cirkvi od apoštolov cez cirkevných Otcov a veľkých teológov až po Jána Pavla II., ktorému Duch Svätý zveril vedenie našich duší. Zamyslime sa dnes nad týmto učením a spytujme si svedomie, či aj náš osobný postoj k nášmu národu zodpovedá tejto náuke, či myslíme a konáme v duchu tejto hlboko kresťanskej mravnej čnosti, ktorá sa volá láska k národu. Jeden z našich najväčších básnikov — ktorých často voláme svedomím národa —, tiež príkladný Kristov kňaz, už pred poldruha storočím žialil nad nedostatkom lásky k národu u mnohých Slovákov a volal: Umko tatranská... zazni hurtovnú mi pieseň, která by toľko blúďácích a hluchých Slovákov mohla ráz pohnúť ke tuhej svojého Národa láske! (Ján Hollý, Na umku) Našťastie dnes doma na Slovensku — možno aj preto, že tam prejaviť lásku k národu znamená vystaviť sa rozličným nebezpečenstvám, a teda predpokladá hlboké osobné presvedčenie a mravnú silu hrdinstva — najmä u našej mládeže badať celkom výrazné prejavy tejto lásky k národu. Tak napríklad v rámci nočnej adorácie, ktorá sa konala 14.-15. novembra 1987 v kostole Svätého Mikuláša v Trnave, mládež z celého Slovenska pripravila uchvacujúce pásmo o veľkom milovníkovi slovenského národa, akým bol spišský biskup Ján Vojtaššák. Predstavili ho ako mučeníka za vieru a za národ. A na zakončenie pásma, ktoré prítomný pozorovateľ nazval « silným zážitkom », takto sa modlili: «Bože, daj nášmu národu takých biskupov, akého si nám dal v osobe biskupa Jána, aby neohrozene viedli Cirkev a náš národ k večnému víťazstvu. Matka Sedembolestná, Patrónka nášho národa, pros svojho Syna za jednotu nášho národa, za našu vernosť svätej Cirkvi, za slobodu viery v našej vlasti. Vypros nám silu, aby sme neochvejne hájili matku Cirkev, za ktorú sa modlil, pracoval a trpel Boží služobník biskup Ján. » 7 Milan S. Ďurica [pageend7]NAJZÁHADNEJŠIA FOTOGRAFIA Niekoľko desaťročí po objavení Ameriky (1492) v Mexiku sa roku 1531 (9. decembra) stala zvláštna udalosť. Istému indiánovi menom Juan Diego, ktorý iba pred krátkym časom bol pokrstený a prijal katolícku vieru, sa na vŕšku Te- peyac blízko Mexika zjavila Panna Mária. Zadivenému Juanovi rozkázala, aby sa odobral k Otcovi biskupovi Zumarragovi, španielskemu františkánovi a povedal mu, že Matka Božia si praje, aby na vŕšku Tepeyac dal postaviť kaplnku na jej úctu. Biskup sa Juanovi vysmial a povedal mu, že celú vec o zjavení si vysníval, lebo bol v tej chvíli opitý. Ak však nástojí, aby biskup uveril zjaveniu, nech mu prinesie dajaký znak, napríklad kyticu kvetov, z miesta zjavenia. Bol totiž december a v tom mesiaci kvety nekvitnú. Juan odišiel smutný a keď sa na druhý deň stretol s Pannou Máriou na tom istom mieste, takto sa jej vyžaloval: — Presvätá Panna, Otec biskup mi nechce veriť, a žiada si dajaký znak na potvrdenie zjavenia. Panna Mária v podobe krásnej žiarivej devy indiánky, po kráľovsky oblečená, mu povedala: — Zajtra choď na vŕšok Tepeyac a nazbieraj z kvetov, ktoré tam nájdeš a zanes ich biskupovi, aby ti uveril. Na druhý deň zavčas rána Juan Diego zašiel na vŕšok a našiel medzi skalami, kde takmer nič nerástlo, krásne kvety, ktoré nepoznal, pretože v Mexiku nerástli. Boli to krásne červené « kastil- ské ruže ». Zadivenie Juana Diega bolo veľké, lebo bol mesiac december a teplota klesla v tú noc pod bod mrazu. Juan natrhal veľkú kyticu ruží a uložil ich do svojej veľkej zástery, ktorú domorodci nosia vpredu a nazývajú ju tilma. S radosťou sa ponáhľal do biskupského sídla. Keď sa objavil pred biskupom a jeho domácimi, rozpustil zásteru a krásne červené ruže sa rozsypali po zemi. Všetci prítomní zhíkli od prekvapenia a dojatia, veď na zemi ležali « kastil- ské ruže », ktoré tak obľuboval Otec biskup a ktoré istotne nerástli v Mexiku. Ale zadivenie a prekvapenie sa zmnohonásobnilo, keď prítomný biskup so svojimi domácimi zazrel na tilme obraz mladej peknej indiánskej devy, oblečenej ako sa zvyknú obliekať indiánske princezny. Deva bola odetá do šatu červenej farby a na ňom modro-zelenkastý plášť, posiaty hviezdami. Všetci ihneď uverili Juanovi a padli na kolená pred zázračným obrazom. Všetky tieto okolnosti presvedčili biskupa, a dal postaviť na určenom mieste kaplnku ku cti Matky Božej. Po nejakom čase kaplnka bola prestavaná vo väčší chrám a neskoršie vo veľkú nádhernú baziliku. Roku 1976, keďže stará stavba začala byť nebezpečná, mexickí veriaci sa dali stavať skvostnú modernú baziliku, jeden z najväčších chrámov na svete, kde na prednej stene tróni zázračný obraz Panny Márie Guadalupskej. V pôvodnej reči, akou rozprával Juan, Guada- lupe sa vyslovovalo « Cuatlaxupeh ». Keďže pre Španielov to bolo veľmi ťažko vysloviť, skrátili to na « Guadalupe ». Význam toho názvu je nasledovný'. « Tá, ktorá šliape hada ». Podľa svedectva Juana Diega sama Panna Mária sa mu tak predstavila a tak chcela byť oslovovaná od zbožného ľudu. Mexická svätyňa Guadalupe, ktorá sa dnes nachádza na periférii hlavného mesta Mexika, je najviac navštevovaná pútnická svätyňa na svete. Za jeden rok prejde svätyňou až 12 miliónov pútnikov, kým napríklad do Lurdov ich príde najviac päť miliónov. 8 V očiach obrazu Panny Márie Guadalupskej je ukryté tajomstvo [pageend8]V poslednom čase záujem o obraz ešte viac vzrástol. Už pár rokov je tomu, čo jeden fotografista urobil detailné zábery obrazu. Na zväčšenej fotografii zbadal, že v zreničke prižmúrených očí vidieť obrysy ľudskej postavy. Pokus opakovali aj iní fotografisti a všetci boli mienky, že v očiach Guadalupskej Panny Márie vidieť ľudské postavy. Roku 1979 inžinier José Aste Tonsmann vyfotografoval tvár Panny Márie Guadalupskej, použijúc najmodernejšie prístroje, ktoré má k dispozícii Ústav pre výskum vesmíru NASA v Spojených štátoch amerických pri skúmam a analyzovaní fotografií, ktoré mu prichádzajú z obežných družíc a iných satelitov. Prostredníctvom tzv. « digitalizovania obrazov » José Aste Tonsmann dosiahol zväčšeniny až 2.500 krát väčšie ako originál. To znamená, že na jednom milimetri štvorcovom « mohol čítať » až 25.000 svetelných bodov. Oči Guadalupskej Panny Márie na obraze analyzované týmto spôsobom vyjavili celú komplexnú scénu. Rozpoznať na zreničke oka Panny sediaceho Indiána s dlhými vlasmi. Vedľa neho sedí starší človek, s plešinou na hlave, s bielou bradou, s rovným orlím nosom, z oka mu padá slza. V tejto postave mnohí skúmatelia identifikovali španielskeho biskupa františkána Juana de Zumarraga. Vedľa neho vidieť mladšieho muža, o ktorom si hodno myslieť, že je to Juan Gonzales, tlmočník a sekretár biskupov. Uprostred vidieť človeka v mužnom veku, s bradou a fúzami, veľkým orlím nosom a s prižmúrenými očami. Na hlave má kapucňu a je obrátený smerom k sediacej osobe, ktorú možno považovať za biskupa. Je to Indián Juan Diego vo chvíli, keď otvára svoju tilmu — zásteru, z ktorej vypadli na zem červené « kastílske ruže ». Z opisu osôb možno uzatvárať, že ide o scénu, keď Juan Diego priniesol žiadaný znak biskupovi. Panna Mária bola v tej chvíli prítomná a jej oči « fotografovali » scénu, a táto sa v tej chvíli vtlačila na obraz na tilme a tam sa zachovala až podnes. Vyzerá to priam fantastické, ale analyzovanie fotografií vedie k týmto uzáverom. V analýze rozličných osôb na zreničke Panny Márie inžinier José Aste spoznal aj jednu černošskú mladú ženu. Tento detail zalármoval všetkých skú- mateľov, nakoľko v tom čase [1531 j v Mexiku černošských osôb nebolo. Ďalšie štúdiá však rozlúštili aj tento záhadný bod. Zo štúdia testamentu biskupa Juana Zumarraga vysvitlo, že on mal medzi svojím služobníctvom aj jednu čiernu otrokyňu, ktorú priviedol zo Španielska a ktorej pred svojou smrťou « testamentárne » udelil slobodu za « cenné služby, ktoré mu preukázala ». O tomto jedinečnom obraze a o jeho analýze vyšlo a vychádza mnoho kníh. Viacerí začínajú nazývať tilmu, na ktorej je obraz tej, ktorá šliape hlavu hada « syndona Panny Márie », ktorá ľuďom nášho storočia chce odhaliť veľkú lásku Matky Božej k ľuďom. V tomto Mariánskom roku si zaiste naši čitatelia radi prečítajú tento článok, ako veľmi « zaujímavý dokument» materinskej ochrany a lásky našej nebeskej Matky. 9 A. Jakubík Fotografický objav v očiach Panny Tilma, na ktorej je vyobrazená « tá, ktorá šliape hada » je takmer sama o sebe zázrakom. Tilma je urobená z agátového lyka veľmi primitívnym spôsobom. Obyčajne takáto tilma pretrvá najviac 50 rokov, potom spráchnivie. Guadalupská tilma má vyše 450 rokov a je stále neporušená. Nijaký vedec a skúmateľ nevie vysvetliť, ako vznikol obraz na tilme. Všetci skúmatelia tvrdia, Že obraz Panny Márie nie je maľba. Rokti 1936 profesor Richard Kuhn, direktor chemickej sekcie Inštitútu Kaiser Wilhelm v Heidelbergu [roku 1938 dostal tento profesor Nobelovú cenu za chémiu j po dlhých skúmaniach vyhlásil, že na obraze niet farbív ani rastlinného, ani živočíšneho a ani nerastného pôvodu. O chemických farbivách sa za čias vzniku obrazu nikomu ani len nesnívalo. Farby na obraze sú stále živé. Je dokázané, že obraz akoby odpudzoval od seba prach a hmyz. Hoci okolie baziliky je prímorské a plné soľných výparov, obraz nebol nikdy poškodený. Keď roku 1971 technici čistili strieborný rám, v ktorom je obraz vložený, pár kvapiek chemického roztoku kvaplo na obraz. Všetci si očakávali, že na obraze vzniknú diery. Ale nie, iba pár škvŕn ostalo na tilme, ktoré po krátkom čase celkom vybledli. Ďalšia zaujímavosť na obraze je táto: hviezdy na plášti nie sú len tak jednoducho rozložené, ale napodobňujú vlastne hviezdne konštelácie, ako ich vidieť za jasných nocí nad Mexikom. « Zvláštnosti » zázračného obrazu [pageend9]Blat.: Priam historicky dôležitá bola vaša pastoračná návšteva, Otec kardinál, v štáte Burundi v prvej polovici decembra 1987. Ako je známe, po rokoch diktatúry režimu, ktorý kruto prenasledoval Cirkev v Burundi a spôsobil jej veľké škody, krajina znovu nadobudla slobodu nekrvavým prevratom 3. septembra 1987. Otec kardinál, mohli by ste nás stručne poinformovať o tejto návšteve. Kard.: Šiel som do Burundi na výslovné pozvanie tamojších biskupov na oslavy Mariánskeho roku. Bolo to zároveň aj poďakovanie za znovuzíska- nú náboženskú slobodu. Ja osobne som chápal túto cestu ako prejav solidarity, s ktorou Svätý Otec a celá Cirkev sprevádzali týchto našich bratov a setry počas rokov prenasledovania za vieru, ako aj solidarity, s ktorou ich sprevádzajú teraz na ceste znovunadobudnutej slobody. Môžem povedať, že som tam našiel naozaj slobodné ovzdušie, plné radosti a nádeje. Blat.: Mohli by ste nám povedať niečo bližšie o spomínaných oslavách? Kard.-. Boli to oslavy, čo zanechávajú nezabudnuteľné dojmy. Ich vrcholom bola národná púť do mariánskej svätyne na vrchu Mugera v nedeľu 8. decembra 1987. Na vysvetlenie treba spomenúť, že od mnohých rokov sa sem 15. augusta vždy schádzalo desaťtisíce pútnikov. No minulého roka vtedajší režim túto púť zakázal. Preto na sviatok Kardinál Jozef Tomko, prefekt Kongregácie pre evanjelizáciu národov, bol od začiatku decembra minulého roku až do druhej polovice februára toho roku na viacerých dlhých pastoračných návštevách v misijných územiach v Afrike a v Ázii, ktoré patria pod jeho právomoc. Išiel tam posilniť katolíkov vo viere ako pravý misionár, ba po Svätom Otcovi hlavný misionár katolíckej Cirkvi. Pre spomínané dlhé pastoračné návštevy Otca kardinála Tomka v krajinách Afriky a Ázie, ako aj pre iné jeho dôležité záväzky, až v polovici marca sa nám podarilo pohovoriť si s ním trochu obšírnejšie o spomínaných cestách. Nepoškvrneného Počatia Panny Márie, 8. decembra 1987 sem prišlo pešky vyše sto tisíc pútnikov. Pri tej príležitosti som predsedal slávnostnej koncelebrovanej omši so všetkými biskupmi krajiny a s desiatkami kňazov. Bolo dojímavé vidieť tých stotisíc veriacich zhromaždených v prekrásnom prírodnom amfiteátri, ktorý nahrádzal stavaný kostol. Pripomínalo mi to výjav na vrchu blahoslavenstiev. A ako nadšene a radostne sa zapájali do liturgického slávenia, ktoré trvalo takmer štyri hodiny! V kázni som najprv spomenul smutné obdobie prenasledovania, ktoré Cirkev v Burundi musela pretrpieť, a vyslovil som radosť nad tým, že sa znovu mohli slobodne zísť na púti. Čo sa týka budúcnosti, zdôraznil som im, že oprávnená nádej, s ktorou obyvatelia Burundi hľadia do budúcnosti, sa bude môcť uskutočniť iba v jednote a zmierení, založenom na rešpektovaní spravodlivosti a osobných slobôd. Počas bohoslužieb veriaci priam prekypovali nadšením. Veľmi na mňa zapôsobila aj ich úcta a láska voči Svätému Otcovi. Prejavovalo sa to na každom kroku: v spevoch, spontánnych aklamáciách, vo verejných prejavoch. Naozaj niečo dojímavé. Brat.: Otec kardinál, tu sa spontánne vynára otázka-. Aký je pomer medzi súčasným režimom v Burundi a Cirkvou? Kard.: Veľmi dobrý. Reštriktívne opatrenia proti Cirkvi boli hneď odvolané. Zostali ešte niekto- 10 OTEC KARDINÁL J. TOMKO NA MISIJNÝCH CESTÁCH [pageend10]ré technické problémy, ako napríklad navrátenie šiestich zhabaných seminárov, v ktorých sú teraz štátne školy. Ale stretol som sa s veľmi dobrou vôľou vyriešiť tento problém, a to tak u štátnych predstaviteľov, ako aj u biskupov. Utvrdila ma v tom aj moja návšteva u prezidenta republiky Pierra Buyoya. A vôbec občianske vrchnosti mi všade pripravili veľmi srdečné prijatie. Brat.: Aký je súčasný stav katolíckej Cirkvi v Burundi? Kard.: Ak sa zo zemepisného hľadiska Burundi nazýva « africké Švajčiarsko », tak ešte väčším právom sa zo stránky cirkevného postavenia nazýva « perla katolíckych misií ». Je to preto, že v priebehu sto rokov počet katolíkov stúpol na 60 % celkového počtu obyvateľstva; to značí, že z piatich miliónov Burunďanov sú tri milióny katolíkov. Cirkev je tu veľmi dynamická a v týchto posledných rokoch sa stala ešte zrelšou pod nátlakom prenasledovania. Blat.: Pár dní pred Vianocami, krátko po návrate z Burundi ste sa, Otec kardinál, vydali na ďalšiu dlhú pastoračnú cestu, tento raz d.o rovníkovej Afriky. Najprv ste navštívili republiku Kongo s hlavným mestom Brazzaville. Aký bol cieľ tejto vašej pastoračnej návštevy? Kard.: Pokiaľ ide o cieľ tejto návštevy, naznačil som ho v prejave k miestnym biskupom takto: « Prvým dôvodom mojej návštevy je povzbudiť vás a prostredníctvom vás všetkých tých, čo sa usilujú o evanjelizáciu a o celkový rozvoj obyvateľov Konga. » Uistil som ich tiež, že popri ťažkostiach, s ktorými sa stretávajú, v ich krajine je veľa potešiteľných skutočností. Blat.: Mohli by ste nás aspoň letmo poinformovať o programe návštevy v Kongu? Kard.: Naozaj len letmo spomeniem, že počas návštevy Konga môj program v troch diecézach bol priam nabitý rozličnými stretnutiami so všetkými kategóriami veriacich: s biskupmi, kňazmi, rehoľníkmi a rehoľníčkami, s farskými spoločenstvami, so seminaristami, rehoľnými novicmi a novickami, s angažovanými laikmi atď. Všetkým som sa snažil dodať odvahu a nádej, lebo myslím, že toho najviac potrebujú v mimoriadnej situácii, v akej žijú. Ako osobitný zážitok by som chcel spomenúť, že Polnočnú vianočnú slávnostnú svätú omšu som celebroval v hlavnom meste Brazzaville za účasti pekného počtu veriacich. Boli to už tretie Vianoce, ktoré som slávil v Afrike. Zvlášť milé bolo stretnutie s poľskými misionármi a misionárkami, ktorí pracujú v Kongu. Je tam osemnásť poľských kňazov a osem rehoľných sestier. Privítali na veľmi srdečne, ako jedného z rodiny. Blat.: Ako ste naznačili, v Kongu vládne marxistický režim, a teda Cirkev žije v mimoriadnej situácii. Čo ste odporúčali duchovným pastierom a veriacim vzhľadom na túto situáciu? Kard.: Kládol som veľký dôraz na dôležitosť evanjelizácie. Napríklad zhromaždeným biskupom Konga som prízvukoval: « Prvými šíriteľmi evanjelia ste vy, biskupi, a spolu s vami naši milovaní misionári v jednote s domácimi kňazmi, ktorí si zasluhujú veľkú pozornosť. Dielo biskupa sa meria na základe jeho úsilia zabezpečiť pre svoju diecézu kňazov, ktorí budú svedkami duchovnej sily a svätosti a preto majú byť dobre formovaní a bezhranične veľkodušní. » Podobne aj pri stretnutí s kňazmi, ktorí sa venujú pastoračnej službe, som zdôrazňoval smernice, ktoré im dal ešte blahej pamäti pápež Pavol VI., totiž, že teraz musia sami Afričania vykonávať evanjelizáciu vo svojom prostredí. Aj pri inom stretnutí som zdôraznil to, čo platí pre všetkých kresťanov: « Ohlasovať Ježiša Krista je závažnou povinnosťou každého veriaceho. » «Beda mi, keby som neohlasoval evanjelium » — vyhlásil svätý Pavol. Pritom som im pripomenul, že majú šíriť evanjelium nielen vo svojej krajine, ale aj v celosvetovom meradle, najmä tam, kde toho najviac treba. Blat.: Na Nový rok 1. januára 1988 ste prileteli do Stredoafrickej republiky na dvojtýždňovú návštevu. Mohli by ste nás stručne poinformovať aj o tejto návšteve. Kard.: Stredoafrická republika sa nachádza priamo v srdci Afriky. Má 623 tisíc štvorcových kilometrov, teda je päťkrát väčšia ako Cesko-Sloven- sko, ale má iba 2 milióny 600 tisíc obyvateľov, veľmi rozptýlených po celom území. Keďže krajina má veľmi málo komunikačných spojov a chýba jej prístup k moru, nemôže využiť svoje prírodné bohatstvo. Preto zaostáva nielen po hospodárskej, ale aj po kultúrnej stránke. Navštívil som všetkých šesť diecéz a mnohé misionárske stanice, takže počas dvoch týždňov svojej návštevy som prešiel, presnejšie preletel vyše 5000 kilometrov. Poslúžilo mi pritom malé lietadlo, ktoré pilotoval jeden z misionárov. Pravda, to lietanie nebolo bez rizika a dobrodružstva. 11 [pageend11]Blat.: Aké sú hlavné ťažkosti, s ktorými zápasí tamojšia Cirkev? Kard.: Je ich viacero. Spomeniem iba niektoré. Napríklad zaostalosť v hospodárskom a kultúrnom rozvoji krajiny sťažuje aj dušpastiersku činnosť. Katolíkov je iba okolo 430 tisíc, teda asi šestina obyvateľstva. Majú dosť veľkú slobodu, ale nemajú prístup k spoločenským informačným prostriedkom. Zvlášť bolestné je to, že znárodnenie katolíckych škôl malo za následok veľký úpadok mravných hodnôt u mládeže, ako aj profesionálnej zodpovednosti u vyučujúcich. Z náboženského hľadiska treba vyzdvihnúť, že tamojší misionári sú poväčšine starí, kým domácich kňazov je ešte pomerne málo. Pritom sa povážlivo šíri mohamedánstvo a veľmi rastie počet rozličných siekt. Blat.: Aké pozitívne prvky by ste vyzdvihli zo života Cirkvi v Stredoafrickej republike. Kard.: Treba uznať, že tamojšie kresťanské spoločenstvá prejavujú veľkú vitalitu a veľkodušnú ochotu slúžiť svojej krajine, najmä pokiaľ ide o školskú a odbornú prípravu mládeže. Veľmi sa oceňuje práca tamojších misionárov, z ktorých viacerí sa už 30 až 40 rokov venujú zo všetkých síl evan- jelizácii. Pokiaľ ide o moju návštevu, musím priznať, že všade sa mi dostalo srdečného prijatia. Aj miestne spoločenské komunikačné prostriedky prispeli k dobrému priebehu návštevy. Veľkú spoločnú radosť sme zažili pri biskupskej vysviacke, ktorú som udelil Monsignorovi Eduardovi Mathosovi, druhému biskupovi afrického pôvodu v Stredoafrickej republike. Bol to deviaty biskup, ktorého som doteraz vysvätil. Pri svätej omši koncelebroval apoštolský pronuncius a pätnásť biskupov z krajín rovníkovej Afriky. Tu sa skutočne prejavila súdržnosť, ktorá má vládnuť medzi biskupmi celého sveta, ale najmä tej istej krajiny alebo oblasti. Na vysviacke bol prítomný aj prezident republiky, viacerí členovia vlády a iné vrchnosti. Co je zaujímavé, boli tam aj predstavitelia protestantských spoločenstiev, mohamedánov a animistov, čiže vyznávačov pôvodného afrického náboženstva. Asi desať tisíc veriacich sprevádzalo liturgické obrady africkými spevmi, hudbou a rituálnymi tancami, typický africký prejav spoločnej radosti. V rámci početných stretnutí s rozličnými skupinami mal som šťastie po prvý raz sa stretnúť s kmeňom afrických trpaslíkov, pigmejcov. Keď som im vyjadril solidaritu Cirkvi s ich kmeňmi, prejavili úprimnú radosť svojskými gestami a výkrikmi. Rektor katolíckej univerzity Fu Jen na Tchaj-wane udelil kardinálovi Tomkovi doktorát « honoris causa» z filozofie. Blat.: V mesiaci februári sa Otec kardinál Tomko vydal na ďalšiu cestu na Ďaleký východ. V dňoch 3. až 17. februára 1988 navštívil Hon- kong, Macao a diecézy na čínskom ostrove For- móza čiže Tchaj-wan. O dôvodoch a cieli tejto návštevy sa vyslovil takto: Kard.: Ešte roku 1986 ma miestna čínska biskupská konferencia pozvala na sympózium o evan- jelizácii. Pozvanie som prijal a zároveň som využil túto cestu na pastoračnú návštevu diecéz Honkong, Macao a na Tchaj-wane. Blat.: f e známe, že v roku 1999 Honkong, takisto ako Macao, prejde pod správu Čínskej ľudovej republiky. Ako sa pozerá tamojšia Cirkev na tento historický zvrat? Kard.: V Honkongu a trocha menej v Macao vládne ovzdušie očakávania neistej budúcnosti. To sa, prirodzene, odzrkadľuje aj v živote tamojšej Cirkvi. No duchovní pastieri a veriaci sú rozhodnutí zachovať si vieru v akejkoľvek situácii. Vo svojich prejavoch som sa usiloval vyjadriť im solidaritu celej Cirkvi, ale aj jej lásku k čínskemu národu. Pritom som ich povzbudil, aby sa pripravovali na novú situáciu s prorockým duchom. Povedal som im otvorene: « Roky, v ktorých teraz žijete, pokladajte za historickú chvíľu, za osobitný čas milosti. Zmeny a nové požiadavky, ktoré sú pred vami, treba pokladať za Boží dar. Roky, ktoré sa blížia, vám ponúkajú mnoho veľkých príležitostí. Nová, výnimočná situácia vyžaduje novú a 12 [pageend12]výnimočnú odpoveď. Musíte sa vždy usilovať chápať vašu situáciu vo svetle evanjelia. A musíte dať tejto novej situácii primeranú odpoveď, musíte sa usilovať nájsť konkrétne spôsoby, azda aj celkom nové, ako žiť evanjelium v novej situácii. » Ďalej som im zdôraznil: « Prvý cieľ, ktorý sa črtá pred vami všetkými, je budovanie Božieho kráľovstva. Dnes viac, ako inokedy, je potrebná jednota najmä vtedy, keď vydávate svedectvo o pravde, keď ohlasujete evanjelium. A musíte ho ohlasovať s odvahou a celé, a pritom zostať verní učiteľskému úradu Cirkvi. » S osobitným dôrazom som im kládol na srdce spojenie s rímskym pápežom, Svätým Otcom, ktorý — ako tvrdí Druhý vatikánsky koncil — je ustanovený za « viditeľný princíp a základ jednoty viery a spoločenstva ». Veď úprimné, hlboké a synovské spojenie so Svätým Otcom je podstatnou zložkou našej totožnosti a našej katolíckej viery. Blat.: Otec kardinál, mohli by ste nám podať aspoň stručný prehľad o vašej pastoračnej návšteve na Tchaj-wane? Kard.: Keďže mi zostalo málo času, program návštevy bol veľmi intenzívny. Dokonca aj počas obeda a večere som mal takmer vždy rozhovory so zodpovednými činiteľmi miestnej Cirkvi. Tak som sa mohol stretnúť s biskupmi, kňazmi, predstavenými rehoľných spoločností, so seminaristami, laikmi i mladými ľuďmi a dať im primerané smernice a najmä povzbudiť ich. Zaujímavé bolo stretnutie s predstaviteľmi rozličných domorodých kmeňov, teda nie Číňanov, ale Polynézanov. Privítali ma svojimi peknými folkloristickými tancami v nádherných krojoch. Blat.: Ako prebiehalo spomíname sympózium o evanjelizácii v hlavnom meste T chaj-Čanu, na ktoré ste boli úradne pozvaný? Kard.: Bolo naozaj na výške. Usporiadala ho miestna Cirkev a konalo sa v budove veľkej katolíckej univerzity Fu Jen. Myslím, že toto stretnutie možno pokladať za historický zvrat, pokiaľ ide o uvedomenie si potreby evanjelizovať celý čínsky národ, teda nielen Číňanov na ostrove Tchaj-wan, ale aj na kontinente. Veľmi jasne to vyjadril aj Svätý Otec Ján Pavol II. vo svojom posolstve, ktoré som prečítal a komentoval na sympóziu. Napísal: « Vy ste prirodzenými ohlasovateľmi evanjelia veľkej rodiny Číňanov a ste pre ňu privilegovanými svedkami evanjeliového posolstva. » V tom istom smere sa niesla aj moja homília počas slávenia Eucharistie, ktorým sa zakončilo sympózium. Medziiným som povedal: « Obdobie misií sa ešte neskončilo! Je našou povinnosťou priniesť Krista bratom a sestrám, ktorí ho ešte nepoznajú, všade, aj tu v Ázii! A vy musíte byť Kristovými misionármi medzi vašimi bratmi a sestrami v Ázii. Všetci sa musíte vážne angažovať na tejto misijnej evanjelizácii. Čína bola od nepamäti vzorom misií pre celú Katolícku cirkev. Ako ináč by vyzerala Cirkev, keby Čína so svojou starodávnou kultúrou a s vyše miliardou obyvateľov poznala Krista a sklonila sa pred ním ako pred jediným Spasiteľom ľudstva! Toto výsostné poslanie priniesť Cíne Krista je predovšetkým vašou úlohou! Blat.: Medzinárodná tlačová agentúra F ideš komentovala návštevu Otca kardinála v Honkongu M.acao a na Tchaj-wane takto: « Táto návšteva roznietila horlivosť a odvahu v spomínaných katolíckych spoločenstvách a postavila do popredia historickú chvíľu, ktorú prežíva Cirkev na týchto miestach. » 350. VÝROČIE SMRTI KARDINÁLA PAZMÄNYA Pri príležitosti 350. výročia smrti kardinála Petra Pazmánya (zomrel 19. marca 1637), uhorského arcibis- kupa-prímasa, ktorý sídlil v Trnave, pretože Ostrihom bol obsadený Turkami, Maďarská akadémia vied spolu s Biskupskou konferenciou usporiadala na univerzite v Budapešti zjazd historikov, na ktorom sa znalci snažili zhodnotiť túto veľkú osobnosť z hľadiska cirkevného, kultúrneho a politického. Zasadanie zjazdu otvoril ostrihomský arcibiskup-prí- mas László Paskai, ktorý vyzdvihol význam tohto veľkého cirkevného hodnostára, najmä ako budovateľa katolíckych škôl, zakladateľa Trnavskej univerzity i ako vedúcu osobnosť na politickom poli. Na zjazde sa zúčastnil Mons. Michele Maccarrone, predseda Pápežskej komisie pre kultúru. KARDINÁL GLEMP PÔJDE DO ZSSR Kardinál Jozef Glemp, poľský prímas, sa zúčastní na slávnostiach milénia pokresťančenia Kyjevskej Rusi, ktoré budú od 4. do 6. júna v Moskve a iných mestách ZSSR. Kardinál chce pri tejto príležitosti navštíviť aj Litvu. 13 Otázky kládol R. Blatnický [pageend13]Don Bosco bol nielen výborný vychovávateľ, ale aj skvelý organizátor rôznych podujatí na cirkevnom poli, napríklad vo vydávaní náboženskej literatúry a časopisov. Sám bol plodný spisovateľ. Všetky jeho knihy, články, a vôbec hocijaké literárne prejavy dosahujú súhrnne vyše 30.000 strán. Vydávaním kníh a časopisov sa Don Bosco postavil proti slobodomurárskej propagande, ktorá hnala na nože napätie medzi svetskou vládou a Cirkvou. Don Bosco bránil autoritu pápeža, ale v tom istom čase bol aj priateľom napr. grófa Kamila Cavoura, ministerského predsedu sebaudské- ho kráľovstva. Len náhla smrť Cavoura prekazila pokojné vyriešenie « rímskej otázky ». Slobodomurársky antiklerikalizmus rozvíril masy ľudu a zasiahol široké vrstvy a tak sa vojna medzi štátom a Cirkvou (lepšie Pápežským štátom) stala nevyhnutnou. Do tohto kontextu treba začleniť aj « politickú činnosť » Don Bosca o zblíženie protivných stránok. Pápež zveril Don Boscovi dôležité úlohy, ktoré až teraz po štúdiu vatikánskych archívoch dokazujú, ako sa výborne zaslúžil o taliansku cirkevnú politiku. Z poslednej biografie Don Bosca (DON BOSCO - STORIA D! UN PRETE od T. Bosca) vyberáme niekoľko strán, ktoré osvetľujú túto kapitolu života turínskeho svätca. Popoludnie 26. mája 1860. Don Bosco je vo svojej skromnej pracovmi. Prijíma do ústava chlapca, Osemnásť žandárov vystúpilo z vozov a potichu obsadilo dvory, schody a chodby Don Bo- scovho ústavu. Traja inšpektori vstúpili do jeho pracovne a keď odišla matka s chlapcom, oslovili Don Bosca: — Musíme s vami hovoriť o veľmi dôvernej a neodkladnej veci. Boli sme vládnymi úradmi poverení vykonať prehliadku v každom kúte vášho ústavu. Neočakávaná správa zarazila Don Bosca, ktorý však nestratil svoju chladnokrvnosť. Vie, že v niektorých turínskych proticirkevných novinách sa už dávnejšie objavili články, v ktorých Don Bosco, Don Cafasso, kanonik Ortalda a gróf Cays sú upodozrievaní z tajných stykov s arcibiskupom Franso- nim, ktorý žije vykázaný vládou v Lyone a s kardinálom Antonellim, štátnym sekretárom pápeža Pia IX. V bezočivom článku novín « Gazzetta del Popola » sa tvrdilo, že « na Valdoccu v ústave Don Bosca a v iných jeho ústavoch sú vraj nahromadené v pivniciach a v tajných skrýšach zbrane a že sa pripravuje povstanie, financované veľkými sumami peňazí z Vatikánu. Ďalej, že v oratóriu sú chlapci cvičení a pripravovaní do občianskej vojny. Don Bosco vie veľmi dobre, že zbrane, sumy peňazí a občianska vojna sú iba v horúcich hlavách žurnalistov, ale vie tiež, že má pri sebe v pracovni kompromitujúce listy a správy. Napriek absolútnej diskrétnosti (o týchto veciach nevie nikto v ústave, iba Don Alasonatti videl raz list adresovaný do Ríma) Don Bosco vie, že keby sa určité listy dostali do rúk ministra vnútra Farinu, pre oratórium by bol koniec. Don Bosco sa chová veľmi pokojne. Vie, že musí stoj čo stoj ukryť určité listy a správy, ale vie, že aj štátni inšpektori majú tiež čo zakrývať. Preto sa obráti na inšpektorov: — Páni, domová prehliadka je veľmi vážna vec. Prosím si, predostrite mi povolenie od súdnych úradov, ktoré vás autorizujú vykonať pre- 14 BOL DON BOSCO POLITIKOM? ktorému zomrel otec. Mladíka sprevádza matka, úbohá bojazlivá ženička. Predstavuje Don Boscovi odporúčajúci list z ministerstva vnútra. Don Bosco si pozorne prečíta list a potom na okraj pripíše: Te- nere presente — držať v evidencii. Tento list z ministerstva mu poslúži, keď sa obráti na úrady s prosbou o dajakú podporu a zároveň ho obráni proti antiklerikálnym útokom vlády. Ani mu len neprichádza na um, že práve v tej chvíli vládne orgány podnikajú proti nemu zákerný útok. Prehliadka oratória [pageend14]hliadku. Ak ho nemáte, som nútený si myslieť, že je to vaša osobná akcia, a v tom prípade dám zvoniť na veži kostola svätého Františka na poplach proti vám ako rušiteľom domáceho súkromia. Inšpektori zabudli povolenie od súdu na úradoch a musia rýchlo odísť ho vyzdvihnúť. Zatiaľ má Don Bosco čas ukryť na bezpečné miesto kompromitujúce listy s Vatikánom. Po prinesení súdneho dovolenia prehliadka sa koná s najväčšou pozornosťou. Inšpektori sa prehrabávajú vo všetkom. V koši na odhodený papier nájdu obálku s vatikánskou známkou a medzi papiermi nájdu apoštolské breve s vlastnoručným podpisom pápeža Pia I., v ktorom chváli saleziánske dielo. Nič viac. Don Bosco s trošku ironickým humorizmom strká pod nos inšpektorom nezaplatené účty od pekára, mäsiara a iných dodávateľov a vysvetľuje im, ako je ťažko vydržiavať niekoľko stoviek chudobných chlapcov. Na druhý deň aj noviny « Gazzetta del Po- polo » musia priznať neúspech domovej prehliady: « Úrady vykonali domovú prehliadku u známeho Don Bosca, riaditeľa ústavu na Valdoccu, tajného hniezda pápežencov. Hovorí sa, že v ústave sa nenašlo nič kompromitujúce » (31. mája 1860). Po štrnástich dňoch sa znenazdajky objavili žandári a inšpektori s príkazom vykonať ďalšiu prehliadku. Don Bosco je preč z domu. Našťastie ho čoskoro nájdu v meste; ihneď sa vráti a vezme do rúk opraty situácie. Tvrdými slovami odsúdi počínanie inšpektorov, ktorí svojimi tvrdými metodami tak nastrašili Don Alasonattiho, Don Bo- scovho zástupcu, že ten omdlel. Inšpektori musia formálne odprosiť Don Bosca a Don Alasonattiho. Potom Don Bosco žiadal od inšpektorov, aby mu špecifikovali podozrenia. Vraj uschovávanie veľkej sumy peňazí, poslanej pápežom a zosadenými kniežatmi, styky s pápežovým vyslancom u piemontskej vlády, príprava občianskej vzbury proti vláde. Prehliadka bola veľmi podrobná. Najviac zarazilo Don Bosca, že inšpektori podrobili výsluchu samotných chlapcov v triedach a chceli od nich vyprovokovať výroky nepriateľské voči vláde. Bosco tuší veľmi dobre, že ten, kto poslal inšpektorov, neverí, že by on ukrýval peniaze a zbrane, ale že mu chce nahnať strach, dať mu poriadnu príučku. Výsledok prehliadky je nula, ako aj predošlej. Don Bosco však nie je spokojný. 12. júna 1860 poslal ministrovi vnútra Farinovi dlhý list. Medziiným napísal: « Vždy som sa vyhýbal politike a nikdy som nič neurobil proti vláde. Na druhej strane však súdim, že katolícky kňaz môže preukazovať kresťanskú lásku voči chudobnej mládeži a to v každom čase a pod hocijakou vládou. » V novinách však nepriatelia neprestávali útočiť proti Don Boscovi a navrhovali vláde, aby « zatvorila to nebezpečné hniezdo pápežovi oddaných fanatikov ». Na Slovensku je viacero kostolov zasvätených svätému Jánovi Boscovi. Na fotografii vidno oltár bývalého farského kostola v šaštíne na námestí. 15 Don Alasonatti zamdlie Sedem hodín čakal v predsieni ministra Don Bosco bol ustarostený a podal si úctivú žiadosť, aby ho minister vnútra Farina prijal na súkromnej audiencii. Chcel mu osobne vysvetliť svoje postoje. Konečne minister určil deň audiencie. Najprv však nechal čakať Don Bosca sedem hodín v predsieni. Keď Don Bosco vstúpil do pracovne ministra, tento mu bez okolkov povedal: [pageend15]— Zakiaľ ste sa, veľadôstojný pán, venovali opustenej mládeži, boli ste idolom vládnych kruhov. Len čo ste však zanechali pole kresťanskej lásky a dali ste sa na politiku, musíme byť voči vám opatrní, ba čo viac, musíme vás neustále kontrolovať. A vypočítal Don Boscovi všetky «priestupky »: nie zbrane a peniaze v pivniciach ústavu, ale « korešpondencia s nepriateľmi štátu..., politické styky s jezuitmi, s arcibiskupom Fransonim vo vyhnanstve a s kardinálom Antonellim vo Vatikáne ». Don Bosco reaguje veľmi odvážne. Nepopiera, že má styky so svojimi predstavenými, ale sú to styky ohľadom cirkevných záležitostí. V tej chvíli vstúpi « náhodou » do pracovne ministra vnútra sám ministerský predseda gróf Ca- millo Cavour. Ten bol dlhé roky priateľom Don Bosca a vždy chránil jeho oratórium. Don Bosco vstal a po pozdrave sa naňho obrátil: — Pán gróf, ten ústav na Valdoccu, ktorý ste vy ráčili toľko ráz poctiť svojou návštevou, svojimi pochvalami a všelijakými dobrodeniami, ten ústav chcú zničiť. — Uspokojte sa, drahý Don Bosco — odpovie Cavour. — My dvaja sme vždy veľmi dobrí priatelia. Vás však viacerí oklamali a niektorí ľudia, vidiac vaše dobré srdce, chceli by vás zavliecť sledovať politiku, ktorá privádza k smutným následkom. Don Bosco a Cavour vedia veľmi dobre, o čom hovoria. Každý z nich « vie, čo vie druhý », ale nechcú sa pustiť otvorene do diskusie. Gróf nemôže hovoriť o tajných veciach, ako Garibaldi pochoduje so svojím vojskom z juhu do stredu Talianska do Pápežského štátu a vie tiež veľmi dobre, že horlivý kňaz ako Don Bosco nemôže neinformovať pápeža o týchto tajných manévroch. Don Bosco výjde nakoniec s kartou navonok: — Pán gróf, vy naozaj myslíte, že Don Bosco je sprisahancom proti štátu a že je jeho nepriateľom? Cavour sa zasmeje a pozrie významne na ministra vnútra Farinu: — Ale nie! Ja som vždy považoval a považujem aj teraz Don Bosca za čestného a poctivého človeka. A preto chcem od tejto chvíle, aby všetky nepríjemnosti proti vám prestali a nechali vás pracovať v pokoji pre dobro opustenej mládeže. Veľké svetlo vrhol na tieto politické udalosti historik Francesco Motto, ktorý mal možnosť prehrabávať sa vo vatikánskom tajnom archíve. Tam našiel list od Don Bosca z roku 1859 (hoci list nie je dátovaný), v ktorom píše pápežovi Piovi IX.: « Cavour prejavuje najlepšiu vôľu... V polovici apríla vydali Vatikánske pošty tieto tri známky pri príležitosti storočnice smrti svätého Jána Bosca. Návrh na známky pripravila Maria Carmela Perrini. Lenže je obkolesený zlými ľudmi, ktorí ho strhujú, kto vie kde... Chcem oznámiť Vašej Svätosti, že z dokumentov, ktoré som mal v rukách, zlí ľudia chcú urobiť určité strediská v Civitavecchia, v Ríme a v Ancone. Úmyslom týchto ľudí je rozvinúť revolučné idey a potom ich uskutočniť koncom mesiaca marca. » Gróf Cavour dal svojím spôsobom vedieť Don Boscovi, že vie všetko, a sľúbil mu aj naďalej svoju blahoprajnosť. Pre neho Don Bosco ostával dobrý kňaz: verný svojim chlapcom, ale verný aj pápežovi. A mohol by niekto chcieť, aby dobrý kňaz nebol verný pápežovi? PRVOUČITEL NÁRODA SLOVENSKÉHO. Zborník na pamiatku tisícstého výročia smrti svätého Metoda. Zostavil Dr. Imrich Kružliak za spolupráce Janka Hnilicu. Upravil Félix J. Litva a Ján Loydl. Vydalo nakladateľstvo Unitas et pax v Ríme roku 1988. Strán 203. Cena neudaná. Dielo je veľmi pekne vybavené s mnohými čiernobielymi a farebnými ilustráciámi. Zachycuje materiál viacerých slovenských vedcov, publikovaný alebo prednesený pri príležitosti tisícstého výročia smrti svätého Metoda. Gorazd Zvonický: KEĎ MLČAŤ NIE JE ZLATO. Zbierka esejí, ktoré vychádzali po viacero rokov v našom časopise Slovenské hlasy z Ríma na poslednej strane. Vydalo nakladateľstvo Unitas et pax v Ríme, roku 1988. Strán 326. Cena neudaná. Kazimír Červený: DRAKOVI DO CHRTANU. Satiry. Vytlačené od Mercury Press, Chatham,, Ontario, Čana- da. Strán 54. Vydal autor vlastným nákladom. 16 Pripravil A. Pauliny ZAZNAMENÁVAME S. G1OVANNI BOSCÓ 1888 500 1988 S. GIOVANN1 BOSCO 1888 1000 1988 S. GIOVANNI BOSCO 1888 2000 1988 [pageend16]V poslednom čase prebieha v Taliansku a vôbec v západnom kresťanskom svete čulá diskusia o životaschopnosti Katolíckej cirkvi a jej veriacich v modernej spoločnosti. Najzreteľnejšie sa to preavuje vo výmene názorov medzi katolíckymi intelektuálmi, ba i politikmi, ktorí údajne sledujú v každodennej praxi kresťanský svetonázor. Od konca poslednej vojny badať rastúci negatívny vplyv stále mohutnejšieho sekularizmu, ktorý sa prejavil napr. v uzákonení rozvodu a potratu v krajine s takmer dvetisícročnou kresťanskou tradíciou, akou je Taliansko. Kresťansko- demokratickej strane Talianska sa tu pripomína, že to, čo sa nepodarilo slobodomurárom v minulom storočí a fašistom v našom storočí, podarilo sa laicizovaným kresťanom za posledných 40 rokov vedenia štátu kresťansky inšpirovanými politikmi. Cirkvi sa zasa vyčíta, že sú to často kňazi a sami veriaci, ktorí sa neusilujú žiť podľa Zjavenej Pravdy a tak napomáhajú urýchlené zosvetárčenie spoločenského života. Samozrejme, diskusia je v plnom prúde a potrvá ešte dlho, kým sa jednotlivé pozície vykryštalizujú. Súčasná tragická situácia náboženského života na Slovensku, ako aj naše osobné postoje k náboženstvu v exile, mali by byť presvedčivou pohnútkou, aby sme so záujmom sledovali túto životne dôležitú debatu. Niekto by mohol namietať, že podobné diskusie vznikali často v kresťanskom svete počas stáročí. Aby sme však nezašli príliš ďaleko, obmedzíme sa na naše storočie, ktorého začiatok je poznačený proti Cirkvi bojujúcim modernizmom. Už v roku 1907 Mons. R.H. Benson uverejnil v Anglicku svoj román « THE LORD OF THE WORLD » (Pán sveta), ktorý bol hneď považovaný za veľmi účinnú zbraň proti modernizmu, zapôsobiac v širšom kultúrnom kontexte účinkom bomby. noval štúdiu klasickej literatúry. Zaujal ho vtedy Shorthouzov román « John Inglesant », v ktorom upútala jeho pozornosť najmä osobnosť Ježiša Krista a vyprovokovala v ňom otázky: ako možno poznať pravdu?, je ona zjavená?, kde ju nájsť? Už roku 1891 opustil Benson klasické štúdiá a venoval sa teológii s úmyslom stať sa kňazom Anglikánskej cirkvi. Po štyroch rokoch bol vysvätený a spočiatku pracoval medzi chudobnými vo východnej periférii Londýna. Neskoršie sa presťahoval skrz zdravie do Egypta a veľa cestoval po Strednom východe. Tu sa dozvedel, že Bažil Ma- turin, ktorého obdivoval ako veľkého kazateľa, bol prijatý do katolíckej Cirkvi. Bensona sa táto správa tak hlboko dotkla, že sa začal trápiť myšlienkou, či Rím nie je v pravde? Po niekoľkých rokoch meditovania a diskusií sa predstavil roku 1903 priorovi dominikánov vo Woodchestri (Glou- stershire), a poprosil o prijatie do Katolíckej cirkvi. V novembri 1903 Benson prišiel do Ríma, aby sa pripravil na vysviacku. Rok nato sa stal katolíckym kňazom a využil vhodnú príležitosť stretnúť sa osobne s pápežom Piom X. a byť prítomný aj na jeho svätej omši v privátnej kaplnke vo Vatikáne. Odvtedy pápežova biela postava nikdy viac nevymizla z jeho pamäti a nájdeme ju viac ráz v jeho literárnom diele. Po návrate do Anglicka bol činný ako horlivý kazateľ a plodný spisovateľ. Písal romány, básne, duchovnú literatúru, medzi iným aj život svätého Tomáša Becketa. Mons. R.H. Benson zomrel 14. októbra 1914. 17 KTO JE PÁNOM SVETA? Kto bol R.H. Benson Róbert Hugh Benson sa narodil 18. novembra 1871 ako tretí syn prímasa Anglikánskej cirkvi v Canterbury. Mladý Róbert prejavil hneď tvorivého ducha, silný temperament a nezávislosť charakteru. Stredoškolské štúdiá skončil na historicky významnom gymnáziu Eton. Už vtedy získal literárne odmeny za svoje poézie. Od roku 1890 navštevoval Trinity College v Cambridge, kde sa ve- Nepochopený román? Po dlhé roky Benson bol takmer neznámy v európskom kultúrnom svete. Poznali ho však dobre anglickí katolíci medzi dvoma vojnami. V Taliansku bol jeho román « Pán sveta » preložený už v dvadsiatych rokoch, avšak so slabým úspechom. Pravdepodobne Bensonov román nemohol byť plne pochopený pred osemdesiatimi rokmi, keď vyšiel, ako ani v najbližšej minulosti, nakoľko pre- [pageend17]chováva v sebe tajuplnú schopnosť prorockého pohľadu na budúcnosť. O čom však rozpráva Benson v tomto fantasticko-politickom románe s náboženským obsahom, ktorý bol v Taliansku vlani znova publikovaný a tento raz s veľkým úspechom? V románe je plasticky znázornený zápas anglického katolíckeho kňaza Percy Franklina s huma- nitaristickým (týmto slovom označujeme humanizmus zdegenerovaný na systém, v ktorom jedinou a najvyššou hodnotou je ľudská spoločnosť) režimom, ktorý sa usiluje podriadiť si Cirkev a zredukovať kresťanstvo na neškodnú morálku. Stredobodom rozprávania je audiencia protagonistu u pápeža, ktorý mu predloží tri základné otázky: čo sa stalo v Cirkvi a vo svete?, čo sa deje?, a čo sa stane? Mladý kňaz referuje pápežovi o svetových silách sústredených do dvoch protistojacich táborov: Boh a svet. Sily sveta sa prejavili vojnami a revolúciami, ktorým Cirkev odporovala svojím katolíckym učením. Bola však viac zaujatá kvantitou stúpencov, než ich kvalitou. Percy Franklin radí zmeniť bojovú taktiku, nakoľko došlo už k všeobecnému zmiereniu sveta, nie však v mene Ježiša Krista, ale v mene človeka, ktorý odmieta nadprirodzeno. Medzi ľuďmi dobrej vôle začali sa oceňovať iba čisto prirodzené kvality, kým božské čnosti boli zanedbané, ak nie opovrhnuté. Filantropia (ľudomilnosť, dobročinnosť) nahradila lásku, uspokojenosť zastúpila nádej a kultúra vystriedala vieru. Toto zosvetštené hnutie vytvorilo na politickom poli silnú osobnosť Juliana Felsen- burgha, ktorý svojou prestížou dokázal presadiť čisto laický humanitarizmus tak rozhodne, že duše, predtým « naturaliter christianae » — prirodzene kresťanské —, stali sa pod jeho vplyvom « prirodzene neveriace ». Percy varuje pred nebezpečenstvom prenikajúceho humanitarizmu, ktorý sa neostýcha obklopiť sa laickými liturgickými obradmi a sviatkami, napodobujúc Cirkev. Je tu nebezpečenstvo, poznamenáva Percy, že ak Pán Boh nezasiahne, Cirkev bude stratená! — Hej, syn môj! Čo by sa dalo robiť?, — pýta sa pápež mladého kňaza. — Svätý Otče: omša, modlitba, ruženec. Toto sú prvé a posledné prostriedky. Svet odmieta ich moc, avšak v nich má kresťan hľadať oporu. Žiadny iný prostriedok nemôže poslúžiť. rujeme ako je kresťanstvo iba blahosklonne trpené. Zdanlivý rešpekt náboženstva nesmie nás uviesť do omylu, pretože moderné západné humanitárstvo môže byť často škodlivejšie než otvorené prenasledovanie, nakoľko odsudzuje Cirkev na pomalú eutanáziu. Humanitárstvo by ju totiž rado nahradilo, predstaviac sa ako nové náboženstvo ľudstva. Prakticky by chcelo dosiahnuť, aby sa Cirkev neusilovala zvestovať Ježiša Krista, Spasiteľa a Vykupiteľa od hriechu, ale aby sa uspokojila garantovať hodnoty, na ktorých sa zakladá laický humanitarizmus. Na dejinnom javisku humanitarizmus by sa mohol azda pokladať za výsledok trojakého stretnutia: medzi nestalinským komunizmom « s ľudskou tvárou», nejakobínskym osvietenstvom « s ľudskou tvárou » a s nedôsledne praktizovaným kresťanstvom « s ľudskou tvárou ». Takto vo všeobecnej modernej kríze hodnôt komunisti, meštiactvo a katolíci by sa mohli stretnúť v kulte človeka a v laickom náboženstve ľudomilnosti. Kresťanstvo by sa tak naturalizovalo a všetko kresťanské by sa stotožnilo s ľudským. Podľa takejto koncepcie, kresťanom by bol každý, kto miluje človeka. Či aj verí v Ježiša Krista alebo nie, na tom by už tak veľmi nezáležalo. Takáto humanistická verzia zlaicizovaného kresťanstva by mala za následok, že zjavené kresťanstvo by sa potichu vytratilo zo sveta a zem by sa naplnila iba anonymnými kresťanmi, ktorí by si namiesto božskej viery, nádeje a lásky, cenili iba laickú kultúru, sebestačnosť a filantropiu. Takto zlaicizovaní veriaci ani nespozorujú, že láska k blížnemu je človekovi až tak prirodzená, akoby prýštila zo spoločenského inštinktu. Každý veriaci kresťan však vie, že láska k blížnemu je dar, ktorý sa rodí z účasti na láske Božej. Tam však, kde viera v Krista nie je viac podstatná, aj opravdivá láska k blížnemu nie je možná. A kde niet viac kresťanskej lásky, tam chýba aj úcta k človekovi, ktorý prestáva byť považovaný za osobu a stane sa iba súčiastkou sociálneho mechanizmu a praktického materializmu, či už komunistov alebo kapitalistov. Svet v roku Pána 1988 je svet, v ktorom úboho padajú panujúce ideológie, deliace svet na ostro vyhranené tábory. Marxizmus, nacizmus a fašizmus skrachovali ako revolučné utópie. Avšak nároky človeka po pozemskej sebestačnosti, z ktorých sa tie utópie zrodili, predstavujú sa dnes preoblečené do ideológie laického humanitarizmu, živeného slobodomurárskym optimizmom. Pohovoríme si o tom nabudúce a zatiaľ, myslím, nikto z nás veriacich « kresťanov » nezapochyboval, kto je od večnosti « Pánom sveta ». 18 Ako je to v dnešnom svete Toto je v krátkosti dramatický referát o situácii Cirkvi, ktorá má mnoho podobností s tým, čo sa deje dnes medzi veriacimi bez toho, že by si to jasne uvedomovali. Na rozdiel od otvoreného prenasledovania náboženstva v našich slovanských krajoch, v slobodných západných krajinách pozo- A. Visco [pageend18]Začiatkom marca toho roku poslal RNDr. František Mikloško Obvodnému národnému výboru v Bratislave list, v ktorom oznámil, že 25. marca od 18.00 do 18.30 hod. sa uskutoční pokojné zhromaždenie občanov v Bratislave na Hviezdoslavovom námestí pred budovou Slovenského národného divadla. Programom verejného zhromaždenia bude tichá manifestácia občanov za menovanie katolíckych biskupov pre uprázdnené diecézy na Slovensku, za úplnú náboženskú slobodu a za plné dodržiavanie občianskych práv v ČSSR. Účastníci zhromaždenia vyjadria svoj súhlas s programom držaním horiacich sviečok. Uskutočnenie zhromaždenia sa opiera o článok 28 ústavy a o § 6 zákona číslo 68/1951 Zbierky o dobrovoľných organizáciách a zhromaždeniach. O niekoľko dní sa po kostoloch v Bratislave a na okolí objavili vývesky, vyzývajúce k účasti na manifestácii. V Blumentáiskom kostole ktosi pod výzvu veľkými písmenami dopísal: « Kto čaká, že mu iní slobodu vydobyjú, nie je jej hoden. » 21. marca sa dr. Mikloško po druhýkrát obrátil listom na Obvodný národný výbor v Bratislave, aby mu oznámil, že verejné zhromaždenie sa napriek zákazu bude konať. Uviedol, že zákaz zhromaždenia ONV porušuje článok 28 ústavy, ktorý zaručuje slobodu pouličných sprievodov a manifestácií. Opätovne zdôraznil, že pôjde o pokojné zhromaždenie, ako sa to za posledné roky ukázalo na slovenských mariánskych púťach, kde sa zišli i stá- tisíce ľudí. Štátnych a straníckych orgánov sa zmocnila panika a rozbehli sa všemožné akcie na odradenie od manifestácie. Prostredníctvom tlače, rozhlasu a televízie sa úrady pokúšali zaskočiť veriacich všetkými možnými spôsobmi. Najhorúčkovitejšie protiopatrenia robili bezpečnostné orgány. Po celom Slovensku sa niekoľko dní pred manifestáciou konali mimoriadne kontroly osobných áut a autobusov. V rozhlase to predstavili ako akciu na zvýšenie bezpečnosti cestnej premávky. Viacerí laici, ktorým úrady pripisujú vodcovskú úlohu, boli predvolaní na metskú správu ZNB, iných bezpečnosť navštívila doma. Jedným i druhým sa vyhrážali trestami, ak v piatok opustia byt. Vypočúvaní zdôrazňovali, že pôjdu na manifestáciu ako súkromné osoby, a preto nepotrebujú súhlas. Nie je to záležitosť cirkevná, ale občianska. Prípravy proti manifestácii vyvrcholili v piatok 25. marca. Hasiči mali pohotovosť prvého stupňa; do služby povolali aj dobrovoľných požiarnikov, ktorých uvoľnili na celý deň zo zamestnania. Takéto opatrenia Bratislava nezažila ani pri požiari v Slovnafte pred niekoľkými rokmi. V strede mesta boli pripravené striekačky a vodné delá. Domy okolo Hviezdoslavovho námestia obsadili príslušníci národnej bezpečnosti. Už v ranných a predpoludňajších hodinách prichádzali do Bratislavy početné skupiny mladých ľudí, najmä od Trnavy, Serede, Nových Zámkov, Nitry a Trenčína, a menšie skupiny z Kysúc, Oravy a Spiša, ba až z Košíc. Počítali totiž s možnými problémami v doprave v neskorších hodinách. 19 BRATISLAVSKÝ ”VEĽKÝ PIATOK” 25. marca 1988 Odradzovacie akcie Vydržali sme! Okolo 16.00 začali Hviezdoslavovo námestie obchádzať polievacie a čistiace autá. Už od 17.45 ostrekovali silným prúdom vody ľudí zhromaždených na chodníkoch, hoci pršalo. Presne o 18.00 hodine prešli účastníci do stredu námestia a zapálili sviečky. Spontánne zaspievali štátnu a po nej pápežskú hymnu a začali sa modliť ruženec. Na námestí bolo asi 2 000 ľudí, ďalšie tisíce, ktorým bezpečnosť zatarasila cestu, stáli so sviečkami v okolitých uliciach, zablokovaných autami. Celkový počet účastníkov sa odhaduje na 15 000. Boli tam mladí i starí, muži, ženy a deti, zdraví i chorí — jeden chlapec z drevenými nohami, — dokonca i matky s kočíkmi. Prišli tiež skupiny z cirkvi bratskej, evanjelickej a adventisti. Viacerí účastníci potvrdili aj prítomnosť ateistov so sviečkami. Z ampliónov sa ozval hlas a menom národného výboru oznamoval zákaz manifestácie a vyzýval účastníkov, aby sa rozišli. Nik sa ani nepohol. [pageend19]Asi o 18.10 vošli do modliaceho sa davu za zavýjania sirén policajné autá, aby ho rozohnali. To bol signál pre desiatky najatých provokatérov, ktorí na ne útočili, usilovali sa ich zastaviť, rozbiť im okná. Veriaci naproti tomu stáli pokojne so sviečkami v rukách a uhýbali sa autám, ktoré nebrali ohľad na nikoho, ani sa staré ženy, ani na matky s kočíkmi, narážajúc do nich. Autá rozohnali stred námestia a zastali uprostred ľudí s horiacimi sviečkami. Na pokyn z vysielačiek sirény zatíchli a hlas v amplióne znova vyzýval účastníkov manifestácie, aby sa rozišli. Keďže sa opäť nikto nepohol z miesta, z áut naraz vyskočili príslušníci bezpečnosti, rozbehli sa medzi l’udí a začali ich mlátiť päsťami a obuškami. Provokatéri sa pridali k nim. Nešetrili nikoho, ani starých, ani invalidov. Bolo vidno mnoho ranených a krvácajúcich. Napr. jeden asi 40 ročný muž ležal nevládne na dlažbe celý zakrvavený. Policajti ho preskočili a bili ďalších. Medzitým autá silnou rýchlosťou stále rozháňali dav, usilujúc sa zatlačiť ho čím ďalej od stredu námestia. Približne o 18.20 nastúpilo asi 150-200 príslušníkov špeciálnych policajných jednotiek s prilbami, štítmi a psami. Surovo bili obuškami, koho zasiahli. Veriaci napriek všetkej brutálnosti nestratili dôstojnosť a kontrolu. Na ich tvárach sa zračilo odhodlanie nepodľahnúť surovosti polície. Modlitba im dodávala silu v znášaní úderov. Príslušníci bezpečnosti používali na jednotlivcov aj ručné bombičky so slzotvorným plynom; vstrekovali im ho do tváre. Postihnutí slzili ešte tri hodiny po zásahu. Tesne pred pol siedmou operovalo v priestore pred Národným divadlom vodné delo. Silným prúdom vody zrážalo ľudí na zem. Staré ženy padali ako podťaté. Účastníci zhromaždenia sa navzájom povzbudovali s pohľadom na hodinky: « Ešte dve minúty! » O pol siedmej odchádzali v menších a väčších skupinách za spevu náboženských piesní, napr. « Mlaď Bohu verná » s refrénom « Len smelo vpred, nech vidí svet... » V niektorých bočných uliciach si ľudia o 18.30 podávali ruky so slovami: « Vydržali sme. » rých ranných hodín. V niektorých prípadoch bez- pečáci použili aj obušky a päste. Aj zahraniční novinári okúsili na vlastnom tele « demokratickosť » komunistického Česko-Sloven- ska. Už asi hodinu pred začiatkom manifestácie pri snímaní prvých záberov z Hviezdoslavovho námestia polícia zaistila a zadržala asi dve hodiny členov akreditovaného televízneho teamu z Viedne. Horší osud stihol 26-ročného redaktora rakúskeho katolíckeho mládežníckeho časopisu « JA » Leopolda Pfisterera. Dve a pol hodiny ho vypočúvali, pričom ho dokonca prinútili sňať z krku reatizku s krížikom. Potom musel ešte asi štyri hodiny zostať v predsieni. Až okolo druhej v noci mu vrátili pas a fotoaparát — po zničení filmu — s rozkazom do ôsmej rána opustiť krajinu. Pfisterer bol svedkom, ako príslušníci bezpečnosti priviedli reportéra londýnskeho rozhlasu BBC, ktorý tiež zacítil tvrdosť obušky. Celý piatok boli « hosťami » polície Ján Čar- nogurský, Vladimír Jukl a viacerí iní. František Mikloško si odsedel plných 48 hodín. Biskupa Jána Korca a Silvestra Krčméryho polícia celý deň strážila doma. S účastníkmi manifestácie solidarizovali veriaci na celom Slovensku. Počas jej priebehu sa v mnohých kostoloch konali mariánske pobožnosti alebo iné duchovné podujatia. V mládežníckych a rodinných spoločenstvách sa modlili za jej úspech. Mnohí veriaci sa v piatok čiastočne alebo úplne postili. Viacerí vysokoškolskí študenti, ktorí sa nemohli zúčastniť na manifestácii, začali na podporu jej cieľov v piatok o 18.00 týždňový pôst, niektorí dokonca iba o chlebe a vode. Keď sa dozvedeli o brutálnom zásahu, zahrnuli do pôstu a modlitieb aj prosbu o obrátenie príslušníkov bezpečnosti a osôb zodpovedných za ich konanie. 20 Vyšetrovania Veľké mravné víťazstvo Podľa svedectva všetkých pozorovateľov nielen zúčastnení, ale celé mesto hodnotilo manifestáciu ako veľké mravné víťazstvo veriacich. Bratislavča- nia, veriaci i neveriaci, svorne konštatovali, že vláda stratila svoju tvár. Na Kvetnú nedeľu pri bohoslužbách v preplnených kostoloch niektorí kňazi otvorene vyjadrili solidaritu s manifestujúcimi. Jeden z nich začal kázeň takto: « Uplynulo niekoľko hodín od chvíle, keď sa nás neveriaci pýtali: Prečo sa modlíte, keď vás za to bijú? » A pokračoval: « Kristus nás v evanjeliu vyzýva: Kto mňa vyzná pred ľuďmi, toho aj ja vyznám pred svojím nebeským Otcom. » Iný kňaz začal kázeň slovami: « Bol by som najväčším zbabelcom a musel by som sa hanbiť do konca života, keby som teraz mlčal o veciach, kto- Polícia zadržala počas zákroku asi sto ľudí. Zhromaždili ich v miestnostiach bezpečnosti a postupne predvolávali na vypočúvanie. Zadržaných fotografovali a brali im odtlačky prstov. Vyšetrovatelia na nich kričali, že v kostole si môžu robiť, čo chcú, ale na námestí nie. Tentokrát vo vraj bolo ešte mierne. « Nabudúce vás zvalcujeme. A biskupi nebudú! » Istý veriaci poznamenal, že aj v Sovietskom zväze sú biskupi. Vyšetrovateľ odsekol: « To nevadí, u nás nebudú. » Vyšetrovanie trvalo do sko- [pageend20]ré sa odohrali v piatok po 18. hodine na Hviezdoslavovom námestí. » Medziiným ďalej povedal: « Byť kresťanom, na to nestačí len účasť na nedeľných bohoslužbách; to znamená žiť plnohodnotný kresťanský život i mimo kostola. To nie je žiadny klérofašizmus, to nie je politika, to je čistý a úplný život z viery. » Tretí kňaz zasa na záver bohoslužieb vyhlásil: « Obdivujem tých, ktorí vyznali svoju vieru pred Národným divadlom, a ďakujem im. Aj ja sa z tohto miesta k nim hrdo hlásim », povedal so zdvihnutou pravicou. Jozef Zverina, významný český teológ, hovoril o « bratislavských pašiách ». Tzv. manipuláciu zo Západu takto komentoval: « To je fráza, ktorej už nikto neverí. Ak sme niečím manipulovaní, tak iba svojou vierou a svedomím. » Celkove zhodnotil manifestáciu týmito slovami: « Keď sa raz budú písať duchovné dejiny, tak historik iste napíše, že cirkevná politika Komunistickej strany bola 25. marca na hlavu porazená v Bratislave. » Redak.: Monsignor vicerektor, Vy ste sa ujali svojho nového úradu 1. októbra 1987. Aké boli Vaše prvé dojmy zo života nepomucenských seminaristov a kňazov? Je známe, že v tomto seminári žijú viaceré komunity: seminaristi z Čiech a zo Slovenska, medzi nimi 19 Slovákov a 8 Čechov, ďalej konviktori z rozličných krajín sveta a seminaristi rozličných národností. IVIons. Škoda: Môj nový úrad mi dával od začiatku a aj teraz mi dáva stále nové starosti. Mám dozerať na disciplínu, mám nemalé hospodárske problémy a musím sa starať o zdravie alumnov, ktorí sa ocitli v novom prostredí, v novom podnebí a s neznalosťou reči, čo znamená veľkú skúšku pre nervy. Ako v každom dome alebo rodine, tak aj v seminári má vládnuť poriadok. To je požiadavka prirodzeného zákona a požiadavka samej Cirkvi. Tento poriadok je vyjadrený pravidlami seminára, ktoré seminaristi majú svědomitě zachovávať. Je samozrejmé, že pre usporiadané spolunažívanie je treba sa zriecť bezhraničnej neobmedzenej slobody a podriaďovať sa požiadavkám disciplíny. Mladík, ktorý odišiel z komunistického prostredia za slobodou a kňazským povolaním, nemôže považovať slobodu za absolútnu hodnotu. Pre neho a pre každého kresťana absolútna hodnota má byť Boh a plnenie jeho vôle. Redak.: Monsignor vicerektor, zaviedli ste aj nejaké zmeny do pravidel? Mons. Škoda: V podstate platia v Pápežskom kolégiu Nepomuce- num dodnes pravidlá z roku 1932. Niektoré väčšie zmeny boli uvedené do pravidiel už pred II. vatikánskym koncilom, a hlavne po ňom. Seminaristi majú väčšiu slobodu než bola za našich čias vychádzať do mesta a chodiť na prázdniny. Sú povinní byť na spoločných úkonoch modlitieb, svätej omše, recitovania breviára a pod. Seminaristi sú vedení k osobnej sústredenej modlitbe, k spytovaniu svedomia, k modlitbe ruženca a pod. Od októbra minulého roku sa alumni modlievajú spoločne so Svätým Otcom ruženec pri príležitosti prvých sobôt. Redak.: Je známe, že na pápežských univerzitách, ktoré naši alumni navštevujú, vyučovanie má prevažne doktrinálny, teoretický ráz. Zostávajú trošku v pozadí disciplíny, ako povedzme pastorálka, praktická liturgia, katechetika, homile- tika a pod. Ako sa starajú predstavení o praktickú liturgickú a homi- letickú prípravu? Mons. Škoda: Český salezián P. Homola, ktorý vyučoval pred rokmi liturgiu na Saleziánskej vysokej škole, máva seminaristom prednášky o praktických liturgických témach, pri ktorých je živá výmena názorov. Seminaristi posledných teologických ročníkov mávajú skúšobné kázne, pri ktorých Otec špirituál poukazuje na praktické homiletické pravidlá. Redak.: Last but not least. Hovorí sa, že « buona cucina, buona disciplina! » Čo ste v tejto veci podnikli, aby seminarisi boli spokojní? Mons. Škoda: V spolupráci s ostatnými predstavenými zakúpil som pre kuchyňu «girarrosto» a « forno », aby naše poľské sestričky mohli aj piecť a nemuseli všetko smažiť na oleji. Sestričky chcú vyhovieť aj alumnom s delikátnym žalúdkom alebo pečeňou. Seminaristi sa žalujú na zimu vo veľkej kaplnke v zimných mesiacoch. Už sa tešíme na to, že v máji a v júni nebudú takéto sťažnosti. Aj tento problém bude treba riešiť, ako sme vyriešili problém osvetľovania, zavedením neonových žiaroviek. Redak.: Neľutujete, Monsignor Škoda, že ste nechali úrad, v ktorom ste predtým dlhé roky pracovali, a prijali ste úrad v seminári? Mons. Škoda: Rád som žil v Ne- pomucene ako seminarista v rokoch 1945-51 a ako profesor filozofie v rokoch 1957-1966 v seminári vo Fano (Pesaro). Žiť medzi mladými ľuďmi (30-40 ročnými) a starať sa o ich výchovu ku kňazstvu, je veľmi krásna a záslužná práca. Svätý Otec v liste saleziánom pri príležitosti 100. výročia smrti Don Bosca napísal, že výchova mladých je privilegovaná cesta lásky. Tu je vyjadrená podstata života v seminári. Seminaristi a predstavení majú konkretizovať výnimočným spôsobom príkaz Ježiša Krista milovať Boha a blížneho. Redak.: Ďakujeme Vám, Monsignor Škoda, za Vaše vysvetlenia a sme istí, že sa budeme môcť obrátiť na Vás aj na budúce. 21 Spectator ZO ŽIVOTA V NEPOMUCENE Rozhovor redaktora ShzR A. Paulinyho s vicerektorom Neporoučena Mons. F. Škodom. [pageend21]Tohoročná veľkonočná obnova sa niesla v znamení Mariánskeho roka na krásnom mieste najväčšieho mariánského pútnického strediska vo Švajčiarsku, v Einsiedelne. Otec biskup Dominik Hrušovský prišiel z jarného slnka Ríma do zasneženého Einsiedelnu, oblečeného ešte do bieleho zimného šatu, aby teplom slova Božieho rozohrial duše našich krajanov a zapálil v nich ochotu ešte viac prehĺbiť úctu k Panne Márii. Taká úcta môže účinnejšie potom viesť k plnšej jednote lásky s jej Synom Ježišom Kristom, ktorý je prameňom všetkých milostí a spásy každého človeka. Kým vonku padal bielučký sneh, v peknej konferenčnej sále moderného centra padali do sŕdc našich veriacich duchovné slová Otca biskupa a vznášal sa spev i úprimná modlitba svätého ruženca našich krajanov, ktorých bolo v sobotu 60 a v nedeľu na slávnostnej liturgii Kvetnej nedele až vyše 90. Počas svätej omše pristúpili k prvému svätému prijímaniu traja horliví miništranti misie: Jurko Mudroch, Adrián Weber a Roman Strachowský. Spevokol misie pod vedením pána Hrneka dojímavo zaspieval pašie. Na výpomoc spovedania prispeli i otcovia: L. Ondrejka a J. Kočík. K sviatosti zmierenia všetci pristupovali s hlbou vierou, čo sa prejavovalo i v rodinnej atmosfére celej skupiny veriacich, ktorá sa rozchádzala domov obohatená, spokojná a s radostnou nádejou, že o rok sa zasa všetci stretnú na tomto peknom mieste. Vedúci Slov. kat. misie v Zúrichu ako zodpovedný organizátor podujatia — Otec Anton Baník sa poďakoval Otcovi biskupovi i všetkým za požehnané ovocie týchto duchovných hodov, ku ktorým prispel každý svojou mierou. Bolo to asi pred dvoma týždňami, keď nám školský radca, Otec Štefan Turanský, s usmievavou tvárou oznámil: « Chlapci, v utorok po Veľkej noci pôjdeme na celodennú vychádzku. » Nadšenými výkrikmi sme vyjadrili svoju vďačnosť. Všetci sme sa tešili, ba niektorí v noci už aj snívali o vychádzke. Veľkonočné sviatky rýchlo prebehli a už tu bol utorok. Nikdy sme ešte ráno tak rýchlo nevstávali ako v tento deň. Plní elánu sme si začali upravovať postele, veď komu by sa chcelo dospávať, keď vie, že o hodinu začne to, na čo už dlho čakal? Po ranných modlitbách a raňajkách sme čakali na odchod. Okolo poldeviatej sme nasadli na naše «pullmino» a opustili sme ústav. Keďže sme cestou spievali a predstavení nám rozprávali žarty, cesta nám prebehla celkom rýchlo. Prvou zastávkou bolo mestečko na okolí Ríma Grottaferrata. Tu sme si obzreli starodávny kláštor svätého Níla a krásny kostol zasvätený Panne Márii. Sprievodca Otec Pauliny nám vysvetlil, že kostol bol posvätený už roku 1024 a možno v ňom obdivovať nádherný obraz Panny Márie a starodávne mozaiky. Po prehliadke kostola sme navštívili kláštor Otcov baziliánov, ktorí sú strážcami kostola. Sú to mnísi byzantského obradu. Jeden z pátrov nás zaviedol do ich múzea, v ktorom sme mohli obdivovať drahocenné pamiatky (niektoré z doby kamenne, bronzovej, etruskej a rímskej). Človek sa mimoriadne cíti, keď vidí pred sebou tieto veci. Ďalším zastavením bola mariánska svätyňa v mestečku Rocca di Papa nazývaná « Madonna del tu- fo ». Tu sa okolo roku 1500 udial mimoriadny zázrak. Istý rytier, čo išiel chodníkom na koni, naraz len zbadal, ako sa naň rúti obrovský balvan, čo sa odtrhol zo skál. Zá- čal vzývať Pannu Máriu a balvan sa zastavil niekoľko centimetrov pred ním. Na ten balvan dal rytier vymaľovať obraz Panny Márie a teraz je všetko umiestnené za hlavným oltárom. Tu sme sa zúčastnili na svätej omši a kazateľ nám pripomenul, aby sme aj my vzývali Matku Božiu, keď sa na nás rútia všelijaké « balvany ťažkostí ». Po omši sme znova nasadli do pullmina a o štvrť hodiny už sme boli na tisícmetrov vysokom vrchu Monte Cavo. Za starých čias si tu uctievali obyvatelia Lazia boha Jo- viša. Kde-tu na svahoch vrchu vidieť zbytky ■< posvätnej cesty » — via sacra. Na vrchu je teraz les rádiových a televíznych antén. Potom nás pán radca odviezol na obed k rehoľným sestričkám. Keďže sú poväčšine mexického pôvodu, pripravili nám rozličné mexické špeciality. Niektorí si aj prsty oblizovali po mexickej « paeje » a iných dobrotách. Po obede sme našim hostiteľkám zaspievali dve ľudové slovenské piesne a ony sa nám revanžovali dvoma dojímavými mexickými piesňami. Po spoločnej fotografii so sestričkami sme sa vydali na ďalšiu cestu. Vo Frascati sme navštívili vilu Tuscolana. Bol to pôvodne šľachtický palác, potom premenený na jezuitský kláštor a v posledných tridsiatich rokoch ho saleziáni prispôsobili na konfortné stredisko pre duchovné cvičenia, kongresy a školenia. Odtiaľ sme sa vybrali na vŕšok Tuscolo, kde sme mohli obdivovať zbytky starej rímskej cesty a rumovisko vily a divadla rímskeho senátora a básnika Cicerona. Po olovrante sme sa vydali na spiatočnú cestu. Predsa sme sa ešte zastavili na periférii Ríma v tzv. Cittä dei ragazzi, stredisko, ktoré založil jeden americký monsignor pre talianskych chlapcov, čo ostali bez rodičov. Je to taká malá « chlapčenská republika ». Pozreli sme si aj hlavný dom saleziánov, kde sídli generálny predstavený s úradmi. Vrátili sme sa domov veľmi spokojní a natešení, že sme mali možnosť nahromadiť v jednom dni toľko pekných zážitkov. Ostali sme však aj trochu zarmútení, že táto vychádzka už skončila. No my sme optimisti a už odteraz sa tešíme na nasledujúcu vychádzku a tento raz ďaleko od Ríma... 22 Slováci vo svete VEĽKONOČNÁ DUCHOVNÁ OBNOVA SKM-ZURICH Einsiedeln 25.-26.-27. marca 1988 VEĽKONOČNÁ VYCHÁDZKA NA COLLI ROMAN! Peter J. Obohatený [pageend22]V dňoch 25.-26. marca 1988 prebiehali v Ríme zasadania Medzinárodného kongresu, organizovaného Centrom ekumenického Ruska (Centro Russia ecume- nica), Medzinárodným spoločenstvom pre ľudské práva (Associazione internazionale per i diritti delľuomo) a Talianskym výborom Helsinki (Comitato italiano Hel- sir.ki). Témou rokovaní bola dnešná situácia veriacich v Sovietskom zväze. Zúčastnili sa na nich s vedeckými prednáškami napr. Romano Scalfi, zástupca talianskej organizácie Russia Cristiana, Jane Ellis z anglického študijného centra Keston College, Gerd Stricker v zastúpení švajčiarskeho časopisu Glaube in der 2. Welt, a Giovanni Codevilla, profesor sovietskeho zákonodarstva v Terste. Aktívne sa zúčastnili kongresu ďalšie známe osobnosti ako Irina Alberti, Ermis Segatti, Lubomír Husár, Vladimír Šibaev, ktorý len pred nedávnom vycestoval zo Sovietskeho zväzu a iní, v zastúpení početných náboženských spoločností. Romano Scalfi z Russia Cristiana prednášal o tom, čo znamená glasnosť ohľadom náboženskej slobody. Podľa neho vo ZSSR protináboženská propaganda pokračuje ďalej a protináboženské zákony sú stále v platnosti. Vo vydávaní samizdatov je pozoruhodné, že okrem spisov, ktoré bojujú za náboženskú slobodu, objavili sa aj také, čo majú nacionalistický, protináboženský alebo prosocialistický charakter. Vidieť, že komunisti chcú využívať aj novú situáciu vo vlastný prospech. Scalfi zdôraznil, že vo ZSSR komunisti začínajú hľadieť na náboženstvo ako na humanizujúci činiteľ. To je pravda, ale nemožno zredukovať náboženstvo len na toto, ako to robia komunisti. Náboženstvo je špecifický ľudský jav, týkajúci sa podstaty človeka, jeho svedomia a celého vnútorného života. Žiaľbohu, ortodoxná hierarchia nie je schopná, alebo nemá odvahu využiť novú situáciu na vymáhanie väčšej náboženskej slobody. Nestačí, aby štát dovolil väčší priestor pre sociálne, hospodárske, literárne a umelecké debaty. Cirkev potrebuje slobodu, aby mohla evanjelizovať, vychovávať, vyvíjať charitatívnu a misionársku činnosť. Všetky tieto činnosti sa majú stať aj vo ZSSR úplne zákonitými. Je treba teda nových zákonov, ktoré by legálne zaručili úplnú slobodu Cirkvi a jej poslaniu. Prof. Giovanni Codevilla sa vo svojej prednáške zmienil o tom, že Sovietska rada pre náboženské záležitosti pripravuje reformu nariadení a zákonov o náboženskej činnosti. Aby táto reforma, ktorá si bude vyžadovať viac rokov, mohla sa stať prijateľnou veriacimi, musia byť zmenené mnohé články samej štátnej konštitúcie. Štát nemá nijaké právo uložiť, ako je to v socialistických ústavách, jediný a to materialistický svetonázor, ani « vedecký » ateizmus, ani uložiť rodinám občiansku povinnosť vychovávať deti v duchu kodexu komunistickej morálky. Nie je možná opravdivá náboženská sloboda bez skutočnej odluky medzi štátom a Cirkvou. Komunistická strana sa nemá považovať za jedinú nositeľku autority a pravdy. Sloboda, daná veriacim, má byť zaručená zákonmi a presnými nariadeniami, na ktoré sa veriaci môžu odvolávať. Doteraz je zjavné, že sovieti chcú využiť glasnosť len v prospech socializmu. Ortodoxný kňaz Šibaev, ktorý sa len pred nedávnom dostal zo Sovietskeho zväzu do slobodného sveta, upozorňoval, že tajná polícia KGB množí v Moskve svoje úrady. Čo Gorbačov dnes dovoľuje, zajtra to komunistická strana môže všetko zrušiť. Napriek tomuto nebezpečenstvu, treba dúfať. Dúfať treba už aj preto, že sovieti si uvedomili, že za 70 rokov komunizmu ľudský aspekt, morálka a duchovné hodnoty boli zanedbané a to sa obrátilo proti samému socializmu. Ale keď raz občan v socializme dostane určitú slobodu, začína proces, ktorý môže mať dôsledky nepredvídané samými komunistami! Kresťania sa môžu len tešiť glasnosti, a väčšej úcte k človeku, jeho svedomiu a iniciatíve, umožnenej novým politickým kurzom vo ZSSR. Je potrebné pokračovať na začatej ceste ku väčšej a ľudskej slobode. Nestačia len kontakty medzi úradnými zástupcami Východu a Západu. Je potrebné, aby celé národy a kultúry komunikovali medzi sebou, a aby boli rešpektované všade medzinárodnými dohodami uznané ľudské práva. My veríme v človeka, zakľúčil kongres R. Scalfi. Človeka nemožno natrvalo potlačovať, okrádať o slobodu. Človek, ľudská osoba ožije, lebo život, kultúra a viera sú silnejšie ako štátne alebo sociálne štruktúry. Je potrebné, aby si Západ uvedomil svoju povinnosť byť solidárnym s národmi žijúcimi v neslobode. Treba ľuďom žijúcim v socialistických zemiach pomôcť modlitbou, literatúrou a osobnými stykmi. Všetci sme zodpovední za to, čo sa deje nielen v našom úzkom kruhu, ale aj za to všetko, čo sa odohráva na celom sve,.e. Dosiaľ, ako to povedal Solženicyn, človek v socialistickom režime bol prinútený kľačať. Dúfajme, že príde čas, keď bude môcť dôstojne stáť na vlastnvnh nnhárh Geniálnosť — to je jedno percento inšpirácie a deväťdesiatdeväť percent potu. T.A. Edison Ničím nepreniká lepšie kresťanstvo do sveta, než našou osobnou láskou. K. Lubich 23 zo života Cirkvi VERIACI V SOVIETSKOM ZVÄZE DNES Medzinárodný kongres v Ríme 25.-26. marca 1988 František Škoda [pageend23]SNP - Sviečkové Národné Povstanie Triezvi a zdravo zmýšľajúci ľudia hodnotia « bratislavskú sviečkovú manifestáciu » takto: Po viac ako 40 rokoch komunizmu na Slovensku možno s istotou tvrdiť, že kresťania sú najvýznamnejšou spoločenskou silou. Manifestácia ukázala, že kresťanstvo je nosnou ideovou silou Slovákov. Ukázala, že jedine kresťanstvo dokáže chrániť národ pred neľudskými ideológiami. Manifestácia spolu s podpisovou akciou ukázala i samotným veriacim ich silu a upevnila ich sebavedomie. Manifestácia vznikla z podnetu veriacich, vyslovila však požiadavku plnej občianskej slobody pre všetkých, veriacich i neveriacich. Zotrela tak hranicu, ktorá v minulosti jestvovala medzi hnutím za náboženskú slobodu a hnutiami za občianske práva. Ukázala, že veriaci ako najsilnejšia spoločenská zložka sú schopní postaviť sa i za požiadavky iných spoločenských zložiek, ak sú v súlade s princípmi etiky. Manifestácia ukázala, že veriaci si želajú obsadenie biskupských stolcov kandidátmi Svätého Otca a nie vlády. Táto si musí uvedomiť, že ak bude naďalej preťahovať rokovania, mohlo by ju to stáť aj vlastný stolec. Cirkev už pred 900 rokmi vyhrala zápas o investitúru, o samostatné a slobodné určenie nositeľov cirkevných úradov. Účastníci manifestácie prišli na Hviezdoslavovo námestie vyjadriť vieru a rozišli sa s pocitom, že bolo potrebné podstúpiť za ňu aj riziko. Počas brutálneho zásahu polície stáli ako prví kresťania v aréne. Spájali svoje utrpenie s bolesťami Krista, ktorého mučenie a smrť na kríži si pripomínala Cirkev o týždeň neskôr na Veľký piatok. Toto bol ich Veľký piatok, « Bratislavský Veľký piatok ». Veriaci cítili, že musia zaplatiť výkupnú cenu za celý národ i za svojich katov. Odtiaľ tá ich dôstojnosť a trpezlivosť. Tento postoj sa odrážal v slovách niektorých účastníkov. 25-ročná úradníčka: « Mala som strach, keď do nás začali narážať autá. Som však rada, že som strach premohla a že som zotrvala na celej manifestácii. Malo to veľký význam pre všetkých. » Právnik, otec dvoch detí: « Napriek situácii, ktorá pripomínala bojisko, vznikla na Hviezdoslavovom námestí medzi veriacimi veľká súdržnosť. Povzbudilo ma i to, že tí ľudia, ktorí niečo také zažili po prvýkrát, napriek strachu neustúpili. » Manifestácia bola príležitosťou priznať farbu. Strana a bezpečnosť ukázali svoju pravú tvár: ne- tolerantnosť, nedemokratickosť, bezohľadnosť, krutosť. Režimu spadol aj ten posledný kúsok úbohej masky, ktorú sa usiloval udržať si. Aj veriaci ľud vyšiel s farbou. Účastníci manifestácie dokázali, že sa vedia angažovať a prinášať obety za náboženské a občianske práva. Súčasne dali najavo, že organizácia Pacem in terris pre nich nepredstavuje žiadnu morálnu autoritu. Títo ľudia sú neschopní ovplyvňovať druhých. V kontexte súčasného pohybu vo východnej Európe piatková manifestácia v Bratislave ukázala, že nie je možné hovoriť o prestavbe, otvorenosti a demokratizácii, a pritom zachovať staré politické a policajné praktiky. Môže sa stať, že ľud týchto krajín naplní tieto termíny svojím obsahom. Manifestácia ukázala, že náboženskú slobodu nebude možné odsunúť až na koniec prestavby alebo ju z nej úplne vylúčiť. Čím skôr to strany a vlády vo východnej Európe pochopia, tým lepšie aj pre ne. Kresťania sú pripravení viesť dialóg so všetkými, aj s marxistickou vládou. Musí to však byť dialóg čestný, s úsilím o nastolenie pravdy. Skratka SNP (Slovenské Národné Povstanie) dostala od piatku 25. marca nový obsah — « Sviečkové Národné Povstanie ». Na Slovensku sa začala spievať aj druhá sloha štátnej hymny « Nad Tatrou sa blýska »: « Už Slovensko vstáva, putá si strháva. » SLOVENSKÉ HLASY Z RÍMA — VOČI SLOVACCHE Dl ROMA — periodico menšile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. Svedok SLOVENSKÉ HLASY Z RÍMA ROČNÍK XXXVII - 1988 [pageend24]