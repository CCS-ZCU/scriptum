ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu Ročník V. BŘEZEN 1963 Číslo 3. SBORNÍK ESEJÍ O ČESKÉ LITERATUŘE od prof. René Wellka Ke dni 22. srpna tohoto roku, kdy se dožije předseda SVU prof. dr. René Wellek šedesáti let, vyjde tiskem z podnětu a za spolupráce SVU sborník W etikových anglických eseji o české literatuře. Sborník, který vlastně svým způsobem podává dějiny české literatury od dob nejstarších až do současnosti. Sborník obsahuje na příklad delší studii: “Two Traditions of Czech Literature”, což je v podstatě filo- sofie českého literárního vývoje. Čtenář tu najde dále dvě studie o problémech srovnávacích : “Mácha and English Literature” a “Bohemia in English Literature (od 9. století až do století devatenáctého). Do sbírky jsou zařáděny také dva ro- zbory díla a významu Karla Čapka a T. G. Masaryka. Několik měsí- ců před mnichovskou tragedií napsal dr. Wellek krátkou studii o kulturní problematice “Czech and Germans”. Konečně tu budou otištěny také dva důležité eseje o vývoji české literární kritiky “Modern Czech Literary Criticism” , “Recent Czech Criticism and Literary Scholarship”. Kniha bude mít asi 180 tiskových stran a k esejím bude připojena podrobná bibliografie Wellkových prací, a to prací jednak v jazyce českém o evropských literárních problémech, jednak prací v jazyce anglickém o slovanských literaturách. Je to soupis, který čtenář jinde nenajde a který skvěle dokládá Well- kův soustavný zájem o českou literaturu a její problematiku. Nejstarší Wellkovy eseje v této knize byly psány v době předmnichovské, kdežto poslední je z roku 1962. Ale všechny ostatní eseje dr. Wellek nedávno revidoval a doplnil na základě nového materiálu ; na příklad stu— 17 — [pageend1]dii o Máchovi v anglické literatuře. Buto to kniha zajímavá nejen pro odborníky, ale nahradí nám současně na dlouhou dobu soustavné dějiny české literatury v anglickém jazy- ce, což je velmi důležité pro americkou a mezinárodní slavistiku. Re- dakcí tohoto sborníku byl pověřen dr. Petr Demetz, profesor z Yale University. CYRIL A METODĚJ Místopředseda SVU dr. Felix Mikula ve funkci duchovního rádce evropského výboru Cyrilometodějské Ligy společně s dr. Karlem Schwarzenbergern, předsedou tohoto výboru, vydal provolání k letošnímu 1100. výročí Cyrila a Metoděje. Autoři provolání soudí, že letos nejeden povolaný dějepisec připomene nám i ostatnímu světu, že bratři Cyril a Metoděj byli asi nejúspěšnějšími misionáři minulých dob. Neboť uvedli do rodiny kulturních národů, buď bezprostředně nebo plody svého díla všechny slovanské národy, především pak Slovany z Československa. Oba věrozvěstové jsou také vydatnými spojenci těm, kdo hledají v historii doklady pro původní jednotu mezi křesťanským Východem a Západem. Cyril a Metoděj jsou tedy jistě i pro Čecha či Slováka nábožensky indiferentního postavami, vůči kterým by mu neslušela lhostejnost, je-li založen kulturně. My Češi a Slováci v zahraničí zůstáváme nezlomně spojeni s vlastí svých předků. Jsme strážci celého jejího duchovního dědictví, v něm ovšem také důkazu tak vzácného jako je dílo bratří ze Soluně. V závěru provolání pak čteme, že evropská Cyrilometodějská liga bude pořádat pouť do Říma, stejně jako se tam vydají američtí členové Národního svazu českých katolíků a čeští otcové benediktini z kláštera svátého Prokopa v Lisle. Z UNIVERSITY of Chicago Na University of Chicago, kde dvakrát přednášel jako hostující profesor T. G. Masaryk a v roce 1939 dr. Edvard Beneš, pracuje po léta “Masarykův klub”, sdružující studenty čs. původu. Tři bývalí funkcionáři tohoto zasloužilého klubu byli dne 15. března graduováni na doktory filosofie. Miroslav Synek dosáhl doktorátu v teoretické fyzice za práci “Analytické funkce sobě si odpovídajícího pole”. Dr. Synek přednáší a provádí výzkum v oboru teoretické fyziky na De Paul University, kde je asistujícím profesorem. Zdeněk Hruban, M.D., získal doktorát v expérimentai patologii. Za studie na ultrastruktuře buněk. Od července tohoto roku bude dr. Hruban asistujícím profesorem patologie na University of Chicago. Třetí graduantka je Jana Bradková- Rossiterová, která dosáhla hodnosti Mistra (M.A.) v románských jazycích a literatuře. Jana Bradková-Rossiterová je šéfem oddělení pro moderní jazyky na Morgan Park Academy v Chicagu. Na této universitě jsou tito profesoři československého původu: Dr. Jan V. Prohaska, profesor chirurgie, dr. Josef Ceithaml, profesor biochemie a děkan biologické fakulty, Dr. Tomáš Říha, historik a předseda oddělení ruské civilisace, dr. Milada Součková, která přednáší českou literaturu a Václav Laška je tu bibliografem slovanských studií. zh — 18 — [pageend2]VYUČOVÁNÍ ČEŠTINĚ V USA Pokus o bilanci za patnáct let Když jsme my, exulanti, přišli před patnácti roky do USA, počítali jsme na prstech jedné ruky americká vysoká učiliště, na nichž se vyučovalo českému jazyku. Jak se zdá, Amerika se probudila a probudili se i krajani ze třetí a čtvrté generace. Dnes se vyučuje - pokud je redakci známo - češtině (po případě i slovenštině) a československé literatuře asi na jedenadvaceti universitách a na řadě vyšších čili středních škol. SVU má zájem pořídit přesný seznam škol, na kterých se vyučuje naší mateřštině. Proto žádá všechny členy o sdělení (na adresu redaktora), jsou-li v dalším našem seznamu nějaké mezery. Podle našich vědomostí se vyučuje češtině: Barkeley, Calif., Boulder, University of Colorado, Georgetown University, D.C., Bloomington, Ind., Harvard University, Mass., Yale University, Corm., University of Chicago, Ann Arbor, Mich., Lincoln University of Nebraska, Omaha, University of Nebraska, Columbia University, NYC., Fordham University, NYC., Cornell University, Skidmore College, Saratoga Springs, N.Y., Pennsylvania university, Filadelfia, Texas University, Austin, University of Syracuse, Reed College, Ore. Eugene, Ore, Brown University, R.I., a snad ještě jinde, o čemž redakce neví. Kromě toho na nižším stupni se vyučuje češtině na Mortonově vyšší škole v Berwynu, Ill., na 11 doplňovacích školách v Chicagu, na 2 školách v New Yorku, v Milligan, Nebraska a Wilber, Nebraska i v Schuyler, Nebraska, v Los Angeles, v Clevelandu, kde jsou dvě svépomocné školy a školní výbor města nyní zahájil kursy pro začátečníky i pokročilé. Dále máme na seznamu Cedar Rapids, Iowa. El Campo, West a Hostýn v Texasu, Boston, Mass. Snad je také česká škola ve Fresno a v San Francisco, Calif., ale nevíme přesně. Svrchu uvedené záznamy jsou čerpány po léta z krajanského tisku. O školách, o nichž se v něm nepsalo, nemůžeme vědět. Proto prosíme členy o pomoc k pořízení přesné evidence. Federální vláda zřídila sice pro tento účel zvláštní komisi, o které však není slyšet a také styk s ní byl velmi obtížný. Jak se zdá - nic se nestalo. Bylo by nespravedlivé nezmínit se nakonec o nabádavém příkladu: University of Nebraska v Lincoln oznámila, že zahajuje třetí ročník vyučování českého jazyka a že staví český jazyk na roveň ostatním cizím jazykům. To znamená, že student, který musí mít vedle angličtiny jeden cizí jazyk, může si vybrat češtinu - ač čeština dosud nebyla klasifikována jako povinný předmět a mohl se česky učit každý jen z vlastní píle. Autorem tohoto rozhodnutí je člen SVU, dr. Vladimír Kučera, který před léty začal na této universitě vyučovat češtině tak říkajíc s holýma rukama. Nadšením a pílí dokázal, že čeština byla postavena na roveň ostatním světovým jazykům. A co víc: dokázal to, že jezdí každý týden do Omahy vyučovat na filiálce této university a při tom se zastavuje ve Wilber, kde si naši krajani zřídili svou vlastní českou školu a dr. Kučera jim pomáhá v metodice a pe- dagogii. Klobouk dolů. A nakonec budiž poděkováno členu SVU P. dr. Arnoštu Žižkovi, českému — 19 — [pageend3]K O R C H O Z Josef Martínek Když čtu vaše verše o českých mezích, exilu již nedostupných (a zmizelých v JZD) a o heřmánku a mateřídoušce, co na nich rostly, také si zavzpomínám. Ale tohle rancho bylo prodáno za bezmála milion dolarů (podle novin, včera). A viděl jsem farmy ještě větší v státě Washington a Dakotách: od obzoru k obzoru jedna továrna na pšenici (jako tady na bavlnu), rodná sestra ruských kolchozu, americký korchoz, farma korporační, vlastník: finanční syndikát sídlem v New Yorku. Velkostatek, ať státní či korporační, na východě a západě zas roste a zabírá do obzorů čím hlouběji se stroj v půdu zařezává. A meze (naše i vaše meze) dokonávají v širokých brázdách, nad nimiž nezpívá skřivánek (potěcha drobného farmáře), ale krouží sup a tebe mrazí v zádech při sto stupních Fahrenheita. benediktinu v Chicagu, který v časopise “Národ”, v anglické příloze zavedl výborné kursy českého jazyka pro ty, kdo se chtějí učit sami nebo gramaticky zdokonalit své znalosti. Hn. MACHOTKOVA KNIHA O PODVĚDOMÍ Jak jsme už ohlásili vydává Filosofická knihovna v New Yorku knihu prof. dr. Otakara Machotky z Har- pur College v Endicott, N.Y. Kniha se jmenuje: “Podvědomí v sociálních vztazích - analýza podvědomých procesů v osobnosti, společnosti a v kultuře.” Předmluvu k Machotkově knize napsal jeden z nejpřednějších kritiků amerických sociologických děl, ředitel Ústavu společnských věd kalifirnské university v Berkeley, dr. Herbert Blumer. Otiskujeme v překladu několik výňatků z této Blumerovy předmluvy: “Dr. Machotka nepojímá “podvědomí” jak mu rozumí psycho analytická teorie nebo jiná odvětví psychiatrie. Jejich pojetí “podvědomí” se soustřeďuje kolem skrytých motivů a je pouze úzkou částí pojetí mnohem širšího, právě toho pojetí, které rozvíjí dr. Machotka. Autor dovoluje své hloubavé analyze pohybovat se volně od jedné stránky osobního a společenského života ke druhé a postřehuje tak množství případů podvědomého chování. Tak vede Machotka naši pozornost k nepostřehnutým a bezděčným procesům, působícím v tak rozličných oblastech, jako jsou vztahy mezi lidmi, formování dojmů, vývoj úsudků, citů, formování norem a hodnot, původních kulturních změn atd. Přemýšlivý čtenář si uvědomí hluboký rozsah skupinového a osobního života . . . Dr. Machotka dělá právě to, po čem volá povaha jeho úkolu: užívá pružného způsobu při výzkumu empirických dat. Tak objevuje rysy a vztahy, které by jinak u- nikly pozornosti . . . Kniha podává čtenáři bohatou odměnu. Badatel si uvědomí, že dr. Machotka se podjímá vysoce důležitého avšak pozoruhodně — 20 — [pageend4]SVÍTÁNÍ William Carlos Williams Úchvatné ptactva zpěvy bijí do prázdné nezměrnosti oblohy kovovými údery, vtepávají do ní barvu na vzdáleném okraji - tlukou, bijí do ní se vzrůstajícím, vítězným zaujetím, přimíchávají do ní tepla, rozpalují v ní šířící se změnu - vyrážejí divě proti ní jako v předtuše obzoru; a obrovské slunce se pozvedá - stoupá - poznenáhlu nad okraj věcí - letí, konečně nespoutané ven do volného prostoru - rezevlátá oslavně se vzhůru pozvedající píseň náhle ustává. William Carlos Williams, povoláním lékař, zemřel skoro osmdesátiletý, dne 4. března v Rutherfor- du, N. J. Báseň “Svítání” přeložila Aurelie Jeníková. opomíjeného úkolu. Čtenář pochopí, že má před sebou skutečného učence a ryzího badatele o životě lidských skupin. VÝZVA: K lednovému číslu ZPRÁV byla přiložena výzva našim vědcům a umělcům, aby se přihlásili k účasti na II. vědeckém sjezdu SVU, který se bude konat na Kolumbijské universitě v New Yorku ve dnech 11. a 12. září 1964. Žádáme všechny, kdo se dosud nepřihlásili, ale mají v úmyslu na sjezdu přednášet, aby napsali gen. tajemníkovi (Prof. Rudolf Šturm, 107 Regent Street, Saratoga Springs, N.Y.) v době co nejkratší! PO MNOHÝCH ROKOCH Jedním z účelů SVU je vracet do národního houfu ty, kdo žijí příliš dlouho v cizině a odloučeně od čs. národních ostrovů. Tiskový referent dostal dopis od nejnovějšího člena i s povolením, že může část Uštu otisknout: Vážený pán Herben, Keď bol pán Firkušný u nás v Minneapolis, počul som od neho s radosťou o eivistencii SVU. Som skutočne veľmi rád, že teraz mám príležitosť pridružiť sa k vám. Ja som, ako vidíte, zo Slovenska, rodom z Liptovského Svitého Mikuláša. Do gymnázia som chodil v Nových Zámkoch. Potom som študoval na univerzite v Prahe, v Paríži a konečne v Anglii, kde som obdržal PhD (University of Manchester) v roku 1946. Do Minneapolis sme sa prisťahovali pred de- siatima rokmi. Som profesorom francúzskej literatúry a předsedou oddelenia pre románske jazyky na tunajšej univerzite. Toto je môj posledný rok na tejto univerzite, lebo som prijal profesúru v Darth- mouth College (Hanover, N. H.) Preto prosím, abyste mi Zprávy SVU posielali od juľa 1963 na novú adresu: clo Dept, of Romance Languages and Literature, Darth- mouth College, Hanover, N. H. Žiaľbohu som nemal žiadne styky s krajanmi od tej doby, čo som opustil starú vlasť a po mnohých rokoch je toto dnes prvá príleži- — 21 — [pageend5]tost’, že sa môžem vyjadriť v materinskej reči. Aj za to som Vám skutočne vďačný. Ač práve sa tu cítim dama, predsa ma to bolí, že aj reč už zabúdam a že som styky ztratil .... P.S. Když redaktor poslal prof. Fal- kovi lednové a únorové číslo ZPRÁV, dostal od něho obratem pošty dopis, který začínal slovy: “Hodil som sa na Vaše ZPRÁVY, ako hladný na kus chleba.” SBÍRKA EXILOVÉ POESIE Jaromír Měšťan: “Potměchuť Svoboda” Exilová edice “Zvěrokruh” vydala další, v pořadí čtvrtou, sbírku exilové poesie, jejímž autorem je Jaromír Měšťan. Autor dal sbírce název “Potměchuť Svoboda”. Po sbírkách “Sladká jako med” a “Útěk do Egypta” dokončil Měšťan touto knihou svoji exilovou trilogii. O nově vydané sbírce “Potměchuť Svoboda” jsme četli první kritiku, a to od česko-německého spisovatele Maxe Broda, překladatele Janáčkových oper, žijícího a tvořícího nyní v Israeli. Max Brod o Měšťanově sbírce soudí: “Mám autora v dobré paměti z dob konce První republiky, kdy přicházel s redaktory “Národních listů” do redakce “Prager Tagblattu” k nočním schůzkám v pokoji redaktora Eisnera, zavražděného nacisty. Chodíval jsem také na tyto schůzky, když jsem dopsal noční kritiky .. . “Potměchuť Svoboda” je krásná sbírka s vynikajícími básněmi, z nichž jmenuji aspoň “Malá báseň na svobodu”, Vzpomínka na naší ulici”, “Milostnou” a “Ódu na Řím”. Hluboký smutek nachází tu kouzelný zvuk, který se dotkne každého srdce, jež lidsky cítí a myslí. Jsem těmito verši nadšen; najednou ve mne vyvolaly vzpomínku na Erbenovy balady, které stále velmi miluji.” Tolik Max Brod. Knížku “Potměchuť Svoboda” je možno objednat: Edice Zvěrokruh, 892 Schongau, TAL 49, West Germany. (Nakladatelství bohužel neudává cenu ani v dolarech ani v markách; pokusíme se ji vypátrat pro další číslo.) NÁŠ KULTURNÍ PŘÍNOS FRANTIŠEK KRÁL, někdejší profesor na vysoké škole zvěrolékařské v Brně a nyní profesor na Pennsylvania University, byl v loni v létě jmenován - jak jsme již o tom referovali - čestným doktorem university v Mnichově. Nyní dokončil učebnici “Comparative Dermatology”, která bude mít na 600 tiskových stran velkého formátu a na 370 ilustrací. Už v roce 1953 publikoval svou první anglickou knihu “Veterinary Dermatology” (textbook) o 325 stranách se 160 ilustracemi. V roce 1960 publikoval “Compendium of Veterinary Dermatology.” V minulých měsících měl dr. Král dermatologické semináře, trvající dva dny, denně 8 hodin přednášek, v Los Angeles, San Francisco, Seatle, v Chicagu, Detroitu, v New Yorku, Jacksonville, Orlando, Tampa, v Miami a v Pensacola. Koncem února a počátkem března přednášel na universitách v Coloradu, v Indi- anopolis. Na duben je znovu pozván do Los Angeles. KAREL HUJER, profesor na University of Chattanooga, Tenn., byl pozván na přednášku v Atlantě, Ga. Deník “Atlanta Journal” otiskl reportáž o této přednášce a rozhovor s prof. Hujerem. — 22 — [pageend6]ZTRÁTA A ZISK Nedávno vydaný desátý ročník “A- merican Men of Science” z oboru politických a sociálních věd je po mnohé stránce zajímavý. Stačí v něm jen chvíli listovat. Tato publikace, která je vydávána jednou za pět let a je neoficiálním “Who is Who” pro obory politických, hospodářských a spřízněných sociálních věd, obsahuje totiž v tomto svém posledním vydáni desítky českých a slovenských jmen. To jistě naznačuje, jak význačné místo v těchto oborech mají vědci a profesoři československého původu. Značný počet mezi nimi je těch, kteří přišli do USA až po roce 1948, a většinou teprve zde dostudovali. Jejich počet ovšem také ukazuje nejen rozsah ztráty, kterou Československo utrpělo odchodem lidí protikomunistického smýšlení, ale také svědčí o tom, jaké obohacení tito čs. vědci a profesoři přinášejí Spojeným státům. SVU se může těšit z toho, že velký počet těchto uhnaných odborníků jsou členy naší Společnosti. Méně potěšitelné však je, že pouze dva - poklid jsme mohli zjistit - uvedli své členství v SVU mezi referencemi. A co ostatní? Stydí se za to? -p- Rozhovor se ovšem točil hlavně o vyslání člověka na Měsíc a otázky, zda existuje na jiných planetách život. RENÉ WELLEK z Yale University napsal do posledního čísla “Italian Quarterly”, který vydává universita státu Kalifornie v Berkeley, studii “Kriti- cizmus v italské literatuře v letech 1830 a 1840”. FRANTIŠEK DVORNÍK z Harvardské university byl pozván ke třem přednáškám do Montrealu. Na francouzské universitě přednášel o vlivu Cyrila a Metoděje na pokřesťanštení Slovanů. Pro anglicky mluvící veřejnost přednášel na téma “Slovani mezi Východem a Západem” a pro českou veřejnost přednesl přednášku rovněž o Cyrilu a Metodějovi. Několik dní před tím přednášel dr. Dvornik také na Fordham University v New Yorku. RUDOLF FIRKUŠNÝ odjel 15. března do Evropy no koncertní turné a vrátí se do New Yorku až v polovici října. Při té příležitosti řekneme několik slov o úspěších, které sklízel v zimní sezóně na americké půdě, zejména, když svoje turné zakončil triumfálním úspěchem čtyř koncertů s Newyorskou Filharmonií (pod taktovkou Jiřího Szella) v newyorském Lincoln Center. Před tím měl stejné úspěchy ve Washingtoně, ve Filadelfii, v Clevelandu atd. Bohužel v New Yorku nevycházely noviny, ale slyšeli jsme v radiu superlativní referát hlavního kritika New York Timesů Schonber- ga. Daniel Selznick v deníku “New York Standard” nazval svůj referát o newyorských koncertech: “Firkuš- ný: Servant of Music” a připojil k němu krátký rozhovor s Firkušným o jeho studiích u Arthura Schnabela. Po— 23 — [pageend7]slední dva koncerty na této polokouli měl Firkušný v Montrealu, kde hrál Dvořákův klavírní koncert. V Evropě bude v příštím půl roce hrát prakticky ve všech evropských státech před železnou oponou. KAREL HUSA z Comell University pracuje nyní na nové skladbě pro symfonický orchestr, a to pro Baltimor- skou filharmonii, jejímž dirigentem je Petr Herman Adler, rozený a vystudovaný v Československu. Karel Husa byl v lednu a v únoru, jak jsme stručně zaznamenali, v Evropě a dirigoval koncerty v Bruselu, v Lausanne, v Ziirichu a v Oslo. Na každém z těchto koncertů uvedl jednu ze svých skladeb: První symfonii anebo Portrét pro smyčce. Krom toho z české hudby hrál Dvořákovu symfonii č. 8 (G-dur) a “Lidice” od Boh. Martinů. - Příští rok je znovu pozván do Evropy na dva koncerty v Bruselu, po jednom v Paříži, v Ženevě a jedná se o pozvání do Mnichova, Oslo, Stockholmu a do Londýna. Jako hostující dirigent Rochester Filharmonie studuje pro jaro 1964 Karel Husa Dvořákovo “Requiem”, se kterým byl pozván na 4. dubna 1964 do Carnegie Hall v New Yorku a do řady jiných měst ve státu New York. VIKTOR VRÁZ, virtuos na flétnu, hrál na koncertě v Carnegie Hall. Koncert byl pořádán bývalými žáky slavné francouzské konservatoře ve Fontene- blau pod záštitou francouzského velvyslance a ve prospěch Damroschova fondu. PAVEL HORECKÝ, zástupce ředitele Slovanského oddělení v Library of Congress, vydal současně nákladem university v Chicagu a university v Torontu knihu “Basic Russian Writings”. Je to mohutný soupis knih o Rusku a Sovětském svazu z oboru politických věd, sociologie, jazyků a literatur. Zasvěcení kritikové považují knihu dr. Horeckého za záslužné průkopnické dílo. JIŘÍ HORÁK, profesor na Manhattan College, je jedním ze šestnácti profesorů srovnávací státovědy (Comparative Government) z universit a kolejí státu New York, kteří byli vybráni ministerstvem školství tohoto státu, aby se účastnili osmiměsíčního semináře o Středním Východě, který se bude konat v létě na Kolumbijské universitě a ve kterém budou přednášet vedoucí američtí odborníci. MILAN KUBÍK, doma redaktor Svobodného Slova v Klatovech a nyní reportér týdeníku “Newsweek” ze senátu a z Bílého domu, byl pověřen vydavatelstvem tohoto týdeníku organi- sovat redakční službu v Jižní Americe. Zatím podnikl studijní cestu do Brazílie, odkud poslal svému listu intervie s presidentem Goulartem. VÁCLAV HYVNAR po devíti letech redaktorování v clevelandském deníku “Nový svět” byl jmenován asistentem okresního auditora Ralpha Perka, který je českého původu. Nástupcem Hyvnarovým v redakci se stal František Novotný, býv. důstojník zahraniční armády a zemský poslanec na Moravě. MOJMÍR POVOLNÝ, profesor mezinárodního práva a mezinárodních vztahů na Lawrence College v Appleto- nu, Wis., vrátil se z celoroční studijní cesty po Evropě (hlavně Francie) a do severní a střední Afriky. Fo návratu uspořádal v Chicagu přednášku o situaci v Evropě a o nových afrických státech. — 24 — [pageend8]BÁSEŇ NA OBRAZ MLADÉ DÍVKY Mirkovi Šaškovi napsal Jiří Kovtun. Jmenuješ-li se Zuzana, budiž v mém domě vítána. Jmenuješ-li se Klára, přines mi stonek jara. Malíř, který tě maloval, bez jména mi tě daroval. Jsi světlo víc než žena, vítám tě, nepokřtěná. Pozdravuji tě světlo, které jsi ke mně slétlo, posviť mi, bílá svíce, paprskem do světnice. Pověsím si tě na stěnu, budu psát básně o jménu, najdu tě, pokřtím si tě, toulavé, bledé dítě. Budeš-li stonat, omotám obklady na tvůj horký rám. Nestrachuj se, v mém bytě neumřeš na úbytě. Jmenuješ-li se Voršila, obleču si tě do bíla, budu ti líbat pihy a čisti s tebou knihy. Já sestárnu, ty ne, ty ne, ale to je to jediné, čím jsme si oba cizí. Můj čas je vratký, mizí. Tvůj čas je pevný, ustrnul, když malíř domaloval stůl, a chvíle marnotratná už nesmyje jej s plátna. Vypravuješ mi o mládí, s nímž loučíme se neradi, malá a bílá ženo, mohu ti dát jen jméno. Voršila, Klára, Zuzana, budu bdít s tebou do rána. ZÁZNAMY: Pracovní skupina Washington, D.C. uspořádala 22. března přednáškovou a recitační besedu, nazvanou “Veršem i prozou”. Iniciátorkou večera je dr. Milada Lejková, která také měla průvodní slovo. Ukázky z čs. literární tvorby přednesli: Oldřich Černý, dr. Jar. Drábek, dr. Boh. Horák, Libuše Ro- gozová a dr. Juraj Slávik. K uctění památky svého manžela, pana Jana Hoeniga, k nedožitým narozeninám (23. března) darovala na rozšíření ZPRÁV SVU paní M. Hoenigová 25,00 dolarů. Dnešní číslo ZPRÁV vychází o 12 stranách, a to dík několika dárcům, kteří přispěli tak, abychom mohli u- hradit rozdíl v ceně mezi číslem osmi- stránkovým a dvanáctistránkovým. Pokladna SVU nemůže být takovými mimořádnými výdaji zatěžována. Nyní při zvýšeném poštovném nás stojí výroba a expedice ZPRÁV pro jednoho člena do roka skoro 2,80 dolarů, po- čítáme-li pouze čísla osmistránková. Redaktor, jemuž členové posílají spontánně příspěvky s určením “na rozšíření ZPRÁV”, všem dárcům vřele děkuje. A připomíná, že dary na SVU jsou v USA odpočitatelny od daní. ★ Knihovna Harvardské university zakoupila sbírku dvou set padesáti svazků českých knih o Mistru Janu Husovi a o husitském hnutí. Knihovna neuvádí, od koho byla sbírka koupena. Česká hudba v Kanadě. V Hamiltoně nastudovala místní operní společnost s velkým úspěchem Smetanovu “Prodanou nevěstu”. Naši krajani se zasloužili o věrnost provedení tím, že pod vedením paní N. Hradské nastudovaly dívky z torontského Sokola II. — 25 — [pageend9]POEZIE TRŽNICE Inka Smutná Tuhle - jen tak náhodou loudám se tržnicí čekajíc, zda nápady vyplovou (tak jako hvězdy na večerním nebi) z mého podvědomí co vařit. Hypnotizována tovary v pestrém balení, sterilními, bez chuti a bez zápachu, dumán o tom divném pachu sladkém - hniloby a tlení, jenž obklopí vás bez prodlení, když sem vstoupíte. Znenadání, mha přede mnou, mha za mnou, kde vítr zpíval o snění a nešustil zelenými penězi jako v Americe. Člověka tak smysly šálí, byť okamžik jen zcela malý, když pán u stánku s kořením lahvičku za lahvičkou otvírá a dlouho v myšlenkách probírá, zda vůně mateřídoušky k cikánské pečínce se hodí. tance. — Čs. národní sdružení v Torontu po loňském úspěchu s Dvořákovým koncertem připravilo za vedení Waltera Susskinda, dirigenta To- rontské Filharmonie, koncert Smetanových a Janáčkových skladeb. Kromě sopranistky Illony Kombrikové jsou účinkující čs. původu: Walter Susskind, basista Jan Rubeš a houslista Karol Dobiáš. Historikem americké federální vlády pro vedení Muzea přistěhovalců, které se staví pod Sochou Svobody v New Yorku, je český historik dr. Jiří Švejda. Paní Agnes Švejdová (shoda jmen je náhodná) je předsedkyní Československého Historického spolku Augustin Heřman v Baltimoru a dala k disposici tisku dopis od historika Jiřího Švejdy. Z tohoto dopisu se dovídáme, že v Muzeu přistěhovalců bude třicet devět stálých oddělení. V té části, která bude věnována dějinám Ameriky před osvobozovací válkou a před vznikem USA, bude umístěn také čestně Augustin Heřman, první český přistěhovalec, který přišel na americkou půdu pravděpodobně roku 1630. Obecně bylo rozhodnuto, že žádné z historických osobností nebude věnováno v muzeu víc než 30 slov - ale činnost Augustina Heřmana podle názoru dr. Švejdy byla tak rozlehlá, že u něho bude učiněna výjimka. Neboť Heřman nejen založil v Marylandu panství “Malé Čechy”, ale nakreslil první mapu Virginie a Marylandu. Pravděpodobně to byl také on, kdo v těchto dvou zemích naučil Indiány pěstovat tabák. Proto si Augustin Heřman zaslouží větší pozornosti, než jiní jeho současníci. “Hlas svobody”, jmenuje se dokumentární film, který natočila televisní stanice státní university v Nebrasce, v hlavním městě Lincoln za spolupráce Rozhlasu Svobodná Evropa. Na filmu spolupracoval také profesor českého jazyka na této universitě dr. Vladimír Kučera, který tu vypravuje svoje o- sobní zkušenosti s komunisty po únoru 1948. Film, natočený k patnáctému výročí pražského puče, byl již promítán dvakrát v Lincoln, v Omaze a v šesti jiných městech tohoto státu. Až projde Nebraskou, bude promítán místními televisními stanicemi v jiných státech Středozápadu. The Slavic and East European Journal otiskuje studii od dr. V. Mosteckého, knihovníka Harvardské university, na téma: “Slovanské a východoevropské — 26 — [pageend10]VERŠE OD MOŘE Pavel Javor Červené moře bije do skály a kol dokola červené jsou břehy, jako tvé oči, které plakaly a vyplakaly tíhu hořké něhy. Červené moře bije do skály - Vlny tu berou břehy útokem - Co proti moři je tam doma řeka? Den za dnem jde a rok jde za rokem, bláhová, která doma stále čeká, když vlny berou břehy útokem - Snad ještě čeká u vln Sázavy, v naději poslední, v naději marné. Co chvíli pošle pohled tázavý, (zoufale tázavý, jak srdce zvolna stárne ve věčném čekání na břehu Sázavy.) Čeká jak ten, kdo lásku pochová, když stín se kradl a přece chodí kolem hřbitova, jak matka čekající na syna, který již padl - sbírky v amerických knihovnách”. Dr. Mostecký píše nejenom o těchto sbírkách, ale také o problémech, jak knihy z komunistických zemí získávat, fotografovat a uskladňovat. V tomto čísle je také studie o církevně-slo- vanských písemných památkách; jejím autorem je prof. Lad. Matějka z Ann Arbor. Books Abroad otiskuje v posledním čísle řadu příspěvků s čs. tematikou nebo od čs. autorů. Petr Den tu recenzuje Harkinsovu knihu o Karlu Čapkovi, kdežto prof. Harkins píše o knize Heleny Koželuhové “Čapci očima rodiny”. F*rof Heřman Carmel recenzuje dvě sovětské knihy, Frant. Listopad portugalské, dr. R. Sturm píše o italské literatuře a redaktor revue, prof. Robert Vlach, přispěl dvěma recensemi. Čeština v Texasu. Po úmrtí prof. dr. Edwarda Míčka, který založil tradici českého jazyka a literatury na universitě v Austin, Tex., byla obava, že s jeho odchodem se tato tradice skončí. Tisk z Austinu však oznamuje, že ve vyučování češtině a české literatury se na této universitě pokračuje. Universita získala nového učitele, českého exulanta jménem Tudek Kozlík. V minulém školním roce měl 24 žáky v kursu pro začátečníky, a 12 žáků v druhém ročníku pro pokročilé. V Miami a v St. Petersburgu uspořádali naši krajané tradiční koncerty české — 27 — [pageend11]hudby ve veřejných parcích, a to ke dni 7. března. V obou městech se koncerty konaly pod záštitou městské správy a vedle vlajky americké byla vyvěšena i vlajka československá. Koncertu v Miami se účastnila dr. Alice Masaryková. Drobnička z dějin čs. Ameriky. Stát Arizona oslavuje letos 52. výročí dne, kdy se z teritoria stal stát. Při té příležitosti vyšlo najevo, že spoluautorem ústavy státu Arizona byl čs. emigrant, Jakob Weinberger, později dis- triktní soudce v San Diego, Calif. J. Weinberger je již osmdesátiletý a je poslední žijící člen arizonské ústavní konvence. Česká opereta v Los Angeles. Krajani a exulanti v Los Angeles připravili na 28. března americkou premiéru české operety Eduarda Ingriše, který po mnoha letech exilu v Peru se usadil nyní v Los Angeles. Opereta se jmenuje “Tam na horách” a Ingriš ji složil jako devatenáctiletý konservato- rista; v Praze kdysi dosáhla přes sto repris. V Los Angeles si Ingriš operetu sám dirigoval. Nyní pracuje na o- peretě velkého stylu. Jmenuje se Co- lobina a bude mít premiéru v Mexiko City. Knihu o Brazílii napsal a vydal v Houstonu, Tex. čs. uprchlík Jan Měchu- ra, který se svou ženou až do roku 1957 v Brazílii žil. “The Houston Press” referuje o knize sympaticky a píše, že paní Měchurová je nadaná malířka. Méchurovi nejdříve bydleli v traileru, než si mohli opatřit domek. Nyní mají v traileru tiskárnu, kde paní Mě- churová vytiskla manželovu knihu. “Hovory s pisateli” jmenuje se nová, mimiografovaná korespondence, kterou ve Švýcarech začal vydávat pro své přátele a stoupence evangelista Přemysl Pitter. (Gartenstrasse 1230, Affoltern am Albis, Switzerland.) V prvním čísle Pitter uvažuje, jsme-li národ Husův či Švejkův? PLACENÉ OZNÁMENÍ: CO JEST ČSA? Č.S.A. je zkratkou pro Československé Spolky v Americe, 109 let starou bratrskou a sesterskou podpůrnou jednotou v Americe, nejstarší v celé zemi. Č.S.A. má své řády ve většině států Unie. Č.S.A. sdružuje přes 50 tisíc členů, kteří jsou chráněni jejím moderním životním pojištěním. Č.S.A. poskytuje svým členům také výhodné nemocniční a úrazové pojištění. Č.S.A. sdružuje naší mládež ve zvláštních složkách zvaných Chi Sigma Alpha. Č.S.A. pečuje o udržení československého národního života v Americe. Č.S.A. členství přinese vám existenční zabezpečení pro budoucnost. Č.S.A. vás ráda uvítá do svých řad. Její adresa je: Č.S.A. 2138 South 61st Court, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in Amerika, Inc. Editor Ivan Herben, 41-98 Forley Street, Elmhurst 73, New York, Printed by: Orbis Printing Co., Inc., 246 East 84th Street, New York 28, N. Y. — Price for non-members 25č. — 28 — [pageend12]