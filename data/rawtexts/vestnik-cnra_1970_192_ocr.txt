VĚSTNÍK ČESKOSLOVENSKÉ NÁRODNÍ RÁDY AMERICKÉ Číslo 192 Říjen 1970 JOSEF FALTA: ČESKOSLOVENSKO, První mapu budoucího Československa jsem viděl už o vánocích 1916 v Bohinjské Bistrici v Kraňsku — byla otištěna jako doplněk článku na první straně budapešťského deníku Az Est, který odebíral maďarský frekventant našeho kursu. Netušili jsme ovšem, že zpráva největšího uherského listu se potvrdí takřka do písmene. A pak přišla ta skutečnost. Třebaže byl tenkrát studený a spíše chmurný podzimní den, jaké bývají u nás koncem října, přece hřál a zářil svou slávou jako o žních, a tak nám zůstane v mysli až do konce našich dní. Byl to zvláštní pocit, že jsme náhle vojáky svého státu, první zas po třech stoletích, že jsme účastníky revoluce, jež vzkřísila naši samostatnost. To nám bylo víc než vědomí, že se končí válka. Jak dobře to vyjádřil Viktor Dyk: “Kokardy, jásot, na praporu prapor, srdce se v dálku rozletí . . . .” ale zas jak v tom rozradostněném srdci státoprávního radikála se zachvěla struna výstrahy, že “boj teprve nám nastává” a důtklivě připomněla povinnosti nastávajícich všedních dní: “Jak je to krásné překonat! zápor a býti, růsti, stavětí!” Čistá mocná radost a vůle žít samostatně zatlačila všecku hořkost, nahromaděnou z válečné bídy a rakouských úředních persekucí — národ přijal jednomyslně Macharovu výzvu v Národních listech ke “generálnímu pardonu.” Byl to převrat, při kterém netekla krev, nenaplnily se žaláře, a neřádila mstivost — však se tomu a republice cynický S. K. Neumann něco naposmival! Ale rostou-li státy z idejí, které je zplodily, překonávají-li dětské nemoci péčí a chvějivou láskou národa, pak to platí právě o Československu, kde popřevratový zlatý poklad republiky se hromadil z nadšených darů a z práce, a kde obrana státu byla samozřejmou národní službou. Nebylo lehké budovat normální poměry v zemi, kterou vídeňská válečná ústředna vydrancovala a vyhladověla. Byly přirozené obtíže hospodářské, byl nedostatek lidí vycvičených k novým úkolům samostatného státu, byly svízele s německými spoluobčany v Čechách a na Moravě, ačkoli Kramářova vláda už předem výslovně zaručovala rovnoprávnost, a byly nebezpečné intriky Maďarů a maďaronů na Slovensku. A hranice byly nejisté, ve Slezsku řádily bojůvky ze sousedního státu. Ta hrstka, která tehdy bouřila proti Benešovi, že “zaprodává” Těšínsko, za dvacet let mu spílala, proč nevydal Těšínsko Polsku. Byli bychom prý měli snadnější posici a sousedovu oporu proti Hitlerovi. PRVNÍ ÚKLADY V té době se začali vracet z Ruska bývalí váleční zajatci, kteří odepřeli vstoupit do československé legie, nebo z ni zběhli a podle svého “internacionálního smýšlení”, jak říkali, stali se v bolševickém Rusku členy “mezinárodních” komunistických rudých gard, v jejichž svazku přepadali a vraždili naše legionáře. Bylo také v duchu “generálního pardonu”, že byla vyhlášena amnestie a trestní řízení proti nim bylo zastaveno. Vraceli se však domů s přesně vytčeným posláním: připravit komunistický převrat, a podle toho se chovali. Ve spolcích, v továrnách a dílnách, v hospodách a na schůzích hlásali, že “lid” byl oklamán, že repu- ÚKLADY A LÁSKA bliká je měšťácká a nacionalistická, že jediná spása je v nastolení režimu “rad dělníků a sedláků” a ve spojení s bolševickým Ruskem. Touto propagandou nebylo ovšem postiženo jenom Československo, nýbrž všechny země střední Evropy, všude byly revolty, pokusy o uchvácení vládní moci jako v Rakousku a Prusku, hromadné vraždění, jako v Bavorsku. Spekulovalo se při tom hlavně na roztrpčenost v poražených státech a na účinky hospodářské kříse .Komunistická vláda rad, která se 21. března 1919 ujala moci v Maďarsku, se domnívala, že upevní své postavení, využije-li nacionalistických nálad a pokusí se vrátit Maďarsku území, jejichž obyvatelstvo se od Uher odtrhlo. Prvním cílem bylo ovšem Slovensko, kam komunistická maďarská armáda vtrhla v květnu. Na podporu tohoto válečného útoku, který měl bolševickému Rusku zbudovat jakési předmostí k dalšímu pronikání do střední Evropy, maďarští komunisté po dohodě s pražskými založili v Budapešti české a slovenské noviny, vyslali agitátory na Slovensko a pod ochranou maďarských bodáků byla 16. června 1919 v Prešově vyhlášena dokonce “slovenská vláda rad”. Slovenský lid ji odmítal, byla vlastně odnoži budapešťské komunistické vlády a zhroutila se 1. srpna zároveň s ni. Za maďarského vpádu na Slovensko vydal v Praze poslanec dr. Houser a odstavený rakušácký politik dr. Šmeral letáky proti obraně Slovenska a vojáci byli vyzýváni, aby nebojovali proti maďarským vetřelcům. Maďarským agentům na Slovensku dováželi čeští zmocněnci moskevské internacionály peníze na propagandu (někteří byli dopadeni, ale po válce amnestováni) a agitovali tam pro “vládu rad”. PRVNÍ PUČ Přitom komunisté stále vystupovali pod falešnou firmou “sociálnědemokratické levice” a nechtěli se prohlásit za komunisty, ačkoli ve svých časopisech hlásali diktaturu pro- letariátu, napodobení ruského příkladu a zavrhovali demokratické zřízeni. Klamali tak veřejnost zřejmě proto, aby mohli ještě těžit z chystaných prvních parlamentních voleb. Třebaže ústřední výbor sociálnědemokratické strany veřejně odsuzoval jejich akce, “levice” odkládala odtržení od strany, kterou zevnitř rozvracela. Konečně v záři, přešla “levice” od slov k činům. Po bolševickém způsobu využila sporu o datum sjezdu strany, svolala zvláštní sjezd svých stoupenců, vydávala jej za řádný, a předstírajíc, že má pověření členstva, obsadila ústřední sekretariát strany, redakci Práva lidu, nakladatelství, ba celý Lidový dům v Praze, kde byly všecky ústředny. Podobně se zmocnili komunisté i některých venkovských listů a sekretariátů. Poslanci a senátoři levice vytvořili v parlamentě samostatné kluby, ale stále ještě se levice zdráhala přiznat barvu a prohlásit se za komunistickou, třebaže na jejím sjezdu byl čten káravý list III. internacionály, která žádala ustavení komunistické strany. (To se stalo až 16. ledna 1921.) Naproti tomu řádný sjezd sociálnědemokratické strany, který se konal od 26. do 30. listopadu, prohlásil, že strana bude všemožně podporovat rozkvět a bezpečnost republiky, ČESKOSLOVENSKO, ÚKLADY A LÁSKA [pageend1]VĚSTNÍK OCTOBER 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK ŘÍJEN 1970 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 uznávajíc, že na tom závisí osud československého dělnictva. Na sjezdu vystoupila delegace odborových unií, která se právě vrátila ze studijního zájezdu do Ruska a podala zdrcující zprávu o tamních poměrech. (Delegaci vedl tajemník Svazu kovodělníků Vojtěch Dundr, jemuž se komunisté krůtě pomstili. Celou válku byl Dundr v německém žaláři a za komunistů byl r. 1950 v procesu s Miladou Horákovou odsouzen na 15 let a v žaláři zemřel.) Potom komunisté podnikli přímý útok na republiku a její demokratické zřízení. Dne 9. prosince 1920 zabralo vedeni levice i tiskárnu Práva lidu a vyhnalo odpovědného ředitele. Tím byla porušena ustanovení živnostenského řádu, úřady musily zakročit z vlastní moci a uchvatitelé byli z Lidového domu a ze zabraných podniků vystěhováni. Na to odpověděla “levice” vyhlášením generální stávky v celé republice. Dělnictvo ve veliké většině stávku ignorovalo, ale v Praze se komunisté pokusili o útok na parlament a v některých venkovských okresech došlo ke krvavým událostem. “Revoluční výbory” zabíraly úřady, továrny, statky a organisovaly “rudé gardy”, které terorisovaly obyvatelstvo.. V Oslavanech u Brna obsadili komunisté elektrárnu a zastavili úplně dodávku elektřiny průmyslovému hlavnímu městu moravskému. Povolili proud pouze tiskárně svého denního listu Rovnost, a to jenom pokud se list sázel a tiskl. Ve dnech 13. a 14. prosince byla v Oslavanech svedena opravdová bitva s vojskem, které nakonec rudé gardy rozprášilo a elektrárnu zabralo. Stávka trvala do 16. prosince, a jen osobní zásah Masarykův odvrátil občanskou válku, která tehdy hrozila. Tento první komunistický puč v Československu byl zaplacen i lidskými životy a měl na jistou dobu neblahé následky pro řešení dalších dělnických problémů v republice. Účastníci puče byli odsouzeni pro těžká provinění, při čemž nejpřísnější tresty stihly ovsem strůjce a přímé vůdce revolty. (Dr. Šmeral se arciť obezřele uchýlil do Moskvy.) Ale i tak nejvyšší přisouzený trest byl desetiletý žalář. Již v říjnu 1922 byli však všichni odsouzení amnestováni a propuštěni na svobodu. Československá demokracie byla tedy milosrdná. KAM STRHLI REPUBLIKU Je dobře připomínat si tyto souvislosti právě k 28. říjnu. To jsou ty “naše hříchy”, o nichž mluví Komenský, to jsou události ze “všedních dní”, které Masaryk klade jako protějšek dní svátečních. Život ve státech nevyvíjí se ovšem v těchto pracovních dnech vždycky jako pastýřská idyla, ale všichni, kdo pamatují dvacetiletý vývoj v Československé republice, dobře vědí, že měla zákonodárství opravdu pokrokové a stále zdokonalované za souhlasu obrovské většiny národa, že i ta nejtypičtější “buržoasní” strana, t. j. ná- rodnědemokratická, měla ve svém programu znárodnění dolů a že naopak komunisté v parlamentě hlasovali r. 1924 i proti zákonu o sociálním pojištění. Kde by dnes byla Československá republika, nebýt světových křísí, okupace a válek! A přece, ze všech těch pohrom se rychle zotavovala, a teprve nynější komunistický režim otrocky závislý na Sovětském svazu dokázal, co 5. září 1920 s furiantskou bezohledností předpověděl jeden ze zakladatelů čs. komunistické strany, dr. Václav Houser, jenž 5. září 1920 napsal: “Stoupenci III. internacionály půjdou 2 • VĚSTNÍK sami svou cestou dále, třeba celému světu na podiv. Vítězství naše znamená cestu nejvýš trnitou, daleko horší stav, než prožíváme dnes.” VĚRNOST STÁLE ŽIVÁ Od samého začátku ukládali komunisté Československé republice o samostatnost, ba o život, sloužili cizím nepřátelským silám proti vlastnímu národu, až se jim podařilo ohnout šíji Československa pod sovětské jho, ožebračit lid a i rozervat jednotný stát. Teď horlivě vyznamenávají všechny, kdo v uplynulém půlstoletí republiku zrazovali. Z projevů moskevských místodržících v Československu, z jejich vychloubáni, slibů, chlácholení a hrozeb zní však zřetelně spodní tón nejistoty a strachu, že všechno násilné umlčování pravdy, ohlupováni dospělých i mládeže nakonec nepomůže. Dobře tuší, že v národě dosud žije věrnost osma- dvacátého října, oddanost, na které byla zbudována demokratická republika, a že se tato nezlomná síla jednou projeví. OSLAVA 28. ŘÍJNA Společný výbor českých a slovenských organizací v Chicagu společně s Oblastním výborem Československé národní rady americké a Ústředním výborem Českosloveiských legionářů vzpomene důstojným způsobem 52. výročí vyhlášení Československé republiky a samostatnosti českého a slovenského lidu v neděli dne 25. října 1970 ve 2:00 hod. odpoledne v sokolovně Havlíček-Tyrš. Oslavu 28. října zahájí předseda Oblastního výboru Čs. národní rady americké Ing. Štefan Papánek. Uvítací proslov pronese br. Frank Vodrážka, předseda Společného výboru českých a slovenských organizací v Chicagu. Čs. legionáři provedou umístění americké a československé vlajky, mužské pěvecké sbory ČSA a Lyry zapějí státní hymny a bude složen slib americké vlajce. Český slavnostní proslov pronese býv. starosta A.O.S. Karel Prchal, slovenský proslov Dr. Martin Kvetko. Český pěvecký sbor Lyra zapěje “Chorál Čechův” od Arnošta Prause, ženský sbor ČSA uvede Směs národních písní od J. B. Foerstera. Sólovým zpěvákem bude Anthony Kopecký. Taneční skupina ČSA předvede národní tance, Vladimír Válek zarecituje Medkovu báseň “Zborov” a Ing. Zlámal báseň “Kyjevským z roku 1914”. Oslava bude zakončena písni “God Bless America”. Začátek oslavy je ve 2 hod. odpoledne, vstupenky si možno obstarat u br. Rabase v sokolovně Havliček-Tyrš, 2619 So. Lawndale Ave., Chicago, a v úřadovně ČSA, 2138 So. 61st Court, Cicero, 111. Roční předplatné Věstníku neb American Bulletinu pro nečleny — $2.00 ročně [pageend2]Prohlášení Československé národní rady americké k 28. říjnu 1970 My, američtí občané československého původu, věrni duchovnímu odkazu národa, ze kterého jsme vzešli, vzpomínáme dnes spolu s československým lidem, jehož jsme nedílnou součástí, památného výročí vzniku Československé republiky, kdy se naplnily touhy a sny mnoha pokolení. Oč větší je naše hrdost na pokrokovou minulost Československa, o to hlubší je náš zármutek nad tím, že naši bratři a naše sestry nemohou žít svobodně a nejsou pány ve vlastním domě, jak tomu bývalo kdysi, za časů požehnané Masarykovy demokracie. Československo je dosud ujařmeno cizí okupaci. Proto ještě důrazněji musíme trvat na odkazu 28. října: na zásadě, že Češi, Slováci a Podkarpatští Rusíni mají nezadatelné právo na svobodu, na sebeurčení a na svůj vlastní, neod- vislý a svrchovaný stát v historických hranicích z roku 1918. Z tohoto požadavku slevit nemůžeme, slevit nesmíme a také nikdy neslevíme. Tuto povinnost a tento závazek sdílíme se všemi lidmi dobré vůle na celém světě, neboť okupace Československa je mravní hanbou celého lidstva. Tato hanba komunistického znásilnění musí být odčiněna. Jsme přesvědčeni, že se tak stane. Utěšuje nás skutečnost, že celý svět -— ať svobodný, či žijící pod komunistickou nadvládou — dosud nezapomněl na neodčiněnou křivdu, spáchanou na československém lidu. Se zadostiučiněním vidíme, že mnoho vůdčích osobností amerického i zahraničního veřejného života konečně začíná chápat naprostou proradnost sovětských, a vůbec všech komunistických slibů. U příležitosti druhého výročí sovětské invaze Československa nás uspokojilo, že tak značný počet amerických zákonodárců z obou sněmoven odsoudil stále trvající okupaci Československa i dosavadní nečinnost svobodného světa. Mocnou naději v lepší zítří československého lidu nám poskytuje poznání, že se komunistický režim ve všech porobených zemích i v Sovětském svazu samotném udržuje při moci již jedině násilím, důvěru lidu že však ztratil naprosto, neboť všude vane duch svobody. Nezlomnou víru ve šťastnější budoucnost Československa však hlavně čerpáme z jistoty, že i nejmladší generace Čechů a Slováků vi přesně, co je svoboda, po které touží; co je spravedlnost, která jim je upírána a kde hledat mír, kterému dnes bráni mezinárodní komunismus. Pro tuto jistotu věříme spolu s Janem Amosem Komenským, že se po přehnání vichřice navrátí vláda vlastních do rukou národa. V tento památný den 28. října 1970 jsme srdcem a myslí nerozlučně spjati s lidem v Československu, o jehož blaho nikdy nepřestaneme usilovat. In Memoriam: K uctění památky manžela Ed. Watzla věnuje manželka H. Watzl .........................................................515.00 K uctění památky manžela Petra Rabštejnka věnuje manželka Hermie C. Rabštejnek ........................... 20.00 Dary na činnost: Oblastní výbor ČSNRA Chicago .................................5900.00 Louis Majovský, Berwyn, 111......................................... 5.00 Frank Růžička, Brookfield, 111..................................... 10.00 Lumír J. Vondráček, Cedar Rapids, la........................ 20.00 Odbočka ČSNRA — Americké sdruženi Masaryk v Owosso,_ Michigan ...................................................... 150.00 Odbočka ČSNRA Washington, D. C. na sociální pomoc čs. uprchlíkům ............................................. 400.00 Holiday Folk Fair 1970 Jak jsme upozornili již v minulém čísle Věstníku, bude v Chicagu na Navy Pier ve dnech 31. října a 1. listopadu uspořádán 11. výroční národnostní bazar HOLIDAY FOLK FAIR. V minulém roce byla tato výstava, na níž se podílejí jednotlivé národnosti žijící v Chicagu, navštívena více než 100,000 lidmi. Rok od roku se stává oblíbenější události. Po rozsáhlém výstavišti jsou rozmístěny stánky národnostních skupin, jež representují kulturu, umění, tradice i rukodělná řemesla svých “starých” zemi. Předměty v nich vystavené, typické pro výrobu či řemesla té které země, tvoří společně s barevnosti četných národních krojů pestrý obrázek. Dají vám též příležitost k nákupu vánočních dárků a ozdob na stromeček, z nichž švédské, norské a dánské vánoční ozdoby se těší obzvláštnímu zájmu pro svoji originálnost. Andělíčci ze stébel slámy či z lýka, tanečníci v červených čepicích, veselé slaměné figurky s gestem pohybu, červená jablíčka a mnoho jiných ozdůbek a svíček čeká, aby se staly vašimi letošními vánočními ozdobami a radostí. V jiných Stáncích najdete čokoládové ozdoby — výroby holandské, švýcarské, rakouské. Vánoční dárky můžete začít vybírat u Stánku s indickým hedvábím (šátky, šály, blůzičky i šaty) — a skončit u stánku Peru, kam vás přilákají bílé kožešinové polštáře, nástěnné kožešiny, kožešinové koberce a přehozy —■ nebo u španělských dárkových předmětů, tepaných svícnů a stolků, dřevěných bohatě řezaných předmětů, zrcadel — nebo u severské keramiky, italského skla či mosazných nádobek Orientu. Obchodní účast na bazaru není povolena. Pouze organizace, jejichž účelem je činnost dobročinná a podpůrná, mohou na bazaru mít své prodejní Stánky. Velká část výstavní plochy je zaplněna stánky jídelními. Jídelní část bazaru, International Café, skýtá výběr jídel vskutku mezinárodní. Jsou zde servírovány tradiční pokrmy jednotlivých národností — a mnozí návštěvnici s potěšením putují od stánku k stánku, ochutnávajíce cizokrajné lahůdky a pokrmy, které jim byly neznámy až do chvíle, než je objevili na Folk Fair. Na bazaru shlédnete také program; taneční skupiny re- presentující americké Indiány, Asyřany, Čínu, Československo, Guatemalu, Indii, Irsko, Itálii, Litvu, Mexiko, Nizozemí, Peru, Polsko, Řecko, Srbsko a Turecko předvedou tradiční národní tance, písně a hudbu, tak jak byly po staletí předváděny ve “starých” zemích. S národní skupinou československou nacvičil národní tance p. Viktorin, vystoupení této taneční skupiny na Folk Fair bude jejím prvním veřejným vystoupením. Nepochybujeme o tom, že úspěšným, neboť skupina nacvičuje velmi pilně. V International Café bude mít svůj jídelní stánek representující českou kuchyň Čs. národní rada americká. Výstaviště bude po oba dva dny, v sobotu 31. října i neděli 1. listopadu, otevřeno od rána od 10:00 hod. dopoledne do 9:00 hod. večer. — Vstup je volný. — Nenechte si ujít příležitost k návštěvě národnostního bazaru, který je jednou za rok, a který je pestrou a zajímavou podívanou. Věříme, že budete patřit nejen mezi návštěvníky Folk Fair — ale též k hostům jídelního stánku ČSNRA. V stánku budou podávány teplé pokrmy po celý den a budete si moci pochutnat též na sladkostech domácí výroby, na dortech, jablkovém závinu, bábovkách a též si koupit pečivo domů. — Výnosu jídelního stánku ČSNRA bude opět použito k účelům sociálním. Nezapomeňte, že úkoly, které si Rada vytkla, potřebují Vaší podpory. Jako v letech minulých ČSNRA prosí při této příležitosti všechny své příznivkyně, aby na jídelní stánek ČSNRA na Folk Fair pamatovaly domácím pečivem. Pečivo můžete přinést přímo do stánku na Folk Fair kdykoli během soboty či neděle, nebo je odevzdat v úřadovně ČSNRA (2137 South Lombard Avenue, Cicero, 111. 60650 — místnost č. 202 — telefon 656-1117), a to buď během pátku 30. října mezi 9 a 4 hod. anebo v sobotu či v neděli — 31. října a 1. listopadu — ráno od 9 do 10 hodin. Pokud bydlíte v Ciceru, Berwynu nebo poblíž, přijedou si pracovnice ČSNRA pečivo rády vyzdvihnout k Vám, zatelefonujete-li do úřadovny ČSNRA, kdy Vám to nejlépe vyhovuje. VĚSTNÍK 3 [pageend3]CO PŘIPOMÍNÁ STŘEDNÍ VÝCHOD Dvaadvacet let je Střední východ ve varu a Sovětský svaz podle známé taktiky založil tam jeden z četných svých válečných ohníčků, jimiž rozptyluje bdělost a oslabuje celkovou obranu demokratických zemí. V poslední době zasahuje v této oblasti čím dál silněji a opovážlivěji a v celém svém bloku rozvířil rozsáhlou kampaň proti Izraeli, při čemž označuje tento malý stát, jediný demokratický na celém Středním východě, za vetřelce, za původce neklidu a za útočníka. Je tomu tak? Úsilí o zřízeni židovské domoviny a o návrat židovského národa z diaspory do Palestiny, kde tisíc let před Kristem byly dva židovské státy, izraelský a jůdský, podnítil r. 1896 svou nevelkou knihou vídeňský žurnalista Theodor Herzl (1860-1904), zakladatel sionistického hnutí. Myšlenka měla velký ohlas zejména ve východních zemích, kde židé žili v bídných poměrech, ale když konečně turecký sultán dovolil židovskou kolonisaci v Palestině, hrnuli se tam přistěhovalci i ze západní Evropy, většinou mladí socialističtí dělníci a intelektuálové a zakládali především zemědělská sídliště. Za první světové války zbudovali židovskou legii, která se velmi osvědčila ve svazku britské armády, a r. 1917 slíbila Britanie t.zv. Balfourovou deklarací založení samostatného Izraelského státu. Společnost národů svěřila Britanii mandát nad Palestinou, ale splnění slibu bylo oddalováno hlavně pro nepřízeň a odpor nových arabských států vzniklých na Středním východě po rozpadu otoman- ské říše. Politické potíže rostly, když řáděním nacistů přibývalo přistěhovalců do Palestiny a když Britanie začala přistěhovalectví omezovat s ohledem na Araby, které do tábora osy lákali Hitler a Mussolini, nacházejíce příznivý ohlas u hlavy mohamedánské církve. Po mnohých sporech, i krvavých, byla otázka izraelské státní samostatnosti předložena Spojeným národům, jejichž valné shromáždění rozhodlo 29. listopadu 1947, aby Palestina byla rozdělena na stát arabský a židovský, při čemž Jerusalem měl zůstat neutrálním pásmem, spravovaným Spojenými národy. Židé — s námitkou proti vyloučení Jerusalema — plán přijali a 14. května 1948 byl vyhlášen Izraelský stát. Šest arabských sousedů napadlo týž den Izrael, ale jejich vojsko bylo na všech úsecích zahnáno a útěk. Postupně bylo ujednáno příměří, nad nímž bděli zmocněnci Spojených národů, ale pokoj již nenastal. Arabské státy prostě upřely Izraeli právo na existenci. Když arabští nacionalisté nemohli dosáhnout svého válkou, snažili se aspoň ustavičnými útoky na zemědělská sídliště a na města demoralizovat izraelský lid, a spolu s muslimskou církevní vrchností vyzvali arabské obyvatelstvo, aby z Izraele odešlo. Domnívali se totiž, že tím zničí Izrael hospodářsky, ale tak vytvořili bolestný problém palestinských uprchlíků, který se dnes schválně zatemňuje a propagačně zneužívá. V arabských státech nebylo pro uprchlíky ani přístřeší, ani práce, ani zaopatření. Byly tedy pro ně zřizovány v pouštích tábory, kde se ovšem záhy vyvinuly nesnesitelné poměry, takže vystěhovalců, trpících nedostatkem potravin, oděvů a zdravotních zařízení, musily se ujmout orgány Spojených národů. Za dvacet let arciť počet obyvatel v táborech silně vzrostl a vzrostla i jejich bída a roztrpčenost. To snad arabští politikové právě chtěli: r. 1955 začali organisovat a cvičit teroristické tlupy, které se nakonec staly i postrachem vlád v Jordánsku a Libanonu, a dnes, jak ukazují události, jsou největším nebezpečím míru na Středním východě. Situaci palestinských uprchlíků nejlépe vystihl tuniský president Habid Burgiba, sám Arab, jenž svou zemi od počátku její samostatnosti v r. 1953 neustále zvelebuje a pečuje o povznesení lidu. Za návštěvy v Jordánsku řekl palestinským uprchlíkům bez obalu: “V tato místa a do této bídy uvedla vás špatná arabská politika posledních dvaceti let.” Izrael arabské obyvatele nevyháněl, zaručoval jim rovnoprávnost, zval je k návratu, ale marně, tak jako marně nabízel arabským státům spolupráci k zajištěni míru a všeobecného pokroku na celém Středním východě. Zášť proti Izraeli je zvyšována ovšem také úžasným rozvojem židovského státu, jehož obyvatelé změnili poušť v zahrady a úrodná pole, zbudovali údolní přehrady, elektrárny, zužitkovali přírodní bohatství atd. Arabští sousedé, kteří ve svých zemích takřka nic nezměnili, ztěžovali Izraeli každý pokrok, snažili se násilím znemožnit mu i používání vody z Galilejského jezera a z řeky Jordánu k zavodňování polí a zastavili izraelskou dopravu Suezským průplavem. Přes všechny dohody o přiměří zaručeném Spojenými národy je Izrael ve stálém nebezpečí arabského útoku. Když Egypt zabral a “znárodnil” v červenci 1956 Suezský průplav a v říjnu soustředil na Sinajském poloostrově své, syrské a jordánské vojsko, zmařil Izrael arabské přepadení jenom rychlým protiútokem. Ale ani tehdy nebyl mír zabezpečen a Spojené státy po sovětské hrozbě vystoupily proti společné akci Velké Britanie a Francie. Potom v květnu 1967 vynutil si Egypt odchod vojenských orgánů Spojených národů, a ihned obsadil demilitarizované pásmo, zatarasil Akabskou zátoku a Tiránskou úžinu a se čtyřmi spojenci začinal nový útok. Ale za šest dní byli útočníci rozprášeni nebo zjímáni a jejich výzbroj zničena. Izrael pak na ochranu své nejnutnější bezpečnosti obsadil některá pohraničí útočníků. Nabízel však mír a slíbil, že obsazená území kromě menších hraničních úprav vrátí, jestliže útočníci mir přijmou, uznají, že Izrael má právo existovat jako samostatný stát a zaruči-li mu svobodnou plavbu. Arabské státy na mír nepřistoupily a ujednaného příměří nedbaly. Zprvu vnikaly na izraelské území teroristické tlupy vyzbrojené Egyptem, Sýrií a Irákem a nakonec zasahovalo i řádné vojsko. Nové příměří, ujednané letos v srpnu podle návrhu Spojených států jako stupeň ke konečnému míru, bylo ihned porušeno jak Egyptem a jeho sovětskými zbrojaři, tak teroristy v Jordánsku, a i náhlé úmrtí bojovného egyptského diktátora sotva může být vykládáno jako zmírnění napětí na Středním východě. Neboť arabské vlády už vlastně samy nerozhodují — ani nový president nemohl být v Egyptě zvolen bez rady a souhlasu Moskvy. Všecko nyní záleží na Sovětském svazu, který chce mluvit a jednat jménem arabského světa právě tak, jako mluví a jedná jménem národů varšavského spolku, jimž vnutil Brežněvovu doktrínu o “omezené svrchovanosti”, kterou západní velmoci bohužel de facto uznaly. Od roku 1955, kdy byl založen varšavský útočný komunistický spolek, začal Sovětský svaz vyzbrojovat Egypt, pak Sýrii, a vytvořil tak na Středním východě předvoj své rozpínavosti. Potom nahrazoval arabským útočníkům zničené zbraně, dodal jim vojenské poradce, letadla, tanky, nyní i řiditelné střely, vyzbrojuje Libyi a Alžírsko, vymáhá si základny, pronikl “obchodně” do Perského zálivu, a Středozemního moře, kdysi pověstnou “životní tepnu” Britanie zaplnil svými válečnými loďmi. Kosyginův projev v Káhiře a Brežněvova pohrůžka v Baku jasně ukazují, že tato sovětská “družba na věčné časy” je namířena proti Spojeným státům a všemu demokratickému světu. Jenom senátoru Fulbrightovi ještě nesvitlo. ❖ * * A pro Čechoslováky, kteří zažili Mnichov a henleinovské tlupy, po válce rozdělení zájmových sfér, únor 1948 a so- věskou invasi v srpnu 1968, tedy vlastní katastrofu “v zájmu míru”, stručná připomínka: stát Izrael má necelé tři miliony obyvatel, ale situace nutí, aby vydržoval nepoměrně vysoký počet vojska, totiž asi 280,000, a dnes patrně více. Arabských států je třináct, mají více než 115 milionů lidí a v normální době asi 700,000 vojáků. I když nejsou všechny arabské státy Izraeli stejnou měrou nepřátelské (některé vůbec ne), opakuje se tam biblická legenda o Davidu a Goliášovi. 4 VĚSTNÍK [pageend4]Letos je tomu 1900 let, co Titus, syn západořímského císaře Vespasiana, potlačil čtyřletý odpor vzbouřených izraelských zelótů, dobyl Jerusalema, zničil jej a — po druhé a definitivně — vyvrátil a zbořil posvátný chrám, který byl symbolem národní a náboženské jednoty Izraelitů. A před 835 lety za císaře Hadriana potlačily římské legie poslední izraelské povstání, které zahájil a čtyři léta vedl Bar Kochbá a po němž zbylí židé byli rozptýleni na celá staletí po všem světě. Byla to opravdu jenom náhoda, že Jaroslav Vrchlický napsal své nejrozměrnější dílo Bar Kochbá právě v letech devadesátých minulého století, kdy fanatičtí němečtí nacionálové podnikali největší nápor k roztrhání Čech na kraje německé a dvojjazyčné? Do své epopeje o vůdci posledního tragického zápasu Izraelitů o svobodný samostatný národní a státní život vložil Vrchlický nikoli náhodou, nýbrž záměrně také tužby vlastního národa. A o málo později z popudu českého spisovatele Eduarda Lederera odhalil norský básník Bjornsjerne Bjornson před světem nelidský útisk Slováků v Uhrách. Pro toto a ovšem ještě pro jiná nejenom literární spojení mají Čechoslováci zvlášť živý zájem o události na Středním východě a o nový více než dvacetiletý zoufalý zápas izraelského národa k uhájení holého života. J. F. Pozoruhodný úspěch české školy v Cedor Ropids, lowo Sté výročí trvání české školy v Cedar Rapids, lowa, je provázeno pozoruhodným zjevem. V době, kdy se hodně mluví o úpadku a zanikání české věci v Americe, kdy zvláště sesterské a bratrské organisace založené na řádech a sborech si stěžují na nezájem a slabou účast členstva (hlavně mládeže) na schůzích, zájem o českou řeč, historii a kulturu čs. národa zdravě roste. Bylo to dokázáno nejen při zápisu žactva do letní školy, ale snad ještě více do večerních kursů češtiny pro dospělé. Po jarním zápisu 50 studentů mnozí předpovídali, že se tento zájem “neudrží”, je chvilkový, a kurs skončí se zlomkem zápisu. Nestalo se tak. Kurs začal a skončil s 50 studenty. Stejné pochyby byly projevovány, když se mluvilo o obnoveni kursu na podzim. Výsledek opět překvapil! V první den zápisu třída pro začátečníky měla 34 studentů. Následující týden jejich počet vzrostl na 40. — Třída pro pokročilé měla 12 zapsaných studentů. Celkový zápis byl tedy větší, než na jaře. Pro5 takový zájem? Nelze na to odpovědět několika slovy. U těch, kteří jsou českého původu bez ohledu na generaci, kterou representují, možno říci, že mají upřímný zájem pochytit aspoň základní znalost jazyka svých předků. U druhých, kteří nemají spojitost s českou národností, je to zvědavost dozvědět se více o malém národu v srdci střední Evropy, o kterém se v posledních letech tolik píše a mluví. Je to potvrzováno během učebních hodin, kdykoliv se probirá historie před první a druhou světovou válkou a hlavně po roce 1948, kdy první svobodná Republika československá byla založena. T. B. Hlubuček. Vyšla nová, důležitá česká kniha Jaroslav Brodský: Řešení gama. S předmluvou Květy Hankové a s obálkou Aleny a Pavla Rakových vyšlo v Torontě tiskem Frank Vedrina Printing. Brožované, 250 stran. Cena $5.00. Krátce před uzávěrkou jsme obdrželi novou českou knihu, dílo autora, který poznal komunismus bezprostředně a drasticky, od příchodu Rudé armády v roce 1945, přes komunistické kriminály, až po dny pražského jara a okupaci Československa armádami Varšavského paktu. Pro nedostatek času museli jsme recensi knihy odložit až do příštího čísla Věstníku, avšak význam a vysoká úroveň díla vyžaduji, abychom na ně své čtenáře upozornili už dnes. Adresa nakladatele není bohužel uvedena, ale objednávku knihy pro vás rádi zprostředkujeme. In memoriam Jana Juny st. Z odbočky “28. říjen” ČSNRA došlo smutné oznámeni, že v den svátku sv. Václava, 28. záři 1970, odešel náhle na věčnost ve věku 72 let její zakládající, zasloužilý člen výboru, br. Jan Juna st., majitel velkostatku “Na Slovance” u Lán, v exilu stavitel. Jeho rodištěm, na které byl tklivě hrdý, byla vesnička Stochov v kraji slánském — v dějepravě vlasti památná legendou svatováclavskou. Po tragických událostech roku 1948 odešel Jan Juna se svou rodinou do nuceného exilu, jehož šedý úděl nesl po celých 21 let s pocity neutuchající tesknoty a vroucně živé touhy po rodné vlasti. Fysicky žil zde, ale srdcem, myslí a duši přebýval drahně doma. . . . Odbočka “28. říjen” ztrácí v zesnulém br. Janu Junovi zasloužilého člena, který své členské poslání plnil se zájmem vpravdě obětavým. Stejně obětavě přispíval na četné exulantské akce a krajanské podniky. V tomto záslužném rámci byla mu věrnou spolupracovnicí jeho choť Milena Junová, jednatelka odbočky “28. říjen”. Čest věčné památce Jana Juny! L. Riedel. Z Kanady Ve veřejné knihovně torontské radnice bude ve dnech 2. až 13. listopadu t. r. uspořádána anti-komunistická výstava všech etnických skupin ze zemí za železnou oponou. Výstava ponese název “Lenin Without Make-up”, t. j. Lenin bez příkras komunistického propagačního materiálu. Ustavený řídící výbor zastupuje 23 různých ethnických skupin, včetně Čechů a Slováků. Výstava bude čerpat z mnoha zdrojů a odhalí Leninovy “zásluhy” o lidstvo i činy jeho následovníků; zachytí údobí od prvních počátků sovětské expanse až do dnešní doby — a bude varováním před vývojem, k němuž by došlo, kdybychom se my všichni nepostavili sovětské rozpínavosti a snaze po komunistické nadvládě nesmlouvavě na odpor. Výstava bude doložena četnými dokumenty, bude vyjádřením kontrastů mezi teorií a praxi, a přinese řadu fotografií, map, knih, citátů atd. Pořádající výbor prosí všechny Čechy a Slováky ve svobodném světě o zapůjčeni fotografií (hlavně zvětšeniny jsou vítány!) z invase do Československa, z trvající sovětské okupace — ilegálních novin, letáků a jiných protikomunistických tiskovin, v češtině, slovenštině, ruštině či jakémkoli jiném jazyce. Výbor též bude vděčen za citáty z Lenina ve srovnání s praxí, karikatury, novinové výstřižky, různé připomínky, statistické údaje o hospodářských ztrátách — např. o ztrátových obchodech Československa se Sovětským svazem atd. Fotografie a materiály laskavě opatřete svým jménem a adresou, aby nedošlo k záměně, a odešlete na adresu: “Klub nových” Box 81, Station D Toronto 9, Ont., Canada Pořádající výbor Vám předem děkuje. ZPRÁVA ČSNRA ČLENSTVU Řádný sjezd Čs. národní rady americké, konaný ve dnech 11. a 12. dubna 1970, se usnesl, aby členský příspěvek členů ČSNRA činil od 1. ledna 1971 $4.00. Žádáme členy, aby přijali zprávu o zvýšení členských příspěvků s porozuměním, neboť vzhledem ke stoupajícím cenám se zvýšily i naše náklady na vydávání časopisů a krytí režijních výloh. Prosíme členstvo, aby při placení členských příspěvků na rok 1971 vzalo zvýšení na 4.00 ročně na vědomí. Předplatné na jeden z našich dvou časopisů — American Bulletinu nebo Věstníku — je v této částce již zahrnuto. VĚSTNÍK • 5 [pageend5]Z UDÁLOSTÍ V ČESKOSLOVENSKU SMYSL LEDNA A SRPNA 1968 — ANEBO ABY BYLO JASNO? Šéfredaktor Tribuny Oldřich Švestka napsal několika- stránkovou úvahu o situaci kolem roku 1968 a vysvětluje výsledky lednového zasedání pléna ÚV KSČ způsobem, jenž stoji za povšimnutí. Leden 1968 byl ve znamení výměny velké části předsednictva strany a sesazení Novotného a jeho zastánců. Leden byl též ve znamení svobody tisku, shromažďování a zrušení cenzury. Nyní však čteme od p. Švestky následující řádky: “. . . Výsledky lednového zasedání 1968 uvítala drtivá většina strany a naši společnosti. Srpen 1968, vstup spojeneckých vojsk do naší země, většina strany a velká většina naší společnosti nechápala či byla proti němu, někdy pasivně a velmi často aktivně. Pravice pak srpen přijala za negaci ledna a mnoho lidi tuto argumentaci přijalo za svou.” V dalším odstavci Švestka již uhýbá a říká, že: . srpen 1968 přišel proto, aby pozitivní výsledky lednového pléna byly zachovány, neboť to je možné jen v socialistickém Československu . . Švestka má na mysli jen ty výsledky zasedání, jež vyhovovaly KSČ a jejím členům stojícím pevně ve společenství socialistických zemí. Pravice, t. j. ti, kteří chtěli nezávislost a svobodu rozhodování — bez vměšování zemí Varšavského paktu do vnitřních i vnějších záležitosti Československa — dle Švestky prosazovala negativní výsledky lednového zasedání, a ty prý nemohou a nesmi být zachovány v socialistickém Československu. Srpen 1968 prý anuloval jen ty “výdobytky” polednového vývoje, které otevřely cestu k nástupu kontrarevoluce. A aby bylo jasno, uvádí Švestka dále: “Závěry lednového pléna může uskutečňovat jen strana očištěná, jednotná a akceschopná, stojící pevně na marxisticko-leninských pozicích důsledně dodržujících internacionální principy tohoto učení. A takovou stranu bychom nevybudovali, kdyby nebylo srpna 1968 a dubna 1969.” PROČ PŘIŠEL LEDEN 1968? Na účet ultradogmatiků Švestka říká, že se nechce široce přít se soudruhy, kteří zastávají názor, že leden 1968 byl “pučem”. Zatím prý tvrdohlavě prohlašují, že mají pravdu, i když přehlížejí mnoho faktů, nebo na ně zapomínají. Švestka vysvětluje, že: “Kdyby bylo u nás tehdy všechno v pořádku, kdyby nebyly žádné vážné nedostatky a vedení státu a strany dobře řídilo zemi, pak by tyto otázky nebylo třeba klást a k říjnovému, prosincovému a nakonec lednovému plénu ÚV KSČ by vůbec nedošlo. Nebylo přece tajemstvím, že máme vážné ekonomické problémy, že naše národní hospodářství již řadu let, fakticky od roku 1961 v podstatě stagnuje, že tyto nedostatky vážně ovlivňují vědomí členů strany a všech občanů naší země. Nedokázali jsme naše problémy důsledně řešit a nepřítel doma i za hranicemi dokázal této skutečnosti dovedně využit proti straně a socializmu. My jsme se jen bránili, své nedostatky omlouvali tzv. potížemi růstu a nejedenkrát jsme silácky udeřili do stolu. Čím dál tím více se soustřeďovala moc v naši zemi a straně do rukou jedné osoby, navíc osoby, která přestala důvěřovat téměř všem soudruhům spolupracovníkům — členům předsednictva a sekretariátu ÚV KSČ. Příčina nebyla v jejím charakteru, ale v neschopnosti řešit řadu problémů, a také v předcházejících nezdarech. A. Novotný byl náchylný k sektářským projevům a činům a v posledních letech k nepromyšleným a neúčinným úderům do stolu.” Švestka dále stručně uvádí potíže a stížnosti, jež přicházely do ústředí a o nichž Novotný věděl a pro jejichž nápravu sám hlasoval. Některé z nich pro zajímavost uvádíme: “. . . . projevy určité bezradnosti a roztrpčenosti ve značné části stranických organizací — téměř polovina, zřejmě však ještě více členů strany je pasivních a nemá zájem o funkce ve straně, nezúčastňují se práce a mnozí poli6 • VĚSTNÍK ticky vůbec nežijí.” Příčina pasivity těchto členů prý je dle jejich tvrzení: “. . . potíže v národním hospodářství, zvyšování životních nákladů, nedostatek různého zboží; pokles autority strany; permanentní změny ve všech oblastech života jsou zdrojem nejistoty, nedůvěry a stoupající pasivity. Nízká ideologická úroveň členů, kteří se těžko orientují ve složitých podmínkách současné vnitropolitické i mezinárodní situace, zejména v problémech mezinárodního komunistického hnutí. Část organizací se domnívá, že se zašlo v kritice minulosti příliš daleko. Jiné organizace poukazují, že členové strany nevědí, čemu mají věřit, že se stále všechno přehodnocuje, neustále vysvětluje jinak. Ústřední výbor strany na svém zasedání v říjnu 1967 jen z části reagoval na tyto poznatky. A. Novotný navíc situaci ještě více zkomplikoval. Nedovedl pochopit, že se on, i předsednictvo a celý Ústřední výbor dopustili vážných chyb vůči Slovensku a ve svém vystoupení na říjnovém plénu ÚV KSČ nespravedlivě odsoudil a osobně urazil všechny poctivé slovenské komunisty, když jim fakticky vyslovil paušální nedůvěru. Na prosincovém zasedání ÚV KSČ se sice omluvil, ale vyznělo to příliš formálně. Navíc ale opět odsoudil vládu, že “vláda nevládne”. Přitom on sám byl jednou z největších brzd. Dělníci — v poměrně velkém počtu — kritizovali, že se rychleji neřeší problémy . . . Mnohem vážnější však bylo, že dělníci vytýkali vedení strany, že mu nerozumí, že nechápou, co jim strana říká, a dokonce prý, že strana nedělá dělnickou politiku.” Toto je Švestkův příspěvek adresovaný do řad krajní levice, která by si přála další čistky a politické procesy, a hlavně by se chtěla dostat na místa, kam se jí dosud nepodařilo se vtlačit — což by znamenalo odstraněni dnešního vedení a dosazení vlády tak zvaných “chlapců z Libeňské Čechie”. I RUDÉ PRÁVO ZKLAMALO Jak je vidět z čs. komunistického tisku, posuzovat dobu a odsuzovat chování lidí v r. 1968 není tak jednoduché, jak se snad zdá. U příležitosti 50 let trvání Rudého práva, byla též zkoumána jeho činnost a postoj během r. 1968. R. P. prý bylo až do 21. srpna 1968 jediným široce dostupným listem, o který se mohly marxisticko-leninské síly opírat. Upozorňovalo — byť ne s plnou naléhavostí — na pravicové, protisocialistické nebezpečí. Nelze prý však obejít fakt, že pod tlakem pravicových nálad zvenčí i zevnitř ustupovalo Rudé právo požadavkům “přizpůsobit se”, “nezaostávat”. Tento zlom prý nastal hlavně po útěku gen. Šejny, to znamená ihned počátkem r. 1968. V té době byl šéfredaktorem Rudého práva Oldřich Švestka, nynější šéfredaktor Tribuny — prý vždy čestný a upřímný komunista, jak dosvědčila stranická schůze v Rudém právu v listopadu 1969. Je prý také dobře znám i jeho podíl na přípravě a průběhu lednového zasedáni v roce 1968 a na obhajobě a prosazování jeho skutečného smyslu. Avšak to, co se stalo s Rudým právem v srpnu 1968, prý je nesporně nejostudnější stránkou v dosavadních dějinách listu. Podstatná část redakce selhala, a postavila se buď aktivně, vědomě, nebo v důsledku psychologického nátlaku na proti- marxistické, netřídni a straně nepřátelské pozice. Od 21. srpna až do 3. září 1968 vycházelo Rudé právo bez označení “Proletáři všech zemí spojte se” a také bez znaku Řádu republiky. Ještě v prosinci 1968 prý Rudé právo mělo podíl na kampani kolem volby předsedy Federálního shromáždění, odsouzené pak prohlášením předsednictva KSČ ze 3. ledna 1969. Bez zaujetí jakéhokoliv stanoviska publikovalo i hrozbu Odborového svazu kováků, který hrozil generální stávkou, a propadlo prý hysterii při úmrtí Jana Pa- lacha. Teprve poté došlo k personálním změnám a z Rudého práva odešel Z. Šulc a byli odvoláni E. Šíp a J. Sekera, kteří prý byli zodpovědní za neproletářský postoj listu v době krizového roku 1968. Novým šéfredaktorem Rudého práva byl 17. dubna 1969 jmenován soudruh Miroslav Moc. Proč odešel též Oldřich Švestka, je nám příliš komplikovanou záhadou. Byl zodpovědný za váhavý postup [pageend6]Rudého práva a připustil, aby se ostatní redaktoři — jistěže též dobři komunisté — rovněž “přizpůsobovali”? Je to jeho podíl na lednu 1968, pro který musil na nátlak Moskvy odejít z Rudého práva? Dostatečnou odpověď nám snad dává předchozí stať a Švestkův rozbor “proč přišel leden 1968”. Za poznámku stojí též Švestkův postoj vůči A. Dub- čekovi, uveřejněný v Tribuně, kde m. j. říká: “. . . Dubček se stal nositelem pravicově oportunistických názorů a stal se nacionalistou — československým, slovenským i českým — a antisovětským živlem. Bylo by však nesprávné z hlediska těchto naprosto správných závěrů vulgarizovat vývoj tohoto člověka, jeho minulou činnost i charakter. V takovém případě by nás totiž nemusela řada poctivých a čestných lidí pochopit a nedokázali bychom si odpovědět na otázku, proč tento politik v poměrně krátké době získal tak velkou autoritu a sympatie ve straně a v zemi, a to i u většiny rozumných členů strany a občanů této země, ač byl do ledna 1968 fakticky širší veřejnosti neznám. Jeho popularita proto tak vyrostla, že zosobňoval naděje a víru v to, že komunistická strana se chce rozhodně vypořádat s předcházejícími nedostatky a chybami, rozejít se s tím, co bylo již přežité, staré a nesprávné v její politice a činnosti.” K PROJEVU DR. HUSÁKA V OSTRAVĚ V Den horníků promluvil dr. Husák v Ostravě a týdeník Tvorba se k jeho projevu vrací, neboť myšlenky, které tento projev obsahuje, prý překročují rámec oslav Dne horníků. Jde o nejdůležitější zásady politiky strany v nadcházejícím období. Lidé prý se nyní na vlastních zkušenostech přesvědčují, že kurs nastoupený stranou po dubnu 1969 je správný a do budoucna reálný. Mimo však ještě zůstala značná část inteligence a příslušníků jiných společenských vrstev. To ovšem v naprosté většině případů neznamená, že jsou nepřáteli socialismu. Husák k těmto problémům prohlásil: “. . . v naší práci . . . musí i v těchto věcech nastat jistý obrat, aby se nevytvářela umělá zeď, abychom nezaháněli do nepřátelské pozice lidi, kteří nechtějí být nepřáteli. . . . Nejsme vyznavači 'dědičného hříchu’, vyznavači takových teorií, že když se někdo dopustí někdy chyby a nesprávného postupu, nese to do smrti s , sebou, nemůže přijít k rozumu, nemůže chybu napravit, není cesty zpátky. Tytéž zásady platí i v jednání vůči občanům, s nimiž se komunistická strana rozešla. V mnoha případech jsou to čestní, pracovití lidé, kteří však v minulosti vážně chybovali. To ovšem neznamená, že je chceme zahánět do tábora nepřítele, tlačit ke zdi, do zoufalých situací, že jim nechceme dát prostor k překonáni chyb. Přístup k těmto soudruhům musí i pokud jde o zaměstnání, o existenci, odpovídat naší zásadě socialistického humanismu.” STARÝ ŽIDOVSKÝ HŘBITOV Z R. 1520 V NOVÉM BYDŽOVĚ Necelých 10 minut od náměstí v Novém Bydžově narazíte na vysokou zeď s malými dvířky opatřenými rezavým zámkem a oprýskanou cedulí, nesoucí nápis: “Starý židovský hřbitov”. Pod korunami letitých stromů naleznete stovky židovských náhrobků — zarostlých dnes hustým křovím a kopřivami. Vedle zašlých náhrobních kamenů z 16. století lze spatřit i novější nápisy německé, neboť na hřbitově se pohřbívalo až do 18. století. V minulých desetiletích prý hřbitov zpustnul a byl pro veřejnost uzavřen. S výjimkou ojedinělých příslušníků židovských rodin z Rakouska a USA na hřbitov téměř nevkročila lidská noha, přestože se prý již dávno hřbitov mohl stát magnetem pro zahraniční turisty a přinášet devisy. Konečně se našla skupina lidí, kteří se odhodlali něco podniknout, brigádníci prý se postarají o vymýcení porostu a bude zřízen nový vchod. Počítá se, že k otevření hřbitova dojde příští rok, připravuje se smlouva s Čedokem, a Nový Bydžov věří, že již příštím rokem přijedou před místní hotel “Lev” první autokary se zahraničními návštěvníky, pro které bude nad representativním vchodem hřbitova připraven čtyřjazyčný nápis líčící historii hřbitova. ALOIS ŠALOMOUN. JIŘÍ ŠPÁNEK: JAK ŽIJÍ NAŠI DOMA . . . (Pokračování z minulého měsíce) Když jsem zavadil o Tuzex, bylo by dobře vysvětlit jeho nynější význam. Je to vlastně oficielní i neofidelní obchod s tvrdou valutou. Když čs. občan něco nemůže dostat za Kčs, dostane to za tuzexové bony darované příbuznými v zahraničí, anebo koupené na černém trhu. Našim krajanům mohu poradit, že posilat potravinové balíčky prostřednictvím Tuzexu je již bezpředmětné. V Praze naleznete celou řadu velmi pěkně vybavených tuzexových delikatesních obchodů s kvalitními potravinami importovanými ze Západu, které můžete koupit též za Kčs, ale velmi draho. V Praze i v menších městech je potravin dost, i když nedostanete vždycky právě to, na co máte chuť. V letní době je k dostáni čerstvá zelenina dovážená z Bulharska, Itálie, Rumunska a Německa. V různých lahůdkářskýeh obchodech jsou k dostání i americké konservy. Hůře je to již se zásobováním masem. Masa není dost a je velmi špatné kvality. Zde také možno vysvětlit ty stálé, nekonečné fronty, které vidíte na ulici před obchody. Jeden známý Američan poznamenal, že to v Praze vypadá jako v Americe před vánocemi — “Every day is Christmas shopping.” Vysvětlení je snadné. V 80% domácností jsou již ledničky, ale jsou tak malé, že se do nich vejde jídlo jen tak na dva dny. Jde-Ii o početnější rodinu, jsou pro zásoby nedostačující. Kupující však stejně nedostane masa a jiných potravin kolik by chtěl a tak prakticky musí nakupovat každý den. Když na trh přijde pražská šunka, zmizí velmi rychle, přes pult i pod pult. Jen máte-li známého vedoucího prodejny, je vaše zásobování usnadněno. Služba veřejnosti (různé opravy) je již lépe organizována než byla, ale nedostatek odborníků je velký a tím čekací doba dlouhá. Po Praze naleznete mnoho prodejen novin. Ze zahraničních novin jsem v nich viděl jen L’Humanité a moskevskou Pravdu. Žádný dobrý časopis či noviny ze Západu. Po komunistických časopisech není poptávka a “Rudé právo” se netěší oblibě. Lidé projevují svoji nespokojenost dost veřejně, ať již vážně či žertováním. Většina občanů se dosud domnívá, že se nemohou vrátit padesátá léta — jisti si tím už nejsou, přestože jim to Husák opakuje v každém projevu. Otěže vlády zatím drží asi 2% komunistů oddaných Moskvě a i ti se mezi sebou navzájem “očisťují”. Pak přijdou na řadu další. Posice Husáka je nejistá. I mnoho starých komunistů má špatný kádrový posudek, protože v zápalu Dubčekova komunismu s lidskou tváří podepsali “2,000 slov”. Vedení komunistické strany organizuje nová školeni a diskuse a žádá vedoucí státních podniků, aby veřejně vyjádřili své sympatie k sovětským přátelům. Počítá s jejich obavou před ztrátou dobrého zaměstnání. V minulých letech byly odborové organizace a tovární milice oporou komunistické diktatury, za poslední dva roky však strana ztratila jejich podporu. Do vedení podniků se dostali odborníci a strana má nyní starosti, jak je dostat ven anebo jim přidělit hlídače. Jak to vypadá na venkově s bývalými zemědělci? Velmi různě, záleží na tom, kdo vede zemědělské družstvo. Některý vedoucí soudruh je rozumný, dá lidem možnost vydělat peníze — a protože lidé pak pro něj poctivě pracují, družstvo plni plán. Druhý vedoucí družstvo vede “přísně podle nařízení”, lidé jsou otráveni a družstvo plán neplní. Ti co plni předepsané normy, mají slušný plat, a dostanou ještě za určité období doplatky 15 i více tisíc Kčs. Když pracuje na státním družstvu několik členů rodiny, jsou na tom hospodářsky celkem dobře a často lépe než lidé ve městě. Na venkově vyrůstá nová zemědělská třída. Jak daleko bude růst, bude záležet na komunistické straně. Zatím ji režim potřebuje. (Dokončení přiště) VĚSTNÍK 7 [pageend7]Sestra Marie Provazníkové ze dvou pohledů . . . JARMILA UHLÍŘOVÁ, New York: Osmdesátka sestry M. Provazníkové Lehce se řekne: 80 let! Ale kdo tomu věří. Vždyť ona stále vyvádí, jako by měla polovici z té řádky! Málokdo bude věřit, že naše sokolská náčelnice měsíc před svými 80. narozeninami přišla z dětského prázdninového tábora, potom jela do Evropy, navštívila sokolské jednoty v Londýně, Paříži, Curychu a Bernu, aby je povzbudila a pak jela do Vídně, kde vedla cvičitelskou školu Ústředí Čs. sokolstva v zahraničí. Po této vysilující cestě plné napětí čekaly na ni české děti v Astorii, aby začaly se svou učitelkou nový školní rok a sokolská jednota v New Yorku byla ráda, že se jí vrátila starostka. A skoro bych mohla končit, protože v těch několika větách je zhuštěna celá její osobnost a svědectví o dynamičnosti její neumdlévající práce. A přece. — Je třeba leccos dodat. U mnohých z nás život v exilu převyšuje svou délkou dobu ztrávenou ve vlasti v sokolské a národní práci. V začátcích v cizině jsme mnoho vzpomínali a hledali posilu v lepši minulosti. Marie hleděla vždy vpřed. Nezastavila se, prostě pokračovala, třebas na skromnější půdě tam, kde doma přestala — v neutuchající sokolské práci, která nesla stopy jejího ducha všude tam, kde vznikly sokolské jednoty z čs. uprchlíků, a to bylo na třech kontinentech. Všichni ji známe. Ne všichni jsme měli možnost se s ní osobně stýkat a přímo spolupracovat. K našemu prvnímu osobnímu setkání došlo nedlouho před rozpuštěním Sokolstva nacisty. Bylo to na vzdělávací škole ČOS v Bmě-Králově Poli. Ona tam byla přednášející — já žačka. Mezi řečníky byl také dr. Vladimír Groh, profesor Masarykovy university v Brně •— nadšený sokol a pěkný člověk. O přestávce mluvil se sestrou Provazníkovou. Využila jsem chvilky volna k všetečné otázce: “Bratře profesore, věříte ještě tomu, co jste řekl v roce 1932 na oslavě státního svátku Jugoslávie v Ostravě, že Slovanstvo bude Janem Křtitelem nové Evropy, protože západní svět už dosáhl svého vrcholu?” Marie se na mě překvapeně podívala a dr. Groh bez váhání odvětil: “Skálopevně, sestřičko!”. Co by asi řekl dnes? Neuplynulo mnoho vody a dr. Groh s generálem Bílým se stali prvními obětmi krvavého Rein- hardta Heydricha. Sestru Provazníkovou jsem potkala až po válce v jejím bytě na Smíchově, když jsem chtěla znát její názor o branné výchově žen. Nesčíslněkrát od té doby jsem se mohla přesvědčit, jak je nesmírně kritická. Nikdy u ní nebylo žádného sebezbož- nění, nikdy se neřídila rčením “co je české, to je hezké”, zrovna tak jako nikdy nebyla plně spokojena s tím, že všecko je dokonalé, co vyjde ze Sokola. Stále hledala nové a lepší cesty. Tato snaha jí nedala ustrnout. Dobře si vždy byla vědoma, že úkol Sokolstva nekončí v tělocvičně, ale že je třeba, aby bratři a sestry byli solí národa, aby vynikali krásou duchovní a silou mravní. Dnes více než kdy jindy jsme přesvědčeni, jak to bylo správné, protože úpadek mravnosti je příčinou všeho zla, byl počátkem ztráty naší národní svobody a byl a je příčinou dnešní kritické situace nejen našeho národa, ale všech úpadkových zjevů dnešního světa. Práce Marie Provazníkové vrcholila sokolskými slety. Sokolská výchova se projevila stmelením našeho lidu po komunistickém puči a dala sílu výkřiku národa při pochodu Prahou o sletu 1948. Pochodující zástupy ukázaly jasně, že výraz jejich myšlení nebyl oportunismem, ale že pronikal celé jejich nitro. A tu jsme nuceni jiti po vývojové lince Sokola a hledat ty, kteří dlouhými léty trpělivé práce vytvořili předpoklady, aby k takovému vrcholnému projevu mas mohlo dojít. A tu se mezi prvními pracovníky zastkví jméno naší náčelnice. Její systematická práce přinesla plody. Podmínkou úspěchu byl u ní přesný pracovní rozvrh, osobní ukázněnost, cíl. Každý, kdo ji zná, ví, jak je nenápadná, skromná, neveliká zjevem, ale jako houžev. Pevná a neumdlévající až k nevíře. Veškerou svou práci postavila na linii národní, demokratickou a lidskou. Tím se co nejvíce přiblížila našim prvním dvěma presidentům, s nimiž se nejen osobně znala, ale jejichž úsilí podporovala ze všech sil, vychovávajíc k uskutečňování jejich ideálů současně dvě ženské generace: žačky-dorostenky a ženy. Třeba také dodat, že byla přítelkyní Alice Masarykové, s Olgou byly spolužačkami na gymnasiu. Při těchto krátkých vzpomínkách vedle hřejivého pocitu sympatie cítíme i vděčnost za tento požehnaný život jedné z nejpřednějších čs. žen naší doby a prosíme Boha, aby jí popřál zdraví do dalších let. Jarmila Uhlířová, New York. DR. V. ANDIC: K osmdesátinám sestry Marie Provazníkové HOLD PROFESORKE MARII PROVAZN í KOVEJ “Sestra Maria Provazníková, ktorá učila sokolský tělocvik v teorii a v praksi na Karlovej univerzitě, uplatňovala svoje jedinečné znalosti vo vedení žien Československej Obce Sokolskej za posledných 30 rokov.” — (Dr. Juraj Slávik k sedemdesiatke M. Provazníkovej 24. októbra 1960.) V článku “Věčná mladost’” k sedemdesiatke profesorky Marie Provazníkovej napísal Dr. Juraj Slávik, vedůci slovenský a československý pracovník, medzi iným aj toto: “Sestra Provazníková nepoznala rozdielu medzi Čechom a Slovákom, medzi Češkou a Slovenkou — iba, že k Slová- kom preukazovala viacej lásky a oddanosti. Keď sa v roku 1948 ses. Provazníková, po slete v Prahe a po účasti na Olympiádě v Londýne rozhodla zostať v exile a prísť do Spojených štátov, získali sme v nej jednoho z najlepších kultúmých pracovníkov exilu. Sokolstvo v zahraničí, najma v Spojených štátoch a v Kanadě, získalo ve- důcu osobnost’, ktorá nielen že učila v školách sokolských cvičitelov a vychovávala naše sokolské generácie, ale stala sa strážkyňou našských kultúrnych hodnot aj v Společnosti pre védy a umenia, kde sa snažila budit’ záujem o česků a slovenská reč a popři svojej pedagogickej posobnosti ako profesorka tělocviku na Panzer College v rokoch 1949 až 1956 v East Orange, N. J., uplatňovala svoj požehnaný vliv na amerických vysokých školách. Pisatel’ sa o tom přesvědčil na Pittsburghskej univerzitě, keď prof. Provazniková předložila program na uplat- nenie sokolskej telovýchovnej sůstavy v americkej a kanad- skej výchove. Rovnako s obdivom sme sledovali jej nadše- nie a obětavost’, keď v rámci Společnosti pre védy a umenia sa pri iňovala o zriaďovanie krajanských doplňovacích škol, zavádzanie kurzov češtiny a slovenčiny na vyšších školách (high schools) ako aj na kolejách a univerzitách a pričiňovala sa o širšiu osvetovů prácu cestou novin a přednášek, tělocvičných kurzov, seminárov, diskuzii a pod. Žiadne z týchto podujatí jej nebolo primalé a tak sme ju viděli v pedagogickej činnosti v slovenských i českých sokolských táborech. V tomto svojom osemdesiatom roku (24. októbra 1970) vyučovala už druhý rok děti češtine v So- kolskom tábore East Haddam, Connecticut a s češtinou aj lásku k našej literatúre a dějinám. Zosnulý předseda Společnosti pre védy a umenia Dr. Václav Hlavatý v článku k jej sedemdesiatke před 10 rok- mi napísal: “Bolo to sestra Maria (Provazníková), která mi svojou morálnou podporou pomohla preniesť sa cez ťažké okamžiky beznádejnosti až do doby, keď Spoločnosť pre védy a umenia převzala úkol, na ktorý ani vol’a ani sily exilových politikov nestačili.” 8 VĚSTNÍK [pageend8]Dr. Ladislav Radimský, redaktor Proměn, časopisu SVU (žomrel 9. septembra 1970), v ůvahe ‘‘Znovu na velitel’skom mostku” píše: ‘‘Pýtám sa sám seba, čo činí z Marie Provazníkovej viac ako len zaslúžilů sokolská pracovničku, viac ako len nositelku tohoto čestného titulu. Je to skutečnost’, že pevne stojí na pode Tyršovho filozofického myšlenia, podl’a kto- rého každý národ v minulosti zahynul len svojou vlastnou vinou a že sa nebojí táto pravdu hlásat’ i za cenu nepo- pularity v svojich rozhlasových prejavoch do Československa; že mala statečnost’ Sokolu —- a tým aj sebe — vyčítat’, že po druhej světověj vojně sa příliš radoval z početného rozmachu a opomenul upnúť všetky svoje sily na zduchovnenie a zpevnenie svojich preriedených radov, aby sa nahradili vodcovia, ztratení nacistickou zlobou. Toto úprimné doznanie samo o sebe ju znovu postavilo do čela duchovného boja za oslobodenie národa od komunistického materializmu a činí ju vyznavačkou Tyršovho učenia našej doby a pokračovatel’kou jeho všenárodných obrodných snáh.’ Provazníková sama je přesvědčená o tom, že Sokol nemusí byť vel’ký počtom, ako nebol taký ani v době Tyršo- vej, aby nastúpil k plneniu svojich starých úkolov. “Ak chceme mravná obrodu národa, má mu zase ísť Sokol v čele príkladom.” Na slete Kanadského Sokolstva — so spoluáčasťou amerického Sokolstva v Torontě 7. jála 1967 — Provazníková vyhlásila, že “sádobý vývoj v Československu (před inváziou sovietskych vojsk) potvrdzuje, že jednota všetkého Sokolstva zahrnuje aj bratstvo v našej spoločnej vlasti, dvatsať rokov umlčanej, ale stále ver- nej . . .” K významnému jubileu sestry Marie Provazníkové zaslalo jí předsednictvo ČSNRA dopis tohoto zněni: 14. října 1970 Mrs. Marie Provazníková 25-64 35th Street Long Island City, N. Y. 11103 Vážená milá sestro náčelnice, předsednictvo Čs. národní rady americké Vám bratrsky vyslovuje upřímné blahopřání k dosažení krásného životního výročí 80 let. S áctou a obdivem se skláníme před životním dílem, kterému jste zasvětila všechno svoje úsilí jak doma ve své československé vlasti, tak i zde mezi námi, a všude tam, kde dnes žiji lidé československého původu. Neánavnou prací pro Sokolstvo jste si získala nezměrnou zásluhu o dobro národa a o zachování jeho duchovního odkazu v srdcích a myslích jeho synů a dcer roztroušených po celém světě. Připravujete tak půdu pro šťastnou budoucnost národa v obnovené svobodě, na jejímž znovuziskání Váš podíl bude převeliký. Ze srdce Vám dnes přejeme, abyste se v úplné svěžesti a síle dožila onoho šťastného dne, po kterém všichni toužíme a o jehož uspíšení všichni usilujeme. Za předsednictvo Československé národní rady americké: James V. Krákora, předseda Dr. V. Chalupa, tajemník Předplatitelé, hlaste změnu své adresy! Z OBLASTÍ A ODBOČEK ODBOČKA ČSNRA “DR. MILADA HORÁKOVÁ” konala svoji schůzi 24. září v budově Mid America banky v Ciceru. Zahájila ji místopředsedkyně odbočky ses. Božena Janoušová. Omluvila nepřítomného předsedu odbočky br. Franka Kratochvíla, který se pro onemocnění nemohl schůze zúčastnit, a uvítala přítomné, obzvláště hosty Ing. Harnu a jeho manželku Dagmar, kteří přišli v zábavní části programu schůze promítnout film ze své cesty na západ Spojených států — a zástupce Denního Hlasatele br. Josefu Svačinu a jeho manželku. Potom ses. Janoušová připomněla, že členka odbočky sestra Nádlová se v těchto dnech dožívá 84. narozenin. Vyslovila přesvědčení, že jí všichni členové odbočky k jejímu jubileu upřímně blahopřejí. Bohužel, nebylo možné sestry Nádlové se telefonicky dovolat a tak úmysl blahopřát jí osobně se nezdařil. Ses. L. Kosová přečetla zápis z minulé schůze odbočky a pokladník odbočky br. Vaněk podal finanční zprávu. Ses. Janoušová pak vyzvala br. Ant. Smunta, aby přítomným pověděl o svých dojmech z letošní návštěvy Československa. Br. Smunt podal krátké, výstižné vylíčení své návštěvy. Po něm promluvil br. J. Svačina o práci Denního Hlasatele, který je jediným čs. deníkem v Chicagu. Ses. Janoušová připomněla, že ve dnech 31. října a 1. listopadu bude v Chicagu na Navy Pier opět národnostní bazar Folk Fair. Vyzvala přítomné k návštěvě čs. Stánků, z nichž jeden bude v jídelní části bazaru. V stánku budou podávána teplá jídla a bude zásoben výborným domácím pečivem. — Ses. Janoušová poděkovala přítomným za dárky do štěstěny a za pečivo a po občerstvení kávou a zákusky promítli manž. Harnovi film ze své cesty na západ Ameriky. Snímky z Colorada, Arizony, Kalifornie a jiných míst nám znovu ukázaly krásu Ameriky. Mnozí z nás si připomněli dojmy ze zájezdů pořádaných ČSNRA, které provázela naše ses. Janoušová — a inspirovalo nás to k myšlence, že bychom rádi opět někam jeli. Milým překvapením bylo, že nám také známá zpěvačka Slávka Krejčová přinesla k promítnutí několik obrázků ze své bohaté kariéry. Byly svědectvím o její činnosti, kterou si po léta zasluhovala obdivu. Děkujeme touto cestou manž. Harnovým, že tak zpříjemnili program naší schůze — a náš dik patři též paní Krejčové za její obrázky. Závěrem ses. Janoušová oznámila, že příští schůze odbočky se bude konat 17. prosince t. r. o půl osmé večer. Ludmila Kosová, tajemnice. ČINNOST WASHINGTONSKÉ ODBOČKY ČSNRA Po úspěchu jarního Majálesu 1970 (jehož výtěžek byl opět věnován ve prospěch čs. uprchlíků) a účasti na akcích, společných všem čs. demokratickým organisacim ve Washingtonu, převzala odbočka povinnost připraviti letošní oslavu 28. října. Organisací příprav byl pověřen br. Boh. Jaroš. Dále si odbočka uvědomila nezbytnost, aby včas a vhodným způsobem bylo americké veřejnosti a také oficielnim kruhům připomenuto druhé výročí “Dne sovětské hanby” — invase a okupace Československa 21. srpna 1968. Z pověřeni předsedy ČSNRA br. V. Krákory z Chicaga rozvinul předseda odbočky Dr. J. Hašek se spolupracovníky úsilí, aby získal americký kongres pro čsl. věc. Výsledkem pilné a přesvědčivé aktivity, četných osobních intervenci Dr. Haška a p. Jiřího Brady, ve spolupráci se ses. A. Faltusovou, a asi 80 dopisů, které odbočka rozeslala poslancům a senátorům, byla početná řada sympatických osobních projevů členů kongresu a hlavně RESOLUCE CELÉHO KONGRESU. Tato resoluce představuje dosud nejsilnější odsouzení sovětského zločinu na Československu z amerických oficielních míst. M. j. přímo vybízí, jaké sankce by měly být uplatněny vůči všem státům, jež se na sovětském násilí podílely. Prokazuje, že trpící čs. lid není VĚSTNÍK • 9 [pageend9]Amerikou zapomenut a opuštěn. Pro nás ve svobodném světě je to pobídka, abychom ani na okamžik neustávali v boji za obnovení svobody a demokracie v Československu. Kromě aktivity v kongresu bylo pamatováno i na informování veřejnosti, tisku a rozhlasu. Novinám, rozhlasovým a televisním stanicím byl včas dodán hojný politický materiál a také jak v tisku, tak v rozhlasech bylo “Dne sovětské hanby” vhodně vzpomenuto. Jednatelka ses. Faltu- sová obstarala tisk letáků, na jichž rozdávání se v předvečer 21. srpna podílelo několik členů odbočky. K pomoci se přihlásili i maďarští exulanti a američtí studenti. Představitelé všech čs. demokratických organisaci ve Washingtonu byli o aktivitě odbočky ČSNRA — jak v kongresu, tak o vydáni letáků — písemně uvědomění. * * * Vzpomínkové odpoledne věnované dni československé samostatnosti — 28. říjnu — a památce národního hrdiny Jana Palacha bude uspořádáno v, neděli 25. října v Lloyd Halí — Mt. Vernon Jr. College, 2100 Foxhall Rd., N.W., Washington, D. C. Hlavní projev bude mít univ. prof. Dr. Vojtěch Andič. Odpoledne přinese též zpěvní a recitačni pořad. Začátek je ve 3 hod. odp. * * * Na měsíc listopad chystá odbočka Washington, D. C. svoji valnou hromadu. Předseda politického výboru předsednictva ČSNRA, br. František Schwarzenberg, v uznání práce a zásluh odbočky ČSNRA ve Washingtonu, D. C., zaslal k rukám předsedy odbočky br. Josefa Haška dopis následujícího zněni: 14. října 1970 Odbočka Čs. národní rady americké ve Washingtonu, D. C. — k rukám předsedy Dr. Josefa K. Haška 4207 — 45th Street N.W. Washington, D. C. 20016 Vážení přátelé, jménem politického výboru předsednictva Československé národní rady americké s radostí vyslovuji Vaší odbočce obdiv, uznání a dík za všechno úsilí, které jste vyvinuli v časové souvislosti s druhým výročím sovětské invase Československa. Podařilo se Vám způsobit, že značný počet zákonodárců z obou sněmoven veřejně odusoudil trvající okupaci Československa i dosavadní nečinnost svobodného světa. Dosáhli jste výjimečného úspěchu, který svým významem převyšuje většinu akcí podniknutých oblastmi a odbočkami ČSNRA v nedávné minulosti a dali jste tak příklad všem ostatním organizačním složkám ČSNRA. Přísluší Vám po zásluze dík celé krajanské veřejnosti. Dr. František Schwarzenberg, předseda politického výboru předsednictva Čs. národní rady americké. Kopie na vědomí ses. Anně Faltusové, tajemnici odbočky. OBLASTNÍ VÝBOR ČSNRA V NEW YORKU Oblastní výbor Československé národní rady americké a Českoslovenští legionáři v New Yorku vzpomenou výročí vyhlášení československé státní samostatnosti společnou oslavou v T. J. Sokolovně (420 východní 71. ulice v New Yorku) v neděli dne 25. října 1970. Začátek oslavy je ve 2:30 hodin odpoledne. Oslava bude zahájena americkou a československou hymnou, po jejichž zapění předseda Oblastního výboru ČSNRA bratr prof. Vratislav Bušek zahájí oslavu. Potom stručným projevem uvítá přítomné předseda Československých legionářů bratr Leopold Slíva. Další část oslavy bude vyplněna slavnostními projevy, které učiní bratr Ota Hora z Ottawy, Kanada, a bratr Andrej Valušek z Washingtonu — a vystoupením žactva slovenské a české národní školy. 10 • VĚSTNÍK Pořádající organizace srdečně zvou všechny československé krajany z New Yorku a okolí, bez rozdílu národnostního, náboženského nebo politického přesvědčení, aby se zúčastnili v co největším počtu. Jan Babinec, tajemník. ODBOČKA ČSNRA MANHATTAN- YORKVILLE, N. Y. 9. září zemřel člen odbočky Dr. Ladislav Radimský. Ztratili jsme v něm vzácného člověka, horlivého pracovníka a oddaného syna čs. národa. Předseda odbočky zaslal paní Olze Radimské soustrastný dopis. Předseda odbočky s některými dalšími členy byli pozváni a zúčastnili se plenárního zasedání Assembly of Cap- tive European Nations dne 15. září 1970 v Carnegie Endow- ment v New Yorku. Hlavním řečníkem čs. delegace byl její předseda Dr. Martin Kvetko. Promluvil o poměrech, jak se v Československu vytvářejí za "Husákovy normalizace” — uvedl, že za prováděných “pohovorů” se členy komunistické strany bylo z členství vyloučeno tisíce členů a 100 poslanců bylo zbaveno mandátů. Byla “očištěna” Česká i Slovenská rada, odbory, a i z ostatních zájmových organizací byli odstraněni liberální komunisté. Rozsáhlá čistka postihla také university a vědecké instituce. Drastické změny nastaly ve vztazích mezi státem a církví. Odpor intelektuálů, uměleckých a literárních pracovníků však dosud zůstal nezlomen a režimu se rovněž nepodařilo vytvořit jednotnou organizaci mládeže. Dr. Kvetko vylíčil též policejní a vojenská opatření, k nimž vláda sáhla ve dnech výročí druhé okupace Československa. V další části svého projevu zhodnotil dva mezinárodní dokumenty, čs.-sovětskou smlouvu o přátelství a spolupráci, která Československo uvrhla do koloniální závislosti na Sovětském svazu, a novou smlouvu Západního Německa se Sovětským svazem o neútočení, která tím, že přijímá ve Střední Evropě status quo, nepřímo uznává sovětskou okupaci Československa. V závěru své řeči Dr. Kvetko zdůraznil, že čs. lid má před sebou těžkou cestu. Aby mohl obstát v těžké zkoušce, které je podrobován, potřebuje pomoc demokratického, svobodného světa. Druhým řečníkem byl předseda lotyšské delegace Václa- vos Sidzikauskas. Ve svém rozboru situace ve Střední Evropě se zabýval též otázkou, proč Sovětský svaz usiloval o uzavření paktu o neútočení se Záp. Německem. Uvedl, že jedním z hlavních motivů Sov. svazu je jeho obava o zdravotní stav Ulbrichta, pro-komunistického vládce Východního Německa. Sov. svaz se obává, že bez Ulbrichtova vedení by se poměry ve Vých. Německu mohly vyhrotit v požadavek svobodných voleb a sjednocení obou německých států. Sovětský svaz by se pak nerozpakoval, právě jako v Československu, užít proti dění ve Vých. Německu Brežně- vovy doktríny a obsadit je vojenskou silou. V tom případě by ovšem nemohl potřebovat jakoukoli vojenskou akci ze strany Západního Německa — a to byl hlavní důvod, proč se snažil uzavřít se Záp. Německem pakt o neútočení, a proč jej uzavřel. 29. září se předseda odbočky zúčastnil zasedání čs. delegace u Acenu. Na schůzi bylo hovořeno o činnosti Naarden- ského hnutí. Všem známým a přátelům si dovolujeme oznámit, že společným úsilím a společnou prací členů odboček v New Yorku, Čs. legionářů v New Yorku a Sokolů, byla restaurována Sokolovna Sokola v New Yorku na východní 71. ulici, takže opět vyhovuje všem společenským požadavkům a je otevřena veřejnosti. Vy všichni, kteři přicházíte do New Yorku, neopomeňte ji navštívit, najdete tam milé, přátelské, bratrské a sokolské prostředí. Emil Horyna, předseda. PAMATUJTE NA RADU SVÝM PŘÍSPĚVKEM! Schvalujete-li pevné zásady a pvotoj Rady k nejdůležitějším otázkám dnešního vývoje, získejte nám nové členy! [pageend10]ZPRÁVA ODBOČKY ČSNRA V ST. LOUISU ZA LÉTO 1970 Poněvadž během srpna, na nějž připadá výročí druhé sovětské okupace Československa, byla většina našich funkcionářů i řada členů a přátel na cestách, soustředilo se naše hlavní letni úsilí na červencový Týden porobených národů. Na přípravě a provedení jeho programu spolu s jinými národními skupinami měla tentokrát naše organizace zvláště podstatný pódii. V pondělí 13. července, po večerních ekumenických bohoslužbách v katolické katedrále a již tradičním průvodu městem se svícemi, měl náš jednatel hlavní projev dne u Vojenského památníku. Byl rovněž interviewován zástupci tisku a několika rozhlasových i televizních stanic. Během několika posledních let st. louisské sdělovací prostředky Týden porobených národů, i přes všechno úsilí pořádajících organizací, téměř úplně ignorovaly. Jen prof. Jánský, díky tomu, že je v St. Louis dobře znám, vystoupil vždy v několika radiových a televizních pořadech, ale místní tisk se o Týdnu porobených národů zpravidla nezmínil ani slovem. Letos tomu bylo jinak, reportéři chodili za námi sami a zvláště v novinách — kon- servativních i liberálních — se nám dostalo té nejsympatičtější pozornosti, a to jak v průběhu Týdne porobených národů, tak dokonce už při jeho přípravách. Přesto účast obyvatelstva na pondělních obřadech Týdne zůstala pod úrovní dřívějších let. Neobyčejný zájem sdělovacích prostředků i veřejnosti však vzbudila “Volná tribuna”, kterou jsme uspořádali ve středu 15. července v poledne na schodišti Staré pošty. K úvodnímu projevu jsme pozvali z New Yorku Moniku Fliedro- vou, mladou, atraktivní profesorku jazyků. Během jejího projevu se zastavovaly stovky kolemjdoucích. Vyzvali jsme je pak, aby k tématu předložili přítomnému panelu (sestával kromě z prof. Fliedrové a prof. Jánského ze čtyř zástupců jiných organizací) jakoukoliv otázku. Počítali jsme s účastí publika pouze během polední přestávky, ale shromáždění se netenčilo a dotazy padaly až do pozdních hodin odpoledních. Několik levicových hippíků se sice s povýšenou sebejistotou pokusilo předložit několik provokativních otázek a argumentů ohledně Jugoslávie, Kambodže, My Laie, Řecka atp., ale dostali vždy tak přátelsky klidnou, věcnou a vědecky přesnou odpověď, že nakonec sami přiznali, že jim zde poprvé v životě někdo vysvětlil rozumně a bez vzrušení přesvědčivé důvody stanoviska, jež dosud považovali za jednostranné a extrémně pravicové. Z rozdílného úspěchu pondělního a středečního programu lze vyvodit úsudek, že mnoho Američanů si za posledních 25 let už celkem zvyklo na sovětský imperialismus a útlak porobených národů jako na trvalý fakt, takže formální obřady Týdne již nejsou pozornost vzbuzující novinkou. Avšak objevi-li se někde na improvizované řečnické tribuně vzhledná žena, jnnoho kolemjdoucích napadne, že jde třeba o zástupkyni Ženského osvobozovacího hnuti. To je něco dosud nového, pročež se lidé zastaví a začnou poslouchat. Je-li jejich pozornost upoutána vhodným podáním bez emocionálního klišé, jsou pak ochotni si vyslechnout a promyslet i informace o sovětském komunismu a jeho dosavadních i teprve vyhlédnutých obětech. V srpnu vyslala odbočka Čimice delegaci na světový sjezd Naardenského hnutí v Holandsku. Tamní shromáždění vyslechlo se zvláště pozitivním zájmem referát o soustavné solidární spolupráci naši organizace se spolky jiných středo- a východoevropských národů, jakož i konkrétní návrhy na její další prohloubení. Tuto aktivní solidaritu přijali i ostatní přítomní za program složek Hnutí v různých zemích. V září jsme spojili svou měsíční schůzi se shlédnutím moderního čs. filmu Konkurs, jehož promítání zařídil výbor zdejší České doplňovací školy v Americko-českém vzdělávacím středisku. U mládeže a poválečných emigrantů se setkal se značným úspěchem. Poněvadž budoucnost čs. spolků v Americe závisí na zájmu dnešní mladé generace a nově přijetých, je nutno vzít rovněž jejich názory a zájmy v bedlivou úvahu. R. J. ODBOČKA JIŽNÍ WISCONSIN uspořádala svoji schůzi 19. září. Schůzi zahájil předseda Bondy-Charvát za účasti 7 přítomných. Pokladník Mikuláš předložil vyúčtování výletu do Luteránského údolí. Čistý zisk byl 527. Bylo odhlasováno, aby $10 z této částky bylo zasláno ústředí v Chicagu a $17 ponecháno v pokladně odbočky. Do schůze se dostavil jednatel ústředí br. V. Chalupa. Helena Svobodová, která měla na schůzi promluvit o svém pobytu v Kalifornii, se omluvila, neboť se musila zúčastnit schůze fakulty Beloitské koleje. Předseda odbočky požádal br. Chalupu, aby promluvil k událostem dneška. Projev br. Chalupy měl tento obsah: Od doby presidentství Eisenhowera se přestalo mluvit v termínech studené války. Doba koexistence na světové scéně připomíná poválečné údobí v Československu a rok 1948. Tak jako komunisté v Československu byli pro národní frontu tak dlouho, dokud se nevmanévrovali v posice, ze kterých by mohli nekomunisty z politického rozhodování odstranit, tak také na světové scéně jsou pro koexistenci, pokud jim koexistence dovoluje další pronikání a budování nových mocenských posic. My této komunistické taktice rozumíme a proto je naší povinností svobodný svět před takovouto taktikou neustále varovat. Posuzováno z tohoto zorného úhlu, je dnešní koexistence spojena s velkým risikem. Není sporu o tom, že ve Vietnamu jde o zápas se světovým komunismem. Ale i vláda Spojených států přehlíží úlohu Sovětského svazu v tomto zápase, aby nemusila Sovětský svaz odhalit jako skutečného rušitele světového míru a tím nebyla iluse o koexistenci rozptýlena. Rovněž tak koncept, že světový mír může být zajištěn pouze spoluprací Spojených států se Sovětským svazem je ilusorní. Co se týče vojenské rovnováhy sil, zdá se, že zvolna převaha se přesunuje na stranu Sovětského svazu. Pozemní raketové základny jsou asi vyrovnané — Spojené státy mají zatím převahu v raketách vystřelovaných z ponorek. Protože pozemní raketové základny mohou být zničeny, těžiště se přesunuje na moře. Sovětský svaz usilovně buduje ponorkovou zbraň, aby se i po této stránce Spojeným státům vyrovnal a předčil je. Zbrojení je velmi nákladné pro obě strany a proto je možné, že nějaké limitované dohody bude ve Vídni dosaženo. Omezení zbrojení by pravděpodobně bylo prospěšnější Sovětskému svazu, než Spojeným státům, protože hospodářská kapacita Sovětského svazu je podstatně menší a zbrojení vyžaduje od Sovětského svazu v procentuelním srovnání mnohem větší oběti, než od Spojených států. Proto by Spojené státy možná měly naopak přimět Sovětský svaz k novému kolu zbrojení, které by bylo nad jeho sily a uspíšilo hospodářské vyčerpáni svazu. Z původního konfliktu mezi Araby a Židy se vyvinul konflikt, ve kterém jsou obě světové super-mocnosti angažovány. Mocenská úprava na Středním východě byla změněna odchodem válkou unavených Angličanů z tohoto prostoru a vytvořením Izraele. Přesun schopných a průbojných Židů z Evropy do Izraele způsobil, že Izrael zesílil do té míry, že arabští sousedé se mu nemohli vyrovnat. A Sovětský svaz opět těží z této situace. Podporuje války a konflikty -— neboť tak vytváří příznivé podmínky pro šíření komunismu. Závěrem uvedl br. Chalupa, že konflikt se Sovětským svazem není skončen, pokračuje a je bezpodmínečně nutné tuto skutečnost si plně uvědomovat. K projevu br. Chalupy se rozvinula diskuse, které se zúčastnili br. Bondy-Charvát, br. Zelenka, br. Hulá a j. Br. Pokorný navrhuje, aby byl zaslán děkovný dopis kongresníku H. Schadebergovi za to, že se ztotožnil s reso- lucí protestující proti sovětské okupaci Československa. Jednohlasně přijato, dopis napíše jednatel. Příští schůze odbočky se bude konat 7. listopadu a bude spojena se společnou večeří v hotelu ve Walworth v 7:30 hod. večer. J. Šperl, jednatel. VĚSTNÍK • 11 [pageend11]Pamětní medaile k 50. výročí Republiky československé Avers: Mladá žena, představující republiku, chrání lípovou ratolest — symbol svobodného státu — před útoky nepřátel. Revers: Velký státní znak z r. 1918. Mincovna: Chiasso, Švýcarsko. Stříbrná medaile: váha 20 g, cena $5.00 při osobním nákupu v úřadovně Čs. národní rady americké, 2137 So. Lombard Ave., Cicero, 111. 60650, $5.95 při doporučeném odeslání poštou. Stříbrné medaile zasíláme i do Československa — letecky a doporučeně za $6.60 za kus. Zlatá medaile: váha 35 g. — Zlaté medaile není dovoleno distribuovat na území Spojených států. Objednávky k dodání mimo USA zašlete na adresu: MÉDA, P.O. Box 50250, Cicero, 111. 60650. Zlatou medaili je možno zakoupit též v Rakousku u Wiener Genossenschaftsbank, Franz-Josef’s-Kai 13, Wien I., Austria (která je jedinou českou bankou ve Vídni). CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 v ě s t n ík 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLASS POSTAGE PAID at Chicago, Illinois HOLIDAY FOLK FAIR OCTOBER 31-NOVEMBER 1, 1970 NAVY PIER, CHICAGO [pageend12]