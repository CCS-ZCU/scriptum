VĚSTNÍK Telegram československé nár. rady americké presidentu Kennedymu, dne 23. října 1962. Pane presidente, Československá národní rada americká Vám děkuje jménem všech verných Američanů československého původu za jednoznačné rozhodný projev k národu. Radostné odpovídáme na Vaši výzvu a znovu ujišťujeme, že budeme podporovat každé opatření, nutné k ochraně naší svobody. ..Tím, že Československo bylo zrazeno za Mnichova, že spojenci nezadrželi rudého diktátora r. 1945 a neznemožnili mu uchvácení země r. 1948, byla Československá republika zničena a svobodný svět oslaben. Váš rozhodný čin jedině může zabránit nové pohromě. Pane presidente, víme, jak drahá je svoboda, a jsme připraveni. československá národní rada americká. THE WHITE HOUSE WASHINGTON 6. listopadu 1962. Československé národní radě americké v Chicagu. Vážení přátelé, pan president mi uložil, abych Vám tlumočil jeho uznání a dík za upřímné prohlášení důvěry, projevené Vámi v přítomné mezinárodní křísí. Žádal mě, abych Vám vyjádřil jeho vděčnost za Váš projev společných cílů a jednoty. Mohu Vás ujistit, že Vaše poselství je pro Presidenta a jeho spolupracovníky velkým povzbuzením. S nejlepším přáním, Ralph A. Dungan Special Assistant to the President V kritických hodinách kubánské krise spěchali jsme ujistit presidenta Kennedyho, že stojime plně za nim. Chtěli jsme, aby bylo jméno Československé národní rady americké zaznamenáno mezi prvními na listině loyál- ních a uvědomělých občanů. Když došla zpráva o “studentských” výtržnostech před americkým vyslanectvím v Praze, projevili jsme dopisem americkému vyslanectví své pohoršení nad zneuctěním americké vlajky a současně ujištěni, že za tento čin zodpovídá jedině komunistická vláda, která mluví za Moskvu, nikoli za československý lid, že naopak převážná většina národa je na straně Spojených států. Z Prahy došla nás již odpověď od Charge d’Affaires amerického vyslanectví, p. Jack M. Fleischera: “Praha, dne 5. listopadu 1962. Členové vyslanectví i já sdílíme s Vámi Vaše přesvědčení, že demonstrace proti vyslanectví dne 25. října nebyly spontánní a nerepresentovaly opravdové city československého lidu. Toto vědomí působí blahodárně k uklidnění našeho pochopitelného rozhořčení nad zneuctěním naší vlajky. Váš dopis ze dne 28. října je mnou plně oceněn.” Není o tom pochyby, že komunisté inscenovali divadlo před vyslanectvím. Prozrazují to ostatně komunistické časopisy uveřejňující od léta útoky proti nám a dušující se loyalitou ke Kubě. “Agrese v Kubě by byla agresí i proti Československu” znělo jedno hlášení. “Večerní Praha” ze dne 19. září oznamovala, že “z iniciativy městského výboru ve Smetanově síni se konala schůze Mládeže na straně Kuby, jíž se zúčastnilo dva tisíce mladých Pražanů, pracující mládeže a našich zahraničních studentů.” Kdo je ta pracující mládež a zahraniční studenti, o tom nám vyprávějí návštěvníci Československa. Za kubánské krise komunistický tisk v nadávkách presidentu Kennedymu a americké vládě překonal moskevské noviny. Horší poturčenec Turka. Zprvu pražští komunisté popírali, že Sověty si budují základnu na Kubě, tvrdili, že “je to velká lež padělatelů z amerického ministerstva války”, pak se vášnivě dovolávali “svobody moře” pro sovětské loďstvo. Presidenta Kennedyho přirovnávali k Hitlerovi. Tisk štěkal a cenil zuby, ale lid si toho nevšímal. Pro zprávy obracel se k rozhlasu ze západu. Vysílání “Hlasu Ameriky” tentokráte proniklo za železnou oponu. Ode dne 25. října 52 vysilačů kolem sovětského území vysílalo do SSSR a východní Evropy v deseti řečech. Síla vysílačů se rovnala 86 amerických rozhlasových stanic. Byl to útok po vlnách a dte zpráv soudí se, že to byl největší poslech od r. 1945. Československý lid má Kuby plné zuby. Již květnové studentské demonstrace v Praze i v Brně byly zapříčiněny Číslo 105 Listopad 1962 ČESKOSLOVENSKÉ NÁRODNÍ RADY AMERICKÉ. [pageend1]VĚSTNÍK LISTOPAD 1962 Orgán československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VĚSTNÍK NOVEMBER 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. hlavně kubánskou, africkou a asijskou otázkou. Svým protestem “Nemáme co do huby, dáváme to do Kuby” československé studentstvo vyčitalo vládě, že utrhuje vlastnimu lidu, aby mohla zásobovat svými výrobky nejen Kubu, ale i zaostalé země Afriky a Asie. Víme, že studenti byli pozavíráni, někteří vypovězeni ze škol a různě potrestáni a tím jenom nespokojenost u lidu stoupá. Občané stojí ve frontě na zeleninu, maso, ovoce, zatím co cizí hosté z Kuby, Afriky a Asie žijí blahobytné z československé práce. V Československu se cizinci učí, jak rozvrátit svět a přenést komunistický systém do rodné země, učí se, jak násilím utlačovat lid. Mnoho očitých svědků se vrátilo z návštěvy Československa a ti nám vyprávějí s těžkým srdcem, co zažili v rodinách svých příbuzných. Jejich kapitolu shrnujeme slovy VZPOMÍNÁM A TESKNÍM. (Z vyprávění dvou přítelkyň po návštěvě Československa.) Jely jsme do Prahy z Vídně, po návštěvě několika zemi. Všude byl dopravní ruch, mnoho aut; rušný život na ulicích i v obchodech se podobal našemu ve Spojených státech. Sotva však jsme přijely k československým hranicím padl na nás stín smutku, kterého jsme se nezbavily až když jsme opustily Československo. Pravda, průvodčí vlaku a celnici byli vlídní a úslužní, ani zavazadla nám neprohlédli a to je snad co platí na některé cestující, ač ani tak si nemohu představit, že by mohl někdo překročit hranice aniž by viděl ostnatý drát, strážné věže a mrtvé pásmo. Je to však hlavně nálada lidu, která působí tak smutným dojmem i na návštěvníky jen trochu vnímavé. Nikdo se neraduje, každý někam spěchá, každý je v sebe zabrán, každý shání, takže to dělá dojem uštvaného národa. Všude fronty na všechno. V Libni, na náměstí, kde jsme krátce bydlely, viděla jsem frontu již ve 2 hod. ráno, ač obchod otevíral až v 8 hodin. Často se nedostane, když se ne- přivstane. V červnu se stálo i na vejce, jedno se prodávalo za korunu, v zimě za 1.60. Často si nevydělá bývalý sedlák, nyní vyděděný nádeník na ukradeném poli, víc jak 8 kčs. za den; rovná se tedy jeho výdělek jednomu vejci za hodinu práce. Náš příbuzný se vrátil z fronty s 10 vajíčky, a to považoval za velký úspěch. (Maně si vzpomínáme, jak útočili souputníci na knížku “Průvodce Prahou”, vydanou naším nákladem, hlavně se nelíbila ilustrace malé fronty čekatelů před znárodnělým obchodem s masem. Dnes, po šesti letech, je fronta mnohem delší a to po čtrnácti letech komunistického hospodařeni.) Reptání je všeobecné. Stěžuje si kde kdo, i starý komunista se přízná: “Vím, že nám to neklape, ale nevíme si rady.” Jak by to mohlo klapat? Najaly jsme si v Praze malé auto a rozjely se po venkově. V Praze, na Národní třídě, kdysi výstavné, parádní, viděly jsme, jak se narychlo postavil Stánek a hned tu byla dlouhá řada na třešně, které byly co nevidět rozprodané. Před Prašnou bránou se zase prodávaly meruňky, ale na Ovocném trhu, kde dříve bylo bohatství ovoce, bylo úplně pusto a prázdno. Hodinu na to jsme byly na Kolínsku, kde jsme viděly třešně obalené ovocem. Nikdo je však nesbíral, protože “nejsou naše”. Ať člověk pohlédne kamkoli, všude vidí kocourkovské následky ztřeštěného hospodářství. Bývalý zemědělec, aby se uživil, musí do města, do továrny. Zemědělství je strašně zanedbané. Pražané v neděli jsou honěni na brigády na venkov a venkované, odměnou za práci v komunistickém družstvu, jsou posíláni do měst s výpravou. Ve stodole vidíme osmdesátiletou stařenku skládat seno na půdu. Chce-li jíst, musí pracovat. Dostane korunu za hodinu. Seno je mizerné, šedivé, plné hlíny. V Klatovech stěží dostaneme nocleh, všechno je zadané pro výpravu družstevníků ze Slovenska. Vidíme fronty klatovských občanů stát ve frontě na maso, ale ráno v jídelně hotelu účastníci výpravy mají k snídani velkou porci guláše. Do Domažlic jezdí si venkované pro maso, na venkově není ničeho, jen bída. Mimo hlavních hotelů v Praze a v lázních pro cizince jsou hotely mizerné a ani v t. zv. prvotřídním pražském hotelu nám netekla voda v koupelně po celou dobu našeho pobytu. Budovy jsou zchátralé. Majitelé činžovních domů odvádějí nájem vládě a nemají peněz, ani materiálu na nejnutnější opravy. Na budovách bývá často úřední vyhláška: “Pozor, padá omýtka”. K tomu připisují chodci poznámky, na př. “Tak ji podržte”. Novomanželé čekají deset let, i déle na přidělení bytu o jednom pokoji. Přednost na byty mají cizinci, hosté z Afriky, Asie, Jižní Ameriky, hosté s posláním. Po svém vyškolení v Praze, na který platí jim československý lid, budou doma šířit nepokoje a revoluce, ať už je to na Kubě, ve Venezuele, nebo ve Viet-Namu a Kongu. Všude na ulicích, v lázních a prvotřídních hotelích jsou vidět Afričané a Číňané a všude mají přednost. To vzbuzuje veliké rozhořčeni u lidu, zvláště když někteří se chovají vyzývavě, čehož jsme byly několikráte svědky. Ráno jsme si povšimly u dveří černošské delegace podnosů se zbytky jídla od vajec, masa, šlupky od pomorančů (což je velkou vzácností). Když jsme si zasedly v jídelně ke snídani, pozorovaly jsme počínáni Afričana, kterému nebylo nic vhod. Číšník běhal na povel sem tam do kuchyně, přinášel a odnášel, až konečně se mu podařilo uspokojit náročného hosta. Konečně mohl přijít k našemu stolu. Když jsme prohodily o tom poznámku, poznamenal: “Doma to spí na větvi, a tady neví, co chce.” Není to ojedinělý zjev, druhé ráno podobný případ se opakoval, načež jiný číšník si mohl uběhat nohy, aby u- spokojil afrického hosta. Pak u našeho stolu prohodil: “Doma to jí trávu a banány, tady si to vybírá.” (Pokračováni na str. 7.) 2 • VĚSTNÍK [pageend2]VĚNEC ÖS. NÁR. RADY AMERICKÉ NA LÁNSKÉM HŘBITOVĚ. Rovy Charlotty Garrigue Masarykové, Tomáše Masaryka a syna Jana. Bývalý americký velvyslanec v Československu Edward Thompson Wailes na hřbitově v Lánech, kde 14. září 1962 položil na hrob Tomáše G. Masaryka, prvního presidenta a zakladatele Československé republiky, věnec s nápisem “od amerického lidu”. Věnec věnovala při příležitosti 25. výročí Masarykovy smrti Československá národní rada americká. Tak zní tisková zpráva z Department of State. Ke zprávě z Washingtonu dodáváme, že věnec byl brzo odstraněn. Nic tak jasně nedokazuje falešnou tvář komunistů. Vítají americké krajany s hudbou, kytici a sladkými slovy a přetvařují se po celou dobu jejich pobytu. Když však si krajané jménem Československé národní rady americké vyžádají, aby byl položen věnec na Masarykův hrob v Lánech, je odstraněn. Čeho se komunisté bojí? Květin na tichém venkovském hřbitově? Kdyby si byli jisti, nevadil by jim tento tichý projev lidí tisíce mil vzdálených, ze země, kterou zaplavují svými časopisy, propagandou a agenty. VĚSTNÍK • 3 [pageend3]DOPIS OKLIKOU. Z ČECH DO JIŽNÍ AMERIKY. Odpověď synovci, který se těší na den až v jeho americké vlasti zavládne castroism, nový “spravedlivější” řád. Milý Františku, v posledních dopisech, které dostal od Tebe strýc projevoval jsi zájem, jak my tu žijeme. Zdá se, že nám závidíš náš vládní režim. Chápu Tě. Jako všichni hodní mladí lidé jsi plný ideálů, horuješ pro spravedlnost mezi lidmi a národy. Je pravda, že té nespravedlnosti je ve světě hodné. Také je pravda, že když se člověk topí v bahně, tak se mu zdá, že soused, který se topí ve vodě, je na tom lépe. Rád bych Ti, ačkoliv je to velice těžké, v několika řádcích vysvětlil, proč jsme u nás nespokojeni. Víš jistě od svého otce, že nepatříme k t. zv. třídě bývalých vykořisťovatelů, protože náš otec i praotec byli živi prací rukou. Já sám jsem rovněž nikdy žádného majetku neměl. Větší část svého života jsem ani nevěděl, zdali příští den vydělám si na chleba. Nespokojenost lidí však většinou nepramení z hladu nebo nedostatku. K ukojení hladu a nezbytných denních potřeb není zapotřebí mít mnoho peněz, zvlášť my starší toho už moc nepotřebujeme. Nesmí člověk být závistivý a vidět štěstí pouze v bohatství a přepychu. Ta nespokojenost má svou příčinu v tom, že jsme jako národ ve svém vývoji byli vrženi o staletí zpět. Co do svobody jsme na tom hůř než jsme byli kdykoli ve své historii. Mohl bys mě. vinit ze lži při přečtení těchto řádek, kdy- byď' Ti vše blíže nevysvětlil. Nevím, co jste měli a co máte dnes Vy Brazilimel cv ů t- ní Jxiioameričané, proto nemohu posoudit jdete-li kupředu nebo zůstáváte-li zpět. Já však pamatuji a zažil jsem 3 vládní systémy a 2 revoluce u nás. Do 19 let žil jsem v císařské monarchii. V té jsme my Češi neměli stejná práva s Němci. Také všichni lidé, pokud se týče vykonávání vlivu na vládu a vytváření nových zákonů si nebyli rovni. Požadavky dělníků a drobných lidí, které hlásaly tehdejší socialistické strany (k těm se hlásil náš otec a my všichni) byly: uzákonění 8 hodinové pracovní doby, svoboda slova, tisku, myšlení a svoboda shromažďovací, pensijní pojištění a odluka církve od státu. Připomínám, že už v této monarchii jsme měli možnost zakládat politické strany, že všechny strany měly svůj tisk, ve kterém hlásaly svoje ideje. Měli jsme nemocenské pojištění (lékař, léky byli zdarma, k tomu peněžitá podpora podle výše výdělku), měli jsme zadarmo školy od nejnižších až do nejvyšších. Moji sourozenci studovali na vysokých školách, dostávali stipendia a platili si jenom byt a stravu. Mnozí chudí se zdarma také stravovali a bydlili. Prostě studovat mohl každý, kdo měl chuť a potřebné nadání. Je to přirozená vlastnost lidí, že touží po svobodě větší a větší. Zejména proto, že si chtěl český národ vládnout sám a po svém si řešit všechny svoje problémy, došlo ku konci první světové války k revoluci a rakouská říše se rozpadla. Český národ si zvolil vládní systém republikánský. Revoluční národní shromáždění uzákonilo všechny základní požadavky dělníků a sociálně slabých vrstev. Byla uzákoněna 8 hodinová doba pracovní, bylo zavedeno povinné pensijní pojištění všech námezdně pracujících a byli pojištěni (dobrovolně) i někteří drobní podnikatelé. Byla uzákoněna podpora v nezaměstnanosti, zvětšila se svoboda tisku, slova a svoboda shromažďovací. Byla rovnost před zákonem. Nebylo utiskování národnostního. Každý měl právo na ,vzdělání ve svém jazyce. Bylo všeobecné a tajné hlasovací právo pro všechny, muže a ženy. Byla svoboda svědomí, nikdo nemohl být pro svá přesvědčení pronásledován. No ■— a konečně, komu se přes to všechno u nás nelíbilo a nebyl tu snad šťasten, nebo chtěl zkusit štěstí jinde, mohl se kdykoli vystěhovat, nebylo celkem žádných překážek. Pominu dobu nacistické okupace. Nacistický režim byl jistě dostatečně odsouzen všemi slušnými lidmi na světě. My jsme si po jeho zániku přáli pokračovat v budování demokracie podle starých zásad volnosti a rovnosti. Všichni jsme věděli, že i naše demokracie měla chyby. Znali jsme i příčiny a chtěli a přáli jsme si odstraňovat je cestou nenásilnou. Volně, svobodně a diskusí. Věříme, že je to jediná správná cesta, protože každá diktatura, ať se halí do jrůé- hokollv pozlátka, jest násilí. Každé násilí je nemrav. Nám byl po druhé světové válce vnucen režim násilí. Vznikl násilím a lstí, slibem a podvodem, pochlebováním i vyhrožováním. Podle našeho míněni, neliší'se v ničem od nacismu. Mnoho institucí a zařízeni vzniklých za naci u jenom změnilo jméno. Nejsou plynové pece pro židy. Není vzbuzována rasová nenávist. Není však také válka, a msti- vost obrácena vůči “kapitalistům” jde jinou cestou. A sociální vymoženosti, které nám závidí "kapitalistický svět”? Lékařské ošetření je zdokonaleno jenem potud, pokud ho bylo dosaženo vědeckými a technickými výzkumy nové doby. Celková péče o nemocného, co do lidskosti, zůstala daleko za tím, co jsme už dávno a dávno měli. Máme opět "staropensisty” s nepatrnými pensemi, které nestačí ani na uhájení živobytí. Novopensisté jsou na tom hůř než by byli v případě, kdyby výše jejich pense byla taková, jakou jim zaručovaly zákony první republiky. Do vyšších škol jsou odmítány přihlášky od dětí z rodin, které jsou v nelibosti. Po této stránce jsme na tom hůře než před sto lety. Odborové organisace a politické strany — lidová a národně socialistická — jsou jenom nástrojem vládní moci. Na jejich vedení nemá žádný z členů ani ten nejmenši vliv. V tisku se komentují události ve všech novinách stejně, podle vládních direktiv. V parlamentě jsou všechny zákony odhlasovány . . . jednomyslně . . . Máme všichni na všechno “stejný názor”. V celé historii pouze nacisté, když hlasovali “ja oder nein” měli podobný výsledek. Na západě říkají, že jsme za železnou oponou. Doslova tomu tak není. Ale nikdo se nemůže svobodně vystěhovat. Aby neutekl, k tomu slouží ostnatý drát a hlídkové věže po celé délce hranic. A pohraniční stráž se psy. Aby ani slovo ze svobodného světa nedošlo k našemu sluchu, jsou vybudována rozsáhlá rušivá zařízení a nám je servírován v rozhlase jenom oficiální názor, schválený Moskvou. Domnívám se, že tyto řádky moc nezmění v Tvém smýšlení. Nepomohlo by ani, kdybych napsal celou knihu. Nemám Ti to také za zlé. To, abys všechno pochopil, musil bys tady žít. A snad ani tehdy bys neporozuměl. Tomu porozumí často člověk až tehdy, když to ucítí na vlastní kůži. Budu Tě mít vždycky rád. Mám rád idealisty a snílky, i když je s nimi někdy kříž. Tvůj strýc. O TOM, CO TRVÁ. “Ačkoli bylo opětovně varováno, pokouší se od nějaké doby skupina českých intelektuálů ve spolupráci s emigrantskými kruhy v cizině menšími anebo většími akcemi odporu rušiti klid a pořádek v Protektorátu Böhmen und Mähren. Při tom bylo zjištěno, že původci těchto aktů odporu jsou zvláště také na českých vysokých školách. Ježto tyto živly daly se dne 28. října a 15. listopadu strhnouti k násilným činům proti jednotlivým Němcům, byly české vysoké školy na dobu tří roků uzavřeny, devět pachatelů bylo zastřeleno a větší počet účastníků vzat do vazby. — Praha, 17. listopadu 1939. — Podepsán von Neurath.” Tato úřední německá zpráva, oznámená rozhlasem, tiskem a plakáty v Čechách a na Moravě, mnohé naznačujíc, mnoho zamlčuje: Naznačujíc skutečný poměr nacistů ke kultuře a k duchovním statkům, zamlčuje, že jejich akt je zneuctěním akademické svobody (práva universitních členů 4 • VĚSTNÍK [pageend4]svobodně hlásat a obhajovat své názory). Naznačujíc, že pokládali českou inteligenci za nepřítele č. 1 pro své zájmy a cíle v prostoru Čech a Moravy, zamlčuje, že uvedenými opatřeními má být především snížena celková inteligence českého národa. Naznačujíc jakoby opodstatněně a v souhlase se zájmy klidu a pořádku obecného a dokonce na ochranu před násilím byli vlastně donuceni použít síly, zamlčuje, že zastřelením devíti vysokoškolských studentských funkcionářů bez soudu dopustili se nacisté sprosté surové vraždy; odvlečením 2,000 universitních studentů do koncentračního tábora Oranienburg a dalšími svými opatřeními pak i celé řady nejtěžších zločinů proti svobodě a lidskosti. Slova, která byla v oné úřední zprávě použita, byla vybrána s jakousi ostýchavosti: aby každého člověka zastrašila, ale současně žádné svědomí příliš nepobouřila. Rafinovaná, mazaná slova! Kolikrát jen jsem je slyšel jindy a jinde i od jiných než od nacistů. Když docházelo ke zmíněným tragediím, bylo mi devět let. Slyšel jsem ta slova a četl je. Ale což si dítě může uvědomit hrůzu, která je v těch slovech a hlavně za nimi v těch lidských osudech? Ani dospěli si to často neuvědomují. Já měl devět, když Václav Šafránek, naivní devatenáctiletý chlapec zasněných očí, vrátil se pozdě večer z bruslení, kde se možná poprvé zamiloval, a byl zatčen a už příštího rána byl zastřelen ještě s jinými osmi studenty. A já měl jeho vek, když si přišli pro mne. Bylo mi devět let, když medik Jan Černý se připravoval ke druhému rigorosu a místo ke zkouškám šel se zasněným, ale po mučení možná zkrvaveným Václavem Šafránkem a dalšími sedmi ke zdi, u níž byl výstřelem popravčí čety zavražděn. A bylo mi devatenáct, když — převezen se zakrvaveným obličejem po výslechu STB na Pankrác — musel jsem dát z kapes vše na zem a když první věc, kterou dozorce vzal při prohlídce do ruky, byla zpracovaná maturitní otázka pro češtinu: “Svatý Václav a český národ”, a poznamenal: “Tohle už nikdy nebudete potřebovat.” — Bože, jak jsem mohl vědět, když jsem byl devítiletý, že devíti matkám přinesli klobouky jejich zastřelených synů, plné různých maličkostí, jakých používají lidé, dokud jsou živí. A jak jsem mohl vědět, že lžou, když mé matce — zatím co mě odváděli z domova jako devatenáctiletého chlapce — říkajíce: “Paní, neplačte, my se ho jen na něco zeptáme a on se večer vrátí” — nevrátili mě ani po třinácti letech jako dvaatřicetiletého muže. Jak jsem jako dítě mohl vědět, že v té Ruzyni, kde na devět chlapců zaměřili reflektory autobusů, aby se dobře trefili z pušek, a když bylo po všem, že místo, kde krev devíti srdcí se vylila do bláta bylo posypáno vápnem, aby o deset let později byla právě zde vztýčena šestiposchoďová budova STB a právě těmi, kteří nejhlasitěji a také nejneupřímněji přísahali, že: “Už nikdy ostnaté dráty, už nikdy nacismus.” Jak jsem mohl vědět, dítě ještě, že nelidskost a nesvoboda má jen jednu tvář: ať nacistická či bolševická. Dnes vím! Vím proto, že mezi střelbou nacistické policie při pražských demonstracích 28. října 1939, při nichž byl zasažen a pak v důsledku toho zemřel studující medicíny Karlovy university, Jan Opletal, a mezi střelbou SNB a milice do demonstrujících studentů v Nerudově ulici na Malé straně v únoru 1948, není podstatného rozdílu. Vím, že i Hitlerovo odepření práva na vzdělání české mládeži má svou tragickou obdobu v komunistickém odpírání vyššího vzdělání dětem tzv. nepřátelských tříd, což se odůvodňuje sice mnohé naznačujícím, ale téměř všech zamlčujícím, mazaným, ostýchavě rafinovaným slovem: “třídní původ”, které má zakrýt sociální rasismus. Říkávalo se ve starém helenisticky vzdělaném světě, že “historie je učitelkou národů a matkou moudrosti”. Jenže to se říkalo ve starém, vzdělaném světě. Současný, nový svět moderní — možná proto, že jeho srdce už zbarbar- štělo a rozum je prosáklý moderními mythy — se historií poučit nenechal, a proto ani nezmoudřel. Musel proto jako každý, kdo se špatně učí a nic si nepamatuje, zopakovat si leccos. A že se opakují — spíše než příjemné — události tvrdé, nedobré a tragické, patří už asi k logice dějin. Nezapomínejme tedy na “17. listopad”. Trvá! Jaromír Zástěra. Za Janko Drahošem. Více jak deset roků jsem měl příležitost spolupracovat se zemřelým Janko Drahošem. Nikdy jsem nepronikl do kruhu jeho nejbližších přátel. Ti by mohli napsat o něm lepší vzpomínku než já, který jsem ho znal jen z práce na poli krajanském v New Yorku, kde si právem vysloužil čestné předsednictví Oblasti, i v Chicagu, na valných shromážděních ČSNRA, která v něm ztrácí čestného člena. Janko Drahoš představoval pro mne typ starého krajanského národovce, po mnoha stránkách rozlišného od světa, jehož ovzduší jsme přinášeli my, krajané mladší, teprve po r. 1948 přišlí. Dodnes nejsou vyrovnány všechny rozdíly těchto dvou světů. Cítím však povinnost dosvědčit, jako jsem to učinil nad rakví Drahošovou, že Janko Drahoš se upřímně snažil tyto rozdíly překlenout. Po pravdě bych chtěl nyní dodat, že při jediné příležitosti, před lety, Jankovi jeho starokrajanské nervy na chvíli selhaly a to bylo vinou několika “nově přišlých”, kteří se od starých krajanů ničemu nepřiučili z jejich krásných vlastností a nic nezapomněli ze špatných zvyků politické nesnášenlivosti. Nebyl by to však býval Janko Drahoš, aby se nebyl ihned nevzpamatoval a nepodal na místě ruku k smíru v zájmu jednotné spolupráce, která mu ležela celý život na mysli a na srdci. A právě pro tuto epišodu jsem si začal vážit Jana Drahoše a nepřestal jsem právě na něm zkoumat podstatu rozdílů mezi generacemi krajanskými. Janko Drahoš byl typickým představitelem nejstarší generace krajanské naplněné duchem upřímného odporu proti habsburského, onoho režimu, který ji ve staré vlasti udržoval v hospodářské bídě a v politickém a národním ponížení. Proto Jan Drahoš vstoupil do francouzských legií, proto se s tak mnohými krajany postavil za bsvoboditelské dílo T. G. Masaryka, dr. EdúiřN da Beneše a generála R. M. Štefánika. —: Pro mne je téměř symbolické, že rok před ním, dne 28. října, zemřel jiný náš krajanský legionář a Drahošův druh, Ludvík Václavek. Janko Drahoš nešel hledat do Ameriky bohatství a nikdy ho v ní nenašel. Chudý se narodil a chudý zemřel. Neměl ani vlastní auto, ani vlastni domeček, což je v Americe skoro samozřejmostí. Nepil, nekouřil, neviděl jsem ho se veselit. Celý život Janko i jeho žena těžce pracovali. Jednou věcí však byl Janko Drahoš bohatý. Prostou a velkou láskou ke svobodě, kterou pomáhal přinést a udržovat ve staré vlasti. Činil tak na poli spolkové krajanské práce. Své srdce i čas dělil mezi legionáře a Čsl. národní radu americkou. Janko Drahoš byl krajanskou institucí, nechyběl při žádné oslavě 7. března a 28. října, jimž předsedal a jeho články promlouvaly ke spoustě krajanů, kteří ho osobně znali — a on znal je — jejich řečí, které rozuměli. Mám-li shrnout v jedno charakteristiku Jana Drahoše, musím podtrhnout jeho protihabsburské vlastenectví. O co složitější a jiné jsou rysy generací, které přišly do Spojených států z první, už svobodné a kulturně i hospodářsky vzkvétající republiky před rokem 1938; jim už byla svobodná Československá republika samozřejmostí. Jak jiná byla generace těch, kteří utíkali před Hitlerem po roce 1938, anebo těch, kteří utíkali před komunismem po roce 1948, i generací zde v Americe narozených, z rodičů českého a slovenského původu. Poměrně jednotný obraz krajanů ze starého ještě Rakouska-Uherska přišlých se zkomplikoval po všech stránkách a není divu, že i tak poctivému a upřímnému smiřovateli, snažícímu se o jednotnou spolupráci všech, bylo leckdy těžko. Dnes, nad rakví Janko Drahoše cítím, že jeho život a práce byly cennější než mnoha těch, kteří s většími možnostmi se honí za osobním úspěchem. Na konci se mi vtírají slova Písma: “Co plátno člověku, kdyby celý svět získal a na duši své ztrátu trpěl.” Janko Drahoš si uchoval svou duši bez poskvrny. VĚSTNÍK • 5 [pageend5]CHICAGSKÁ OBLAST ČSNRA. V Chicagu podzim byl velmi rušný. Po zdařilé akademii k 25. výročí úmrtí presidenta Masaryka, pořádala Chicagská oblast ČSNRA, společně s První družinou čs. legionářů, 28. říjen v Sokole Havlíček-Tyrš. Na programu byla původně divadelní hra “Páter Vojtěch’’ od Jana Klecandy, kterou sehrála dobře divadelní skupina “Malá scéna”, člen Oblastního výboru. Vzhledem však k napínavé světové situaci byl program rozšířen. Slavnost zahájili legionáři poctou vlajce. Úvodní slovo měl legionář br. Anton Hruška. Význam 28. října zhodnotil předseda Chicagské oblasti Břetislav Vaněk. O událostech kubánských se vztahem na nás a naše povinnosti promluvila předsedkyně ČSNRA Vlasta Vrázová. Přečetla telegram zaslaný Radou presidentu Kennedymu po jeho památném proslovu k národu (viz str. 1). Ve stejném vlasteneckém duchu byl poslán telegram naší velkou bratrskou organisací ČSA. Telegram přednesl br. James V. Krákora, generální sekretář, který též přečetl text dopisu ČSA československému vyslanectví ve Washingtoně, ostrý protest proti organisované demonstraci a zneuctění americké vlajky v Praze. Telegramy a dopis byly přijaty obecenstvem se živým souhlasem. Návštěva 28. října byla větší než jiná léta nejen v Chicagu, ale i v New Yorku, Los Angeles, i jinde v krajanských osadách. Všude krajani svou přítomnosti dali najevo, že stoprocentně podporují presidenta Kennedyho a že jsou si vědomi své povinnosti ke Spojeným státům. Hlavní událostí v listopadu je Holiday Folk Fair na Navy Pier, v obrovském městském výstavišti. Kdo navštívil tento mezinárodní bazár dosvědčí, že je svým rozsahem, pestrostí a zajímavosti velkým překvapením. Bloky dlouhý Navy Pier má po obou stranách stánky, jeden vedle druhého; začíná to uměleckou výstavou, následuje oddělení prodejného zboží a končí to mezinárodní kuchyní a jevištěm, kde se pořádají, odpoledne i večer, téměř bez přestávky, představení národnostních skupin. Letos vystavovalo 32 národností a organi- saci pod záštitou mayora Daleyho. Podmínkou je, že každý vystavovatel musí uspořádat kulturní stánek. Žádný výdělečný podnik soukromého vystavovatele není dovolen. Umělecká část výstavy je skutečně pozoruhodná a některé národnosti věnují na výstavu velké peníze, jsou to malá musea lidového umění. Za překrásný československý stánek vděčíme, za technickou a uměleckou stránku, br. Adolfu Ciernému, mistopředs. ČSNRA, Josefu Jaklovi, členu předsednictva, a pí. Maru Prokopové Friedové. Stánek opět uspořádala a řídila Čs. ženská nár. rada v exilu. Předsedkyně pí. Míla Ferjenčiko- vá a spolupracovnice snesly nádherné předměty českého a slovenského uměni, jak lidového, tak moderního. Svou rozmanitosti, i krásou československé uměni je rozhodně na vrcholu a vyrovná se nejlepšímu. Není divu, že stánek se těšil pozornosti a obdivu. ČSNRA měla na starosti dva další stánky, prodejnu a jídelnu. Jelikož odmítáme prodávat československé zboží koupené za dolary v Československu — jsme si vědomi, že dolarů je používáno proti Americe a že tím bychom jenom podporovali komunistický režim a jeho podvratnou činnost na Kubě, u amerických břehů, i jinde ve světě — musíme spoléhat jenom na sebe a vlastní výrobu. A proto bylo tak živo před bazárem v úřadovně Rady, kde se dávaly dohromady brožury cukrářských receptů (šly velmi na odbyt a zase jsme jich prodali několik set) a kam se sváželo cukroví do naší jídelničky. Děkujeme ses. Marii Tomanové za zhotovení panenek v kroji a všem našim členkám a příznivkyním za darované pečivo a cukroví. Byly toho po dva dny plné stoly dortů, závinů, bábovek, koláčků, cukroví. Díky našim hospodyňkám obstáli jsme dobře v tuhé konkurenci národů nabízejících vše od bořtů, japonského hovězí, čevabčice, afrických kuřat, ukrajinského holubčí, až po maďarské palačinky a jemné litevské cukroví. Bez jejich pomoci nebylo by nám možno se zúčastnit bazáru a proto jsme jim velkými díky zavázáni, že můžeme vystavovat a prodávat československé výrobky. Propagačně jsme se též připravili vkusnou brožurkou “Czechoslovakia in the Heart of Europe” a malou mimeo- grafovanou brožurkou “The Czechs of Chicago”, k 125. výročí založení města. Holiday Folk Fair vyžaduje mnoho příprav a námahy. Není to snadné získat, odvést, složit tolika zboží na výstavišti a hlavní účinkující jsou důkladně znaveni v neděli večer, když nastane doba skládat a odvážet stánky, umělecké předměty a neprodané zásoby. Bazár však každým rokem získává na popularitě a propagačním významu. Mnozí vystavovatelé, na př. Poláci, Bulhaři, Ukrajinci, Mexičané atd. věnují mnoho peněz na své výstavy a propagandu a proto musíme i my ve své práci jménem Čechoslováků pokračovat a své stánky a účast na programu zdokonalovat. Bazár rozhodně stojí za to návštěvníkům, i účinkujícím. Někdy se nám zdálo, že vychutnáváme bazár naplno, když současně se ozývala s prava hudba indiánských bubínků a rolniček, s leva španělsko-mexické kastaněty a gramofonová hudba k divokému tanci a přes amplion ječivé skotské dudy. Ale i to jsme přežili. V několika dnech, sotva se vrátila výprava z Hot Springs a zdolal se bazár, již jsme se připravovali v úřadovně na večírek pořádaný ve Staré Praze na uvítanou pí. Milady Součkové, která zahájila na podzim vyučováni češtině a české literatury na Chicagské universitě. Příštím velkým podnikem Chicagské oblasti je ples ČSNRA dne 12. ledna v Sokole Havlíček-Tyrš. Každé úterý večer od 7:00 do 7:15 hod. je čtvrthodinka Chicagské oblasti ČSNRA na rozhlase manželů Faltových, na stanici Denemark. Vyslechněte si naše zprávy a program. VEČÍREK NA UVÍTANOU DR. SOUČKOVÉ. Československá národní rada americká, společně se Společností pro vědy a umění, pořádala dne 17. listopadu, ve výročí studentské persekuce, večírek v restauraci “Stará Praha”. Účelem večírku bylo seznámení se krajanů s Dr. Miladou Součkovou, českou spisovatelkou, povolanou z Harvardské university na Chicagskou, kde přednáší českou literaturu a učí češtině a seznamuje Američany s vysokou kulturou českého a slovenského národa, úkol, na který jsme velice hrdi. Četně navštíveného večírku se zúčastnil prof. Robert E. Streeter, Dean of the Humanities na Chicagské universitě, jemuž záleží na rozkvětu slovanského oddělení. Pravil ve svém proslovu, že zprvu universita se věnovala studiu anglické literatury, teprve počátkem století probudil se zájem o americkou literaturu, až dotud neuvěřitelně podceňovanou. Nyní otevřel se studujícím nový svět bohaté, udivující kultury slovanských národů. Děkan Streeter projevil obdiv i naději, že slovanská stolice na Chicagské universitě bude se rychle vyvíjet. Dr. Milada Součková děkovala za přátelské přijeti a v odpověď na úvod Vlasty Vrázové, která večírku předsedala, zdůraznila důležitost kultury pro národ. Literární dílo je neumírajícím, věčně živým odkazem. Vzpomínáno bylo opět nehynoucího odkazu Komenského, z kterého žil nejen český národ, ale i Evropa. Ujal se slova další host, Dr. Joe Malík, býv. lektor češtiny a ruštiny na státní universitě v Austin, Tex., kde žil od dětství až do svého nedávného odchodu do Tucsonu, Arizony, kde je profesorem, hlavou ruského oddělení na státní universitě. Vyprávěl o své cestě do Prahy r. 1946, kdy jako student z Texasu a americký delegát zúčastnil se velkého mezinárodního sjezdu studentstva v Praze. Tenkráte studenti z celého světa rozhodli se pro 17. listopad, výročí zavření vysokých škol nacisty v Československu a persekuce československého studentstva. Doufalo se — avšak marně — že po světové válce nastane trvalý mír, avšak komu6 VĚSTNÍK Z OBLASTÍ A ODBOČEK. [pageend6]nisté šli do sjezdu s nekalými úmysly a krásné plány studentstva zmařili. Jaromír Zástěra pak promluvil o událostech a významu 17. listopadu. Vzpomenul studentské rebelie r. 1939 proti nacismu, končící pro ně tragicky. Mluvil o dnešní době, za nové tyranie, o ideálech a poslání dnešního studentstva. Večírku se zúčastnili zástupci našich předních krajanských organisací, jimž v první řadě musí záležet na úspěchu nového českého a slovenského odděleni na Chicagské universitě. V. Vrázová ujistila děkana Streetera, že američtí krajané v Chicagu budou ho podporovat nejen morálně, zmínila se při tom o spolupráci Československé národní rady americké s Dr. Josefem Anderlem, který se velice zasloužil za svého pobytu v Chicagu o vybudování české a slovenské knihovny na universitě. Matice vyššího vzdělání se již zhostila své povinnosti krásným darem, umožňujícím zahájení oddělení. Je však povinností VŠECH krajanských organisací, aby věnovaly něco ze svého úsilí i fondů k udržení českého a slovenského oddělení a založení stolice na Chicagské universitě. Nestačí se jenom pyšnit Komenským, Masarykem atd., ale je také zapotřebí to prokázat skutky. Chceme, aby v Chicagu bylo oddělení světové úrovni, svobodné učiliště, kde by česká a slovenská literatura žila a inspirovala studující a přičiněním odchovanců, aby pronikala dál a dál. Chicago je střediskem krajanů, nechť je Chicago též střediskem české a slovenské kultury. Doufáme proto, že zdařilý večírek na uvítanou Dr. Milady Součkové je slibným začátkem a že ostatní krajanské organisace budou v práci pro české a slovenské oddělení pokračovat. Budiž to zahrnuto do programu každé krajanské organisace v roce 1963! Z ČINNOSTI NAŠICH KRAJANŮ V JIŽNÍ KALIFORNII. Tentokrát ti, kdož se starají o krajanský veřejný život v Kalifornii, si opravdu “zacvičili”, ať to byli Sokolové či ti ostatní. Sokoly jsme začali proto, že Pacifická župa sokolská oslavila v sobotu 13. října na zvláštním banketu stoleté výročí trvání Sokolstva. S večeří byl spojen obsáhlý program a banketu se zúčastnili zástupci mnoha krajanských organisací, také ovšem početná delegace ČSNRA — odbočky T. G. Masaryka v Los Angeles, vedena předsedou a tajemníkem, skoro všemi funkcionáři odbočky, vedle celé řady našich členů. V neděli na to pršelo, i tak jsme měli četně navštívenou schůzi naší odbočky, na níž byla řada milých hostí, jak jsme o tom už jinde referovali. V sobotu 27. října jsme si musili práci rozdělit, na naše pozváni přijeli k nám do Los Angeles vojáci — studenti U.S. Army Language School z Monterey, aby zazpívali na naši oslavě 28. října a tak se pro ně uspořádala přátelská beseda a večeře v Sokolovně, již se zúčastnilo mnoho našich členů a členek, vojáci s námi okusili výrobků české kuchyně, zazpivali si s námi a česky si s krajany pohovořili, prohloubivše tak i po stránce praktické své školské znalosti českého jazyka, který studují. Skoro padesát našich lidí pak šlo do Shrine Auditoria, aby byli přítomni provedení Bizetovy opery “Carmen”, v které poprvé zpívala u nás naše komorní a operní pěvkyně Soňa Červená. Divadlo bylo vyprodáno, ač jeho obrovské rozměry jsou překvapující. Středem naši pozornosti byla Soňa Červená, která dokonale uspěla. Je nejen půvabně líbezná, má krásný hlas, je herecky mnohem jistější, než jak jsme zvykli vídávat mnohé operní pěvkyně, vystihla postavu Carmen charakterově bez kazu. Jsme na Soňu hrdi, věříme, že její jméno se brzy rozzáří jako hvězda první velikosti na uměleckém nebi svobodného světa. Nemá to snadné, nejmladší patrně mezi námi emigranty, musí růst sama, v cizím světě, bez domova a bez přátel a jistě bude mít i své starosti materielní. Víme však, že jen v těžkých poměrech, v bolesti a v samotě, tam, kde bylo nutno bojovat o každou píď půdy pod nohama, kde se nic nedostalo zdarma, vyrostli největší lidé i výkony. Na této půdě nám roste veliká umělkyně, Soňa Červená. Máme ji rádi, jsme na ni hrdi, věříme v ni a přejeme jí mnoha úspěchů na nesnadné dráze umělecké, jak jsme jí to napsali v pozdravné adrese, kterou na pergamenu vyhotovil Ing. Viktor Karpuškin a kterou jsme s Ninou Karpuškinovou jí předali osobně v divadle. Soňa Červená přišla mezi nás i v neděli 28. října do. Sokolovny a byla uvítána kyticí růží a bouřlivým potleskem obecenstva, které naplnilo sál Sokolovny tak, jak jsme to dlouho před tím v L. A. neviděli. Také se pozdravila s hudebním skladatelem Eduardem Ingrišem, jemuž se rovněž dostalo okázalého uvítání. A tak jsme oslavili 28. říjen 1962 trojnásobně, ČSNRA slavnostním programem ve svém sobotním vysílání, Václav Moudrý se sestrou Otílií Princovou pak v neděli 28. října ráno, blahopřejeme touto cestou br. V. Moudrému k jeho znamenité relaci očitého svědka slavného 28. října 1918 v Praze a “last but not least” — odpoledne měla ČSNRA slavnostní akademii v Sokolovně. Po uvítání hostí z celé jižní Kalifornie zahájil oslavu předs. Ladislav Erban, američtí vojáci zazpivali hymny americkou a čs., tajemník pronesl svůj projev k 28. říjnu anglicky (bylo mezi námi mnoho amerických hostí) a česky a pak svižně proběhl program, připravený br. Adou Dusilem, Karlem Finkem a Lubošem Hintnausem — díky vám — bratři — byl to program vysoké úrovně a ve spolupráci s uváděním jednotlivých čísel, jež obstaral náš tajemník, pro- VZPOMÍNÁM A TESKNÍM— (Pokr. ze str. 2.) Lidé těžce nesou, že komunistická vláda dává dary cizincům na úkor vlastního národa. Noviny a rozhlas stále oznamují nové a nové dary potravin, továrního zařízení, zbraní atd. do zaostalých zemí. Není divu, když sami nemají co jíst, že se jim to v Československu zajídá. Zahraničním studentům (kteří pravděpodobně se zúčastnili demonstrace protiamerické u vyslanectví v Praze) se dává zdarma školení, ubytováni, platí se jim pobyt a 200 kčs. kapesného. Česká a slovenská mládež z “nesocialistické třídy” studovat ve vlastní zemi nesmí. Tito privilegovaní ani nestojí ve frontě v státní bance k proplacení šeku, jsou okamžitě obslouženi zatím co američtí turisté čekají v řadě půl hodiny. Ceny jsou třikráte dražší pro domácí než pro cizince. Šly jsme do Tuzexu koupit příbuzným elektrickou parní žehličku české výroby, za kterou jsme zaplatily 52 kčs., čili $7.00 při výměně 7 kčs. za dolar. Když jsme odcházely, přistoupila k nám neznámá žena a pošeptala: “Podívejte se na Václavském náměstí, kolik za to musíme platit my.” Zjistily jsme v obchodě pro domácí, že táž žehlička, stejné značky, stojí 150 kčs., třikrát tolik. Proč jsou trestáni svou vládou, bičováni k větším pracovním výkonům, za menší odměnu? Ceny jdou nahoru a zásobování je stále horší a horši. Je sice pravda, že ve výkladech je zásoba konservované- ho zboží, ale ceny jsou pro průměrného občana nedosažitelné. Noviny se málo čtou, všeobecně se říká o komunistickém tisku, že je “to samá lež”. Občané jsou celkem vzato špatně informováni, nic nevěděli na př. o sletu ve Vídni a vůbec mají divné představy o Americe. Vyptávali se nás na př. “Jak často Vám dovolí Vaše vláda cestovat za hranice?” a nemohli uvěřit, že si každý Američan jezdí, jak chce, kam chce. Ve městech je rozhlas rušen, ale na venkově se dá poslouchat “Hlas Ameriky”. Na cestě z Prahy do Lán jsme viděly vysoké věže, nazývané “rušenky”, k rušení poslechu ze západu. V Lánech byly na hrobě Masarykově čerstvé květiny, také na hrobě Tyršově na Olšanech. S dojetím jsme postanuly na těchto místech, nebylo nám tam veselo, ani nikde v Československu, ať jsme šly kamkoli. Ve své zprávě krajanům zdůrazňovaly jsme spíš materiální stránku života, zápas o existenci, ale to bychom nereferovaly správně, kdybychom nedodaly slova opakovaná ze všech stran: “Nedostatky bychom snesli, ale nejvíce nás trápí nesvoboda.” VĚSTNÍK [pageend7]běhl bez kazu. Viděli jsme mezi účinkujícími řadu nových tváří, byli mezi nimi i ti nejmenší — sestra Šedová tančila jako skutečná mladistvá primadona, malá Patty Pagels, žákyně Karla Finka, hrála na klavír obdivuhodně a bez rozpaků, Sášenka Piskatá v svérázném kroji přednesla básničku “Cesta k domovu” a Erika Djordjevičová, adoptované černé děvčátko sestrou Djordjevičovou v Ludwigsburgu v Německu (matka byla Češka, otec Američan “tmavější” pleti), zahrála na harmoniku, děti měly úspěch, až se okna Sokolovny otřásala. Dramatická scéna “Vodník” podle K. J. Erbena se obecně líbila, provedli ji sestry Vrbová a Horáková, bratří Dusil a Hintnaus se skupinou dětí, ti mladší poslouchali zvonicí verše Erbenovy se zatajeným dechem. Polku a valčík v národních krojích zatančili manželé Hint- nausovi, znamenitý taneční pár, a hudební intermezza mezi čísly byly dílem Karla Finka. Krásné dueto “Modlitba za vlast” zazpívali otec a dcera, Ing. Viktor a Nina Karpuški- novi, jež vyslechl ztichlý sál dojatě. A pak už patřila Sokolovna americkým vojákům, kteří se učí česky a ti, za vedení svého instruktora maj. Kovala se rozezpívali, byly to písničky národní z Čech, Moravy a Slovenska, byla to “Skoda lásky” z moderního repertoáru, vojenská písnička o “Začouzené hospůdce”, kterou zpívali naši vojáci na všech bojištích poslední války, až po “Praha je krásná”, kterou zpíval celý sál ssebou, vzpomínaje při tom na zvěčnělého Josefa Stelib- ského. Vzpomeneme jeho památky a památky těch, kdož z nás zemřeli tam u nás doma nebo tady v nové vlasti, ve zvláštním vysílání v sobotu 3. listopadu t. r. Díky pluk. A. Šedovi, pí. Krátké a pluk. Bowersovi, který učinil v závěru česko-anglický projev k obecenstvu a všein, kdož se o účast vojáků na naši oslavě zasloužili. Jediné, co jako stín leželo nad našimi hlavami bylo vědomí, že doma 23. říjen oslavovat nesměli. My, ve svobodné zemi, smíme oslavovat co chceme a nikdo nás nedonúti, abychom slavili, co se nám nelíbí, nebo co nechceme —i takový je zákon demokracie. Tam za železnou oponou se slavit sn i jen to, co vláda nařídí a to se pak oslavovat musí — to je zákon diktatury. ZPRÁVA ZA LISTOPAD Za početné účasti členů konala se členská schůze dhe 11. listopadu. Předseda Lad. Erban uvítal nově příchozí Vlád, a Věru Svidenské, kteří přijeli do Kalifornie z Limy, Peru, vzpomněli jsme na své nemocné členy, Louise Hesse a L. Solila a pak jsme zhodnotili oslavu 28. října, jejíž společenský, morální i finanční úspěch předčil všecko co jsme dosud v Los Angeles pořádali. Zasloužili se o to všichni, kdož účinkovali pod vedením br. Ady Dusila a Luboše Hinthause, při čemž zlatým hřebem programu bylo vystoupení vojáků- studentů Armádní jazykové školy v Monterey. Zprávu finanční s oprávněnou hrdostí podal Frank Vykydal, poděkovali jsme ses. Smeadové za obraz, jež věnovala, aby se prodal a jejž vyhrál sponsor našeho českého vysílání A. Tyralík. Tajemník přečetl došlé dopisy. Přejeme ses. Trč- kové, která opouští Kalifornii a stěhuje se do nového domova v Missouri, zplna srdce mnoho štěstí a spokojenosti v nových poměrech. Pozdrav posíláme manželům Drumicho- vým v Davenportu, la., kteří nepřestali být našimi členy a těší nás, že se mezi nás svým časem vrátí. S politováním jsme pak vyslechli, když nám pan Svidenský tlumočil pozdrav Klubu Tomáše Masaryka v Limě v Peru a líčil, jak všichni emigranti se zúčastňují v těžších podmínkách v Jižní Americe krajanského spolkového života a ptal se, kde jsou emigranti, zejména ti mladší, tady v Los Angeles. Myslili jsme na to, jak to správně napsala v Denním Hlasateli Františka Synková: “Nebude-li lid na stráži a nechá komunistický plevel se rozlézat po celé zemi a zalézt i do spolků, budeme plakat a naříkat, ale to bude již pozdě.” Ve dnech 1. a 2. prosince 1962 konají sdružené československé spolky v Sokolovně v L. A. dobročinný bazar, který má zajistit udržení Sokolovny, v niž se scházíme. I touto cestou žádáme členy naší odbočky TGM v L. A., aby tuto R * VĚSTNÍK akci jak v letech minulých, tak i letos plně podpořili, věcnými dary, doma zhotoveným pečivem i dary peněžními. A abychom podpořili naši ČSNRA v Chicagu usnesli jsme se vedle povinné částky 40 dolarů věnovat našemu ústředí i letos dar 125.00 dolarů, American Fundu for Czechoslovak Refugees v New Yorku také letos věnujeme 50.00 dolarů pro nemocné uprchlíky a děti v táborech jako vánoční nadílku, Národní Radě Žen Svobodného Československa pro týž účel věnujeme $10.00. Abychom podpořili New Yorské Listy, které znovu začaly vycházet, předplácíme 2 výtisky, abychom mohli sledovat co se děje na druhé straně Spojených států. Pak jsme provedli jakousi přehlídku toho, jaký mělo dosud význam naše rozhlasové vysílání v české řeči. Bylo konstatováno, že se toto vysílání líbí a že má úroveň. Vzpomněli jsme zvláštním programem 25. výročí smrti Presidenta Osvoboditele, a slaví-li ostatní národy i tady své národní svědče, měli jsme i my svůj program v den svátku svátého Václava, jenž byl naším vládcem před tisícem let; pozdravili jsme naše ženy, matky a babičky, když jsme vzpomněli jeho babičky-kněžny Ludmily, oslavili jsme Den čs. státní nezávislosti 28. října, poklonili jsme se památce amerických vojáků, kteří nám přinesli svobodu po první válce světové 1914-18 a otevřeli brány koncentračních táborů po druhé válce světové 1939-45 v Den veteránů, vzpomněli jsme našich legionářů i vojáků z druhé světové války, sklonili jsme se u příležitosti Mezinárodního dne studentstva s úctou při památce těch našich studentů, kteří byli 17. listopadu 1939 popraveni, když brutální hitlerovské Německo zavřelo brány našich vysokých škol a tisíce studentů odvleklo do táborů Oranienburgu a Sachsenhausenu. Pozdravili jsme i ty, kdož v roce 1948 šli hrdě v průvodu na Hrad manifestujíce svou víru v demokracii, když se kolem všecko hroutilo a poslali pozdrav i těm, kteří už vyšli z jiných poměrů a přece svým způsobem nedávno demonstrovali v Praze i v Brně pří studentských demonstracích. Měli jsme také první rozhlasový interview, rozhovor hlasatele s našim zasloužilým členem, umělcem br. Adolfem Lešovským, který nám řekl mnoho zajímavých věcí o tom, co viděl při své návštěvě letos v létě v Československu. Věnovali jsme i celé jedno vysílání problému postoje uprchlíků-emigrantů k práci v našich krajanských organisacích. Pisatel tohoto článku slova Františky Synkové svým způsobem vztahoval i na sebe, také mu to chvíli trvalo, než se rozhlédl a zapojil, i když jako politický uprchlík šel napřed do amerických organisací a tam burcoval svými přednáškami svědomí svých amerických posluchačů a varoval před mezinárodním komunistickým spiknutím, jež ohrožuje víc než si myslíme, i samy základy této veliké republiky. Bylo ovšem stejně vzato na vědomí, že nám sponsorů spíš ubývá než přibývá a příspěvků se sešlo a schází tak málo, zejména od těch, kdož bv dát mohli, aniž by tím vzali újmu, že pisatel se netají obavami p to jak dlouho toto vysílání udržíme při životě. Poslouchejte naše sobotní vysílání v 11 hodin do 11:30 na 1460 kilocyklech na KTYM v Inglewoodu. Bude v něm pokračováno jen tak dlouho, dokud se nám vedle podpory morální dostane od našich krajanů i podpory finanční. Čekáme proto na vaše příspěvky, každý ať dá sebe menší, udrží naše vysílání při životě. Děkujeme vám za porozumění. Příští schůze odbočky, v neděli, dne 9. prosince 1962, bude už valnou hromadou, na níž bude nutno zvolit nové funkcionáře. Kdo to bude a kdo povede odbočku v novém organisačním roce není jen starostí tříčlenné nominační komise, ale mělo by být předmětem úvah všech členů, aby v práci celkem dobře započaté, mohlo být úspěšně pokračováno. Bohumil Smutník. LONG ISLANDSKÁ ODBOČKA VÝCHODNÍ OBLASTI ČSNRA. L. I. odbočka zahájila svou pravidelnou poprázdninovou činnost v pondělí, dne 10. záři, členskou schůzí, zakončenou přednáškou se světelnými kolorovanými obrazy o “Salomon- [pageend8]nových zlatých dolech v Habeši”. Místo onemocnělého autora, krajana p. Zelendy, nádherné obrázky komentoval br. Čapek, který, mimochodem řečeno, také nejaký čas pobyl v Habeši, takže mnoho zajímavého mohl podotknout k obrázkům p. Zelendy z vlastní zkušenosti. Schůze byla zahájena recitací básně “14. září” od Jar. Seiferta — br. Čestmírem Maňhalem. L. I. odbočka si tim připomenula 25. výročí úmrtí T. G. Masaryka. Od vlastni oslavné vzpomínky L. I. odbočka upustila, aby neodváděla návštěvu od současných vzpomínkových podniků konaných na Manhattanu pod patronancí Východní oblasti ČSNRA. Dne 1. října konána byla členská schůze s programem pouze administrativním a volnou debatou o spolkových záležitostech. Členové vyslovili své uspokojení nad činností odbočky v uplynulém roce a rozhodli, aby v osobním styku byly zjišťovány příčiny, proč někteří členové se neúčastnili schůzi. V řadě případů šlo o nemoc a přestěhování se do vzdálenějších čtvrtí. Nepříznivý vliv na účast členů měla a dosud má především ta okolnost, že ve vydávám krajanských novin nastala citelně pociťovaná přestávka, teprve v poslední době obnovením N. Y. Listů a N. Y. Denníku v nové formě částečně překonaná. .Na schůzi dne 5. listopadu bylo vzpomenuto zásluh zesnulého br. Jana Drahošé, býv. čestného předsedy Východní oblasti a čestného člena ČSNRA, vzorného starllio krajanského pracovníka, vlastence v pravém slova Smyslu a francouzského legionáře. : Po projednání běžných záležitostí se rozvinula velmi živá debata, kterou rozproudil br. Vratislav Bušek úvodními slovy na themá: “Jak mluvit s komunisty?” Tentokráte nešlo v debatě o všeobecné úvahy o komunismu, nýbrž. o konkrétní otázky, jak čelit různým lžím a chytačkám, které mezi krajany naši komunisté a komunističtí souputníci šíří. Samozřejmě, žádný z těchto agentů komunistických se nikdy nepřizná, že je komunista nebo souputník. Jim všem se jedná jen o “pravdu o pokrok” a vidí v komunistickém světě jen všecko dobré a v naší nové vlasti “jen zlořády”. Předseda L. I. odbočky br. V. Bušek podtrhl na začátku debaty, že jediný příklad, jak mluvit s komunisty vždy a všude podal president J. F. Kennedy v kubánské krisi: mluvit z posice síly, kterou jedině komunisté uznávají a před kterou vždycky couvnou, kdykoli se s ní setkají. Red. Herben připomenul, že toto hlásal už v roce 1918 T. G. Masaryk v memorandu pres. W. Wilsonovi. W. Wilson se tehdy nejen neurazil, nýbrž Masarykovým radám naslouchal a dnes jakoby i president Kennedy se tímto poučením řídil Br. Bušek doporučil členům, aby si opatřili knížku “Československo”, vydanou Radou Svobodného Československa. Rady tam dávané, “na co se ptát,” skoro ve všech případech jsou též dobrými radami na co se ptát a jak odpovídat zdejším komunistům a souputníkům. Br. Bušek podtrhl, že i krajané, kteří nebyli v Československu mohou docela dobře vyvracet lži a zkracování zdejších komunistů o Československu poukazem na československý tisk, tady přístupný, ve kterém všecky nedostatky v komunistickém “ráji” panující čas od času jsou přiznány. Ukázal, že to nejsou nedostatky přechodné, nýbrž trvalé vady komunistického systému. Pomocí vhodných citátů z Rudého Práva, Práce a Zemědělských Novin ukázal br. Bušek na katastrofální krisi čs. zemědělství (šest měsíců čsl. občané dnes jedí sovětskou mouku, ačkoli před válkou byla čsl. zemědělská výroba soběstačná); zprávy o frontách na maso, mléko a zeleninu nemohou ani zdejší přátelíčkové komunismu popřít. Velmi působila data o útěcích ze zemí za železnou oponou, zvláště data o 200,000 uprchlicích z Východního Německa r. 1960, z nichž na 46 procent byli lidé mladší 25 let a z nich 7 procent komunistů. Br. Inž. P. Blaho dobře v debatě vyzdvihl potřebu přizpůsobit argumenty v debatách s komunisty používané vzděláni, sociálnímu postaveni a citovému založeni komunistického a pro-komunistického protivníka. Jmenovitě je třeba vyvracet falešné názory tu a tam uplatňované, žé v Československu si nyni “vládne lid”, kdežto dříve prý tam vládli “páni”, ukázat, jak komunismus vyhubil celou třidu malých řemeslníků a živnostníků — do které patří většina našich krajanů — a jak komunismus zotročil na konec všecky občany bez rozdílu. Slovem, argumenty a protiargumenty je třeba “přišit na tělo” a nevést je na příliš vysoké teoretické úrovni. Bylo rozhodnuto v konkrétních debatách na toto thema v odbočce pokračovat. Dne 2. prosince bude L. I. odbočka pořádat odpoledne v budově Bohemian Hall and Park v Astórii Mikulášskou zábavu, jejíhož výtěžku má být použito k příspěvku na postavení (odlití do bronzu) sochy Antonína Dvořáka na Lincoln Center v New Yorku a k zajištění sádrového modelu této sochy od Ivana Mestroviče. NECENZUROVANÝ BAREVNÝ FILM O ČSR. V PITTSBURGHU 14. DECEMBRA. Na novembrovej schôdzi predvedené boiy obrázky zo Síetu Sokolskej Storočnice. Pittsburgh, 18. novembra. — V piatok večer, dňa 16. novembra konala sa pravidelná schôdza Výboru Československej Siene v Katedrále Vied Pittsbúrghskéj univerzity. Prehovoril americký lekár čsl. pôvodu, Dr. Anthony Rushford, ktorého otec, Dr. Ručička z P y, bol komentátf skej rozhlasovej služby EEC .' i a a hospodárskym poradcom čsl. vlády v Londýne počas drahej J vojny. Hovoril o Čechoslovákoch v A iglú za dŕul vej vojny a o ich skvelej práci tak na poli politick m a v - jenskom ako aj kultúrnom a umeleckom. Preho orili ďalej Dr. A. Langer, pôvodom z 1 . orý pracuje vo vedeckom vúzkume spoločnosti Westinghouse a ako držiteľ Fulbrightovej nadácie ztrávil celý minulý rok vo Viedni. Slečna Margaret Vojtko, z oddelenia biologie Pittsburgh- skej univerzity, prehovorila o svojej návšteve Prahy a východného Slovenska. Okrem obrázkov z Československa premietla barevné zábery zo Sletu Sokok .ej Storočnice v Civie Arena 24. júna 1962 v Pittsburghu. Prítomní s vďakou prijali zprávu, že dňa 14. decembra 1962 americký cestovateľ, Donald Shaw z Los Angeles, Calif., predvedie barevný necenzurovaný film “Czechoslovakia, Torn Between Two Worlds” vo Stephen Foster Memorial v Pittsburghu. Bývalý profesor Donald Shaw je nestranný pozorovateľ moderného vývoja pomerov v Československu. Podarilo sa mu zachytiť zábery z priemyslového a zemědělského života v Československu, ktoré predvedie so zriedkavým populárnym prednesom svojich osobných dojmov z Československa. Nie je divu, že nielen krajanská, ale aj široká americká verejnosť v Pittsburghu a v okolí, prejavuje veľký a zaslúžený záujem o filmové predvedenie terajších pomerov v Československu dňa 14. decembra (o ôsmej hodine večer), ako ďalší program v sérii zaujímavých kultúrnych večerov v Pittsburghu. Laureát Nobelovy ceny na r. 1962 a česká exilová literatúra. John Steinbeck, americký spisovatel a autor slavných “Hroznů hněvu” a mnoha jiných děl, právě obdržel letošní Nobelovu cenu za literaturu. Radostně si připomínáme, že má vlídný a kladný poměr k české literatuře v. exilu. V roce 1954 John Steinbeck slíbil pořadatelům literární soutěže Křesťanské akademie v Římě a České kulturní rady v exilu, že jednomu z odměněných autorů věnuje svou knihu. Po skončení soutěže Petr Den za svou knihu eseji “Počitadlo” dostal od Steinbecka bibliofilské vydáni jeho románu “East of Eden” s věnováním. Text tohoto věnování uveřejňujeme zde proto, že není adresováno jen Denovi, nýbrž i jeho národu. Zní takto: “To Petr Den in salute to his future and to his people whose future in freedom is written in their past. The freedom of the many is the responsibility of the one. —■ John Steinbeck, New York, 1954.” VĚSTNÍK 9 [pageend9]NÁS ZÁJEZD DO HOT SPRINGS, ARK. Oslava 28. října a vyjížďka do Prague, Arkansas, se vydařily. Hot Springs, Arkansas, 780 mil od Chicaga, byl našim cílem, když jsme vyjeli ve dvou autobusech 27. října od úřadovny ČSNRA. Cestou západně po Čermákově třídě v Ciceru, Berwynu, Brookfieldu jsme zastavili pro další cestující až nás bylo celkem 75. Za krásného podzimního dne jsme přijeli do hlavního města Illinois, Springfieldu. V ka- feterii v Bloomingtonu nás čekali s obědem. Přejeli jsme řeku Mississippi do státu Missouri a přenocovali v nejzná- mějšim místě u jezera Ozark v hotelu Arrowhead a druhý den jeli jižné z Missouri do Arkansas po známé cestě č. 7, kopcovité, vinoucí se lesem, krajinou hýřicí podzimním zbarvením. V hotelu Majestic v Hot Springs nás čekali s večeří a druhý den jsme začli s koupelemi, masáži a vyjížďkami po okolí. Ztrávili jsme celkem 9 dnů v tomto lázeňském městě. Uspořádali jsme oslavu 28. října spojenou s čajem. Manž. Duchačovi, kteří vlastni Bohemia Cafe na Park ul., s námi Praze, obohatila program několika písněmi svým nádher- spolupracovali. Pí. Duchačová, bývalá operní pěvkyně v ným hlasem. Jak manž. Duchačovi tak manž. Frelichovi, majitelé Josie’s Czechoslovakian Villa restauraci, přispěli ke zdaru odpoledne koláčky, na nichž hosté si pochutnávali. Návštěva byla ohromná, a všichni si se zájmem prohlíželi výstavu čs. umění v předsíni. Přivezli jsme z Chicaga sklo, panenky, vyšívky, knihy, literaturu, naše drahé památky, a některé účastnice přispěly svými výrobky, které se mohly zájemcům nabídnout. Naše vyjížďka do Prague, Arkansas, byla v neděli po obědě a těch 50 mil z Hot Springs jsme ujeli vesele. Tam nás čekali manž. Žáčkovi, Herodes a j., měli napečeno spoustu pečiva a prohlíželi jsme se zájmem jejich domovy a pozemky. Osada je uprostřed velkých lesů a tamnější mají zájem, aby byla zahájena akce ke stavbě útulny. Po neděli končili jsme neradi příjemný pobyt v lázních, který jsme plně využili, každý dle svého a k uspokojení všech. Vraceli jsme se do Chicaga osvěženi a za veselé nálady. Mnozí při rozchodu projevili přáni podniknout s námi zájezd v novém roce. Emilie Welclová. — 1854 — 108 ROKŮ — 1962 — Československé Spolky v Americe Nejstarší bratrská podpůrná jednota • v Americe. Jednota ČSA má specielní programy pro každého člena vaší rodiny. Členství v této organisací znamená velký pocit uspokojení a vědomí — že vaše pojišťovací problémy jsou v rukou přátelské — pozorné bratrské a sesterské organisace, jež je dobře řízena a ve skvělé finanční situaci. ROVNOST • SVORNOST • BRATRSTVÍ 2138 SO. 61st COURT CICERO 50, ILL. DEKUJEME ZA DARY! Trčka, Emilie, Los Angeles, Calif., k uctění památky p. Jana Smeada ......................................................... 5.00 Josef Žák, Berwyn, Ill....................................................... 5.00 Hlasný, Karel, Pacific Grove, Calif................................ 5.00 Welcl, J. V. a Emilie, k uctění památky zesnulé pí. Želmýry Potůčkové.........................................................- 5.00 Bukva, Walter and Ann, Downers Grove, Ill., k uctění památky zesn. maminky, pí. Želmýry Potůčkové.... 5.00 Plotz, manž. Anton, Chicago, Ill., k uctění památky zesnulého otce, p. Svobody .................................... 5.00 Krajanský výbor, Cleveland, Ohio ................................. 50.00 Nováková, Marie, Cicero, Ill., k uctěni památky zesnulého manžela Antonína Nováka............................... 2.00 Šimáková, Marie, Cicero, Ill., k uctění památky zesnulého manžela Frank Šimáka.................................... 5.00 K uctění památky zesnulého p. John Smead věnují členové odbočky TGM v Los Angeles a Sokolice Los Angeles ............................................................... 20.00 K uctění památky zesnulého manžela a otce James B. Černohouze věnuje manželka s rodinou v Cicero, Ill. 4.00 Na oslavu 65 roků manželství, věnují manž. Karel Erboví v Chicagu........................................................... 5.00 Marina Beauty Salon, manž. Jančíkovi, v Chicagu .... 20.00 Dr. Frank J. Veverka, Cicero, Ill.................................... 20.00 K uctění památky zesnulé manželky Almy věnuje p. Paul Marek, Berwyn, Ill............................................... 15.00 Hlavač, Ludmila, Freeport, N. Y.................................... 5.00 K uctění památky maminky pí. Antonie Mazačové, věnuje dcera Ella Karníková ...................................... 10.00 Kondelka, Marie, So. Chicago, Ill................................... 2.00 Dámy ze zájezdu do Algonquin, Ill................................ 13.20 K uctění památky manžela a otce L. Janíka, býv. tajemníka ČSNRA, věnuje manželka Olga a syn.... 25.00 Sbor Libuše, čís. 1, JČDaP., Cleveland, Ohio, Bertha Waverka, předs........................................................... 2.00 KDO DOSTANE VAŠE DOLARY? Upozorňovali jsme na rozhlasu i v tisku na unikání amerických dolarů za železnou oponu, t. j. i do Československa, z dědictví osob československého původu zde zemřelých, které mají příbuzné v Československu. Vysvětlili jsme, jak v takových případech se u amerických pozůstalostních soudů ihned objeví dědické přihlášky podané jmény československých dědiců, a jak tyto přihlášky energicky a často úspěšně zastupuje právník československého vyslanectví ve Washingtonu anebo nějaký jiný právník zjednaný přímo nebo nepřímo právníkem tohoto vyslanectví, či čs. konsulátem ve Washingtonu anebo advokátní poradnou v Praze — dědicům, jejichž jmény to provádí a pro něž peníze byly určeny vyplatí komunisté — a to snad zase ne všem — nepatrné obnosy v korunách v nerealistickém úředním kursu 7 kčs za dolar, i sazbách ještě nižších. Co a kolik dostanou dědicové, nikdy úředně a spolehlivě nelze zjistit. Uvedli jsme, že takto miliony amerických dolarů těžce nastřádaných krajany zmizely za železnou oponou v nenasytných rukách komunistických vlád na úkor dědiců, jimž ty peníze byly určeny. Uvedli jsme dále, že tato nekalá činnost byla komunistům v několika málo státech stižena opatřeními, která tam byla pro tyto případy uzákoněna, avšak že v ostatních státech si soudy buď stále ještě neuvědomují, o co se jedná, a proto takové dědictví do zemi za železnou oponou uvolňují, anebo že uvědomělé soudy někdy v nedostatku vhodných zákonných opatření úniku dědictví do zemí za železnou oponu zabránit nemohou. Vyzývali jsme proto k informování veřejnosti a politických představitelů o této neuspokojivé situaci. Zejména však jsme vyzývali naše krajany, kteří mají příbuzné v Československu, aby pro případ smrti o svém majetku pořídili 10 • VĚSTNÍK [pageend10]tak, aby byl zajištěn pro tyto příbuzné. Pokud krajané neučiní potřebná opatření, dědické podíly padnou z velké části do rukou komunistů nebo pokud zdejší soud převod dědictví nepovolí, tato dědictví jsou uložena na zdejším vázaném účtu a obvykle po deseti letech propadnou státu. To je případ, o kterém Rada psala vloni a který se přihodil v Kalifornii. Tamnější soud dědictví pro československé dědice neuvolnil a celých 100 tisíc dolarů dostal kalifornský stát. Nadešel čas, abychom tuto výzvu znovu a důrazně opakovali. Komunisté totiž ve své pro ně tak výnosné činnosti pilně a hlavně záludně pokračují, a to jak jinde, tak i zde. Nemáme tu sice žádných zákonných opatření proti úniku dědictví za železnou oponu, ■— ale máme v Cook County přednostu pozůstalostního soudu vysoce uvědomělého soudce. Je to Hon. Robert J. Dunne, který se už dávno v těchto dědických případech postavil proti uvolňování dědictví do zemí za železnou oponu, neboť je názoru, že tato dědictví padnou do rukou komunistům, zatím co dědicové dostanou velmi málo. Tento soudce je ve svých snahách plně podporován státním zastupitelstvím, a to zejména přednostou st. zastupitelství, jímž je Hon. Daniel P. Ward a jeho asistentem je pan Gerald J. Mannix. Úkol soudcův a st. zastupitelství je však velmi obtížný, neboť — jak jsme se již zmínili, Illinois nemá žádného výslovného zákonného opatření, jež by absolutně zabránilo komunistům v jejich pokusech o zmocňování se amerických dědictví, ale taková opatření se již zde připravují. V Chicagu se stal případ, kde dědici podali přihlášky k dědictví po osobě, která zde zemřela bez poslední vůle. Potom když byl schválen konečný účet správce pozůstalosti, poněvadž si asi byli vědomi toho, že soudce Dunne by jim jejich dědické podíly neuvolnil, — založili u soudu prostřednictvím svých právních zástupců postupní listiny vyhotovené v Praze, kterými postoupili svoje podíly zdejšímu po- stupníkovi. Jmenovaný soudce však ani tomuto postupníkovi dědické podily neuvolnil, poněvadž byl toho názoru, že postupy byly jen obcházením jeho rozhodování o neprístupnosti uvolňování dědických podílů pro čs. dědice. Proti tomuto rozhodnutí se právní zástupci a postupník odvolali a odvolací soud rozhodl, že postupník má nárok, aby mu postoupené podíly byly uvolněny, poněvadž postupní listiny byly řádně u pozůstalostního soudu založeny a že jsou proto platné. Pokud tedy tyto podíly byly potom postupníkem převedeny do Československa komunisté zase jednou dostali pěknou hromádku peněz, neboť podle čs. devizových předpisů čs. dědicové jsou pod sankcí přísných trestů povinni převést svoje zahraniční pohledávky na čs. státní banku. Co a kolik dostali dědicové nikdy spolehlivě nezjistíme. Podle spolehlivých zpráv, které jsme obdrželi, podobný případ se již opakovat nebude, ale čs. komunisté jsou vyna- lézací v objevování způsobů, jimiž by se zmocnili pro ně tak vzácných amerických dolarů, a není proto vyloučeno — že nepřijdou zase s něčím novým. Z toho důvodu a dokud nebudou uzákoněna opatření, která by komunistům jejich snahy definitivně znemožnila, je zapotřebí, aby se naši krajané o sebe a tím o své příbuzné postarali sami. Je nutné, aby pro případ své smrti pořizovali o svých majetcích tak, že je plné zajistí pro svoje čs. příbuzné bez nebezpečí, že komunisté dostanou americké dolary a dědicové málo v bezcenných čs. korunách. Je prostě na nás — amerických občanech a vlastencích, abychom chránili svůj stát před nepříznivým následkem úniku amerických dolarů do nepřátelské pokladny. Učiníme- li tak, budeme tím současně chránit i svoje drahé příbuzné v Československu. Sepsáním dobré poslední vůle opatříme jim dostatečné a okamžité prostředky, z nichž v prvé řadě budou mít užitek oni a nikoliv jejich komunističtí utlačo- vatelé. K. L. Kohler Rausch. POD VÁNOČNÍ STROMEK ČESKÁ KNÍHÁ. Počítadlo — Petr Den — poštou............................... $2.15 Demokratický manifest — Ferdinand Peroutka. . . . 2.65 Československo — ilustrované — vydala RSČ......... 9.00 Ve vládách Druhé republiky—Dr. L. Feierabend. .. 2.60 Půlnoční pacient — Egon Hostovský....................... 1-40 Kde básníkům se poroučí — Vilém Bernard .......... 2.40 Má vlast — čítanka — Jos. Kratochvil................... 2.40 Proti přesile — osudy čs. vojáků po Mnichově •— Vuk — antikvariát.................................................... 2.00 Špalíček pohádek — Frant. Hrubín — ilustroval Jiří Trnka......... ......................................................... 3.65 Zapadlí vlastenci — Karel Rais................................. 1.25 Masaryk a Slovensko — Dr. Juraj Slávik.......................30 Čs. nár. rada americká—dějiny—Jos. Martínek.............30 Kalendáře Hlasatele - Amerikán — staré ročníky. ........30 Masaryk and the Idea of World European Federation — Dr. Peter Zenkl................................................. 50 One Man and His Dog — o čs. letci a jeho psu .... 4.15 The Great Challenge—cartoons (protikomunistické) 1.00 Second Book in English for Foreign Born—učebnice pro dospělé................................................................. 1-35 Teach Yourself Czech — Lee.................................... 3.10 Czechoslovak Pastry Recipes (mimeographed)............. 60 V uznání zásluh o podporu a spolupráci v měsíci listopadu 1962, ČSNRA uděluje diplom uznání následujícím, jež zaslali dary: Frederick Wolf, Cleveland, Ohio.....................................$20.00 M. S. Halouzka, Dallas, Texas ................................... 10.00 L. Literak, Warren, Mich................................................... 10.00 Antonie Kos, Glendale, Calif............................................. 10.00 Manž. Frank Soukal, Chicago, Ill................................... 20.00 Josef Petr, White River, So. Dakota ............................. 10.00 Dopis ČSNRÁ od pí. Olgy Masarykové Revilliod Pittsburgh, Pa. — Právě jsem se vrátila od sestry (z Miami), která tak pěkně a se zájmem je ve styku se vším. Mám radost z Vašeho listu ze 14. září, který dnes došel. V New Yorku jsem měla příležitost zúčastnit se dvou vzpomínkových oslav. Jsem vždy tak ráda a vděčna, když jsem ve styku “s našimi”. Dnes vkládám do této obálky, co v této době mohu udělat, s plným doceněním všeho, co jste vykonali a co dále děláte — as teplým přáním síly i radosti ve Vaší úspěšné práci pro dobro všech. Děkuji Vám za tuto činnost. Olga Masaryková Revilliod. BERWYN PRESS 3212-14 S. GROVE AVE. BERWYN. ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY Nezapomeňte si obnovit předplatné. VĚSTNÍK 11 [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÄK, předseda JSTE SRDEČNĚ ZVÁNI NA ZÁJEZD ČSNRA NA FLORIDU koncem února 1963. Napište si o podrobnosti do úřadovny C. N. C. A. 4125 W. 26th Street, Chicago 23, III. TŘI BEZSTAROSTNÉ TÝDNY V MILÉ SPOLEČNOSTI. O zábavu, pohodlí v moderním hotelu a krásné výlety je vzorně postaráno. CENA VELICE MÍRNÁ. (Advertisement) SECOND CLASS POSTAGE PAID at Chicago, Illinois -------- VESTNÍK -------- 4125 West 26th Street Chicago 23, Illinois [pageend12]