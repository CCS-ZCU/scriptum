VĚSTNÍK ČESKOSLOVENSKÉ NÁRODNÍ RADY AMERICKÉ Informační Orgán československé národní rady americké. Redaktorka - Olga Kovářová Květen - Červen - 1994 Sjezd ČsNRA 1994 Sjezd byl zahájen v sobotu 16. dubna 1994 v hotelu Marriott, Oak Brook, Illinois a skončil v neděli 17. dubna. Sjezdu se zúčastnili všichni členové předsednictva a zástupci místních odboček Rady. Zástupci odboček Washington D.C., New York, Michigan, Los Angeles, CA, Orange County, CxA, Portland, Oregon, také zástupci přidružených organizací - Krajanský výbor, Cleveland, Ohio, Česká Katolická Unie, Cleveland, Ohio, Čs. Sokol v zahraničí, Slovák Gymnastic Union Sokol, Národní svaz českých katolíků, ČSA, Fraternal Life. Pozvaným hostem byl Dr. Mojmír Povolný. Předsedou sjezdu byl zvolen br. Andrew Valuchek, místopředsedy br. Jan Babinec a Dr. M. Poseděl. Tajemnicí s. Věra Rokničová, s. Adele Vacková. Revisory účtů a sčítači hlasů br. M. Halouzka a br. Boris Kraupner. Sjezdový výbor předložil návrhy na složení pracovních výborů sjezdu, které byly vesměs přijaty delegáty bez podstatných změn. Zprávy všech úředníků a odboček, návrhy, resoluce, byly rozeslány delegátům před sjezdem, takže se mohlo přistoupit k práci, vypracovat doporučení jednotlivých výborů pro plénum k jednání. V neděli dopoledne došlo pak k debatám a rozhodování. Z uveřejněných resolucí a dopisů je jasné, že ČsNRA bude pokračovat ve svém předsevzetí. Její směrnice se nebudou měnit. Jednotlivé výbory přednesly výsledky svého zasedání. Finanční výbor doporučil zaslání daru $25,000.00 knihovně Cedar Rapids. Stanovní výbor rozhodl, že bude-li se jednat o změně jména organizace, musí toto rozhodnutí mít dvě třetiny hlasů na příštím sjezdu. Resolučm výbor připravil tři resoluce. - Provolám ke krajanské obci - Poselství domovu - Pozdrav prezidentu Spojených Států Amerických. Za předsedu byli navrženi A. Valuchek a A. Jandáček, za místopředsedu s. R. Nehasilová, s. F. Uhlířová, za tajemnici O. Kovářová, za pokladníka J. Přitasil, za právního zástupce R. Chybíková, za Washington liaison O. Horná a J. Slavík, za revisory účtů G. Sova a B. Kraupner. Členové předsednictva: R. Dvořák, IL., M. Haviar, IL., E. Plavec, IL., J. Richard, IL., V. Rokničová, IL., V. Barberová, Oregon, M. Halouzka, California, O. Horná, Washington, D.C., M. Poseděl, Ohio. Sjezd schválil všechny návrhy výborů. Po tajných volbách tyto výsledky: Předseda A. Jandáček, místopředseda A. Valůchek a ostatní tak, jak byly výbory navrženy. Za Radu svobodného Československa promluvil Dr. Mojmír Povolný, za Československý sokol v exilu br. Václav Ženíšek. Zapisovatelka sjezdu s. Věra Rokničová přečetla došlé pozdravy. Přišly od Zdenka a Evelyn Pražákových ,Českého rozhlasu z Clevelandu, br. Karla Halašky z Colorada. Br. Dr. Leopold Rozbořil tlumočil pozdrav od Československého Sdružení v Kanadě.Dále s. Věra Rokničová přečetla následující dary u příležitosti sjezdu: - Oblastní výbor $2,500.00 - Odbočka 28. říjen $250.00 - Odbočka Orange County ,CA, $500.00, Odbočka Detroit, MI., $100.00. Nový předseda A. Jandáček poděkoval všem za poctu a důvěru a nabádal všechny ke spolupráci. Br. Dr. Rozbořilovi byl předán diplom za dlouholetou obětavou práci v předsednictvu. [pageend1]Projev nového předsedy A.Jandáčka Bratři a sestry. Děkuji vám za projevenou důvěru. Jsem si plně vědom veliké zodpovědnosti, kterou na sebe beru. Nedívám se ale na své zvolení předsedou jako na osobní vítězství, ale jako na mandát , který mě přísně zavazuje k tomu, abych s vaší spoluprací vedl tuto organizaci do příštích dvou let. Myslím, že mluvím snad za vás za všechny, když vyslovím srdečný dík našemu dlouholetému předsedovi, bratru Rozbořilovi a druhému místopředsedovi, bratru Chalupoví, za mnoho let usilovné práce, kterou věnovali Československé národní radě americké. Masarykův výrok, že "demokracie je diskuse", není podle mého názoru jakousi otřepanou frází, ale základním předpokladem k demokratickému zřízení každé svobodné lidské společnosti. Přál bych si, aby do budoucna naše osobní zájmy a kariéry byly podřízeny zájmům celku, jmenovitě plnějšímu rozvoji Československé národní rady americké. Dovoluji si proto použít parafráze jednoho z nedávných amerických prezidentů, když vás požádám: "Neptejme se co může pro nás udělat tato organizace, ptejme se raději co my můžeme udělat pro tuto organizaci." Snažme se být jeden k druhému otevřeně jší a čiňme naše rozhodnutí s rozvahou, neukvapeně, se zřetelem na často dalekosáhlé následky. Hledejme raději vždy to, co nás spojuje, než to, co nás rozděluje a polarizuje. Pokusím se najít zlatou střední cestu mezi jednosměrnými snahami ovlivňovat politický vývoj české nebo slovenské republiky na jedné straně, a mezi kompletní isolovaností a netečností vůči bezpráví a nespravedlnostem , kterým jsou občas vystavováni návštěvníci i trvalí obyvatelé naší staré vlasti na straně druhé. Navazujme lepší a trvalejší styky s ostatními krajanskými i starozemskými organizacemi, upřímně a bez povýšenosti, ve snaze rozvinout širší spolupráci za účelem vzájemného porozumnění. Budme neustále hrdi na kulturní přínosy země našich předků a podílejme se na tomto bohatém dědictví nejen s našimi mladšími generacemi, ale i s ostatními různorodými občany Spojených Států. Přizpůsobme náš budoucí program zájmům většiny, aniž bychom slevovali ze zásad na kterých byla vybudována tato organizace. Přiznejme si sami sobě, když pochybíme, ale snažme se řešit naše chyby věcnou a konstruktivní kritikou a ne tajnými postranními útoky. Budujme vzájemnou důvěru tím. že si otevřeně pohovoříme o všech svých i spolkových problémech. Vytvořme přátelštější atmosféru v našich zasedáních tím, že si nebudeme zatajovat žádná opatření učiněná bez předchozí diskuse a společného schválení. Nebojme se předat naše funkce mladším generacím a odstoupit do pozadí, pocitujeme - li už příliš tíhu stáří. A nakonec poprosme společně Pána Boha, aby nám dal zdraví, sílu, a vytrvalost do další práce. Provolání ke krajanské obci Československá národní rada americká byla založena 1918 americkými Čechy, Slováky a Rusíny, aby svorně a nerozdílně podporovala zápas domova o svobodu a demokracii ve společném státě. Její členové pokračovali i po uskutečnění tohoto cíle v bratrské spolupráci generaci po generaci až do dnešního dne. Naše vzájemnost nebyla nikdy porušena dělením se na Čechy, Slováky, nebo Rusínce a bez ohledu na to, jaký byl jejich vzájemný počet, jsme se ani jedni ani druzí necítili opomíjení nebo utlačovaní .V bratrství a lásce jsme si po všechna léta byli rovní. Bez ohledu na vývoj v naší staré vlasti budeme v této lásce a bratrství pokračovat jako rovní s rovnými, bez počítání, výhrad a pocitu méněcennosti nebo nadřazenosti. Slováci a Češi, Češi a Slováci a Rusíni, pod svým starým jménem, na které jsme hrdí: Československá národní rada americká. Nikdy mezi námi rozporů nebylo a nedopustíme, aby se mezi nás dostaly. Sjezd potvrzuje toto usnesení. I o organizacích platí, že se udržují takovými ideály z jakých vznikly, i když ve změněných okolnostech musíme také změnit způsob a zaměření své činnosti. Budeme i nadále vyjadřovat své názory v zahraničně politických otázkách tam, kde nás k tomu prezident a administrativa vyzve, tak jak to dosud činili. Hlavní důraz položíme na činnost kulturní, zachování jazyka a těch ideálů a hodnot, které naši krajanskou pospolitost udržely na životě dodnes a které jsou základem její životnosti do budoucna. Ke spolupráci na těchto úkolech zveme [pageend2]krajanské organizace, spolky a sdružení i každého jednotlivce. Poselství domovu Milí krajané ve staré vlasti! Od roku 1948 vám sjezdy Československé národní rady americké každé dva roky prostřednictvím Hlasu Ameriky a Rozhlasu svobodné Evropy posílaly poselství, že jsme s vámi, že vás neopustíme, a že neustaneme ve svém úsilí osvobodit vás od komunismu až do doby, kdy budete zase svobodní a demokracie se vrátí do Československa. Tomuto slibu jsme dostáli. Od té doby jsme zažili určitá zklamání. Překážky a potíže přechodu od totalitního režimu k demokratické společnosti byly tak veliké, tak rozličné na Slovensku a v českých zemích , že vedly k rozdělení společného státu. K tomuto zklamání se přidružila časem zklamání další, zejména v tom, jak byl řešen prostý a spravedlivý požadavek navrácení nezákonně odňatého majetku jeho pravým vlastníkům, otázka občanství, pobytu a jiných práv. Sledujeme s radostí vaše úspěchy na cestě k demokracii a s politováním vaše neúspěchy. Naplňuje nás starostí, když vidíme, jak vašim dvěma malým národům byla odmítnuta ochrana západních mocností proti možné agresi a jak se destabilizace východní Evropy hrozí přelít do střední Evropy, ve které právě spojené síly Čechů a Slováků měly a mohly čelit znovuzrození totalitního myšlení a praktik. Doufáme, že po překonání bezprostředních potíží najdou vaši státníci cestu ke sblížení, od kterého odvisí - podle jednomyslného přesvědčení vedoucích státníků světa - stabilita střední Evropy , mír a osud demokracie ve vaší vlasti. Slibujeme vám, že máte na této cestě k zajištění vaší samostatnosti a demokracie naší podporu tak, jak jste jí měli na cestě z komunismu ke svobodě. Projev A. Jandáčka při rozloučení s inžinýrem Edwardem Dellinem. Sešli jsme se dnes večer, abychom vzdali poslední poctu vpravděnenáročnému, ale přesto vynikajícímu muži, kterého jistě nikdo z nás nikdy nezapomene. Nenucené vystupování, otevřenost, štědrost, skromnost, poctivost, píle, a věrnost demokratickým ideálům první Československé republiky byly vlastnostmi bratra Eduarda Dellina, které zapůsobily trvale na nás kdo jsme ho znali. Přes obtížné existenční začátky, které on i jeho rodina prožívali po jejich příchodu do Spojených Států, bratr Dellin našel čas a energii, aby se rychle zapojil do vůdčí práce v Československé národní radě americké. Zasloužil se především o založení odbočky Milan Rastislav Štefánik, která původně sdružovala převážně české a slovenské členy ze severních předměstí Chicaga. Bratr Dellin předsedal této odbočce moudře a obětavě po mnoho let. Příslovečná pohostinnost manželů Dellinových na pravidelných schůzkách této odbočky byla brzo vzorem jiným odbočkám pro vytvoření podobného přátelského ovzduší. Rady a zkušenosti sdílené bratrem Dellinem na schůzích předsednictva Rady byly vždy hodnoceny pro jejich umírněnost a snahu najít praktické řešení různých organizačních problémů. Já osobně znám rodinu Dellinových přes 45 let. Nejdříve jsme sdíleli stejný osud jako političtí uprchlíci, kteří nalezli azyl v západním Německu. Po měsících nejistoty a čekání naše obě rodiny zakotvily ve Spojených Státech, kde jsme stále udržovali přátelský styk. Nemohu také nevzpomenout letních měsíců v roce 1953 a toho, jak jsem byl zasvěcován do tajemství zahradničení (Upozorňuji na to, že jsem se opravdu snažil , aby z toho slova zahradničení nevznikla slova dvě, to jest "zahrad ničení"). Mé učňovské snahy se vyvíjely pod bedlivým dozorem pana šéfa Eduarda Dellina. Bylo to jen krátké údobí , poněvadž mi tehdy americký strýček Sam učinil nabídku, kterou jsem prostě v té době nemohl odmítnout: to je 4 roky u amerického letectva. Avšak dodnes připisuji svou zahrádkářskou zálibu otcovské trpělivosti a odborným znalostem pana Dellina. Po dlouhá léta jsme mnozí z nás byli nevýnosnými zákazníky pěstitelských znalostí bratra Dellina, který nebýt jeho štědrosti, mohl jistě dobře zpeněžit vynikající plody své zahrady, nebo i získat řadu trofejí na hospodářských výstavách. Nezištnost a štědrost bratra Dellina jsou dvě další vlastnosti, které je nutno též dnes večer zdůraznit. Kromě toho, že zásluhou své nesmírné pracovitosti dobře zaopatřil členy své rodiny, Eduard Dellin byl také nevšedním lidumilem a mecenášem, který [pageend3]štědře a s nadšením vždy přispíval na dobročinné účely, jako byla nadace pro založení stolice češtiny na Chicagské universitě, sbírka na zakoupení náboženského a kulturního střediska Velehrad, a stálá podpora české útulny a Matice vyššího vzdělání. Bratr Dellin byl pilným čtenářem českého i anglického tisku. Zajímal se neustále zvláště o politické a národohospodářské události v celém světě. Byl proto, podle mého názoru, jedním z nejlépe informovaných lidí o současných poměrech v naší staré vlasti. Avšak svou vlasteneckou lásku i obavy o svou rodnou zem sdílel i s ostatními. Často jsem dostával od něho obálky plné nejnovějších novinových výstřižku, kde vždy svědomitě podtrhnul ty nejdúležitější pasáže .Výstřižky, které považoval za hodné trvalé úschovy potom vždy ukládal svým osobitým způsobem pod ubrus kuchyňského stolu, k nemalému zděšení a nesouhlasu své věrné manželky Mařenky. Vím, že většina z nás má krásné vzpomínky na bratra Dellina. Svou otevřeností a přátelstvím se navždy vtisknul do našich pamětí a do našich srdcí. Projevuji tímto nejhlubší soustrast všem pozůstalým členům jeho rodiny, jménem Československé národní rady americké a zároveň Vás ujišťuji, že navždy zůstane v našich vzpomínkách a v našich modlitbách. Čest budiž jeho památce a nechť odpočívá v pokoji. IN MEMORIAM... Se zármutkem oznamujeme, že v květnu tohoto roku zemřel vzácný člověk, velmi vážený a oblíbený člen Československé národní rady americké, úředně autorizovaný civilní inženýr zemědělský. Dožil se osmdesáti sedmi let. Prezident Václav Havel pojede do Normandie, Václav Havel se ve dnech 5. a 6. června se svou manželkou Olgou zúčastní oslav 50. výročí vylodění spojeneckých sil v Normandii. Na oslavy pozvala Václava Havla anglická královna Alžběta II. a francouzský prezident Francois Mitterand. (Převzato z Karolíny) Nejpopulárnějším politikem je Vladimír Dlouhý. Už rok je nejpopulárnějším českým politikem ministr průmyslu a obchodu Vladimír Dlouhý (Občanská demokratická aliance - ODA), jenž získal při květnovém průzkumu Střediska amerických výzkumů (STEM) 87% hlasů dotazovaných. Na druhé místo postoupil ministr zahraničí Josef Zieleniec (Občanská demokratická strana - ODS), který má o 15% méně příznivců. Třetí místo patří předsedovi Svobodných demokrat Jiřímu Dienstbierovi (polistopadovému ministrovi zahraničí), který je stále nejpopulárnějším opozičním politikem. Čtvrté místo získal premier Václav Klaus (dosud byl druhý). Výzkum STEM nezahrnuje popularitu prezidentaVáclava Havla. Na dalších místech skončili místopředseda vlády Jan Kalvoda (OD/\), ministr financí Ivan Kočárník (ODS), ministr dopravy jan Stránský (ODS), ministr kultury Pavel Tigrid, ministr hospodářství Karel Dyba (ODS) a předseda sociálních demokratů Miloš Zeman. K první desítce nejpopulárnějších politiků se v květnu nejtěsněji přiblížil nový ministr školství a předseda Křesťanskodemokratické strany Ivan Pilip, který získal 41% hlasů. HAVEL jmenován vítězem MEDAILE SVOBODY Český prezident Václav Havel byl jmenován vítězem 1994 Philadelphia Liberty Medal pro přínos principů svobody, hlásí Reuters. Havlovi bude předána cena $100,000 při ceremonii 4. července. Předseda mezinárodní výběrové komise pro tuto cenu řekl novinářům 12. dubna, že Havel je "Symbolem celému světu pro úspěšnou snahu a boj za kulturní a politickou svobodu". Havel "byl inspirací ' sametové revoluce 1 která obrátila jeho zemi 1989 směrem k demokratickým svobodám, občanským právům a trhovému hospodářství". (Převzato z Karolíny) to Podle sdělení Slovenského statistického úřadu je rozhodujícím obchodním partnerem Slovenska Česká republika. Na celkovém Slovenském vývozu se za první čtvrtletí Česká republika podílela 47.6% a na dovozu 30.4%. V pořadí druhým obchodním partnerem bylo Německo, dále následuje Rusko, Madarsko a Ukrajina. Na celkovém slovenském dovozu potravin se ČR podílela 50%.(Karolína) [pageend4]