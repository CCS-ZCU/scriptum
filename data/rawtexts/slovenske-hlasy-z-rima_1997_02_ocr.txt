Slovenské hlasy z Ríma ČASOPIS SLOVENSKÝCH KATOLÍKOV 2 1997 ročník 46 2 DVA NÁVRHY 3 Ján Pavol II.: POSOLSTVO CELEJ EURÓPE 7 Štefan Vrablec: MONS. JOZEF ZLATŇANSKÝ NOVÝ SLOVENSKÝ BISKUP 8 Ján Pavol II.: LIST SVÄTÉHO OTCA PREZIDENTOM VÝCHODNEJ EURÓPY 9 Štefan Vrablec: MÔJ BRAT 60 ROKOV KŇAZOM 10 Ján Pavol II.: DVA PRÍHOVORY 12 † Eduard Kojnok: NOVÉ POVOLANIA PRE NOVÚ EURÓPU 14 NA CELOM SVETE NECH SA KONAJÚ ADORÁCIE ZA KŇAZSKÉ POVOLANIA 15 Kard. Camillo Ruini: BRAT ALOJZ MÁRIA CHMEĽ 17 MONS. DANIEL FALTIN OSLÁVIL SEDEMDESIATKU 18 Róbert Sarka: KRESŤANSKÝ POHLAĎ NA ZMYSEL 21 Jozef Krištof: SLOVENSKÍ BENEDIKTÍNI 75 ROKOV V CLEVELANDE 22 ZA MONS. FRANTIŠKOM REVESOM 23 PIETNA SPOMIENKA NA MONS. THDR. JOZEFA TISU 25 Z NÁŠHO RODINNÉHO ALBUMU 26 KU KNIHE PROF. M. ST. ĎURICU 26 Ing. Kamil Tomko: SV. VOJTECH 27 Ján Mastiliak: HRSŤ SPOMIENOK 29 Jozef Krištof: JE DOBRE SPOMENÚŤ, ŽE... - IV. 32 SVÄTÝ OTEC POVEDAL SLOVÁKOM 34 ZÁSTAVA EURÓPSKEJ ÚNIE 35 Francesco Gligora - Biagia Catanzaro: PÁPEŽI V DEJINÁCH CIRKVI 37 Z KRONIKY ÚSTAVU 39 BOHATÝ ROK NAŠICH KŇAZOV-ŠTUDENTOV V ÚSTAVE 40 ČO SVÄTÝ OTEC PODČIARKUJE Spedizione in abbonamento postale ISSN 0394-8978 [pageend1]DVA NÁVRHY t Vysviacka prvých kňazov pre naše kraje v Ríme (Mozaika v SÚSCM). I Prvá púť z našich krajov do Ríma (Mozaika v SÚSCM). Nedostal som poverenie od nikoho, ale predsa si dovolím predložiť slovenskej katolíckej verejnosti dva návrhy. Bolo by to pekné, keby sa uskutočnili. Neposielam ich na kompetentné miesta, ale predkladám ich všetkým, aby svojou modlitbou a sympatiou napomohli ich prípadnú realizáciu. Prvý návrh sa týka našich bohoslovcov. Pripravujú sa na kňazskú službu medzi Slovákmi. Aké by to bolo užitočné pre nich a pre Slovensko, keby si mohli vykonať na začiatku akademického roku 1997/98 spoločnú «jubilejnú» púť do Ríma. Pomohlo by im to utvrdiť sa v «rimskosti» — v láske k Rímu, o ktorej hovorí aj Svätý Otec Ján Pavol II. vo svojej knihe Dar a tajomstvo. Bola by to prvá celoslovenská púť bohoslovcov do Ríma a bola by to dôstojná pripomienka prvej cesty kandidátov na kňazstvo z našich krajov do Ríma, ktorú pod vedením sv. Cyrila a Metoda vykonali pred 1130 rokmi, a ktorá sa skončila ich kňazskou vysviackou v Ríme. Okrem Svätého Otca by mohli pozdraviť biskupa diecézy Porto — S. Rutina, ktorého predchodca Formosus vysvätil prvých troch slovenských kňazov a dvoch lektorov a v jeho diecéze sa nachádza aj Ústav sv. Cyrila a Metoda, kde študujú dnes slovenskí kňazi. A mohli by navštíviť aj biskupa diecézy Velletri, ktorého predchodca Gaudericus vysvätil ďalších slovenských kňazov a ktorého katedrála je zasvätená sv. Klimentovi. Druhý návrh sa týka všetkých veriacich na Slovensku. Bolo by dobré napr. cez vianočné prázdniny osláviť mimoriadnou celonárodnou púťou prvú púť z našich krajov do Ríma, ktorú vykonali naši vierozvesti spolu s prvými evanjelizovaný- mi Slovákmi práve koncom roku 867. Mohli by «absolvovať» tri ciele, pre ktoré prišli do Ríma naši vierozvesti: Oni dosvedčili svoju pravovernosť, žiadali o schválenie liturgie v slovienskej reči a dali vysvätiť svojich žiakov za kňazov. — Naša národná púť by mohla byť vyznaním pravo- vernosti nášho národa, vyjadrením radosti a vďaky, že môžeme sláviť bohoslužby po slovensky a napokon modlitbovou akciou za všetkých slovenských kňazov, aby preukazovali čo najväčšiu oddanosť Rímu. Bolo by pekné, keby sa na tejto púti zúčastnili aj Slováci zo zahraničia, najmä naši bratia z Ameriky. Okrem toho by táto púť mohla byť príležitosťou pre všetkých vedúcich rôznych cestovných kancelárií zo Slovenska predstaviť sa Svätému Otcovi na prípadnej osobitnej audiencii v Casteigandoife, ktorú by nám Svätý Otec poskytol. Tým by sa preukázalo uznanie a vďaka cestovným kanceláriám, ktoré okrem vlastných a samozrejmých záujmov istotne konajú dobrú službu našim veriacim. Mnohí, keby boli ponechaní na seba, azda by nemohli realizovať svoju túžbu dostať sa do Ríma. Tieto cestovné kancelárie v istom zmysle majú podiel na udržovaní spojenia Slovensko — Rím. Za to im patrí vďaka. Tieto dva návrhy nech sa stanú dvomi úmyslami, na ktoré sa môžu naši čitatelia modliť. Keby sa ich podarilo uskutočniť, napísali by sme ďalšiu peknú stránku do knihy dejín nášho národa. 2 [pageend2]JÁN PAVOL II. POSOLSTVO CELEJ EURÓPE HOMÍLIA SVÄTÉHO OTCA pri príležitosti osláv tisíceho výročia smrti svätého Vojtecha — Hnezdno 3. júna 1997 — 1. Veni, Creator Spiritus — Príď, Duchu Svätý, tvorivý! Dnes sa nachádzame pri hrobe svätého Vojtecha v Hnezdne. Týmto spôsobom sme v stredobode Vojtechovho tisícročia. Pred mesiacom som začal toto putovanie na počesť sv. Vojtecha v Prahe a v Libiciach, v Královohra- deckej diecéze, — odtiaľ totiž Vojtech pochádzal. Dnes sme v Hnezdne, na mieste — možno povedať —, kde on zakončil svoju pozemskú púť. Ďakujem Trojjedinému Bohu, že na sklonku tohto tisícročia sa môžem opäť modliť pri relikviách svätého Vojtecha, ktoré sú jedným z najvzácnejších pokladov nášho národa. Chceme sledovať túto duchovnú cestu sv. Vojtecha, ktorá sa v istom zmysle začína vo Večeřadle. Dnešná liturgia nás vedie priamo do Večeřadla, kam sa apoštoli vrátili z Olivovej hory po Kristovom nanebovstúpení. Cez štyridsať dní po svojom zmŕtvychvstaní sa im Kristus zjavoval a hovoril im o Božom kráľovstve. Prikázal im, aby sa nevzdalovali z Jeruzalema, ale aby očakávali Otcovo prisľúbenie, «o ktorom ste» — povedal im — «počuli odo mňa». «Ján krstil vodou, ale vy budete o niekoľko dní pokrstení Duchom Svätým... zostúpi na vás Duch Svätý, dostanete silu a budete mi svedkami v Jeruzalemee i v celej Judei aj v Samárii až po samý kraj zeme» (Sk 1,5.8). Apoštoli teda dostávajú misijné poslanie. V sile slov Zmŕtvychvstalého majú ísť do celého sveta učiť všetky národy a krstiť ich v mene Otca i Syna i Ducha Svätého (porov. Mt 28,14-20). Nateraz sa však vracajú do Večeřadla a tam zostávajú na modlitbách, očakávajúc splnenie prisľúbenia. Na desiaty deň, na sviatok Turíc, Kristus im poslal Ducha Svätého, ktorý premenil ich srdcia. Stali sa silnými a ochotnými prijať misijné poslanie. Tak začali dielo evanjelizácie. Cirkev pokračuje v tomto diele. Nástupcovia apoštolov aj naďalej idú do celého sveta učiť všetky národy. Ku koncu prvého tisícročia prišli do poľskej krajiny synovia rozličných už pokresťančených národov najmä zo susedných národov. Medzi nimi má ústredné miesto svätý Vojtech, ktorý prišiel do Poľska zo susediacich Čiech. On bol v istom zmysle pri začiatkoch druhého začiatku Cirkvi v krajoch Piastovcov. Krst národa roku 966 za čias Mieška I. bol potvrdený krvou Mučeníka. A nielen to. S ním Poľsko vstúpilo do rodiny európskych národov. Pri relikviách sv. Vojtecha sa totiž stretli cisár Oto III. a Boleslav Chrabrý za prítomnosti pápežského legáta. Toto stretnutie má historický význam — je to «Hnezdnianske stretnutie». Je zrejmé, že malo význam politický, ale aj význam cirkevný. Pri hrobe svätého Vojtecha pápež Silvester II. ustanovil prvú poľskú metropolu — Hnezdno, ku ktorej boli pridružené biskupské stolce Krakova, Vratislavi a Kolobrzegu. 2. Semeno, ktoré odumrie, prinesie veľkú úrodu (porov. Jn 12,24). Tieto slová Evanjelia 3 [pageend3]podľa Jána, ktoré povedal jedného dňa Kristus apoštolom, platia mimoriadnym spôsobom o Vojtechovi. Svojou smrťou vydal najväčšie svedectvo. «Kto miluje svoj život, stratí ho, a kto svoj život nenávidí na tomto svete, zachráni si ho pre večný život» (Jn 12,25). Sv. Vojtech vydal svedectvo aj o apoštolskej službe. Kristus totiž povedal: «Ak mi niekto slúži, nech ma nasleduje! A kde som ja, tam bude aj môj služobník. Kto bude mne slúžiť, toho poctí Otec» {Jn 12,26). Vojtech nasledoval Krista. Vykonal dlhú cestu, ktorá ho priviedla z rodných Libic do Prahy a z Prahy do Ríma. Keď potom znova narazil na odpor svojich pražských spoluobčanov, odišiel ako misionár do panonských nižín a potom cez Moravskú bránu do Hnezdna a Pobaltská. Jeho misia bola akoby korunovaním evanjelizácie krajov Piastovcov. A to práve preto, lebo Vojtech vydal svedectvo o Kristovi podstúpiac mučenícku smrť. Boleslav Chrabrý vykúpil Mučeníkovo telo a dal ho previezť sem do Hnezdna. Na Vojtechovi sa splnili Kristove slová. Nad lásku k pozemskému životu položil lásku k Božiemu Synovi. Nasledoval Krista ako verný a veľkodušný služobník a vydal o ňom svedectvo za cenu svojho života. A hľa, Otec ho uctil. Boží ľud ho na zemi obklopil úctou, aká je vyhradená svätým, v presvedčení, že Kristovho mučeníka v nebi nebeský Otec korunuje slávou. « Ak pšeničné zrno odumrie, prinesie veľkú úrodu» {Jn 12,24). Ako sa doslova splnili tieto slová v živote a smrti svätého Vojtecha! Jeho mučenícka smrť, pridružená ku krvi iných poľských mučeníkov, je v základoch Cirkvi v Poľsku a istým spôsobom aj samého poľského štátu. Semeno Vojtechovej krvi aj naďalej prináša stále nové duchovné ovocie. Celé Poľsko na začiatku svojej štátnosti a v priebehu ďalších storočí z nej neustále čerpalo. «Hnezdnianske stretnutie» otvorilo Poľsku cestu k jednote s celou rodinou európskych štátov. Na prahu druhého tisícročia poľský národ nadobudol právo včleniť sa rovnoprávne s druhými národmi do procesu vytvárania novej tváre Európy. Sv. Vojtech je teda veľký ochranca nášho kontinentu, ktorý sa vtedy zjednocoval v Kristovom mene. Svojím životom, ako aj svojou smrťou svätý Mučeník položil základy európskej identity a jednoty. Mnohokrát som kráčal po týchto historických stopách v období keď sa slávilo tisícročie krstu Poľska a prišiel som z Krakova do Hnezdna s relikviami svätého Stanislava. Ďakujem Božej prozreteľnosti, že mám ešte raz možnosť byť na tejto ceste. Svätý Vojtech, ďakujeme ti, že si nás tu dnes zhromaždil v takom veľkom počte. Sú tu medzi nami vzácni hostia. Myslím predovšetkým na pánov prezidentov z krajín, ktoré majú vzťah k osobe Vojtecha-Adalberta. Ďakujem za účasť pánu Kwasniewskemu, prezidentovi Poľskej republiky, pánu Havlovi, prezidentovi Českej republiky, pánu Brazauskasovi, prezidentovi Litvy, pánu Herzogovi, prezidentovi Nemecka, pánu Kováčovi, prezidentovi Slovenskej republiky, pánu Kučmovi, prezidentovi Ukrajiny a pánu Gónczovi, prezidentovi Maďarska. Páni prezidenti, vaša prítomnosť tu v Hnez- dne má dnes osobitný význam pre celý európsky kontinent. Tak ako pred tisíc rokmi, aj dnes vaša prítomnosť dosvedčuje vôľu pokojne spolunažívať a budovať novú Európu, zjednotenú zväzkami solidarity. Prosím vás, aby ste láskavo odovzdali môj srdečný pozdrav národom, ktoré reprezentujete. Vyslovujem slová vďaky aj pánom kardinálom, ktorí prišli z Večného mesta, počnúc kardinálom štátnym sekretárom Angelom So- danom a kardinálmi z krajín spojených s osobou svätého Vojtecha, na čele s pánom kardinálom Miloslavom Vlkom, nástupcom svätého Vojtecha na pražskom biskupskom stolci. Som rád, že sú tu s nami kardináli, ktorí prišli zo vzdialených strán sveta, od Ameriky po Austráliu. Srdečne pozdravujem a ďakujem za účasť kardinálom z Poľska, na prvom mieste pánu kardinálovi prímasovi, arcibiskupom a biskupom. Ďakujem aj pravoslávnym biskupom a vedúcim spoločenstiev zrodených z Reformácie, ako aj Zodpovedným za ostatné cirkevné spoločenstvá. Srdečne pozdravujem Msgr. Muszyňkého, arcibiskupa a metropolitu z Hnezdna, i vás, drahí bratia a sestry, ktorí ste prišli na toto stretnutie z celého Poľska. 4 [pageend4]3. Ostalo mi hlboko vryté v pamäti stretnutie v Hnezdne v júni v roku 1979, keď pápež, rodák z Krakova, mohol po prvý raz sláviť Eucharistiu na Lechovom vrchu, v prítomnosti nezabudnuteľného prímasa Tisícročia, celého poľského episkopátu a mnohých pútnikov, ktorí prišli nielen z Poľska, ale aj zo susedných štátov. Dnes po osemnástich rokoch by bolo treba vrátiť sa k tej homílii v Hnezdne, ktorá sa v istom zmysle stala programom pontifikátu. Bola však predovšetkým pokorným čítaním Božích plánov súvisiacich s poslednými dvadsiatimi piatimi rokmi nášho storočia. Vtedy som povedal: «Či Kristus nechce, či Duch Svätý neusmerňuje k tomu, aby tento poľský pápež, slovanský pápež, zvýraznil práve teraz duchovnú jednotu kresťanskej Európy? Vieme, že táto kresťanská jednota Európy sa skladá z dvoch veľkých tradícií: zo západnej a Z východnej.... Áno, Kristus chce, Duch Svätý usmerňuje, aby to, čo hovorím, bolo povedané práve tu a teraz, v Hnezdne» (katedrála Nanebovzatej Panny Márie, 03.06.1979). Z tohto miesta sa vtedy rozliala mocná sila Ducha Svätého. Tu myšlienka novej evanjeli- zácie začala dostávať konkrétne podoby. Medzitým sa odohrali veľké premeny, vznikli nové možnosti, vynorili sa noví ľudia. Padol múr, ktorý rozdeľoval Európu. Päťdesiat rokov od začiatku druhej svetovej vojny jej následky prestali rozrývať tvár nášho kontinentu. Skončilo sa polstoročie rozdelenia, pre ktoré milióny obyvateľov strednej a východnej Európy zaplatili hroznú cenu. Preto tu pri hrobe svätého Vojtecha vzdávam dnes vďaky všemohúcemu Bohu za veľký dar slobody, ktorý doprial národom Európy, a robím to slovami Žalmistu: Vtedy sa hovorilo medzi národmi: «Veľké veci urobil s nimi Pán.» Veľké veci urobil s nami Pán a máme z toho radosť. (Ž 124-125, 2-3) 4. Drahí bratia a sestry, po toľkých rokoch opakujem to isté: Je potrebná nová ochota. Veď sa ukázalo, a niekedy veľmi bolestne, že znovunadobudnutie samourčovacieho práva a rozšírenie politickej a ekonomickej slobody nie je dostačujúce na znovuvybudovanie európskej jednoty. Ako tu nespomenúť tragédiu národov bývalej Juhoslávie, drámu albánskeho národa a obrovskú ťarchu znášanú všetkými spoločnosťami, ktoré znovuzískali slobodu a s veľkým úsilím sa oslobodzujú spod jarma totalitného komunistického systému? Či azda nejde o to, že po páde jedného múru, toho viditeľného, sa objavil druhý múr, ten neviditeľný, ktorý naďalej rozdeľuje náš kontinent — múr, ktorý prechádza srdcami ľudí? Je to múr pozostávajúci zo strachu a agresivity, z nedostatku porozumenia pre ľudí iného pôvodu, inej farby pleti, iného náboženstva. Je to múr politického a ekonomického egoizmu a oslabenia citlivosti voči hodnote ľudského života a hodnote každého človeka... Dokonca ani nepochybné úspechy na hospodárskom, politickom a sociálnom poli nemôžu ukryť jestvovanie takého múru. Jeho tieň sa rozprestiera nad celou Európou. Cieľ opravdivej jednoty európskeho kontinentu je ešte ďaleko. V Európe nebude jednoty, až kým sa nebude zakladať na jednote duchovnej. Tento hlboký základ jednoty bol donesený do Európy a bol upevnený v priebehu storočí kresťanstvom s jeho Evanjeliom, s jeho ponímaním človeka a s jeho podielom na odvíjaní sa dejín národov a štátov. To neznamená chcieť si prisvojiť dejiny. Veď dejiny Európy sú akoby veľkou riekou, do ktorej sa vlievajú početné prítoky. Rôznosť tradícií a kultúr, ktoré vytvárajú tieto dejiny, sú ich veľkým bohatstvom. Základy európskej identity sú vybudované na kresťanstve. A súčasný nedostatok duchovnej jednoty Európy pochádza hlavne z krízy tohto kresťanského sebachápania. 5. Bratia a sestry, sám Ježiš Kristus, «ten istý včera i dnes a naveky» (porov. Hebr 13,8) zjavil človekovi jeho dôstojnosť! On je ručiteľom tejto dôstojnosti! Boli to svätí patróni Európy — sv. Benedikt a sv. Cyril a Metod —, ktorí vštepili do európskej kultúry pravdu o Bohu a o človeku. Boli to zástupy svätých misionárov, ktorých nám dnes pripomenul sv. Vojtech, biskup a mučeník, ktorí priniesli európskym národom učenie o láske k blížnemu, dokonca o láske k nepriateľom — učenie 5 [pageend5]potvrdené obetovaním života za nich. Z tejto dobrej zvesti — z Evanjelia — žili v Európe cez stáročia až dodnes naši bratia a naše sestry. Túto blahozvesť opakovali múry kostolov, opátstiev, nemocníc a univerzít. Ohlasovali ju zväzky kníh, sochy a obrazy, ohlasovali ju básnické verše a diela hudobných skladateľov. Na Evanjeliu boli položené základy duchovnej jednoty Európy. Od hrobu svätého Vojtecha sa teda pýtam: je nám dovolené odvrhnúť zákon kresťanského Života, ktorý tvrdí, že hojnú úrodu prináša iba ten, kto obetuje svoj život z lásky k Bohu a k bratom ako zrno zasiate do zeme? Tu z tohto miesta opakujem volanie zo začiatku môjho pontifikátu: Otvorte brány Kristovi! V mene úcty k právam človeka, v mene slobody, rovnoprávnosti a bratstva, v mene medziľudskej solidarity a lásky volám: Nebojte sa! Otvorte brány Kristovi! Bez Krista nie je možné pochopiť človeka. Preto múr, ktorý je dnes v srdciach, múr, ktorý rozdeľuje Európu, nebude zborený bez návratu k Evanjeliu. Veď bez Krista nie je možné utvoriť trvalú jednotu. Nemožno ju utvoriť odlúčením od koreňov, z ktorých vyrástli európske štáty, a od duchovného kultúrneho bohatstva minulých storočí. Ako možno budovať «spoločný dom» pre celú Európu, ak sa nebuduje z tehál ľudských svedomí, vypálených v ohni Evanjelia, pospájaných putom solidárnej sociálnej lásky, ktorá je ovocím lásky k Bohu? O takúto skutočnosť sa usiloval svätý Vojtech, za takú budúcnosť položil svoj život. On nám dnes pripomína, že nie je možné budovať novú spoločnosť bez obnoveného človeka, ktorý je najpevnejším základom spoločnosti. 6. Na prahu tretieho tisícročia je svedectvo sv. Vojtecha stále prítomné v Cirkvi a stále prináša hojnú úrodu. Musíme sa dať s novou silou do jeho diela evanjelizácie. Pomáhajme znovu objaviť Krista tomu, kto zabudol na neho a na jeho učenie. To sa uskutoční, keď zástupy verných svedkov Evanjelia znovu začnú prechádzať naším kontinentom, keď staviteľské, literárne a umelecké diela ukážu dnešnému človekovi presvedčivým spôsobom Toho, ktorý je «ten istý včera, dnes a naveky», keď v liturgii slávenej Cirkvou ľudia uvidia, aké je krásne chváliť Boha, keď uvidia v našom živote svedectvo kresťanského milosrdenstva, hrdinskej lásky a svätosti. Drahí bratia a sestry, v akej mimoriadnej hodine dejín je nám dopriate žiť! Aké dôležité úlohy nám zveril Kristus! On volá každého z nás pripravovať novú jar Cirkvi. Chce aby Cirkev — tá istá, ktorá bola v apoštolských časoch a v časoch sv. Vojtecha — vstúpila do nového tisícročia plná sviežosti, nového, rozvíjajúceho sa života a evanjeliového oduševnenia. Roku 1949 prímas Tisícročia zvolal: «Tu, pri hrobe svätého Vojtecha zapálime fakle, ktoré budú našej krajine ohlasovať “svetlo na osvietenie pohanov a slávu Izraela, tvojho ľudu” (Lk 2,32)» (Pastiersky list pri vstupe). Dnes znovu opakujeme toto volanie a prosíme o svetlo a oheň Ducha Svätého, aby zapálil naše fakle, fakle hlásateľov Evanjelia až do najvzdialenejších končín zeme. 7. Svätý Vojtech je stále s nami. Zostal v Hnezdne Piastovcov a vo všeobecnej Cirkvi, ožiarený slávou mučeníctva. A z perspektívy tisícročia akoby sa k nám prihováral slovami svätého Pavla: «Len žite tak, aby to zodpovedalo Kristovmu evanjeliu, aby som — či už prídem a uvidím vás, alebo budem vzdialený — počul o vás, že pevne stojíte v jednom Duchu a svorne bojujete za vieru evanjelia a v ničom sa nedáte zastrašiť protivníkmi» (Flp 1,27-28). Áno, v jednom Duchu, svorne bojujme za vieru. Dnes po tisíc rokoch prečítajme ešte raz tento závet a odkaz Pavla i Vojtecha. Prosme, aby sa ich slová splnili aj v našej generácii. Veď nám bola v Kristovi daná milosť nielen veriť v neho, ale aj trpieť pre neho, lebo sme bojovali ten istý boj, o ktorom nám Vojtech zanechal svedectvo (porov. Flp 1,29-30). Zverujeme sa svätému Vojtechovi s prosbou, aby za nás orodoval, keď sa Cirkev a Európa pripravujú na Veľké jubileum roku 2000. A vzývajme Ducha Svätého, ducha múdrosti a sily: Veni, Creator Spiritus! — Príď, Duchu Svätý, tvorivý! Amen. 6 [pageend6]MONS. JOZEF ZLATŇANSKÝ NOVÝ SLOVENSKÝ BISKUP V prvom tohoročnom čísle Slovenských hlasov z Ríma sme priniesli článok s nadpisom: NÁŠ PRIATEĽ SA DOŽIL SEDEMDESIATKY. Hovorili sme v ňom o mons. Jozefovi Zlatňan- skom, podsekretárovi Kongregácie pre vieroučné otázky, ktorý 13. marca 1997 oslávil svoje 70. narodeniny. V tomto druhom čísle nám prichodí doplniť onen článok a nadpísať ho: NÁŠ PRIATEĽ BOL MENOVANÝ ZA BISKUPA. Vskutku, vatikánsky denník ĽOsservatore Romano priniesol správu, že 11. júna 1977 Svätý Otec menoval mons. Jozefa Zlatňanského za tajomníka «Stálej me- dzidikasteriálnej komisie pre Cirkev vo východnej Európe» a povýšil ho na biskupskú hodnosť, prideliac mu titulárne sídlo diecézy Mon- tefiascone. S radosťou doplňujeme túto správu. Zo srdca blahoželáme novému slovenskému biskupovi a chceme mu byť blízki sympatiou i modlitbou, aby mohol dobre splniť svoje nové poslanie. Niekto sa azda bude pýtať: V čom pozostáva toto jeho nové poslanie? Odpoveď nám dá Svätý Otec, ak si lepšie všimneme, čo mienil touto komisiou, keď ju ustanovoval. « Stála medzidikasteriálna komisia pre Cirkev vo východnej Európe» nahradzuje doterajšiu «Pápežskú komisiu pre Rusko». Túto Komisiu pre Rusko ustanovil pápež Pius XI. r. 1925, keď bolo v Rusku prenasledovanie kresťanov. Komisia mala napomáhať kresťanské spoločenstvá v USSR a v niektorých priľahlých krajinách. Ján Pavol II. s novomenovaným biskupom mons. J. Zlat- ňanským pri súkromnej audiencii 27. júna 1997. Ján Pavol II. s mons. Jozefom Zlatňanským v SÚSCM 8. novembra 1981. V posledných rokoch sa zmenila situácia vo východnej Európe a katolícke spoločenstvá sa môžu slobodne organizovať. Potrebujú však ešte pomoc. Preto Svätý Otec Ján Pavol II. ustanovil 13. januára 1993 na pomoc týmto cirkevným spoločenstvám «Stálu medzidikasteriálnu komisiu pre Cirkev vo východnej Európe». Táto komisia, ako hovorí Svätý Otec v ustanovujúcom dekréte, sa bude starať o cirkevné spoločenstvá latinského i východného obradu na území ex-komunistických štátov. Bude sa starať o apoštolské poslanie Katolíckej cirkvi a napomáhať ju vo všetkých jej podujatiach a bude sprevádzať ekumenický dialóg s Pravoslávnou cirkvou a s ostatnými cirkvami východnej tradície. Bude udržovať pravidelné styky s rozličnými katolíckymi inštitúciami, ktoré už roky poskytovali pomoc katolíckym spoločenstvám vo východnej Európe, aby koordinovala ich činnosť, prípadne jej dala nový impulz. Predsedom komisie bude kardinál štátny sekretár. Tajomníkom tejto významnej komisie bude náš priateľ mons. Jozef Zlatňanský. Odvážim sa povedať, že Božia prozreteľnosť si ho dobre pripravila na tento post a že nový tajomník bude môcť splniť nádeje, ktoré do Komisie a do Tajomníka vkladá Svätý Otec. A máme nádej, že činnosť nového tajomníka Komisie bude užitočná aj Cirkvi, ktorá je na Slovensku. V tejto nádeji mu sľubujeme modlitbovú pomoc z Ústavu sv. Cyrila a Metoda v Ríme, a tak naše blahoželanie novému slovenskému biskupovi nebude jednorázové, ale mnohokrát opakované. ŠTEFAN VRABLEC 7 [pageend7]LIST SVÄTÉHO OTCA PREZIDENTOM VÝCHODNEJ EURÓPY Excelencie, Hrnzdno 3. júna 1997 vaša prítomnosť v Hnezdne na oslavách tisíceho výročia mučeníckej smrti svätého Vojtecha má veľmi významný charakter. Pri tejto výnimočnej príležitosti vás úctivo pozdravujem a ďakujem vám, že ste prišli uctiť, spolu s Cirkvou, postavu tohto veľkého svätca pri jeho hrobe. Pred desiatimi rokmi ctený pán kardinál Tomášek predstavil svätého Vojtecha ako «symbol duchovnej jednoty Európy ». A vskutku, jeho pamiatka je osobitne živá v strednej Európe. To dokazuje, že mnohé národy tohto kontinentu si uvedomujú, že sú dedičmi evanjelizátorov, ktorí vo svojich krajinách hlboko zasadili kresťanskú vieru a pričinili sa o to, aby ich kultúru preniklo ponímanie človeka charakteristické pre kresťanstvo. Vojtech sa narodil v Česku v čase ešte blízkom obdobiu, keď svätý Cyril a Metod začali evanjelizovať Slovanov. Podľa príkladu týchto dvoch významných predchodcov dokázal spojiť duchovné tradície Východu a Západu. Formovaný v Magdeburgu bol kňazom a neskôr biskupom v Prahe a poznal aj pápežský Rím a Páviu. Bol pútnikom vo Francúzsku, prišiel do Mohuča a stal sa priateľom cisára Ota III., prv ako odišiel na svoju poslednú misiu na baltické pobrežie. Ako duchovný pastier a misionár po niekoľkoročnej činnosti zanechal svoju stopu vo viacerých krajinách, takže sa stal jedným z patrónov poľského národa, ktorý je šťastný, že. môže uchovávať jeho relikvie ako jeden z najvzácnejších pokladov. Trvalý vplyv Vojtecha pochádza vo veľkej miere zo súladu, ktorý realizoval medzi rozdielnymi kultúrami, ktoré asimiloval, z jeho nezávislosti ako muža Cirkvi, ako aj z jeho neúnavnej obrany ľudskej dôstojnosti, kvality spoločenského života a služby chudobným, a tiež z duchovnej hĺbky jeho skúsenosti mníšskeho života. Pre všetky tieto dôvody zostáva neporovnateľným inšpirátorom pre tých, ktorí dnes pracujú na výstavbe obnovenej Európy verní svojim kultúrnym a náboženským koreňom. Vojtech žil v búrlivých časoch. Zakúsil krvavé tragédie vo svojej rodine a obmedzovanie vo svojej pastierskej službe. Podstúpil mučenícku smrť, lebo sa nemohol a nechcel vzdať ohlasovania posolstva spásy. V priebehu nášho, takisto búrlivého, storočia národy strednej Európy prešli hroznými skúškami. V súčasnosti sa otvorili nové cesty. Kiežby sa Európania rozhodne zapojili do konštruktívnej spolupráce, aby upevnili pokoj medzi sebou a okolo seba! Kiežby nenechali nijaký národ, ani ten najslabší, mimo spoločenstiev, ktoré sa práve ustanovujú. Zodpovední politickí predstavitelia majú dnes pred sebou ešte obrovské úlohy. Upevnenie demokratických inštitúcií, ekonomický rozvoj a medzinárodná spolupráca dosiahnu svoj pravý cieľ až vtedy, keď zabezpečia dostatočný blahobyt, aby človek mohol rozvinúť všetky rozmery svojej osobnosti. Veľkosť úlohy zodpovedných politických činiteľov spočíva v tom, že konajú so stálym rešpektovaním dôstojnosti každého človeka, že vytvárajú podmienky veľkodušnej solidarity, ktorá nenechá ani jedného spoluobčana na pokraji cesty, že sa každému umožní, aby mal prístup ku kultúre, aby objavil a uplatnil najvyššie ľudské a duchovné hodnoty, aby vyznával a šíril svoje náboženské presvedčenie. Napredujúc po týchto cestách, európsky kontinent posilní svoju súdržnosť, dokáže svoju vernosť tým, ktorí položili základy jeho kultúry a splní svoje stáročné poslanie vo svete Excelencie, vo vašich mnohých a ťažkých povinnostiach nech je vám posolstvo svätého Vojtecha prameňom plodnej inšpirácie! Keď vám opätovne ďakujem, že ste sem dnes prišli, vyslovujem vám svoje srdečné žičenia pre plnenie vašej vznešenej úlohy, pre váše osoby a pre všetky národy, ktoré reprezentujete. Prosím Boha, aby vám udelil hojné dary svojho požehnania. Ján Pavol II. 8 [pageend8]Môj brat 60 rokov kňazom Slovenské hlasy z Ríma nie sú časopisom jednej určitej rodiny, ale sú časopisom veľkej slovenskej rodiny čitateľov rozptýlenej po svete. Preto som oprávenene nadpísal svoj článok: «Môj brat 60 rokov kňazom.» Veď aj on patrí do našej čitateľskej rodiny, a tak každý môže o ňom povedať: « Môj brat». Ide tu o Mons. ThDr. Prof. Jozefa Vrableca, ktorý si 5. júla 1997 pripomína šesťdesiate výročie svojej vysviacky za kňaza. Považujem za spravodlivé pripomenúť tento deň slovenskej verejnosti. Nie preto, aby som jemu staval pomník, ale aby som hlbšie motivoval našu vďaku, ktorú chceme predniesť Pánu Bohu za mnoho dobra, ktoré jeho prostredníctvom preukázal slovenskému cirkevnému spoločenstvu. Náš brat Jozef je známy stovkám mladých kňazov, ktorým prednášal pastorálnu teológiu a homiletiku najprv v Bratislave a teraz v Nitre. Myslím, že aj oni si radi a s vďakou pripomenú jeho vedeckú a kňazskú prácu, ktorou ich obohatil. Náš brat Jozef je známy tisícom veriacich, ktorým vysluhoval sviatostné i náukové bohatstvo Kristovej Cirkvi najprv ako kaplán v Močenku a v Trenčianskej Teplej, v Bošanoch, v Skačanoch a v Dubnici nad Váhom, v Zliechove a v Nitre, potom ako správca fary v Klátovej Novej Vsi a profesor náboženstva v Nitre a napokon ako ThDr. Jozef Vrablec navštívil náš ústav (1967). Z prava do ľava: Gorazd Zvonický, Mons. Jozef Vrablec, S. Restituta Vrablecová, Mons. Štefan Vrablec, S. Galia Vrablecová, Mons. Jozef Vavrovič. Mons. ThDr. Prof. Jozef Vrablec. kazateľ na mnohých cirkevných sláveniach, na schôdzkach rozličných hnutí a v uzavretých duchovných cvičeniach, ktoré viedol na rôznych miestach Slovenska. Náš brat Jozef sa prihováral stovkám, ba tisícom čitateľov svojimi knihami, ktoré samizdatovo alebo tlačou vydával pre duchovné a vedecké potreby blížnych. ThDr. Ľubomír Stanček, CM vo svojej knihe: «Homiletika Jozefa Vrableca» (Spišské Podhradie 1997) v úvodnej časti vymenúva 12 diel homiletických, ktoré vyšli samizdatové a 6 zväzkov jeho kázní, ktoré vyšli tlačou v Ríme, 16 diel z pastorálky (v samizdate), 13 diel meditácií, ktoré vyšli samizdatové na Slovensku — (niektoré meditácie vyšli v dvoch zväzkoch knižne v Ríme), 16 diel o otázkach duchovného života. K týmto sa pekne druží jeho ma- riológia: Nemusím sa ja báť (Rím 1996). 60 rokov kňazského života, ktoré náš brat Jozef Vrablec žil v pokojných i rušných rokoch národného života vždy s túžbou v srdci: «Dedičstvo otcov zachovaj nám, Pane» a ktorú vyjadril aj umelecky v hudobnej kompozícii, sú obohatením slovenského cirkevného spoločenstva. Tri uznania už ohodnotili jeho prácu ako kňaza, profesora a občana: 1. Menovanie za pápežského preláta (r. 1990), 2. zlatá medajla Komenského univerzity a 3. Cena mesta Nitry. Že sa nášmu jubilantovi v takej miere podarilo spolupracovať s Božou milosťou, k tomu mu gratulujeme. Že si Pán chcel naším bratom Jozefom v takej hojnej miere poslúžiť, za to Pánu Ježišovi — Pastierovi našich duší — ďakujeme. Štefan Vrablec 9 [pageend9]DVA PRÍHOVORY SVÄTÉHO OTCA O VÝZNAME SOLÚNSKYCH BRATOV I. - MACEDÓNČANOM V piatok 23. mája 1997 Svätý Otec prijal delegáciu z Macedónska pri príležitosti sviatku Svätých solúnskych bratov. Drahý pán minister, páni. Pri príležitosti sviatku sv. Cyrila a Metoda znova ste prišli na púť k hrobu svätého Cyrila nachádzajúceho sa v bazilke sv. Klimenta v strede antického Ríma. Z dôvodu jedinečnej úlohy, ktorú zohrali vo vývoji kultúrneho a duchovného dedičstva Európy, svätí solúnski bratia sú symbolom jednoty tohto kontinentu. A poučenia, ktoré nám ich život zanechal, sú osobitne vítané dnes, keď sa Európa snaží dať nový zmysel svojej identite a svojmu určeniu. Svätý Cyril a Metod ukazujú predovšetkým, ako je dôležité hľadať jednotu všetkých kresťanov v jedinej Kristovej Cirkvi. Boli poslaní do Východnej Európy carihradským patriarchom ako odpoveď na žiadosť kniežaťa Rastislava z Veľkej Moravy. Vladár sa chcel naučiť evanjelium spásy a žiadal, aby boli poslaní medzi jeho poddaných «jeden biskup a jeden učiteľ», ktorí by boli schopní vysvetliť im svoju kresťanskú vieru v ich jazyku. (Život Konštantína, XIV, 2-4, enc. Slavorwn apoštoli, č. 5). Západné diecézy na hraniciach Veľkej Moravy sa však domnievali, že zodpovednosť doniesť Kristov kríž slovanským národom je ich, a preto prekážali dvom Bratom v ich podujatí. Cyril a Metod sa teda odobrali k pápežovi, aby dostali potvrdenie svojej misie medzi Slovanmi. V čase keď Cirkev nebola rozdelená na Východ a Západ, spojený zásah Ríma a Carihradu priniesol veľké dobrodenie evanjelizačnému dielu. Stále sa modlím za skorý príchod chvíle, keď sa tradície Východu a Západu, ktorých svätý Ciril a Metod sú dnes, ako aj kedysi, spojovacím ohnivom, stretnú «v jedinej veľkej tradícii všeobecnej Cirkvi» (.tamže, c. 21). Vplyv dvoch svätých pretrváva v našom európskom dedičstve, najmä v kultúre slovanských národov, ktoré vďačia za svoj «začiatok» alebo za ich rozvoj dielu solúnskych bratov (porov. Slavorum apoštoli, č. 21). Ich svätý život nám hovorí ešte o dôležitosti vzájomného pochopenia medzi rôznymi kultúrami, ktoré má podstatný význam pre spo- lujestvovanie a pokoj v Európe a osobitne na Balkáne. Dúfam, že váš pobyt v Ríme posilní vaše úsilie zachrániť a zviditeľniť kresťanské dedičstvo, ako i umelecké poklady vašej zeme, ktoré prežili ťažké historické udalosti, aby boli k dobru celej Európy. Nech všemohúci Boh požehná vás a vašich spoluobčanov jednotou a pokojom. (Svätý Otec pri konci svojho príhovoru urobil narážku na výstavu fresiek z cyrilometodskej doby, ktoré prežili búrku obrazoborectva. Freska pochádzajú z IX. až XIV storočia. Výstavu usporiadali veľvyslanectvá Ex-juhoslovanskej macedónskej republiky pri Svätej stolici a pri Talianskej republike v spolupráci s írskymi dominikánmi, ktorí spravujú Baziliku sv. Klimenta). Podľa ĽOsservatore romano - 24. mája 1997 II. - BULHAROM Pri príležitosti sviatku sv. Cyrila a Metoda, ktorý Bulhari slávia 24. mája, Svätý Otec prijal úradnú delegáciu Bulharskej republiky a mal k nej tento prejav: Pán prezident, páni ministri, panie a páni. 1. S mimoriadnou radosťou prijímam vašu delégáciu, ktorá prišla do Ríma na výročitý sviatok sv. Cyrila a Metoda podľa už ustálenej tradície. Vaša púť k hrobu sv. Cyrila v starobylej bazilike sv. Klimenta dokazuje, že bulharský ľud s vďačnosťou uznáva dôležitosť evanjelizačnej misie vykonanej svätými Bratmi. 10 [pageend10]Sv. Cyril a Sv. Metod (podľa návrhu Prof. J. Cincíka) v kostole slovenských františkánov vo Valparaiso v USA. Misionárske dielo Cyrila a Metoda malo rozhodujúcu úlohu pre osud slovanských národov a hlboko poznačilo duchovné a kultúrne dejiny Európy. Pôvodom zo Solú- na, poslaní k Slovanom z poverenia Carihradu, svätí bratia vedeli ohlasovať evanjelium v spoločenstve s celou Cirkvou. Aj v ťažkých chvíľach a v protivenstvách zachovali puto jednoty a lásky až v tej miere, že sa stali vzormi cirkevnej jednoty na Východe i na Západe. Uvažujúc o význame tohto veľkého evanjelizačného obdobia, mohol som napísať v encyklike Slavorum apoštoli, že « pre nás, ľudí dnešnej doby, obsahuje ich apoštolát aj výrečnosť ekumenickej výzvy, t.j. znova budovať v mierumilovnom uzmierení jednotu, ktorá v neskoršej dobe po ich smrti bola ťažko poškodená, a na prvom mieste jednotu medzi Východom a Západom» [tamže, c. 13). 2. Pôsobenie svätých bratov obsahuje aj iný rozmer, úzko spojený z ich evanjelizačným poslaním. Nevnútili slovanským národom svoju grécku kultúru, iste oveľa bohatšiu, ale pamätali na slová Písma: «Aby každý jazyk vyznával: “Ježiš Kristus je Pán” na slávu Boha Otca» [Flp 2,11) a dali sa do prekladania svätých kníh. «Využívajúc svojej dokonalej znalosti gréčtiny a vlastnej kultúry pre toto ťažké a jedinečné dielo, vytýčili si za cieľ pochopiť a preniknúť reč, zvyky a tradície, vlastné slovanským národom a verne tlmočiť ich túžby a ľudské hodnoty, ktoré v nich boli a sa prejavovali» [tamže, č. 10). Ich dielo, najmä zostavenie abecedy prispôsobenej slovanskej reči, znamenalo podstatný prínos pre kultúru a literatúru všetkých slovanských národov. Chcem ešte pripomenúť, že misia svätých bratov sa cez ich priamych učeníkov upevnila a zveľadila vo vašej zemi vďaka veľmi dynamickým strediskám mníšskeho života. Z Bulharska sa kresťanstvo ďalej rozšírilo do súsedných krajín a dostalo sa až do Kyjevskej Rusy (porov. tamže, č. 24). 3. Ak dnes jedna veľká časť Európy hľadá svoju identitu, ona sa nemôže nevrátiť ku svojim kresťanským koreňom a nadovšetko k dielu sv. Cyrila a Metoda. Ono je bezpochyby prínosom prvoradej dôležitosti pre jednotu Európy v rozmere náboženskom, občianskom a kultúrnom. Prehĺbené štúdium činnosti a dedičstva svätých Bratov umožní znovuobjaviť hodnoty, ktoré stvárňovali Európu v minulosti, ktoré však môžu aj dnes obnoviť tvárnosť tohto kontinentu. Ďakujem vám za vašu srdečnú návštevu, vyjadrujem najlepšie žičenia vašej delegácii, autoritám a bulharskému národu. Prajem vám, aby ste priznaním novej aktuálnosti dedičstvu sv. Cyrila a Metoda, mohli všetci aktívne prispieť k rekonštrukcii vašej krajiny a tiež aj Európy. Skladám tieto žičenia pred Pána a zvolávam na vás všetkých dobrodenia jeho požehnania. Podľa ĽOsservatore Romano - 25. mája 1997 11 [pageend11]† EDUARD KOJNOK NOVÉ POVOLANIA PRE NOVÚ EURÓPU MEDZINÁRODNÝ KONGRES O POVOLANIACH KU KŇAZSTVU A K ZASVÄTENÉMU ŽIVOTU V EURÓPE V dňoch od 5. do 10. mája som sa v Ríme zúčastnil na kongrese o povolaniach ku kňaz- stvu a k zasvätenému životu. Na nasledujúcich stránkach vás chcem informovať o tejto významnej udalosti v živote Cirkvi a na záver si dovolím podeliť sa s vami o moje osobné postrehy. Podnet k tomuto stretnutiu vyšiel z Kongregácie pre katolícku výchovu, Kongregácie pre východné cirkvi a Kongregácie pre inštitúty Bohu zasväteného života a pre spo- ločentvá apoštolského života. Prípravu a organizáciu kongresu mali na starosti Pápežské dielo pre povolania, Rada európskej biskupskej konferencie, Únia európskych konferencií hlavných predstavených a Európske sekulárne inštitúty. Zúčastnilo sa na ňom okolo 250 delegátov z 37 krajín našej «starej» Európy (chýbali iba delegáti z Turecka). Zo Slovenska boli prítomní Dr. Ján Janok, CSsR, Thlic. Vladimír Stahovec a Sestra Lucia Pipková, IBMV. ÚLOHA KONGRESU Pastoračná starostlivosť o duchovné povolania je veľmi dôležitou, ba až existenčnou otázkou kresťanskej Európy a jej budúcnosti. Túto skutočnosť si veľmi dobre uvedomuje a pri svojich misijných cestách neúnavne zdôrazňuje Svätý Otec. Ako mu otázka duchovných povolaní leží na srdci, vyjadril aj vo svojom posolstve k účastníkom kongresu. Zdôraznil, že kongres nemá za úlohu iba zhodnotiť situáciu týkajúcu sa povolaní, ale že má zároveň ponúknuť konkrétne návrhy na vypracovanie hodnotného projektu pastorácie povolaní v duchu evanjelia. Pastoračná starostlivosť o povolania predstavuje životne dôležitý problém tak pre budúcnosť kresťanskej viery na našom kontinente, ako aj pre duchovný rozvoj európskych národov. Preto aktivita kresťanských komunít práve v tejto oblasti patrí k najnaliehavejším a najdôležitejším. Toto úsilie, píše Svätý Otec, sa nemôže obmedziť iba na iniciatívy príležitostné a mimoriadne, ale skôr si vyžaduje stálu pozornosť partikidárnej cirkvi. V čom vidí Svätý Otec pramene nových povolaní? V cirkevnom spoločenstve prekypujúcom živou vierou, atmosférou modlitby a príkladom osobného svedectva všetkých členov komunity, no najmä tých, ktorí sú už zasvätení. Práve ich vyzýva pápež aby boli radostnými svedkami v službe pre nebeské kráľovstvo, aby si uvedomovali, že ich prítomnosť po boku mladých ľudí je vždy veľmi významná, pretože alebo povzbudzuje, alebo odrádza; vyvoláva túžbu po Bohu, alebo tvorí prekážku na ceste k nemu. METÓDA PRÁCE KONGRESU Kľúčovým prvkom každého pracovného dňa bola relácia, ktorá vlastne tvorila odrazový mostík pre tému toho-ktorého dňa. Obsah prednášky bol potom prehĺbený jednotlivými aspektami prostredníctvom konkrétnych skúseností tých, ktorí sa venujú pastorácii povolaní, ako aj osobnými svedectvami ľudí, ktorí o svojom vlastnom povolaní a živote zasvätenom Bohu priniesli nádherné svedectvá. Najdôležitejšou časťou kongresu bola práca v skupinách, pretože práve tam bola skutočná možnosť pre všetkých aktívne sa zúčastniť a ponúknuť svoje názory, skúsenosti a návrhy. Každá skupina (20-30 osôb) po jednotlivých stretnutiach vypracovala syntézu návrhov, ktoré potom tvorili bázu pre záverečný post- -kongresový dokument. 12 [pageend12]OBSAHOVÁ NÁPLŇ KONGRESU Piatim veľkým témam, ktorými sa kongres zaoberal, zodpovedalo päť pracovných dní. Prvý deň bol venovaný zhodnoteniu situácie v Európe v oblasti povolaní a jej porovnanie so situáciou celosvetovou. Pozornosť sa sústredila hlavne na zhodnotenie kultúrnych a spoločenských podmienok, v ktorých povolania vyrastajú. Je dôležité poznať a rozlišovať, ktoré prvky napomáhajú, a ktoré naopak zabraňujú mladému človeku rozhodnúť sa pre duchovné povolanie. Ako o negatívnych sociálno-kultúrnych fenoménoch sa najčastejšie hovorilo o praktickom a existenčnom ateizme, o rastúcej sekularizácii, o prílišnom zdôrazňovaní slobody a autonómie osoby, o laicizácii škôl, o masovokomunikačných prostriedkoch, o sektách a rozličných synkretických hnutiach, a o ťarche sociálnej nespravodlivosti. Zvlášť v západnej Európe kríza rodiny prináša zmätok a dezorientáciu mladých, ktorí vo svojom najbližšom okolí nezakúšajú silu osobných a hlbokých vzťahov a preto svojich najbližších dôverníkov hľadajú mimo nej. Neblaho vplýva aj náboženská nevedomosť, slabá účinnosť katechéz, a často aj nejasné svedectvo tých, ktorí žijú Bohu zasvätený život. Na druhej strane sú tu aj pozitívne aspekty. Spomeniem ten najdôležitejší — a pre nás, myslím, veľmi smerodajný, pretože práve na ňom môžeme postaviť základy našej pastoračnej starostlivosti o mladých so špeciálnym zreteľom na povolania: túžba mladých po duchovných hodnotách a ich otvorenosť pre ideály. Na druhý deň sa predmet záujmu preniesol z kultúrno-spoločenskej sféry do oblasti cirkevného spoločenstva. Otázka dňa znela: Aké by malo byť naše kresťanské spoločenstvo, aby v ňom mohlo nájsť úrodnú pôdu semienko povolania? V tento deň sa menej teoretizovalo a väčší priestor a dôraz sa kládol na konkrétne kvality, ktoré by mali charakterizovať partiku- lárnu cirkev, aby bola účinným svedectvom a impulzom pre tých, ktorí stoja pred životným rozhodnutím. Náplň tretieho dňa kongresu vystihoval slogan: mladí dnešnej doby pred Kristom. Hovorilo sa o pastorácii mladých, ktorá má byť pastoráciou povolaní, pričom do centra pozornosti sa dostali rodina a škola. Relátori vo svojich prednáškach ponúkali odpoveď na základnú otázku: Ako pomôcť mladým ľuďom prekonávať nerozhodnosť pri životných rozhodnutiach? S trpkosťou sa v tento deň niekoľkokrát ozvalo konštatovanie, že dnešná kríza povolaní vyplýva zo všeobecnej krízy kresťanských komunít, ktoré nedokážu účinne a viditeľne prezentovať prítomnosť Krista v svojom strede. Veľmi naliehavo sa preto vyžaduje obnova našich duchovných spoločenstiev, ktoré budú schopné ponúknuť presvedčivé svedectvo jednoty a lásky. Vo štvrtý deň sa naša pozornosť skoncentrovala na kľúčový problém pastorácie povolaní, a síce na úlohu a kvality vychovávateľa (kňaz, katechéta, animátor...). Nároky kladené na tieto osoby sú veľké, preto v prvom rade ony samy by mali prejsť formačným procesom, ktorý by ich urobil citlivými na vnímanie účinkovania Ducha Svätého v ľuďoch im zvereným, aby sa takto zodpovedne snažili rozlíšiť a vypozorovať špecifické charizmy jednotlivých osôb, a aby vedeli múdro ponúknuť mladému človeku plán cesty k naplneniu svojho povolania, ako aj seba samých za sprievodcov. Piaty deň bol poslednou etapou kongresu. Všetci jeho účastníci po dňoch spoločného hľadania ponúkli materiál a svoje návrhy na vypracovanie záverečného dokumentu. Tieto po ich spracovaní budú rozposlané do všetkých cirkevných komunít. POSTREHY A NÁVRHY Ako som vyššie uviedol, oficiálny post- -kongresový dokument, so všetkými návrhmi a závermi, dostane po jeho vydaní každá parti- kulárna cirkev. Priebežne o práci kongresu ste sa mohli dočítať aj v denníku ĽOsserva- tore Romano. Predsa však by som sa chcel s vami podeliť o moje osobné skúsenosti a postrehy. Mal som možnosť stretnúť sa s mnohými ľuďmi, ktorí sa s veľkým zanietením a láskou venujú mladým a ich profesionálnej orientácii, uvedomujúc si, že bez duchovných povolaní je 13 [pageend13]ohrozená duchovná kvalita nielen kresťanov, ale celej spoločnosti. Pre Cirkev dneška je teda problémom číslo jedna problém povolaní. Nemôžeme sa uspokojiť s tým, že hovoríme o povolaniach iba raz v roku (nedeľa Dobrého Pastiera). Potrebujeme systematicky a permanentne zaradiť starostlivosť o duchovné povolania do každodennej pastoračnej činnosti a to nielen v liturgii či katechéze, ale najmä pri pastorácii mladých a rodín. S radosťou môžeme konštatovať, že v našej krajine, tak ako vo väčšine post-komunistic- kých krajín, prežívame obdobie rozkvetu povolaní. V porovnaní s krajinami západnej Európy, ktoré už roky prežívajú hlbokú krízu povolaní, môžeme byť azda aj spokojní. To nás však neoprávňuje k nečinnosti. Negatívne aspekty, ktoré priviedli Západ do krízy, môžu so zmenou spoločenských a politických podmienok nepriaznivo zasiahnuť aj nás. Ich skúsenosti nech nám slúžia na poučenie, aby sme sa vyvarovali zbytočných chýb. Vyžaduje si to spoluprácu nás všetkých: biskupov, kňazov, rehoľníkov, členov sekulárnych inštitútov a laikov. Tu by som ešte raz chcel pripomenúť to, čo vo svojom posolstve zdôraznil aj Svätý Otec: úlohu farského spoločenstva a hlavne kňaza, ktorý v konečnom dôsledku je prvým animátorom povolaní, nakoľko má najbližší a osobný vzťah s členmi svojej komunity. Téma povolania by sa mala stať predmetom jeho príhovorov, modlitba za povolania by mala byť v centre modlitieb jeho spoločenstva, nehovoriac o osobnom kontakte s mládežou a rodinami. Ďalšou nie menej dôležitou úlohou pre nás je, aby sme tým ľuďom, ktorí sa už rozhodli pre duchovné povolanie, ponúkli kvalitných sprievodcov, aby z našich seminárov a novi- ciátov vychádzali ľudia skutočne vyformovaní v duchu evanjelia, plní nádeje a radosti, ktorí budú príťažlivým vzorom pre nové povolania. Na záver chcem poďakovať rektorovi banskobystrického seminára ThLic. Mons. T. Ga- lisovi a vicerektorovi nitrianského seminára ThDr. Mons. P. Brzému za dôkladné preštudovanie prípravného kongresového dokumentu a hlavne za ich podnetné pripomienky a návrhy, ktoré veľmi poslúžili slovenským účastníkom kongresu. NA CELOM SVETE NECH SA KONAJÚ ADORÁCIE ZA KŇAZSKÉ POVOLANIA Na všeobecnej audiencii 13. novembra 1996 sa zúčastnili členovia hnutia REGNUM CHRISTI. Darovali Svätému Otcovi, ešte v rámci osláv 50. výročia jeho kňazskej vysviacky, 165 monštrancií, aby ich požehnal. Tieto monštrancie budú rozdelené do rôznych krajín sveta, aby slúžili na adoráciu na vyprosenie nových kňazských a rehoľných povolaní. Svätý Otec Ján Pavol II. požehnáva 165 nových monštrancií. Tieto monštrancie sú určené do rôznych krajín sveta na adoráciu za nové kňazské povolania. 14 [pageend14]Kard. CAMILLO RUINI BRAT ALOJZ MÁRIA CHMEĽ UČENÍK UKRIŽOVANÉHO Reč kardinála Kamila Ruiniho na otvorení diecézneho beatifikačného procesu Brata Alojza Mária Chmeľa, ktorý sa konal v Lateránskom paláci 29. apríla 1997. Zúčastnili sa na ňom aj veľvyslanci SR pri Talianskej vláde a pri Svätej Stolici páni Zelenay a Neuwirth. Boží služobník Brat Alojz Mária Chmeľ sa narodil 17. októbra 1913 v Spišskej Starej Vsi (na Slovensku). Jeho rodičia boli Ján a Agneša Kurpiel. Bol piaty z ôsmych detí. Pokrstili ho vo farskom kostole 26. októbra a dali mu meno Andrej. Jeho rodina viedla jednoduchý a pracovitý život, ale veľmi bohatý na vieru a kresťanskú tradíciu. Andrej veľmi skoro prejavil, že jeho duša je zameraná na duchovné hodnoty a má vynikajúcu náboženskú citlivosť. Povahou bol pokorný, rozvážny a silnej vôle. Usilovne sa zúčastňoval na pobožnostiach a na vyučovaní katechizmu, miništroval s hlbokou nábožnosťou a vnútornou radosťou. Aj doma sa často utiahol na modlitbu vo svojej izbe a napodobňoval pri svojom oltáriku celebrujúceho kňaza. Boli to prvé nepochybné znaky jeho budúceho kňazského povolania. Základnú školu navštevoval v rodnej obci s veľkou usilovnosťou a s peknými výsledkami. Vo voľných chvíľach medzi štúdiom ochotne pomáhal matke s bratom v domácich prácach. Aj keď išiel pásť dobytok, brával si so sebou nejakú knihu, aby sa vzdelával. Prvé stretnutie s Ježišom v Oltárnej sviatosti iste v ňom vzbudilo túžbu patriť Jemu a navždy. 1. septembra 1926 začal navštevovať gym- názium-lýceum v Ústave «Severin Gosczyn- ski» v Nowom Targu a býval v katolíckom konvikte «Bursa», ktorý spravoval poľský kňaz prof. Michal Kania, veľký vychovávateľ. On formoval rozum a srdce Andreja, sprevádzal ho v štúdiu náboženstva a filozofie. Nadovšetko však bol mu prvým duchovným radcom, múdro ho viedol v duchovnom živote a pri voľbe povolania. V tomto období (25. júna 1928) prijal vo farnosti Neofoni sviatosť birmovania z rúk krakovského pomocného biskupa Mons. Stanislava Responda. Aj v Novom Targu sa Andrej dokázal ako zrelá osobnosť s veľkým zmyslom zodpovednosti vo vykonávaní svojich povinností. Jeho kultúrne záujmy sa dotýkali rôznych oblastí ľudského vedenia. Vynikal v znalosti jazykov, v umení a v hudbe. Prefekt konviktu ho mal v úcte a často mu zveroval starostlivosť o spolužiakov: rád vykonával túto službu, i keď sa preto niekedy musel vzdať vianočných prázdnin. Denne sa stretával s Pánom vo svätej omši, horlivo pristupoval k sviatostiam. Rád sa uťahoval do samoty, lebo tu nachádzal možnosť vstúpiť do seba a spojiť sa s Bohom. Preto premenil jednu menšiu izbu vo svojom dome na súkromnú modlitebňu. Kľakadlo do nej si sám zhotovil. V nej sa mohol nerušene dlho modlievať a rozjímať, celý ponorený do Boha. V tých blažených hodinách vychutnával Pánovu dobrotu a započúval sa iste do hlasu, ktorý ho s nástojčivosťou pozýval k nasledovaniu v zasvätenom a kňazskom živote. Aby jeho meditácia o hodnote života a o večnom určení bola účinnejšou, vyhotovil si malú ľudskú lebku, ktorú počas modlitby držiaval pred sebou. Aj so svojimi priateľmi Andrej mával dlhé rozhovory o duchovných veciach. 17. júna 1933 skončil liceálne štúdiá s výborným prospechom a dostal maturitné vysvedčenie s najlepšími známkami. Povolanie k zasvätenému životu Andrej bol už pripravený zanechať všetko a zblízka nasledovať Ježiša v zasvätenom a 15 [pageend15]kňazskom živote. Sám Pán mu vnukol takmer náhodným spôsobom, kam ho volá do svojej služby. Dostal sa mu do rúk časopis «Svätá Rodina », v ktorom bola informácia o duchovnosti a poslaní Rádu bosých karmelitánov a výzva k mladým ľuďom, aby uvažovali o ponuke, ktorá sa im dáva: spoznať zblízka ich komunitu v českom klášore Lnáře. Len čo Andrej čítal tento stručný oznam, srdce sa mu naplnilo radosťou. Pochopil, že tu ide o hlas zhora. Hneď vyjavil farárovi svoju vôľu vstúpiť čím skôr k bosým augustiniánom. 13. júna 1933 napísal predstavenému komunity v Lnářoch žiadosť o prijatie do komunity rádu, pretože «úprimne túžil slúžiť Ježišovi Kristovi ako kňaz, a osobitne že chce nasledovať vnútorné volanie: “Nasleduj mal” a pracovať pod Kristovou zástavou na svojom zdokonaľovaní a na spáse nesmrteľných duší ako cien Rádu svätého Augustína.» Jeho programom odteraz bude: Všetko na väčšiu Božiu slávu. 5. septembra toho istého roku vstúpil ako postulant do kláštora Najsv. Trojice v Lnářoch, v mestečku Českobudéjovickej diecézy. Ideál bosých augustiniánov, reformovanej vetvy Rádu augustiniánov, je veľmi pekne vyjadrený v definícii Pavla V.: «Služba Najvyššiemu v duchu poníženosti» na budovanie jednoty prostredníctvom lásky. Andrej si dokonale navykol na nový život v komunite: modlitba, štúdium, práca, apoštolát. Na základe jeho nevšednej duchovnej prípravy po sotva uplynulých troch mesiacoch predstavení rozhodli pripustiť ho do noviciátu v Taliansku. 8. decembra 1933 Andrej odchádza do Ríma a 24. decembra začína noviciát v kláštore S. Maria Nuova pri Tivoli. Prijatie mena Brat Alojz od Nepoškvrnenej jasne naznačuje, kto bude vzorom jeho života: Panna Mária a Svätý Alojz Gonzága, i evanjeliový program, ktorý si urobil do budúcnosti: byť čistým a svätým v nevinnosti mysle, srdca, zmyslov a života. Počas noviciátu sa jasne ukázala jeho hlboká duchovnosť a rozhodná vôľa dôsledne vytrvať na ceste svätosti. Jeho správanie sa bolo bezprostredným dôkazom, že ide o osobu poníženú, tichú a ponorenú v Bohu. Každý deň prežil v absolútnej vernosti duchu a slovám Regule sv. Augustína, konštitúciám a rozhodnutiam predstavených. Jeho jedinou životnou normou bolo dokonalé priľnutie k Božej vôli: a v nej našiel svoj pokoj. Túto neobyčajnú duchovnú silu hojne čerpal z prameňa modlitby. V jeho izbietke, veľmi jednoduchej, sa pripravoval na rozjímanie a liturgiu hodín a zúčastňoval sa na chórovej liturgii s veľkou sústredenosťou a nábožnosťou. Nikdy nebolo na ňom badať znaky únavy alebo roztržitosti. Slovom, stačilo pozrieť na jeho chovanie a hneď sa videlo, že bol úplne preniknutý posvätnosťou úkonov, ktoré vykonával — že spolu s bratmi prežíval liturgiu, ktorá sa slávi v nebi. Takú istú vieru, nábožnosť a skromnosť bolo možno obdivovať u neho, keď bol prítomný na svätej omši a pristupoval k prijímaniu. Niekoľko dní pred skončením noviciátu Boží služobník vyjavil s pokorou novicmaj- strovi túžbu zmeniť rehoľné meno. Chcel sa volať Brat Alojz Mária od Ukrižovaného, pretože cez Máriu sa chcel vo všetkom pripodobniť Kristovi poslušnému až na smrť, až na smrť na kríži. Tak mu Pán zjavoval, aká mala byť jeho cesta ku svätosti i jeho budúce poslanie v Cirkvi. Predstavení radi prijali jeho žiadosť. 25. decembra 1936 sa Brat Alojz zasvätil Pánovi sľubmi poslušnosti, chudoby, čistoty a poníženosti. Tento štvrtý sľub je pre bosých augustiniánov mimoriadne dôležitý, nakoľko predstavuje základný prvok ich charizmy. Hneď nato začal štúdium teológie v Kláštore Ježiša a Márie v Ríme, v generálnom študen- táte Rádu. Štúdiu sa venoval s najväčšou usilovnosťou. Bol príkladným vo všetkých komunitných úkonoch. Nikdy nedal príležitosť ani predstaveným ani profesorom, aby ho museli napomínať či už v disciplíne alebo v školskom prospechu. V štúdiu posvätných disciplín bol vedený nadprirodzeným duchom. Chcel plniť Božiu vôľu, živiť vlastný duchovný život, pripraviť sa na budúce pastoračné poslanie. Už vtedy pomýšľal na to, že sa bude v budúcnosti venovať formácii mladých ľudí — kandidátov na kňazský a zasvätený život. 16 [pageend16]Na Kalvárii Myšlienka na vznešená dôstojnosť kňazstva sa v ňom sústavne spájala s myšlienkou na vlastnú nehodnosť. V tejto veci niekoľko raz sa zdôveril spolubratom s akousi predtuchou: že nebude môcť dosiahnuť kňazstvo, ba že bude veľa trpieť. Pán mu začal ukazovať, na akom oltári mal vykonať svoju kňazskú obetu. A napokon, on sám chcel, aby ho volali učeníkom Ukrižovaného Ježiša. A bude ním až dokonca! Na začiatku roku 1938 zacítil silné bolesti na pleciach: Boli to prvé predznaky zla, ktoré ho malo doviesť až k smrti. No predsa sa mu podarilo dokončiť školský rok. Keď sa však po letných prázdninách vrátil do Ríma, bolesti sa mu zostrili a musel prerušiť štúdiá. Pri lekárskej prehliadke zistili, že ide o rakovinu hrdla a hospitovali ho na poliklinike «Regina Elena» v Ríme. V dlhých mesiacoch hospitalizovania vydal hrdinské svedectvo o pokojnom prijatí bolesti a ponúkol sa Kristovi ako obeť za spásu sveta. Svojim návštevníkom hovorieval: Proste za mňa Pána, aby mi dal milosť s radosťou znášať túto chorobu. Na perách mal často tento vzdych: Všetko pre teba, Ježišu! Okolo Božieho služobníka Andreja, ktorý sa stal oltárom i obeťou, začala rozkvitať viera a nádej lekárov, zdravotníkov i nemocných, na ktorých zapôsobil obdivuhodný príklad kresťanských čností tohoto ukrižovaného mladíka. Takto mladý Andrej, modliac sa vo dne i v noci a obetujúc svoje kruté bolesti za spásu duší, očakával Pánov príchod. V posledných dňoch sa mohol zúčastniť na svätej omši, ktorú celebrovali v jeho izbe a zbožne mohol prijať sväté prijímanie. V spojení s Pánom Ježišom, s rukami skríženými na prsiach obnovoval obetovanie seba. 16. augusta 1939, po prijatí svätých sviatostí usnul v Pánovi. Jeho posledné slová boli: Pre teba, Ježišu! Do tvojich ruk, Pane, porúčam svoju dušu. Jeho telo odpočíva v kostole Ježiša a Márie na Via del Corso v Ríme, kam ho preniesli z Veránskeho cintorína 28. januára 1971. Boží služobník Brat Alojz Chmeľ sa predstavuje ako veľmi aktuálny vzor kresťanského a augustiniánského života a môže pmôcť najmä mladým ľuďom dať evanjeliovú odpoveď na ich životné otázky. Brat Alojz pripomína všetkým nádherné slová svätého Augustína: Pre seba si nás stvoril, Pane, a naše srdce je nespokojné, kým nespočinie v tebe (Vynania, 1, 1,1). Jeho krátke životné dejiny, žité medzi dvoma svetovými vojnami, akoby zjednocovali v jedinom duchovnom objatí rozličné kultúry a národy Európy a výrečným spôsobom ukazovali všetkým cestu zmierenia a jednoty. MONS. DANIEL FALTIN OSLÁVIL SEDEMDESIATKU Mons. Daniel Faltin sa narodil v Kurimanoch pri Levoči 21. apríla 1927. Ako 19-ročný vstúpil do františkánskej rehole minoritov. Teológiu študoval v Ríme, kde bol vysvätený za kňaza. Dosiahol doktorát z teológie a o štyri roky aj doktorát z civilného i kánonickeho práva. V štúdiách pokračoval a dosiahol doktorát z východného cirkevného práva a titul advokáta Apoštolského tribunálu Romana Rota. Od 10. októbra 1986 je sudcom Apoštolského tribunálu Romana Rota a prednáša východné právo na rotálnom štúdiu. Jeho zásluhou sa konajú v Spišskej Kapitule sympóziá kánon ického práva. Toho roku bude na Slovensku už siedme sympózium — a jeho zásluhou aj na Sibiři, v Novosibirsku sa bude konať prvé sympózium cirkevného práva. Jeho zásluhou vznikla Slovenská spoločnosť ká- nonického práva. Gratulujeme jubilantovi k požehnaným narodeninám a prajeme mu, aby mohol urobiť ešte veľa Mons. Daniel Faltin, OFM Conv. skladá prísahu pred prija- služieb Cirkvi, najmä tej, ktorá je na Slovensku. tím úradu advokáta Apoštolského trib. Romana Rota. 17 [pageend17]RÓBERT SARKA KRESŤANSKÝ POHĽAD NA ZMYSEL Kresťanský pohľad na zmysel Na otázku zmyslu, ktorú sme si položili, nedáva odpoveď veda. Filozofia a umenie ho môžu pomôcť hľadať. Avšak hovoriť o ňom a ukázať naň je poslaním náboženstva. Kresťanstvo nachádza zmysel človeka v Ježišovi. Zmysel bol označený ako cestovanie, smerovanie. Ježiš sám sa označil ako cesta, pravda a život (J n 14,6-9). Teillhard de Chardin videl zmysel vývoja kozmu v smerovaní k človeku (tzv. antropický princíp). Zem je obrovským steblom, ktorého kvetom je človek. Zmysel vývoja človeka vidí v Kristovi. Aký zmysel mal však Ježiš? Prečo žil? Čo ním hýbalo? Čo ho nieslo? Na tieto otázky dáva odpoveď sv. Pavol v Rim 15,2-3: «Nech sa každý z nás páči blížnemu na jeho dobro a budovanie. Veď ani Kristus nehľadal záľubu v sebe...», doslovne: neslúžil sám sebe, vo svojom konaní a myslení, neodvolával sa na seba. Žil pre svojich blížnych, zastával sa nás, nás, ktorí žijeme v odlúčení od Boha. Neohlasoval seba, lež vôľu toho, od ktorého dostal všetko svoje bytie a zmysel. «Mojím pokrmom je plniť vôľu toho, ktorý ma poslal (J n 4,34). Dal nám príklad, keď sám odmietol pokušenia niektorých falošných zmyslov života (Mt 4,1-11) — abstraktného po- krokárstva, populizmu a politickej moci. Na púšti vybojoval svoju orientáciu na pravý zmysel, hoci pokušenie sa neustále vracalo (Mt 4,11). O udržanie zmyslu treba neustále zápasiť. K naplneniu zmyslu je potrebná sebaláska. Nie egoizmus, ale sebaláska. Túto pravú sebalásku zjavuje Ježiš, keď je dokonale sám sebou. Aj vo svojom utrpení vedel (Lk 3,22; Lk 23,46), že ho Boh prijal. Preto nám ukazuje líniu, ako kráčať Cestu, a tak napĺňať zmysel Mt 16,42: «Kto chce za mnou ísť, nech zaprie sám seba, vezme svoj kríž a nasleduje ma.» Heribert Mühlen poukazuje, že tu nejde o nejaký individualistický únik. Zaprieť sám seba znamená nedbať na seba, obetovať sa, žiť pre druhých. Je to sebaprekračujúci krok človeka, ktorým sa nájde. V praxi to znamená nielen poznanie vlastných chýb, všetkých metamorfóz priemernosti a egoizmu. Nie je to ani len boj proti nim, ale je to tiež objavenie prirodzených darov, ktoré nám Boh dal, aby sme ich rozvinuli v službách blížnemu. Práve v tom človek nachádza šťastie a radosť. Exercície sv. Ignáca z Loyoly azda ako prvé sformovali klasickú otázku o zmysle: «Načo sme na svete?» «Aby sme Boha milovali, poznali, a tak do neba prišli...» — nachádza potom odpoveď v konkrétnej službe človeka človeku, lebo človek je symbolom Boha (Gn 1,26). Prístup — «konám túto službu ako pre svojho Pána», nedovolí človeku upadnúť do falošných zmyslov. Ježiš prirovnáva človeka k stromu prinášajúcemu dobré či zlé ovocie. Telo človeka nemôže rásť celý život, strom však rastie. Podobne môže rásť celý život náš duch. Náš duch je ako strom, celý život rastie v napĺňaní zmyslu. Mühlen rozlišuje celkový plán, v ktorom je od Boha daný zmysel a jednotlivé životné ciele, zámery. Jednoduché ciele si dávame samy vo Franklovom význame pri stretnutí s jednotlivými úlohami. Celkový plán však dostávame (porov. Iz 45,9; Iz 29,16). V ňom sa cítime bezpečne a jemu sú potom podriadené aj jednotlivé úlohy života. V tomto pláne nie sú priehľadné všetky úseky, nikdy ho nepochopíme, napr. problém utrpenia, pohrôm atď. Napriek tomu nám poznanie tohto plánu dáva silu prejsť všetkými kataklizmami. Spoločný zmysel pre všetkých ľudí (hľadať a stretnúť sa s Bohom skrze službu a rozlišovanie znamení života) možno teda nájsť v celkovom pláne. Ten plán nie je ani osudom, ani nejakým ŕuturologickým filmom, treba ho vo svojom živote hľadať. Spoznáme ho podľa nadania, ktoré máme; podľa rady duchovných osôb; podľa určitých vonkajších okolností, ktoré sa snažíme čítať ako k nám smerujúce posolstvo, a tiež podľa podnetov, ktoré nám môže dať Duch Svätý do srdca. Našim zmyslom je «byť pre druhých...», čo je podľa Bonhoeffera nový kristologický titul pre Ježiša. V dnešných časoch narastajúcej vlny nihilizmu sa môže jeho posolstvo Spasiteľa sveta javiť v novom svetle. On prijal i vlastnú smrť ako naplnenie zmyslu bytia pre druhých. Práve v nej prijal nezmyselnosť vlastnej smrti a zobral na seba i nezmysel našej smrti, aby tak zvíťazil nad každou nezmyselnosťou našej smrti (Mühlen). Túto jedinečnú skúsenosť neprežil nikto pred ním. On je jediný človek, ktorý sa vrátil z druhej strany, z plnosti zmyslu a bytia, aby nám vo svojom vzkriesení a v nádeji v naše vzkriesenie dal nový zdroj sily k prekonaniu tuzemského bytia «smerujúceho k smrti» (Heidegger). Vo svojej smrti prijal našu smrť, stal sa víťazom nad nezmysel- 18 [pageend18]nosťou a je novým Cháronom, ktorý nás prevedie cez rieku ničoty. V tomto Božom poslovi sa zjavuje i tajomstvo Božieho «zmyslu». «Zmyslom» Boha je Sebada- rovanie, Sebaobetovanie, Sebaobdarúvanie ako vo vzťahu k sebe, tak i vo vzťahu voči stvoreniu. Prijať zmysel «bytia pre...» je svojou podstatou čímsi božským. Toto Sebadarovanie je aj základom posmrtnej blaženosti: Boh ako večne mladý, ako prameň, nikdy neuhasinajúci smäd nášho srdca, ako krásny nekonečný klip metamorfóz, uchvacujúci a zároveň nás oceňujúci. V ňom, v Zmysle všetkých významov sa naplno ukáže tým, čím sme (1 Jn 3,2). Eucharistia ako znamenie zmyslu Inšpiráciu vidieť v Eucharistii. Znamenie nášho zmyslu sme našli v úvahách « Mertona našich dní» Henriho Nouwena (t 1932) amerického pastora- listu a spiritualistického teológa. Pri hľadaní významu viery pre človeka vychádza zo slov: byť vzatý, byť požehnaný, byť lámaný a byť dávaný. Tieto slová možno nájsť v perikope zázračného rozmnoženia chleba Ježišom: «Vzal (sedem chlebov), vzdával vďaky, lámal a dával (svojim učeníkom), aby ich rozdávali (porov. Mk 8,6). Byť vzatý. Prvým krokom k prekonaniu frustrácie, neužitočnosti a ničoty je uvedomiť si naše povolanie Bohom. Od večnosti dávno predtým, ako sa človek narodil a stal sa súčasťou histórie, existoval v Božom srdci. « Veď v ňom si nás ešte pred stvorením sveta vyvolil, aby sme boli pred jeho tvárou svätí a nepoškvrnení v láske» (Ef 1,4). Je povolaný «z nebytia do bytia» (porov. Liturgia sv. Jána Zlatoústeho) a to nie je samozrejmosť. V tom je najhlbší zmysel človeka — je Bohom chcený a milovaný. Boh však dáva človeku i meno. Dať meno v Biblii znamená vyjadrenie zvrchovanej moci nad pomenovaným. Človek toto meno nemusí prijať, tým však prichádza o zmysel, lebo meno je omen-nomen, nesie v sebe kľúč k naplneniu života. Takýmito «menami» sú Abrahám ako otec viery, Izrael — otec vyvoleného národa, Ké- fas — neomylný interprét zjavenia, Hlas volajúceho na púšti, ale i slová ako Máriino «Fiat» vyjadrujúce absolútnu poslušnosť Božej vôli. Tento logos možno azda pokladať za «nestvorený základ v duši», o ktorom hovorí majster Eckhart alebo «Božie semeno uložené do človeka» (Gaudium et spes). Jeden zenový koan hovorí: «Predstav si ako vyzerala tvoja tvár skôr, ako žili tvoji rodičia.» Pre tých, ktorí vedia o svojom základnom povolaní byť vzatý, ale nepoznajú svoj omen- -nomen je tu potom ponuka meditovať nad kresťanským koanom: «Otče, ukáž mi, ako vyzerala moja tvár pred stvorením sveta...» Tento omen- -nomen je líniou, ktorou Boh volá ku spáse. Je osobným povolaním (Alphonso) ako sa neopakovateľným, jedinečným spôsobom človek darúva, otvára spoločenstvu. Práve v mlčanlivej meditácii môže byť človeku zjavené, aké je jeho miesto v živote pomocou nejakého náhle z nevedomia vynorujúceho obrazu či situácie, ktorá mu ozrejmí jeho poslanie. Byť požehnaný. «Benedicere» znamená hovoriť niekomu dobré veci. Dať niekomu požehnanie znamená potom prijať a potvrdiť jeho existenciu, to, že je žiadaný, milovaný. Všetci potrebujeme požehnanie. Záujem o sväteniny, napr. požehnanie na sviatok sv. Blažeja, to v praxi potvrdzuje. V požehnaní sa ukazuje, že Boh nás nikdy neopustí, že bez neho sa nám ani vlas na hlave neskriví (Lk 21,18), ani jedna kosť sa nám nezlomí (Ž 34,21). Takéto požehnanie urobilo z Abraháma, Sáry, Izraela, Rebeky, Jakuba otcov a matky našej viery. I Ježišovo mesiášské poslanie predchádzalo požehnanie: «Toto je môj milovaný syn...v ktorom mámi zaľúbenie» (Mt 3,17). Toto požehnanie sa preň stáva zdrojom sily k chvále i k hane, ktorá mala naň prísť. Žiť vo vedomí požehnania znamená žiť v plnosti zmyslu. V súčasnej dobe sme pohlcovaní informačnou explóziou, ktorá podrýva naše základy. Ak chce človek obstáť, musí vedieť čo má a čo nemá zmysel (Frankl). Vedomie «byť požehnaný Bohom» je účinným detektorom na rozlišovanie duchov — čo prijať a čo neprijať — pre rozvoj vzťahu k Absolútnu, a tým i k sebarealizácii. Zdrojom pre prijatie požehnania môže byť ranná meditácia, v ktorej sa človek stíši pred Bohom uvedomujúc si: Som milovaný syn, dcéra... Boh ma miluje a pod. Počas dňa sa učí poznávať tieto požehnania skrze stvorené veci — požehnanie kvetov, stromov, požehnanie krásnej hudby, požehnanie dobrého filmu, požehnanie chutného jedla a pod. Vnímaním nesamozřejmosti života, prijímaním jeho požehnaní sa človek naučí požehnávať druhých, svojich blížnych. Večerné spytovanie svedomia potom nie je len zaoberanie sa negatívnymi stránkami dňa, ale hlavne vystopovaním toho dobrého, krásneho a spravodlivého, cez čo sa nás dotkol Boh, kvôli čomu sa oplatilo prežiť tento deň, daný ako dar, ako požehnanie. Byť lámaný. Telesná i duševná bolesť v podobe depresií, strachu, osamelosti a najrozličnejších 19 [pageend19]sklamaní je naplnením tu-bytia. Zmysel predpokladá prijatie zlomenia, lámania... prekonanie egoizmu ako i prijímanie krížov. Spriateliť sa s bolesťou je prvý krok k uzdraveniu. Je to prostriedok k rastu. Vedie k subtílnemu vnímaniu svojho okolia, ako aj k sebatranscendentnému kroku od svojho uzavretého ega. U mystikov ako extrémnych prípadov môže toto lámanie nadobudnúť až podobu «nihilizmu». Napr. pre majstra Eckharta je pragmatický nihilizmus priamo programový: «Pane, nedaj mi nič, iba to, čo chceš, čo a ako chceš, akýmkoľvek spôsobom.» Skúsenosť tohto lámaného svojho egoizmu vedúca až k pocitu ničoty pozná i Ján z Kríža a sv. Katarína Sienská (Ja som ten, ktorý SOM, ty si tá, ktorá NIE SI). Prežívanie vlastnej ničoty, lámanie sa až k nej na mystickej púti, umožňuje Duchu Svätému z toho mystikovho, «nihil» vytvoriť nové stvorenie — Božie dieťa. Od «byť lámaný» nebol ušetrený ani Kristus. Nepochopenie rodinou, apoštolmi, odmietnutie vlastným národom, Getsemany a vyvrcholenie na Kalvárii je aspoň zrýchlený exkurzus prijímania jeho krížov. Ježišova nespravodlivá smrť a následne vzkriesenie sa stáva pre jeho ľudí (nasledovníkov) zdrojom sily, ktorá zabráni absurditám postihujúcim ich životy, aby ich tieto zlomili. Kresťan nie je oslobodený od týchto absurdít, ale s vedomím, že ho Boh nesie, s nimi dokáže žiť. Byť dávaný. Boh je sebadarovaním. Slovenský filozof Ján Letz vníma toto sebadarovanie vo všetkom stvorení. Boh sa darúva kontingentným bytiam na spôsob jestvovania týchto stvorení, a to na báze svojej kenosis. Bez tohto Božieho seba- darovania by kontingentně bytia prepadli ničote. Boh robí človeka svojím obrazom, nositeľom božského zmyslu. «Boh sa stal dieťaťom človeka, aby sa človek stal dieťaťom Božím» (Ján Pavol II.). Človek je povolaný k božskému životu — k se- badarovaniu, stať sa darom a dať sa. Túžba dávať sa je vyjadrená v stolovaní, v stretnutiach, v spoločných akciách, pri ktorých sa v komunikácii pokúšame odovzdať sa. Sme povolaní k nasycovaniu, stať sa chlebom, stať sa Kristom. Tak ako je jeden Kristus prítomný v eucharistických spôsoboch uchovávaných v kostoloch po celom svete, tak chce byť jeden Kristus prítomný vo svojich ľuďoch. Jeden Kristus mnohých tvárí. Eucharistia sa tak javí nielen liek nesmrteľnosti, či pokrm na cestu, ale je aj znamením ľudského zmyslu. Stať sa, žiť to, čo prijímam. Sme vedení k tomu premeniť sa na eucharistii!: «lámal a dával svojim učeníkom, aby ROZDÁVALI». Ohlasovanie zmyslu nesmie obísť sociál- no-ekonomickú bázu. Aby bolo toto ohlasovanie účinné, predpokladá sa, že je uspokojený pud sebazáchovy. Tento pud sa nestratil ani v koncentrákoch. Podľa svedectva väzňov (Frankl) sa stal v týchto extrémnych podmienkach ohrozenia dokonca jediným cieľom. «Spolu s Eucharistiou má byť podávaný aj chlieb» (H. Camara). Ak nie je zabezpečená sebazáchova, niet poslucháčov pre kerygmu o « vyšších veciach ». Súčasný svet nevníma posmrtný život tak samozrejme, ako to bolo so stredovekým človekom. Dôraz sa dáva na horizontálnu dimenziu života. Tomuto trendu podlieha i veriaci človek (viď napr. výsledky volieb v postkomunistických krajinách). I keď nie je poslaním Cirkvi vyriešiť sociálne problémy, predsa čítajúc znamenia doby, nadväzujúc pritom na starozákonnú sociálno-politickú kritiku prorokov, nesmie pri týchto otázkach mlčať. Bez horizontálnej dimenzie by sa kresťanstvo javilo odtrhnuté od života. «Byť dávaný» má sociálny rozmer, ktorý istý čas v spiritualite unikal na úkor individualistickým snahám o svätosť. Dôraz na sociálno- -ekleziálny rozmer potvrdzujú aj nové príspevky v exegéze. V 1 Kor 11,27 sa hovorí: «Kto by teda jedol Chlieb alebo pil Pánov kalich nehodne, previní sa proti Pánovmu telu a krvi». Z celého kontextu kapitoly vyplýva, že nejde o nejaké nedostatky v sebazdokonalení a morálne zlyhania, ale ide o personálne stretnutie s Ukrižovaným skrze ekleziálny rozmer; bohatí Korinťania sa správajú egoisticky, nesolidárne voči chudobným, keď bohatí jedli veľa, kým chudobní ostali hladní. Týmto antikomunikatívnym správaním slávnosť znehodnocovali (viď Mikluščak, str. 73). Obnovením dôrazu aj na sociálno-ekonomickú bázu a politickú aktivitu, možno potom hovoriť o «angažovanej mystike». Nouwenov model, ako sme nad ním uvažovali, vidí pozemskú skutočnosť ako krásny pobyt na tomto svete, «aby sme si skrze radosti a bolesti nášho času povedali velké “áno” v láske, ktorá nám bola daná, a tak aby sme sa vrátili k Jedinému, ktorý nás poslal s týmto “áno” už ukrytým do našich sŕdc. Prísľub večného života potom nie je veľké prekvapenie, ktoré prijmeme neočakávane na konci vekov: je to skôr plné zjednotenie toho, čo sme celú dobu žili.» Otázka zmyslu je tak stále silnou devízou náboženstva a zvlášť kresťanstva. Môže byť novým dôkazom — šiestou cestou k existencii Boha, ako aj základnou kerygmou v novej evanjelizácii uprostred postmoderného nihilizmu. 20 [pageend20]SLOVENSKÍ BENEDIKTÍNI 75 ROKOV V CLEVELANDE Rok 1997 je pre slovenské benediktinské opátstvo sv. Andreja Svorada v Clevelande (Ohio) rokom jubilejným. Bolo to práve pred 75 rokmi — 2. februára 1922, keď sa sen O. Gregora J. Vaniščáka OSB založiť kláštor (a neskôr opátstvo) slovenských benediktínov začal uskutočňovať. Vtedy prišiel do Clevelandu, najväčšieho strediska amerických Slovákov, mladý slovenský kňaz O. Stanislav F. Gmuca OSB. Jeho pôsobiskom sa stala slovenská osada (farnosť) sv. Andreja Svorada, založená r. 1906 zásluhou rev. Štefana Furdeka. Prvou úlohou v osade bola výstavba nového kostola (nakoľko starý už nevyhovoval), osadnej školy a budovy fary — budúceho kláštora. Nezastupitelná úlohu pri neľahkých začiatkoch benediktínov v Clevelande zohralo Združenie slovenských katolíkov a neskôr aj Prvá katolícka slovenská jednota, Prvá katolícka slovenská ženská jednota, Slovenský katolícky sokol a iné fraternalistické spolky a to svojou morálnou, ale najmä materiálnou podporou. K O. Stanislavovi Gmucovi OSB neskôr prichádzali ďalší slovenskí benediktíni a tak 8.9.1927 — pred 70 rokmi — vznikla prvá kláštorná komunita. O niekoľko dní nato začala otvorením prvého ročníka svoju činnosť Benediktinská Vyššia škola. Roku 1929 bol kláštor sv. Andreja Svorada povýšený na nezávislý priorát. Dovtedy bol podriadený českému opátstvu sv. Prokopa v Lisle (Illinois), v ktorom vyrástla najstaršia generácia slov. benediktínov. Za prvého priora samostatného kláštora sv. Andreja Svorada v Clevelande zvolili 3.10.1929 O. Gregora Vaniščáka OSB, prvého slovenského benediktína v Amerike. O.G. Vaniščák (1884-1938) pochádzal z Lemešian pri Prešove a ako 16-ročný odišiel do Ameriky. Ešte koncom roka 1929 prevzali tamojší benediktíni vydávanie náboženského mesačníka Ave Mária. Keďže Socha sv. Andreja-Svorada a Benedikta na vonkajšej stene slovenského kostola v Allentowne, Pa - v USA. komunita sa rozrastala, r. 1934 Svätá Stolica povýšila priorát sv. Andreja Svorada na samostatné opátstvo. Po takmer 400 rokoch od zániku benediktinských opátstiev na Slovensku sa začala na americkej pôde písať nová radostná stránka dejín slovenských benediktínov. Za prvého opáta si vyvolili O. Stanislava Gmucu OSB, duchovného správcu osady sv. Benedikta Mladšieho (t.j. zo Skalky). Jeho prvou úlohou bola výstavba novej budovy pre Benediktínsku Vyššiu školu, čo sa aj napriek viacerým ťažkostiam r. 1941 podarilo. Po odstúpení opáta Stanislava Gmucu zvolili roku 1946 za jeho nástupcu O. Teodora J. Kojiša OSB (nar. 1909 v Košeckom Podhradí pri Trenčíne). Počas jeho pôsobenia došlo k výstavbe nového kláštora sv. Andreja Svorada aj nového monumentálneho farského kostola sv. Benedikta Ml. v rovnomennej slov. osade. Odborným umeleckým poradcom pri výstavbe bol Dr. Jozef Cincík. Slovenským benediktínom pri týchto dielach podali pomocnú ruku krajanské organizácie, spolky i jednotlivci z USA i z Kanady. Práve vtedy, keď v starej vlasti došlo k pokusu komunistického režimu úplne zlikvidovať rehoľný život a kláštory, slovenskí benediktíni v novej vlasti prežívali obdobie svojho najväčšieho rozkvetu. Skutočnosťou sa stala aj myšlienka O. Gregora Vaniščáka založiť slovenskú knižnicu a slovenské múzeum. Opát Teodor Kojiš založil r. 1952 pri kláštore sv. Andreja Svorada Slovenský ústav, ktorého náplňou je o.i. aj výskum a spracovanie rôznych otázok americko-slovenského života. Jeho tajomníkom sa stal O. Andrej V. Pír OSB, historik, organizátor a novinár, ktorý dodnes zostal verný redaktorskej práci. Veľkou vďakou je slov. benediktínom v Clevelande zaviazaný Slovenský ústav sv. Cyrila a Metoda (SÚSCM) v Ríme. Práve pod vedením opáta T. Kojiša OSB odhlasovala 21 [pageend21]kapitula opátstva sv. Andreja Svorada 50 tisíc dolárov na SUSCM. Tento šľachetný čin O. benediktínov bol veľkým príkladom obetavosti a priazne pre SUSCM a čoskoro našiel medzi krajanmi v Amerike i v celom slobodnom svete mnohých štedrých nasledovníkov. Opáta Teodora Kojiša OSB roku 1966 vystriedal v úrade O. Hieronym Kovaľ OSB a neskôr súčasný — štvrtý opát O. Roger W. Gries. Slovenskí benediktíni v Amerike v duchu ideálu svojho zakladateľa Ora et labora vyorali hlbokú brázdu na poli výchovy a vzdelávania, v duchovnej správe sl. farností, ľudovými misiami nielen v Clevelande a na jeho okolí, ale i v iných častiach USA a v Kanade. Nezanedbateľný je ich prínos v oblasti literárnej a vydavateľskej činnosti. Aj keď proces prirodzenej asimilácie národností v USA nezadržateľne postupuje, benediktíni z opátstva sv. Andreja Svorada sa stále hlásia k slovenským koreňom a chcú dedičstvo otcov na americkej pôde naďalej zveľaďovať. Želaním priekopníka slov. benediktinského diela v Amerike O. Gregora Vaniščáka OSB i jeho nasledovníkov bolo, aby slobodná domovina pod Tatrami mohla raz privítať na svojej pôde duchovných synov sv. Benedikta. Aj spišský biskup Ján Vojtaššák počas návštevy opáta Teodora Kojiša na Slovensku (1947) vysoko ocenil prácu slovenských benediktínov v Amerike. Pri spoločnej prehliadke pútnického miesta na Mariánskej hore v Levoči prejavil bp. Vojtaššák ochotu vybudovať tam pre benediktínov kláštor, keby oni prevzali do svojej duchovnej správy tamojšie obľúbené pútnické miesto. Nakoľko o pár mesiacov potom komunisti prevzali v ČSR moc, tieto plány sa vtedy už nemohli uskutočniť. Myšlienka návratu benediktínov na Slovensko však zostáva stále živá... JOZEF KRÍŠTOF ZA MONS. FRANTIŠKOM REVESOM Vo štvrtok 19.júna 1997 v ranných hodinách zomrel v parížskej nemocnici Bichat-Ciaude Bernard náš pápežský prelát mons.František Reveš, rektor katolíckej misie pre Slovákov vo Francúzsku. Narodil sa 2. mája 1911 vo Varašúre — dnes sa táto obec volá Šúrovce. Gymnaziálne štúdiá si vykonal u saleziánov v Šaštíne, noviciát si vykonal vo Svätom Beňadiku, ďalšie štúdiá vo Frištáku pri Zlíne na Morave, kde ochorel na tuberkulózu. Za kňaza bol vysvätený 5. júla 1942 a za hodnosť pápežského preláta bol povýšený 16.06.1992. Veľká búrka, ktorá sa strhla hneď po jeho primičnej svätej omši, bola akoby predzvesťou jeho budúceho pohnutého života. O tom, čo zažil na Slovensku, keď sa skrýval a keď bol odsúdený, i o tom, ako tajne prekročil hranice a odišiel do emigrácie, by sa dala napísať kniha. Bolo by dobré, keby zápisky mons. Revesa vyšli knižne. Iste by boli na povzbudenie. Do Paríža prišiel vypomáhať mons. J.Gašparíkovi r. 1959 a po jeho smrti sa stal rektorom misie. Rád sa zúčastňoval na schôdzkach slovenských misionárov, ktoré sa konali v Ríme v Ústave sv. Cyrila a Metoda. Mal vždy čo povedať i vážne i veselo, ale vždy na budovanie bratského spoločenstva. V poslednom liste,čo písal do Ríma k Veľkej noci, plánoval cestu do Ríma a že navštívi aj Ústav. No nebolo mu to možné. My sme navštívili jeho v Paríži sympatiou a modlitbou, najmä keď sme sa dozvedeli o jeho smrti. Hneď na druhý deň riaditeľ Ústavu celebroval zádušnú omšu za neho. A mysleli sme na neho najmä v deň jeho pohrebu vo štvrtok 26. júna. Pohrebné obrady sa konali v kostole sv. Jána Boska v Paríži. Koncelebrovanej sv. omši prerdsedal parížsky pomocný biskup mons. Claude Frikart. Na pohrebe sa zúčastnili slovenskí saleziáni-misionári zo Švajčiarska a z Mníchova, niekoľko rodákov zo Šúroviec, slovenský konzul v Paríži pán Marek Murín a samozrejme — krajania z Francúzska. Riaditeľ Slovenského ústavu sv.Cyrila a Metoda v Ríme poslal sústrastný list O. Adalbertovi Zemanovi, terajšiemu vedúcemu slovenskej misie v Paríži, ako to urobili aj O. arcibiskup mons. Ján Sokol a O. arcibiskup mons. D. Hrušovský. Ďakujeme zosnulému mons. Revesovi za jeho pozitívny postoj k Ústavu a za spoluprácu s naším vydavateľstvom. Sám preložil 6. zväzok Schmausovej dogmatiky: ŽIVOT MILOSTI A MILOSTIPLNÁ (pod krycím menom František Sever) a spolu s inými sa zúčastnil na preklade piateho zväzku SVIATOSTI. 22 [pageend22]PIETNA SPOMIENKA NA MONS. THDR. JOZEFA TISU Dňa 18. apríla 1997 sa medzi Slovákmi veľa hovorilo a mons. ThDr. Jozefovi Tisoví, prezidentovi prvej Slovenskej republiky. Pripadlo na ten deň 50. výročie jeho násilnej smrti -— pre mnohých Slovákov: jeho mučeníckej smrti. Niektorí by chceli toto meno vytrieť z dejín Slovenska, iní hľadajú ospravedlnenie preň a mnohí chválu. Tí, čo ho chcú ospravedlniť, hovoria: snažil sa voliť menšie zlo. Je však správnejšie povedať, že nevolil zlo, teda nechcel zlo — i keď « menšie». On chcel zabrániť väčšiemu zlu, chcel prekaziť väčšie zlo —- a to je chvályhodné. To sa dá zosúladiť aj s kresťanským a kňazským svedomím. Slovenskí biskupi v liste predsedníctvu SNR zo dňa 8. januára 1946 napísali: «Máme tiež vedomosť o tom, že po vynesení protižidovských nariadení Dr. Jozef Tiso bol ochotný zriecť sa prezidentstva. Ak tak neurobil, stalo sa to preto, že sa snažil jednak hatiť a mierniť účinky týchto opatrení, jednak zabrániť väčšiemu zlu.» V tomto zmysle treba chápať postavu a konanie kňaza-prezidenta mons. Jozefa Tisu. Ďalej necháme hovoriť autentické dokumenty: 1. Mons. Jozef Tiso o sebe — pred popravou: «V duchu tejto obety, ktorú prinášam, odkazujem slovenskému národu, aby bol svorný a jednotný v sledovaní veľkej zásady: Za Boha a národ — vždy, všade, v každom ohľade. Je to nielen jednoznačný zmysel slovenských dejín, ale aj výslovný príkaz Boží, ktorý ako prirodzený zákon stvoril a do národa a každého jeho príslušníka vštepil. Tomuto zákonu slúžil som celý svoj život, a preto sa považujem za mučeníka v prvom rade obrany kresťanstva proti boľševizmu, ktorého sa musí národ nielen v duchu svojho kresťanského charakteru, ale aj v záujme svojej ďalšej budúcnosti všemožne chrániť. Ako si prosím od vás, aby ste si v modlitbách svojich spomínali na mňa, tak i ja budem za vás prosiť vševládného Boha, aby národu slovenskému v jeho životnej borbe za Boha a národ žehnal, aby národ slovenský bol vždy verným a oddaným synom Cirkvi Kristovej. Svornosť národa nech je pokrstená mojou obeťou. Cítim sa byť mučeníkom prirodzených práv slovenského národa a protiboľševického stanoviska.» (Bratislava 18. apríla 1947 o 3. hodine ráno) 2. J. Exc. mons. Dr. Karol Kmeťko, arcibiskup Nitriansky: «My sme tam prejavili súhlas, či katolícki biskupi, či evanjelickí biskupi, všetci sme prijali jeho voľbu s radosťou. [...] Záruku sme videli v osobe Tisovej, že je skutočne charakterný muž a že z cirkevných ohľadov nemusíme sa obávať hroziaceho nebezpečenstva zo strany nemeckého nacizmu.» (6. januára 1947 svedecká výpoveď pred súdom) 3. Svätý Otec Pius XII.: «Milému synovi, osvietenému a ctihodnému mužovi, prezidentovi Slovenskej republiky, pápež Pius XII. Milý synu, osvietený a ctihodný muž, pozdrav a apoštolské požehnanie. Dozvedeli sme sa z úradného oznámenia, datovaného v predošlom mesiaci, že si zvolený za prezidenta Slovenskej republiky a že si tento úrad už aj 23 [pageend23]slávnostne započal. Za túto správu vzdávame Ti náležitú vďaku a prosíme od Boha, aby Tvojmu národu, Nám zaiste veľmi milému, opravdivý blahobyt a šťastie, ktoré sa katolíckym náboženstvom zveľaďuje a upevňuje, dobrotivo udeliť ráčil. V tomto samom liste prejavený Tvoj chvályhodný úmysel, že vo vykonávaní tohoto úradu chceš nerušene zachovať a stále prehlbovať jestvujúce už vzťahy, veľmi schvaľujeme a zároveň sľubujeme z duše, že pri uskutočňovaní tejto veci Naša pomoc nebude chýbať. Zatiaľ ako záruku nebeských darov tak Tebe, milý synu, osvietený a ctihodný muž, ako aj celému slovenskému národu apoštolské požehnanie radi v Pánovi udeľujeme.» (Dané v Ríme u sv. Petra, dňa 5. decembra 1939, v prvom roku Nášho pontifikátu. Pápež Pius XII.) 4. O. arcibiskup Alojz Tkáč: «Nemôžem nezaujat’ postoj voči veľkej osobnosti našich novodobých dejín a tou je Dr. Jozef Tiso. Je to môj osobný postoj. Je inšpirovaný morálnym hľadiskom — mám pred sebou kňaza i politika, prezidenta. Snažím sa jeho činy kvalifikovať podľa noriem katolíckej morálky. — Viedol národ vo veľmi ťažkých časoch. Dnes by nebolo možné, aby bol kňaz zapojený do politiky, — vtedy to potrebné bolo, lebo národ ľudí na tento post nemal. Preto i Svätá Stolica, i keď nie s nadšením, ale predsa s istým pochopením pozerala na túto formu služby národu. A on, Dr. Tiso, kormidloval štát medzi Scyllou a Charybdou. Bol prezidentom, ktorý pre národ pracoval, obetoval sa zaň, miloval ho... Jeho odsúdenie a jeho poprava? Je tragédiou pre český a slovenský národ — ak ide o naše vzájomné vzťahy. Pre český národ, že popravu podpísal prezident Čech, pre slovenský národ: že popravený bol prezident Slovák. Český národ za čin prezidenta Čecha sa vždy musí cítiť vinovatý. Slovenský národ pre popravu svojho prezidenta sa vždy bude cítiť ukrivdený. A nedaj Bože, aby sa niekedy tieto dva pocity z vedomia našich národov — Čechov a Slovákov — vytratili, žeby sme v tejto sfére zľahostajneli — to by sme stratili svedomie národa. Toto bremeno, každý svoje, spolu musíme svojimi dejinami niesť. Ale bratia Česi by sa nám Slovákom mali za to ospravedlniť. Lebo náš prezident nebol zločincom, aby musel odvisnúť na šibenici.» (Z príhovoru na oslavách Andreja Hlinku v Ružomberku 21.08.1993) 5. J. Em. kard. Ján Chryzostom Korec: «Zišli sme sa tu ako veriaci, aby sme spoločne slávili tajomstvo lásky v Eucharistii, v ktorej sa sprítomňuje obeta na kríži a zmŕtvychvstanie nášho Pána. Do tejto obety zahŕňame dnes pri polstoročnom výročí osobitne smrť popravou kňaza Nitrianskej diecézy Dr. Jozefa Tisu. Chodievame kňazi i veriaci na pohreby našich kňazov. Na jeho pohrebe sme neboli, a ani sme nemohli byť. Bol popravený 18. apríla 1947 v Bratislave, na čo sa mnohí z nás osobne pamätajú ako na udalosť pre Slovensko vtedy otrasnú. Bola to a zostáva to prvá a jediná poprava kňaza za dlhých 1100 rokov Nitrianskej diecézy a na Slovensku vôbec. Vatikánsky denník “ĽOsservatore Romano” dva dni po poprave 20. apríla 1947 napísal: “Smerodajné kruhy na Slovensku i mimo Slovenska vyslovovali pevnú dôveru, že rozsudok smrti... nebude vykonaný, aj keby bol bývalý prezident odsúdený na smrť...” Po vynesení rozsudku v priebehu štyridsiatichôsmych hodín vatikánsky internuncius osobne žiadal v Prahe o milosť pre Dr. Jozefa Tisu. To isté žiadali všetci katolícki biskupi, aj biskupi evanjelickí. Milosť žiadali politickí predstavitelia, ba aj sám hlavný žalobca. Napriek všetkému bol Dr. Jozef Tiso, kňaz Nitrianskej diecézy, ráno 18. apríla 1947 o polšiestej hodine popravený. Slovensko vtedy zmeravelo. Ten, ktorý mu odmietol dať milosť, napísal neskôr vo svojich Pamätiach, že toto odmietnutie milosti bolo jeho životným omylom. Po 50-tich rokoch náš súčasník evanjelický kresťan, nie obdivovateľ Dr. J. Tisu, napísal v literárnom časopise k jeho poprave toto: “Som proti vražde. Proti justičnej vraže viacnásobne. Usmrtiť osobu posvätenú — to je nad moje predstavy a nad môj pochop.” Objektívna história vie, proti akej presile zla vo vtedajšej Európe, za akých otrasných vojnových pomerov bol Dr. J. Tiso poverený viesť národ. Je známe, že v tých rokoch sa stali aj neľudské a neodpustitelné veci. Niektorí historici 24 [pageend24]však uvádzajú, že sa to stalo proti jeho najhlbšiemu presvedčeniu, proti jeho zákrokom a proti jeho možnostiam a silám. Otázkou je, kto by v tej zvrátenej zločinnej dobe, v ktorej mocnejší ustúpili pred zlom, bol mohol prekaziť viac zla a vykonať viac dobra, keď ešte aj najviac ohrození prosili, aby menovaný zo svojho úradu neodstúpil, lebo videli v ňom v danej chvíli jedinú oporu. Vatikánsky denník dva dni po poprave Dr. Tisu napísal, že je poľutovaniahodné, aká veľká je nenávisť, keď “každý, kto sa cíti byť dotknutý, snaží sa utŕžené zlo odplatiť vo zvýšenej miere. A dodal tento denník. Len Kristus a jeho Božia láska sú schopné zahasiť takúto nenávisť.” A nakoniec vatikánsky denník dodal: “Okoľ- nosť, že sa nebral nijaký ohľad na kňazský charakter, ktorý je vždy posvätný [...] nemôže nevyvolať vo všetkých veriacich hlbokú ľútosť.” Kňaz Dr. J. Tiso, kňaz našej diecézy, sa pripravoval takmer celú poslednú noc na popravu — modlitbou i sviatosťami. Vo svojom duchovnom testamente napísal: “Ako si prosím od vás, aby ste si v modlitbách svojich spomínali na mňa, tak i ja budem prosiť vševládného Boha, aby národu slovenskému v jeho životnej borbe... žehnal...” My si dnes v tomto duchu na neho pri tejto bohoslužbe — a nech je táto bohoslužba, prosím vás, naozaj bohoslužbou — v tomto duchu na neho spomíname, a on iste v duchu svojho prísľubu prosí za nás. V tomto postoji viery a lásky sa iste zhodujeme s postojom môjho veľkého predchodcu na Nitrianskom biskupskom stolci — s arcibiskupom Dr. Karolom Kmeťkom. Desať dní po poprave nitrianskeho kňaza Dr. J. Tisu odpovedal Vatikánsky rozhlas na ohlasy niektorých svetových novín na článok v denníku ĽOsservatore Romano z 20. apríla 1947. Vatikánsky rozhlas končil slovami: “... Dr. Tiso... zomrel ako kňaz vnútorne veľmi dôstojne [...] Články o ňom v tlači ukazujú, akou pokryteckou sa stala naša doba. Nič nám však nezabráni, aby sme kňaza Dr. J. Tisu nezahrnovali kresťansky do svojich modlitieb.” Áno, zahrnujeme ho a vieme, že posledným našim sudcom je Pán Boh.» (V katedrále sv. Emeráma v Nitre 18. apríla 1997) S úctou si spomíname na prezidenta prvej slovenskej republiky. Želáme si, aby všetky slovenské srdcia, oslobodené ad nánosov predpojatej nepriaznivej propagandy, vložili čisté meno mons. ThDr. Jozefa Tisu do radu osobností, ktoré sa zaslúžili o slovenský národ. Z NÁŠHO RODINNÉHO ALBUMU 90-ROČNEJ SLOVENSKEJ LIGE V AMERIKE ĎAKUJEME ZA ZÁUJEM O SLOVENSKÝ NÁRODNÝ ŽIVOT A PROSÍME JU, ABY VYTRVALA V ZÁSLUŽNEJ PRÁCI! KU KŇAZSKEJ ŠESŤDESIATKE - blahoželáme O. Andrejovi Vendelínovi PÍROVI, O.S.B. zo slovenského opátstva sv.Andreja-Svorada, ako aj O. Štefanovi DRÁBOVI, ktorý po dlhej emigrantskej ceste sa dostal cez Taliansko do USA a žije na odpočinku v Connelsville, PA. KU KŇAZSKEJ PÄŤDSIATKE - blahoželáme mons. Vincentovi MALÉMU, pápežskému prelátovi a PhDr h.c., ktorým titulom ho poctila Komenského univerzita v Bratislave. Veľmi sa zaslúžil o uvádzanie liturgickej obnovy v duchu Druhého vatikánskeho koncilu v slovenskej rečovej oblasti. — Blahoželáme aj slovenskému misionárovi v Japonsku O. Štefanovi FOLTINOVI, SDB, ktorý si 29. júna pripomína zlaté kňazské jubileum a 31. júla si pripomenie 60. výročie rehoľných sľubov. 75. NARODENINY - oslávil 19. apríla 1997 Dr.Jozef KOLMAJER, rodák zo Smolenickej Huty. Cez Taliansko a Španielsko sa dostal do ďalekej Austrálie. Láska k národu urobila z neho kresťansky zaangažovaného Slováka najmä v Austrálii. 70. NARODENINY - oslávili priatelia Ústavu Prof. Štefan VAGOVIČ vo Švajčiarsku a Mons. Dr. Andrej ŠINAL, generálny vikár slovenskej gréckokatolíckej eparchie v Kanade. 50. NARODENINY - oslávil náš priateľ Daniel TANZONE v Spojených štátoch amerických. Životnej päťdesiatky sa dožil 1. apríla 1997. Svojou redaktorskou prácou sa pričiňuje o udržanie slovenského národného povedomia v Novom svete. 25 [pageend25]KU KNIHE PROF. M. ST. ĎURICU Vyhlásenie slovenských historikov So značným znepokojením sledujeme neustále úsilie rôznych politických síl a zoskupení — ku ktorým sa pridali i niektoré cirkevné inštitúcie — o zneváženie, ako aj priame zastrašovanie jedného z našich kolegov, univerzitného profesora Milana S. Ďuricu, pre publikáciu Dejiny Slovenska a Slovákov, vydanú v r. 1996. Publikácia má všetky atribúty serióznej, vedecky podloženej práce a ako dielo jedného človeka zasluhuje si obdiv a uznanie. Preto rozhodnutie Ministerstva školstva SR, rozoslať publikáciu ako učebnú pomôcku do škôl, bolo korektné, ba priam potrebné. Militantné postoje, ktoré sa vyskytujú najmä v časti publicistiky proti osobe Milana S. Ďuricu, pramenia v úsilí terajšieho vedenia Historického ústavu SAV. Nejde v nich o historickú pravdu ani o objektívnu interpretáciu našich dejín. Sleduje sa nimi — ako to bolo v predchádzajúcom režime — usurpovať si monopol na « oficiálny » výklad slovenských dejín a naďalej si v tomto smere uchovať akési exkluzívne postavenie a z neho plynúce privilégiá. Tento trend odráža v sebe novú formu cenzúry. Javí sa v ňom snaha spolitizovať najmä najnovšie slovenské dejiny a ideologicky si ich privlastniť tak, ako sme boli toho svedkami v nedávnej dobe. Preto čo najrozhodnejšie odsudzujeme tieto praktiky, ako aj politicky účelové pokusy o diskreditáciu a zneváženie univerzitného profesora Milana S. Ďuricu, medzinárodne uznávaného vedca a pedagóga. Bratislava 9. júna 1997 František Bielik, Ján Bobák, Ján Dubovský, Vendelín Jankovič, Viliam Judák, František Kalesný, Anna Magdolenová, Richard Marsina, Peter Mulík, _ Belo Polia, Dárius Rusnák, Michal Slivka, Jozef Šimončič, František Vnuk, Juraj Žudel. SV. VOJTECH 1000 rokov od jeho mučeníckej smrti († 23.IV.997) V dejinách je dosť príkladov, že na miestach, ku ktorým sa viažu mimoriadné udalosti, postavia ľudia neskôr kaplnky či kostoly. Výpočet by mohol začať kaplnkou «Quo vadis Domine» na Via Appia v Ríme. Sv. Cyril a Metod sa dlhšie zdržiavali v okolí Nitry a keďže niesli relikvie pápeža-mučeníka Klimenta, dedina sa volá Močenok (komunisti ani toto nezniesli a premenovali obec na Sládečkovcel). V. sev. Nemecku na viacerých bezvýznamných dedinkách sú kostoly zasvätené sv. Vítovi, ako pamiatka na prevoz relikvií tohto svätca z Francúzska do Prahy. Reťaz by sme mohli ľubovoľne predlžovať. Historickým faktom je, že sv. Vojtech viackrát prekrižoval Slovensko. Na Dunaji krstil syna vojvodcu Maďarov Gejzu, tak sa z Vajka stal Štefan, od r. 1000 «Rex Apostolicus Regni Hungariae», zakladateľ moderného uhorského štátu. Sv. Vojtech, prichádzajúci z Prahy po tzv. moravskej, či českej obchodnej ceste, prekrižoval so svojou družinou Malé Karpaty a v ich předpolí oddychoval. Zasvätenie kostola v Blatnom pri Senci sv. Vojtechovi, sa môže opierať o ústné podanie, a naviac — súsedná obec sa volá Kaplná. Ako som sa v Maďarsku od Prof. Németha, slavistu, pôvodom z Galanty (zomrel r. 1995), dozvedel, sv. Vojtech priniesol svojmu krstencovi bohaté dary. Naviac zanechal mu niekoľkých mníchov- -benediktínov, ktorí vystavili kláštor a tento sa stal vyhňou šírenia kresťanstva a vzdelanosti. Keďže sa jednalo o dar od krstného «tátu», mesto sa do dnes volá Tata a jeho moderný priemyselný pendant Tatabánya. Prečo patrocínium sv. Vojtecha má aj kostol v Gaboltove na vých. Slovensku? Prechodov cez husto zalesnené Karpaty nebolo veľa a boli známe od nepamäti. Keď sv. Vojtech prechádzal do Poľska a ďalej do Pruska, prípadne zo severu do Uhorska, musel použiť známy priesmyk. Tento mimochodom bol vždy strategicky dôležitý, aj v I. a najmä v II. svetovej vojne, keď v bojoch o Duklu padlo vyše 100.000 vojakov. Úcta k sv. Vojtechovi bola na Slovensku živá, čoho dôkazom je, že najvýznamnejší katolícky spolok, určený «Fidei et scientiae», nesie jeho meno. Roku 1995 pri 125. výročí vzniku Spolku sv. Vojtecha zahraniční Slováci priniesli gratulácie a zdravice, slávnostná akadémia sa konala práve v Blatnom, v kostole sv. Vojtecha. Na tejto sa zúčastnil aj predseda SSV O. biskup Dubovský a riaditeľ SSV Dr. Hanakovič. « Sv. Vojtech — oroduj u Boha za náš slovenský národ!». Ing. KAMIL TOMKO 26 [pageend26]JÁN MASTILIAK HRSŤ SPOMIENOK (na roky 1950-65) 1. Bolo 14. marca 1950. Pri večeri v refektári Teologického ústavu redemptoristov v Oborišti u Dobříše bol dišpenz od mlčania s ohľadom na zajtrajší sviatok sv. Klementa Hofbauera. Večera sa končila. Už sa čakalo na znamenie predstaveného k modlitbám po jedle. Napriek predvečeru sviatku sv. Klementa, nálada bola skôr stiesnená pre celkovú situáciu, ktorá vtedy panovala na verejnosti. Vtom sa otvorili dokorán dvere do jedálne a do miestnosti rázne vstúpilo asi päť úradníkov, ktorí rýchlo obchádzali dlhé stoly stolovníkov a hľadali istú osobu. Keďže ju tak skusmo nenašli, — hľadali akiste rektora ústavu — vedúci vytiahol lístok a prečítal: «Dr. Ivan Mastyľák.» Povstal som zo svojho miesta a povedal: «Ja som to.» Normálne som sa pomodlil; ako keď niekto predčasne odchádza z refektára, vystúpil som do stredu, obrátil sa smerom k predstavenému, pokľakol, pobozkal zem, ako je zvykom, a odišiel som s úradníkmi. Povedali mi svoje obvyklé slová pri takýchto príležitostiach: «Pôjdete s nami, vysvetlíte niektoré veci a ráno sa vrátite späť.» Stále ma sledovali, ale nechali ma pokojne sa pripraviť, preobliecť i zájsť do kaplnky sa naposledy pokloniť Eucharistickému Spasiteľovi. Všimli si, že mám ruku zovretú v päsť, a opýtali sa: «Čo to máte v ruke?» Otvoril som päsť — a bol tam ruženec. 2. Vyšli sme z domu. Pred domom stálo niekoľko služobných vozidiel. Do jedného som s nimi nasadol a vyrazili sme smerom k Prahe. Moji sprievodcovia si spokojne cestou pohvizdovali nejaké melódie. V Prahe sme zastavili v známej Bartolomejskej ulici. Tam som čakal. Privážali aj ďaších zaistených z kláštorov a po jednom nás odvádzali do hlavnej vyšetrovne v Ruzini. To slovo malo veľmi nemilý a obávaný zvuk. 3. Po krátkych úvodných procedúrach ma obliekli do väzenských šiat, zaviedli do izby na druhom poschodí a zatvorili dvere. Na dverách bol vo výške tváre guľatý priezor zakrytý plechovým krúžkom, ktorým sa strážca na chodbe pravidelne — aj nepravidelne — v krátkych intervaloch pozeral dnu. V izbe bol slamník opretý o múr, deka a v rohu izby hygienické zariadenie. Na okne — nepriesvitnom — bolo mydlom napísané číslo 1596 — bezpochyby väzenské číslo jedného z mojich predchodcov na tejto izbe. Potešilo ma. Videl som v tom rok Brestskej cirkevnej únie, ktorá bola počiatkom aj našej Gréckokatolíckej cirkvi v Československu a ktorá vyžadovala a vyžaduje ešte vďačnosť i obete. 4. Potom začali dni vyšetrovania. Ja som nikdy nebol od prirodzenosti nejakým zvláštnym hrdinom, ale skôr bojazlivej povahy. V tiesnivej situácii, v ktorej som sa ocitol, mohol som byť z hĺbky duše vďačný Kongregácii a spiritualite sv. Otca nášho Alfonza, ktoré stačia byť takou oporou aj v najkrutejších situáciách. Zvlášť odovzdanosť do vôle Božej a dôvera v ochranu nebeskej Matky boli pre mňa ohromnou posilou. Vyšetrovania sa konali veľmi rýchlym tempom, lebo — ako sa neskoršie ukázalo — náš proces, prvý proces s cirkevnými osobami pred Najvyšším súdom, sa mal skončiť ešte pred Veľkou nocou, ktorá bola roku 1950, ak sa nemýlim, 8. apríla. Asi 30. marca večer namiesto večerňajšieho vypočúvania, vyviedli ma na vrchné poschodie (samozrejme so zaviazanými očami) a tam mi prečítali, že budem postavený pred Najvyšší štátny súd pre špionáž v prospech Vatikánu spolu s... a vyrátali deväť mien rehoľníkov, medzi nimi tých najslávnejších a najznámejších, aj meno jedného z mojich spolubratov, P. Blesíka. Až sa mi uľavilo, keď som počul, že som v takej znamenitej spoločnosti. 5. Náš súd v Justičnom paláci v Prahe na Pankráci bol verejný a trval päť dní. Pol dňa sa pritom premietal film o «Čihošťskom zázraku». Bolo nás desať obžalovaných a súd nám určil päť úradných obhajcov. Medzi nimi bola aj žena. Tá mala hájiť vdp. Otca dr. Jána Evanjelistu Urbana OFM, nemocného na TBC, a mňa. V priebehu procesu pán štátny prokurátor navrhol päť trestov smrti. Po rečiach obhajcov znel konečný rozsudok na jeden doživotný trest, a ďalšie tresty od 25 do 2 rokov. Ak rátame doživotie ako 30 rokov, súhrn trestov obnášal 27 [pageend27]177 rokov. Priemer na jedného teda vychádza 17,7 roka. 6. Po súde nás dali na Pankráci na spoločnú izbu, takže sme sa mohli aj spolu modliť. Pri veľkej pobožnosti tiekli môjmu spolubratovi z pohnutia hojné slzy. 7. Asi po dvoch týždňoch nás previezli do väznice na Mirove pri Mohelniciach. Boli sme tam ubytovaní na jednej izbe, s výhľadom, že budeme pracovať na jednom pracovisku. Pomery vyzerali dosť prijateľné. Ale už druhý alebo tretí deň k večeru prišiel rozkaz. «Všetcizbaliť!» — Nové sťahovanie. V kláštore bývalo vždy pomerne veľmi jednoduché sťahovanie z domu do domu, ale vo väzniciach je zredukované na najnižšiu mieru: Kefka na zuby a pasta, prípadne aj ručník na zaviazanie očí. Nálada bola veľmi stiesnená. Do nej poznamenal p. provinciál jezuitov, dr. František Šilhán: «Dnes je sviatok Nájdenia sv. Kríža (3.5). Vezmime na seba ochotne náš kríž, ktorý nám Pán ponúka.» 8. Nastúpili sme do «zeleného Antona», malého uzavretého sťahovacieho mikrobusu, a v sprievode prísnych úradníkov sme sa vydali na cestu smerom na západ. Za pokročilej tmy sme dorazili do Valdíc, čiže «Kartúz». Vtedy sme pravda, nevedeli, kde sme. Dali nás po jednom do jednoposteľových samotiek na prvom poschodí. Ani na chvíľu sme nevyšli z väzenských ciel. Naša izolácia trvala dohromady 16 mesiacov. Po šiestich týždňoch osobnej izolácie nás dali po dvoch do ciel s poschodovými posteľami. Ja som sa riadením Božím dostal do cely s Otcom Urbanom. Vtedy nás vodili dvakrát týždenne na 20 minútovú vychádzku do väzenského samotkového priestoru, kde sme museli medzi dvojicami udržiavať 5 metrový odstup a nehovoriť s inými dvojicami. Tu sme spolu s Otcom Jánom prežili asi päť mesiacov dobré i zlé chvíle a tu, v otvorenej výmene myšlienok v ťažkých chvíľach, zrodilo sa naše, pre mňa nezaslúžené, priateľstvo s Otcom Jánom Evanjelistom, udržiavané doteraz stále zriedkavejšou korenšpondenciou. Dňa 11. marca 1981 písal: «Máj milý, drahý Otce Ivane, jako za každý Tvůj pozdrav, tak i za toto přáni jsem Ti vděčný a to ve “kvalifikované” vzpomínce na naše intimní soužití a hluboké vzájemné poznáni, které také vedlo k užšímu spojení s našim Pánem. Pozdravuji Tě opět srdečne a bratrsky Tvůj fr. ]an Ev.» I ja sa snažím doteraz si naň pamätať zvlášť pri sv. omšiach. Izolácia na týchto samotkách bola taká prísna, že aj dozorcovia boli tak oddelení od svojich rodín, že ani ich najbližší nevedeli, kde majú službu. V zahraničí sa vraj šírili chýry, že niektorí z nás už pomreli. Za spolubrata O. Blesíka sa vtedy konali dokonca aj zádušné bohoslužby. To sme sa, pravda, dozvedeli až oveľa neskoršie. 9. Dňa 6. novembra 1950, keď sa stmievalo, prišiel dozorca k našej cele, a rozkázal mi, aby som sa pripravil na cestu a vzal si aj ručník. Krátka príprava: zubná pasta, kefka a ručník vojdú do vrecka väzenskej blúzy. Vydali sme sa smerom k Prahe. Moji sprievodcovia si pospevovali i pohvizdovali, ale so mnou neprehovorili ani slova. Ja som hútal prečo ma asi berú do Prahy. Po vynesení rozsudku nám bolo povedané, že sa môžeme odvolať v zákonitej lehote. Myslím, že sme sa všetci vzdali práva na odvolanie. Veď neboli vyhliadky, aby v atmosfére, v akej sa konal súd, bola nádej na zníženie rozsudku. Jednako sa štátny prokurátor u jedného z nás odvolal proti nízkemu výmeru trestu. O niekoľko mesiacov mu bol trest v dôsledku toho zvýšený o jeden rok. U mňa sa obhajkyňa odvolala proti výške trestu, ale ja som spolu s ostatnými hovoril, že sa nemienim odvolať. Takže koniec koncov som si nebol istý, či platí odvolanie obhajkyne, či moje. Myslel som si, že asi bude súd obnovený. Keď som bol už na Ruzini, ukázalo sa druhý- -tretí deň, že nejde o obnovu súdu. Vyšetrujúci sa zaujímal o moje styky s najdôstojnejším Otcom biskupom Pavlom Gojdičom. Odpoveď bola krátka: «Ja som sa s naším pánom biskupom po návrate z Ríma na jar 1944, keď som cestoval na návštevu na Veľkú noc do Michaloviec, stretol iba pri zdvorilostnej návšteve v Prešove na desať až pätnásť minút.» Neskoršie sme sa dozvedeli, že vtedy sa chystal proces proti pánom biskupom Vojtaššákovi, Buzalkovi a Gojdičovi v Bratislave, ktorý skončil súdom začiatkom roku 1951. Ale napriek tomu som pobudol na Ruzyni asi šesť týždňov. Rozbúrali sa mi tam aj staré kalcifikáty v pľúcach, takže raz ráno som ich vypľúval spolu s krvou. Od tej chvíle som už často pľuval krv, keď som vystúpil po schodoch na poschodie. 10. Pred Vianocami ma úradníci premiestnili na Pankrác. V tej dobe tam bol veľmi prísny režim. Okná, hoci vysoko postavené, boli zabielené vápnom. Po Vianociach som bol prevezený na Mirov. Pokračovanie v budúcom čísle 28 [pageend28]JE DOBRE SPOMENÚŤ, ŽE... 4 22.4.1997 — pred 1000 rokmi — zomrel mučeníckou smrťou SV. VOJTECH z rodu Slavníkovcov, druhý pražský biskup po Sasovi Detmarovi. Narodil sa na hrade Libice vo východných Čechách. Študoval v Magdeburgu a z úcty k miestnemu biskupovi si pri birmovaní vybral meno Adalbert. Pod týmto menom je viac známy v neslovanskom svete. Po smrti Det- mara ho vyvolili za biskupa v Prahe. Znechutený prekážkami a odporom vlastných polopohanských spo- lurodákov však odišiel do Ríma. So súhlasom pápeža tam vstúpil do benediktinského kláštora na Aventíne. Po návrate do Prahy sa znovu stretol s nepochopením. Preto s pápežským dovolením odišiel na misie medzi pohanských Prusov na územie dnešného Poľska. Počas svojich ciest po Európe začas sa zdržiaval aj v Uhorsku, kde údajne pobirmoval (podľa niektorých starších autorov pokrstil) Gejzovho syna Vaj- ka, budúceho uhorského kráľa sv. Štefana. Členom Vojtechovej misijnej skupiny bol aj jeho príbuzný Radla — Anastáz (Astrik), ktorý sa stal opátom v Pan- nonhalme a neskôr prvým ostrihomským arcibiskupom. Vojtech ako misionár medzi Prusmi dosiahol palmu mučeníctva neďaleko dnešného Kaliningradu (predtým Kráľovec, nem. Koenigsberg, Rusko). Jeho telesné ostatky boli uložené v poľskom Hnezdne, kde bolo r. 1000 zriadené prvé metropolitné sídlo Poľska. Prvým metropolitom v Hnezdne sa stal Vojtechov nevlastný brat Radim — Gaudencius. Najväčší nábo- žensko-kultúrny spolok slovenských katolíkov — Spolok sv. Vojtecha v Trnave (SSV) — nesie od roku 1870 jeho meno. Pre uhorské vrchnosti totiž bolo neprijateľné, aby niesol meno solúnskych bratov sv. Cyrila a Metoda, ako sa o to snažil už od roku 1850 hlavne Andrej Radlinský. Kompromisne bol vyvolený za patróna Spolku práve sv. Vojtech, ktorý bol prijateľnejší, lebo bol aj patrónom Ostrihomskej arcidiecézy. O jeho kulte na Slovensku svedčí aj 7 patro- cínií kostolov (3 zachované: Blatné, Dvory nad Žltavou, Gaboltov a 4 zaniknuté: Bajtava, Jelšovce, Vráble, Žihárec). Stará svätovojtešská tradícia sa viaže ku Gaboltovu (okr. Bardejov), ktorý leží neďaleko slovensko-poľských hraníc. Podľa nej práve cez Gaboltov prechádzal sv. Vojtech na územie Poľska. Gaboltov je v súčasnosti najväčším pútnickým miestom Košického arcibiskupstva (hlavná púť sa koná vždy v nedeľu po sviatku Panny Márie Karmelskej). 6.5.1772 — pred 225 rokmi — zomrel v Žiline P. EDMUND PASCHA OFM, hudobný skladateľ, básnik a organista. Bol rodákom z moravského Kroměříža (nar. 1714), ale svoj rehoľný život prežil v slovenských kláštoroch Salvatoriánskej provincie (Hlohovec, Prešov, Žilina...), takže splynul so slovenským prostredím. Svedectvom toho sú hudobné zborníky, ktoré vytvoril: tzv. Žilinský kancionál (Harmonia pastoralis a Prosae pastorales), Prešovský pašionái, Pruštiansky pašionál a Žilinský pašionái. Najznámejšia a dnes znovu interpretovaná je Vianočná omša F dur zo zborníka Harmonia pastoralis. 8.5.1927 — pred 70 rokmi — zomrela v povesti svätosti mladá americká rehoľníčka slovenského pôvodu MIRIAM TERÉZIA DEMJANOVIČOVÁ z rehole Milosrdných sestier sv. Alžbety. Jej rodičia boli gréckokatolíci a prisťahovali sa do Ameriky z Bardejova. Proces jej blahorečenia prebieha (nar. 26.3.1901 v Bayonne, N.J.). 11.5.1947 — pred 50 rokmi — na sviatok sv. Cyrila a Metoda (podľa kalendára byzantského obradu) bol v gréckokatolíckej katedrále sv. Jana Krstiteľa v Prešove vysvätený za biskupa VASIL HOPKO. Hlavným svätiteľom bol vladyka Pavol P. Gojdič OSBM, prešovský eparcha. Spolusvätiteľom bol bp. Jozef Čár- sky z Košíc a abp. Jozef Beran z Prahy. Svoju službu svätiaceho biskupa mohol bp. Hopko vykonávať iba necelé tri roky — do roku 1950 — kedy bol v rámci likvidácie gréckokatolíckej cirkvi nespravodlivo uväznený. Po prepustení z väzenia bol umiestnený a strážený v starobinci v českom Oseku. Po roku 1968 znova nastúpil do Prešovskej eparchie a čiastočne (štátny dozor, väzeniami podlomené zdravie...) pôsobil vo svojom úrade pomocného biskupa až do smrti r. 1976. 20.5.1987 — pred 10 rokmi — prijal biskupskú vysviacku JOZEF VIKTOR ADAMEC, kňaz Nitrianskej diecézy. Jeho rodičia pochádzali zo Slovenska (Trenčianska Závada), odkiaľ sa vysťahovali do USA. Narodil sa 13.8.1935 v Bannister (Michigan, USA). Filozofické a teologické štúdiá absolvoval na Lateránskej univerzite v Ríme. Počas nich býval v Pápežskom kolégiu Nepomucénum. Pre službu Nitrianskej diecézy bol ordinovný v Ríme r. 1960. Keďže zo známych príčin nemohol vykonávať kňazskú službu na Slovensku, vrátil sa do diecézy Saginaw, z ktorej pochádzal. Postupne pracoval ako kaplán, biskupský tajomník, kancelár a nakoniec ako farár. Popri svojej kňazskej službe bol činný aj v krajanskej slovensko- -americkej komunite. Takmer pätnásť rokov zastával úrad predsedu Združenia slovenských katolíkov (SSK). Za biskupa pre diecézu Altoona-Johnstown ho 29 [pageend29]vymenoval pápež Ján Pavol II. 17.marca 1987. Vysviacka sa konala v katedrále Najsvätejšej Sviatosti v Altoone. Hlavným svätiteľom bol kardinál Jozef Tomko, prefekt Kongregácie pre evanjelizáciu národov. Medzi tridsiatimi prítomnými biskupmi nechýbali slovenskí biskupi: Andrej Grutka z Gary (USA), vla- dyka Michal Rusnák CSsR z Toronta (Kanada) a Dominik Hrušovský, biskup pre Slovákov v zahraničí (Rím). 22.5.1887 — pred 110 rokmi — sa v Pajštúne (dnes Borinka, okr. Malacky) narodil MICHAL BUBNIČ, ti- tuiárny scilitánsky biskup — rožňavský apoštolský administrátor od roku 1925 a sídelný biskup v Rožňave od roku 1939. Teológiu študoval v Ostrihome. Po jej skončení (1900) pôsobil v duchovnej správe (Madunice, Topoľčany). Dňa 8.12.1928 ho banskobystrický biskup Marián Blaha vysvätil za biskupa. Bol predsedom Katolíckej akcie na Slovensku a osobitnú pozornosť venoval práci s mládežou. Po pripojení južného Slovenska k Maďarsku (r. 1938) zostal vo svojom úrade. Zomrel 22.2.1945, zakrátko po prepade a týraní partizánmi v pivnici biskupskej rezidencie v Rožňave. (Poch. v rodisku). 26.5.1907 — pred 90 rokmi — na Národnom slovenskom kongrese sa zišlo takmer 10.000 prisťahovalcov zo Slovenska a založili celonárodnú, zastrešujúcu organizáciu Slovákov — SLOVENSKÚ LIGU V AMERIKE (SLvA). Je to federácia krajanských organizácií, spolkov a inštitúcií v USA. Od svojho vzniku sa SLvA zasadzovala o zachovanie národnej identity Slovákov v starej i v novej vlasti. Podporovala vznik spoločného štátu Slovákov s Čechmi a pripravovala Pittsburskú dohodu o podobe budúceho štátu. Dodnes je hovorcom všetkých slovenských organizácií v USA vo veciach národnostných a politických. Medzi najväčších členov patrí Prvá katolícka slovenská jednota s vyše 100 tisíc členmi. Predsedom SLvA je Ľudovít L. Pavlo a jej generálnym tajomníkom je Ján Holý. 29.5.1922 — pred 75 rokmi — pápež Pius XI. (1922-39) zriadil Trnavskú apoštolskú administratúru. Tvorilo ju 393 farností Ostrihomského arcibiskupstva, ktoré po rozpade Rakúsko-Uhorska r. 1918 pripadli do novovzniknutého Česko-Slovenska. V Maďarsku zostalo 89 farností. Spočiatku, v rokoch 1918-22, spravoval farnosti na území ČSR generálny vikár ostrihomského arcibiskupa. Keďže gen. vikár v Trnave mal podľa Kódexu kanonického práva (1917) jurisdikciu aj na území Maďarska, ostrihomský arcibiskup, kardinál Ján Černoch sa tomu vzpieral. Prvým ap. administrátorom trnavským sa stal 29.5. luda- nický farár ThDr. Pavol Jantausch. Ustanovenie Ap. administratúry v Trnave bolo dôležitým krokom na ceste k zriadeniu diecézy aj k celkovému cirkevno- -právnemu usporiadaniu diecéz na Slovensku. Z viacerých príčin (druhá svetová vojna, nástup komunistov k moci, vypovedanie vatikánskych diplomatov z Prahy a prerušené vzťahy, proticirkevný boj atď.) sa tak stalo až 30.decembra 1977. 9.6.1972 — pred 25 rokmi — zomrel v Rožňave RÓBERT POBOŽNÝ, biskup — rožňavský apoštolský administrátor. Bol rodákom z Tisovca (okr. Rimavská Sobota) kde sa narodil 30.mája 1890. Po skončení štúdia teológie na univerzite vo Viedni ho r. 1913 vysvätili za kňaza. Krátko účinkoval ako kaplán v Gelnici. Odtiaľ odišiel na ordinariát do Rožňavy kde pracoval postupne ako archivár, bibliotekár, ak- tuár, notár, ceremoniár, sekretár a riaditeľ. Pápež Pius XII. ho vymenoval za titulárneho neilenského biskupa a 14.8.1949 ho konsekrovali za biskupa. V päťdesiatych rokoch bol internovaný niekoľko rokov mimo svojej diecézy alebo kontrolovaný dosadenými štátnymi zmocnencami priamo v biskupskej rezidencii. Pápež Ján XXIII. ho menoval za apošt. administrátora rožňavského, dovtedy spravoval diecézu iba ako kapitulný vikár. Od r. 1963 sa mohol zúčastňovať na zasadaniach Druhého vatikánskeho snemu. Po jeho smrti to vyzeralo s obsadením biskupských stolcov na Slovensku ako po bitke pri Moháči. Ani jedna rímskokatolícka diecéza na Slovensku nemala svojho sídelného (a už vôbec nie pomocného) biskupa. Spravovali ich dočasne kapitulní vikári. Rožňavskú diecézu spravoval kapitulný vikár Zoltán Belák (t 1988). V niektorých diecézach trvalo toto provizórium celé desaťročia (Spiš 39 rokov, Košice 28 r., Rožňava 18 r.). Biskup Ján Ch. Korec SJ mohol iba krátko pôsobiť po r. 1968 ako duchovný správca u rehoľných sestier v Bratislave. Roku 1974 mu štátna správa «ponúkla» miesto farára. Cieľom tejto ponuky bolo dostať bp. Korca z Bratislavy na odľahlé miesto, kde by bol dobre kontrolovaný a izolovaný. Biskup Korec odmietol. Jeho rehoľný spolubrat bp. Peter Dubovský pracoval v duchovnej správe ako farár v Handlovej. Len gréckokatolíci ešte mali v Prešove svojho pomocného biskupa Vasiľa Hopká. Nových kandidátov diakonátu a kňazstva pre rímskokatolícke diecézy museli prísť do Bratislavy vysviacať «požičaní» českí biskupi Jozef Hlouch z Českých Budějovic a po jeho náhlej smrti kardinál Štefan Trachta SDB z Litoměřic. Čiastočne sa situácia zlepšila r. 1973, keď po dlhých vyjednávaniach medzi delegáciami Vatikánu a CSSR pápež Pavol VI. menoval troch nových biskupov: RNDr. Júliusa Gábriša (f 1987) pre Trnavu, JUDr. et ThDr. Jána Pásztora (f 1988) pre Nitru a Jozefa Feranca pre Banskú Bystricu. Arcibiskup Agostino Casaroli z vatikánskeho Štátneho sekretariátu ich konsekroval v katedrále sv. Emeráma v Nitre r. 1973. 29.6.1947 — pred 50 rokmi — zomrel v Trnave PAVOL JANTAUSCH, biskup — prvý apoštolský administrátor trnavský (od r. 1922), náboženský spisovateľ. Po gymnaziálnych štúdiách v Trnave, Ostrihome a Bratislave študoval teológiu na viedenskej univerzite. Ako kaplán a farár pastoračné pôsobil na viacerých miestach, naposledy ako farár v Ludani- 30 [pageend30]ciach (1906-22). Za Uhorska zorganizoval ľudové zhromaždenie za realizáciu uhorského národnostného zákona, za čo bol perzekvovaný. Ako apošt. administrátor s právami a fakultami rezidenciálneho biskupa spravoval územne najväčšiu cirkevnú jednotku na Slovensku a mal veľký podiel na konsolidácii jej vnútorných pomerov v období medzi svetovými vojnami. Roku 1925 bol pápežom Piom XI. vymenovaný za titulárneho biskupa prienenského, 14.6. toho istého roku bol spolu s Mons. Jozefom Čárskym konsekrovaný na biskupa v trnavskom Dóme sv. Mikuláša. Vybral si heslo Pro veritate cum caritate. Kňazský seminár dal preniesť z Trnavy do Bratislavy. Významne sa zaslúžil aj o zriadenie Katolíckej bohosloveckej fakulty (KBF) pri štátnej Univerzite Komenského v Bratislave. Ako prvý Veľký kancelár KBF sa živo zaujímal aj o jej ďalší rozvoj (Nar. r. 1870 vo Vŕbovom, okr. Piešťany, tam je aj pochovaný). 2.7.1872 — pred 125 rokmi — sa v Budapešti narodil Rev. MATÚŠ JANKOLA katolícky kňaz, organizátor a popredný predstaviteľ a podporovateľ slovenského krajanského života v USA spolu so Štefanom Furdekom (1855-1915), zakladateľ slov. rehole Sestier sv. Cyrila a Metoda (r. 1909). Jeho rodičia pochádzali z oravskej Trstenej. Roku 1893 sa rodina Jankolovcov vysťahovala do ÚSA. Tam Matúš ukončil teologické štúdiá a po kňazskej ordinácii pracoval ako kaplán a farár vo viacerých slovenských osadách (farnostiach). Zakladal a podporoval národné cirkevné školy. Nedostatok kvalifikovaných učiteľských kádrov v týchto osadných školách ho priviedol k myšlienke založiť ženskú rehoľu, ktorá by sa starala o tieto školy. Prispieval do krajanských novín, časopisov a kalendárov. Roku 1901 podnikol cestu do Európy a navštívil aj Slovensko (Uhorsko). V Ríme ho prijal na audiencii pápež Lev XIII., ktorému o.i. odovzdal memorandum o krušnom položení slovenských katolíkov v Uhorsku. Zápisky z tejto cesty, ktoré uverejňoval v krajanskej tlači v USA poukazovali na národnostný útlak Slovákov v Uhorsku a burcovali do boja za jeho odstránenie. Zomrel na úsvite národného oslobodenia, 5.mája 1916 v Bridgeporte (Connecticut). Jeho meno nesie slovenská Jankolova knižnica (Jankola library) v Danville, ktorú spravujú Sestry sv. Cyrila a Metoda. 8.7.1817 — pred 180 rokmi — sa v Dolnom Kubíne narodil ANDREJ RADLINSKÝ, farár v Kútoch, náboženský spisovateľ, redaktor a vydavateľ. Do slovenských dejín sa nezmazateľne zapísal najmä založením SSV v Trnave (1857, schválený 1870) a zostavením a vydaním diela Nábožné výlevy, ktoré boli neskôr preložené do 8 jazykov (Zom. r. 1879 v Kútoch, okr. Senica). 25.7.1927 — pred 70 rokmi — zomrel v Ostrihome kardinál JÁN ČERNOCH, ostrihomský arcibiskup — prímas, náboženský spisovateľ. Predtým bol biskupom v Čanáde a arcibiskupom v Kaloči. Pochádzal zo slovenskej rodiny zo Skalice. Bol zástancom nedeliteľnosti Svätoštefanskej koruny. Rozpad Uhorska, s ktorým sa nezmieril, znamenal totiž aj rozdelenie jeho arcidiecézy, ktorej podstatná časť pripadla do ČSR. (Nar. 18.6.1852; poch. v krypte ostrihomskej katedrály). 31.7.1977 — pred 20 rokmi — zomrel v Bratislave JÁN STANISLAV, slavista, jazykovedec, profesor Filozofickej fakulty UK v Bratislave. Napísal Slovenskú historickú gramatiku, Vývin slov. Jazyka, Dejiny slov. jazyka, Slovenský juh v stredoveku, Kultúra starých Slovákov a ďalšie vedecké diela. Roku 1933 vyšli Životy Cyrila a Metoda, ktoré preložil spolu s Jánom Smrekom a vydal s ilustráciami Martina Benku. Cyri- lometodskou tematikou sa zaoberal aj v zborníku Ríša veľkomoravská, v práci Slovanskí apoštoli Cyril a Metod a v štúdiách Slovienska liturgia na Slovensku a sídlo Metodovo a Gorazdovo, Osudy Cyrila a Metoda a ich učeníkov v Živote Klimentovom, Po stopách predkov... Na sklonku života dokončil dvojzväzkovú Starosloviensku gramatiku (Nar. 12.12.1904 v Liptovskom sv. Jáne). 8.8.1937 — pred 60 rokmi — zomrel v Březne MARTIN RÁZUS, evanjelický farár, básnik, prozaik, publicista a politik. Nespokojnosť s vývinom pomerov na Slovensku po vzniku novej ČSR r. 1918 našla odraz aj v jeho spisovateľskej tvorbe. Bol zástancom česko-slovenskej vzájomnosti, ale odsudzoval čechoslovakizmus, teóriu jednotného československého národa. Vystupoval proti fašizmu a komunizmu. V rokoch 1929-1937 bol predsedom Slovenskej národnej strany (SNS). Priame politické kontakty s Andrejom Hlinkom nadviazal r. 1932. Zastával myšlienku samostatného rozvoja slovenského národa. Tieto postoje r. 1935 napokon viedli SNS k vytvoreniu spoločného autonomistického bloku s Hlinkovou slovenskou ľudovou stranou (Nar. 18.10.1888 vo Vrbici, dnes časť Liptovského Mikuláša). 24.8.1777 — pred 220 rokmi — skončila svoju činnosť v Trnave stará TRNAVSKÁ UNIVERZITA (TU) a bola preložená do Budína. Poslednú prednášku predniesol jej rektor Ján Zelenay. Od jej založenia kard. Petrom Pázmaňom (1635) ju jezuiti spravovali až do zrušenia Spoločnosti Ježišovej r. 1773. Spočiatku mala iba filozofickú a teologickú fakultu. R. 1665 založili právnickú fakultu, ktorá však mala autonómne postavenie až do r. 1760. Lekárska fakulta pribudla r. 1769. Pri TU pôsobila aj akademická tlačiareň. Poslucháči, ktorí študovali na univerzite, pochádzali zväčša zo Slovenska. Jedným z dôvodov preloženia do Budína bolo umiestnenie univerzity viac do stredu Uhorska. Namiesto TU bola v Trnave zriadená Kráľovská akadémia, ktorú však čoskoro (1786) preložili do Bratislavy. TU zohrala počas svojho takmer 150-ročného pôsobenia v Trnave významnú úlohu nielen v náboženských, ale aj v kultúrnych dejinách Slovenska i celého Uhorska. Spracoval: JOZEF KRIŠTOF 31 [pageend31]SVÄTÝ OTEC POVEDAL SLOVÁKOM Ježiš Kristus je jediný a potrebný Spasiteľ sveta. Audiencia 5. marca 1997 Slovákov prítomných 263 Srdečne pozdravujem slovenských pútnikov z Košíc a z Prešova, zo Svidníka z Vranova a z Michaloviec. Drahí bratia a sestry, prišli ste do Ríma na hrob svätého Petra, ktorý nasledoval Krista až po smrť. A prišli ste do Ríma pozdraviť aj Petrovho nástupcu, pápeža, ktorý dostal od Krista úlohu utvrdzovať bratov vo viere. Modlím sa za vás, aby ste čoraz pevnejšie verili, že Ježiš Kristus je jediný a potrebný Spasiteľ sveta, a aby ste ho vždy verne nasledovali. K tomu vám zo srdca udeľujem svoje Apoštolské požehnanie. — Pochválený buď Ježiš Kristus. Len viera dáva správny smer životu. Audiencia 19. marca Slovákov prítomných 45 S láskou pozdravujem slovenských pútnikov zo Spišského Štiavnika a z Popradu. „ Drahí bratia a sestry, zo srdca vám prajem, aby vám vaša púť do Ríma slúžila na posilnenie viery. Lebo viera v Boha dáva správny smer vášmu životu. Učte sa z príkladu svätého Jozefa, muža spravodlivého, muža pracovitého, muža viery. Nech viera v Boha je svetlom a silou aj pre vaše rodiny na Slovensku. K tomu vám udeľujem svoje apoštolské požehnanie. — Pochválený buď Ježiš Kristus. Patríme Kristovi. Audiencia 9. apríla 1997 Slovákov prítomných 45 Srdečne pozdravujem slovenských pútnikov z Topoľčian a okolia. Drahí bratia a sestry. Na Veľkú noc sme sa upevnili vo viere, že Ježiš Kristus, ktorý za nás zomrel na kríži, vstal z mŕtvych a je večne živý. Vo sviatosti krstu nám dal účasť na svojom živote. Patríme Kristovi. Nech teda naše myšlienky, slová a skutky zodpovedajú tejto veľkej dôstojnosti. Aj vaša púť do Ríma nech vás posilní v tomto predsavzatí. Modlím sa za vás a zo srdca udeľujem svoje apoštolské požehnanie vám i vašim drahým. — Pochválený buď Ježiš Kristus. Modlite sa so mnou, aby ľudstvo malo mnoho dobrých kňazov. Audiencia 16. apríla 1997 Slovákov prítomných 80 S láskou vítam slovenských pútnikov z Považskej Bystrice a zo Zvolena. Drahí bratia a sestry, budúca nedeľa je nedeľou Ježiša Krista — Dobrého pastiera. Je aj svetovým dňom modlitieb za kňazské a rehoľné povolania. Pevne veríme, že Ježiš Kristus, jediný Vykupiteľ človeka, pripravil potrebné prostriedky spásy pre všetkých. A tieto prostriedky spásy dáva ľuďom rukami kňazov. Vytrvalo sa modlite so mnou, aby ľudstvo malo mnoho dobrých kňazov. Ďakujem vám za tieto vaše modlitby a zo srdca udeľujem svoje apoštolské požehnanie vám i všetkým bohoslovcom a kňazom na Slovensku. — Pochválený buď Ježiš Kristus. Kultúra inšpirovaná Kristovým evanjeliom obohacuje národ pravými hodnotami. Audiencia 23. apríla 1997 Slovákov prítomných 156 Srdečne pozdravujem slovenských pútnikov z Bratislavy, z Kružľova, z Hrubého Šúra a z Prievidze. Drahí bratia a sestry, dnes sa na Slovensku slávi spomienka na svätého Vojtecha. On práve pred tisíc rokmi zomrel mučeníckou smrťou. Tým dokázal veľkú lásku ku Kristovi a k tejto láske chcel priviesť viaceré národy Európy. Na Slovensku je dodnes živá jeho prítomnosť aj 32 [pageend32]vďaka činnosti Spolku svätého Vojtecha. Buďte presvedčení, že kultúra inšpirovaná Kristovým evanjeliom obohacuje národ pravými hodnotami. Majte záujem o kresťanskú kultúru, aby váš národ mohol byť zdravou časťou kresťanskej Európy. K tomu vám zo srdca udeľujem svoje apoštolské požehnanie. — Pochválený buď Ježiš Kristus. Nech vám Panna Mária vyprosí milosť horlivo žiť váš život s Kristom. Audiencia 30 apríla 1997 Slovákov prítomných 260 Srdečne pozdravujem slovenských pútnikov z Bratislavy a Topoľčian, z Nitry, Hronských Kľačian a Levíc, z Banskej Bystrice a zo Zuberca. Drahí bratia a sestry, vo Veľkonočnom období celá Cirkev každý deň pozdravuje Pannu Máriu slovami: Raduj sa, nebies Kráľovná! — Veď Se- dembolestná Matka má dôvod radovať sa, lebo jej Ukrižovaný Syn vstal z mŕtvych, je večne živý. A môže sa radovať aj preto, že milióny ľudí, za ktorých Ježiš zomrel, dosiahli nový život. Aj vy ste dosiahli tento Ježišov život vo sviatosti krstu. Proste Pannu Máriu najmä v mesiaci máji, aby vám vyprosila milosť horlivo žiť váš život s Kristom. K tomu vám udeľujem svoje apoštolské požehnanie. — Pochválený buď Ježiš Kristus. Celý váš život má byť putovaním do večnej vlasti. Audiencia 7. mája 1997 Slovákov prítomných 90 S láskou vitam slovenských pútnikov z Lučenca a Pleše, z Očovej a zo Slovenskej Lupče. Zajtra bude liturgická slávnosť Nanebovstúpenia Pána. Večný Boží Syn, ktorý žil tridsať tri rokov na zemi, aby nám bol Učiteľom a Vykupiteľom, vystúpil na nebesia, aby nám pripravil miesto. — Drahí bratia a sestry, keď ste na svojej terajšej púti prišli do cieľa — do Ríma, mali ste z toho radosť. Celý váš život má byť putovaním do večnej vlasti, do neba. Tam vás čaká večná radosť. Nech vás k tomuto cieľu sprevádza materská ochrana Panny Márie a moje apoštolské požehnanie. — Pochválený buď Ježiš Kristus. Milujte svätú spoveď — ona je veľkonočným darom Pána Ježiša. Audiencia 14. mája 1997 Slovákov prítomných 221 Srdečne pozdravujem slovenských pútnikov z Bratislavy a Košíc, z Družstevnej pri Hornáde a Nitrianskeho Pravna, ako aj veriacich z farnosti Kľak. Pozajtra bude sviatok svätého Jána Nepomuc- kého, veľmi uctievaného aj na Slovensku. On je hlavným patrónom Rožňavskej diecézy. Uctievame si ho ako príkladného spovedníka. — Drahí bratia a sestry, milujte svätú spoveď — sviatosť zmierenia — pretože ona je veľkonočným darom Pána Ježiša, a často k nej pristupujte s pokorným a vďačným srdcom. Modlite sa za kňazov, aby vždy s vierou a obetavosťou vysluhovali túto sviatosť Božieho milosrdenstva. V nádeji, že tak budete konať, udeľujem apoštolské požehnanie vám a všetkým kňazom- -spovedníkom na Slovensku. Pochválený buď Ježiš Kristus. Modlite sa, aby váš národ bol učenlivý vedeniu Ducha Svätého. Audiencia 21. mája 1997 Slovákov prítomných 130 S láskou pozdravujem slovenských pútnikov zo Žiliny, z Bratislavy a Trenčína, ako aj gymnazistov z Bánoviec nad Bebravou. Minulá nedeľa bola veľkým dňom pre celú Cirkev. Slávili sme Zoslanie Ducha Sväthého. On má v nás dokončiť dielo začaté Pánom Ježišom. Proste Ducha Svätého, aby posilňoval vo vás vieru, nádej a lásku. Len tak budete opravdivými kresťanmi. Modlite sa aj za celý váš národ, aby bol učenlivý vedeniu Ducha Svätého, lebo len tak bude národom naozaj kresťanským. Nech Vám vyprosí túto milosť Panna Mária — vaša patrónka — i moje apoštolské požehnanie, ktoré vám zo srdca udeľujem. — Pochválený buď Ježiš Kristus. Nech vás Panna Mária privádza a stále hlbšej eucharistickej nábožnosti. Audiencia 28. mája 1997 Slovákov prítomných 140 Srdečne pozdravujem slovenských pútnikov z Trenčína, z Prievidze a z Nitry. Na zajtra pripadá liturgická slávnosť Najsvätejšieho Kristovho Tela a Krvi. Teda budeme sláviť tajomstvo vzácnej Kristovej prítomnosti medzi nami. Toto tajomstvo nám zároveň pripo- mina, akí sme vzácni v Božich očiach. Neboli sme totiž vykúpení zlatom a striebrom, ale predrahou krvou nášho Pána Ježiša Krista. Preukazujme mu za to svoju vďačnosť pravidelnou 33 [pageend33]účasťou na nedeľnej svätej omši a častým svätým prijímaním. Nech vás Panna Mária privádza k stále hlbšej eucharistickej nábožnosti. K tomu vás povzbudzujem aj svojím apoštolským požehnaním. — Pochválený buď Ježiš Kristus. Mám v srdci veľkú radosť, že slovenské diecézy dostanú v týchto dňoch 153 nových kňazov. Audiencia 18. júna 1997 Slovákov prítomných 223 S láskou vítam slovenských pútnikov z Bratislavy a zo Slovenského Grobu, z Vrábeľ a zo Slatiny nad Bebravou, ako aj spevácky zbor piaristov z Nitry. Bratia a sestry. Myslel som na vás, keď som pred niekoľkými dňami letel nad Slovenskom. Teraz vás pozdravujem tu v Ríme. Mám v srdci veľkú radosť z toho, že slovenské diecézy dostanú v týchto dňoch stopäťdesiattri nových kňazov. Istotne aj vy sa z toho radujete. Modlite sa za vašich novokňazov, aby zostali verní v Pánovej službe. Modlite sa aj za slovenské rodiny, aby boli naozaj kresťanské, žeby Pán Ježiš mohol v nich vzbudiť ďalšie povolania na kňazský a rehoľný život. Za to sa aj ja modlím a s týmto úmyslom udeľujem apoštolské požehnanie vám, i všetkým novokňazom a rodinám na Slovensku. — Pochválený buď Ježiš Kristus. Dnešný svet potrebuje svetlo vášho príkladu. Audiencia 25. júna 1997 Slovákov prítomných 185 Srdečne pozdravujem slovenských pútnikov z Prešova a z Ružomberka, z Preselian, z Konskej a z Rožňavy. Drahí bratia a sestry, som rád, že ste venovali svoj prázdninový čas tejto púti do Ríma. Tu je hrob svätého apoštola Petra, ktorý obetoval život za vieru v Krista. Tu je pápež, nástupca svätého Petra, ktorý povzbudzuje bratov v tejto viere. Ďakujte Pánu Bohu, že vás uviedol na cestu viery a že ste v tejto viere doteraz vytrvali. Proste ho, aby vám dal silu dosvedčovať svoju vieru dobrými skutkami. Dnešný svet potrebuje svetlo vášho príkladu. S modlitbou za vás, aby ste to dokázali, vám udeľujem svoje apoštolské požehnanie. — Pochválený buď Ježiš Kristus. Zahrnujem do svojich modlitieb vás a celý váš národ. Na svatořečení bl. Jána z Dukly v Krosně Slovákov prítomných asi 10 000 Sú tu medzi nami početní pútnici z blízkeho Slovenska. Drahí bratia a sestry, srdečne vás pozdravujem. Zahrnujem do svojich modlitieb vás, ktorí ste tu prítomní, ako aj vaše rodiny a celý váš národ. — Nech vás Pán Boh požehnáva! ZÁSTAVA EURÓPSKEJ ÚNIE V máji 1949 bola v Strassburgu založená «Rada Európy», organizmus, ktorý vtedy ešte nemal žiadnu politickú moc a mal za účel «položiť základy pre ustanovenie Federálnej Európy». Rok nato, v roku 1950, Rada Európy požiadala umelcov, aby navrhli zástavu pre budúcu Európsku federáciu. Vtedy jeden mladý maliar, Arséne Heitz (dnes vyše 90-ročný) sa prihlásil s návrhom: 12 bielych hviezd na modrom poli. Ako neskoršie sám prehlásil, jeho návrh nebol náhodný on bol veľmi oddaný Panne Márii, modlil sa každý deň ruženec. Práve vtedy, keď sa o európskom konkurze dozvedel a keď sa rozhodol niečo navrhnúť, práve čítal biografiu o svätej Kataríne Labouré a nadšený týmto čítaním sa rozhodol zadovážiť si pre seba a pre svoju manželku zázračnú medailu, o ktorej dovtedy nič nevedel. Hviezdy teda pochádzajú z tejto medaily, ako aj z knihy Zjavenia a modrá farba bola vždy mariánskym symbolom. Na konkurz sa zaslalo mnoho rozličných návrhov a Heitz svoj návrh poslal len s veľmi malou nádejou, že by bol prijatý, viac hnaný objavením tej zázračnej medaile. Ako sám autor tvrdí, že « nevysvetliteľne » bol práve jeho návrh prijatý. Tu treba dodať, že hlavný zodpovedný za komisiu, ktorá mala jeden z návrhov prijať bol žid, Paul M. G. Lévy, riaditeľ tlačovej kancelárie Rady Európy. Teda neboli tam pohnútky rázu náboženského, aj keď vtedy «otcovia Európy » boli horliví katolíci a patriaci do strany kresťanských demokratov: Nemec Konrád Adenauer, Talian Alcide De Gasped a Francúz Robert Schuman. Bolo to ozaj nevysvetliteľné, prečo prijali Heitzov návrh, veď on nakreslil 12 bielych hviezd a ešte nebolo 12 štátov, ktoré by boli členmi Rady Európy. Ba viac, keď sa ozvala proti návrhu s dvanástimi hviezdami kritika, že tých štátov nie je 12, Lévy odpovedal, že 12 je « symbol plnosti» (v Starom zákone máme 12 synov Jakubových a 12 izraelských rodov a preto aj 12 apoštolov). Dnes, keď sa už zväčšil počet členov na viac ako 12, sa rozhodlo, že sa číslo hviezd nebude meniť. Treba ešte niečo dodať: Modrá zástava s dvanástimi hviezdami v kruhu bola schválená na sviatok Nepoškvrneného počatia Panny Márie. Nebol tu nejaký náboženský motív, ale dátum bol určený podľa politického harmonogramu. (Preklad z tal. časopisu: Jesus, október 95) 34 [pageend34]FRANCESCO GLIGORA BIAGIA CATANZARO PAPEŽI V DEJINÁCH CIRKVI 148. KLIMENT II. 25.12.1046 - 09.10.1047 Pôvodom Nemec, biskup v Bambergu a korunovaný na Vianoce 1046. Jeho prvý významný akt bol, že slávnostne korunoval za cisára Henricha III. a jeho manželku Agnesu. — V januári 1047 zvolal do Ríma synodu, aby zakročil proti svätokupectvu a konkubinátu kléru. Keď sa cisár vracal z Ríma do Nemecka, odprevadil ho po Alpy. Cestou späť do Ríma Kliment zomrel v Pesare na maláriu. Pochovali ho v Bambergu. Je to jediný pápež pochovaný v Nemecku. 151. DAMAZUS II. 17.07.1048 - 09.08.1048 Pôvodom Bavorák, birixenský biskup, bol označený za pápeža Henrichom III. Nemohol hneď zaujať pápežský stolec, lebo po smrti Klimenta II. sa vrátil na Petrov stolec Benedikt IX., a to už po tretí raz (preto je medzera v našom číslovaní). Po ôsmych mesiacoch cisárske vojsko zahnalo pro- tipápeža a nastolilo Damaza II. Po troch týždňoch zomrel na maláriu. Jeho pontifikát bol najkratší v dejinách — iba 24 dní. 152. LEV IX. (Svätý) 12.02.1049 - 19.04.1054 Keď ho Henrich III. označil za pápeža, išiel do Ríma ako bosý pútnik. Rímsky klérus a ľud ho prijal ako svätca. V snahe zreformovať Cirkev, veľa cestoval po Európe, zvolal 9 rôznych synod. R. 1052 bol pri Bratislave sprostredkovať pokoj medzi cisárom a uhorským kráľom Andrejom. Zarmucoval ho spor s Carihradom. Poslal ta svojich delgátov. Kým prišli do cieľa Lev IX. zomrel. Rímska delegácia exkomunikovala Michala Kerulária (16. júla 1054) Podobne urobil Kerularius pápežskej delegácii. Vzájomná exkomunikácia bola obojstranne odvolaná v priebehu Druhého vat. koncilu. 153. VIKTOR II. 16.04.1055 - 28.07.1057 6 mesiacov po smrti Leva IX. Henrich III. na žiadosť Rimanov označil za pápeža Eichstättského biskupa Gebarda. Bol korunovaný v Ríme ako Viktor II. v apríli 1055. Pontifikát začal synodou vo Florencii (1055) a skončil synodou v Ríme (1057), na ktorých znova zakročil proti svätokupectvu a konkubinátu kléru. R. 1056 šiel do Nemecka k smrteľnému lôžku Henricha III. Sľúbil ochranu cisárovnej Agnese a šesťročnému nástupcovi Henrichovi IV. 154. ŠTEFAN IX. 02.08.1057 - 29.03.1058 Rímsky klérus a ľud zvolili za pápeža Štefana IX., opáta z Montecassína, cisárovná Agnesa ho potvrdila. Privolal si poradcov Petra Damianiho a mnícha Hildebranda. Pokračoval v reformnom úsilí predchodcov. Keď v marci 1058 odchádzal do Florencie, vyžiadal od Rimanov prísahu, že nezvolia v prípade jeho smrti pápeža,v kým sa nevráti Hildebrand z misie v Nemecku. Štefan IX. vskutku vo Florenci zomrel. 155. MIKULÁŠ II. 24.01.1059 - 27.07.1061 Rimania nedodržali prísahu, zvolili za pápeža pro- tireformistu — Benedikta X. Sv. Peter Damiani, ktorý ho mal konsekrovat’, ho neuznal. Spolu s Hildebrandom a inými kardinálmi odišiel do Sieny a tam zosadili Benedikta X. a zvolili Mikuláša II. Tento zvolal koncil do Lateránu,odsúdil Berengárov blud o Eucharistii a stanovil, že pápeža bude voliť 7 kardinálov-biskupov. Voľbu potom schvália klérus a rímsky ľud. Mikuláš zomrel vo Florencii, tam je aj pochovaný. 156. ALEXANDER II. 01.10.1061 - 21.04.1073 Bol zvolený za pápeža kardinálmi-biskupmi (prvý v histórii), podľa nariadenia Mikuláša II. Cisár toto nariadenie neuznával a voľbu neprijal. Dal zvoliť Honória II. ktorý sa usadil vo sv. Petre, kým Alexander bol v Lateránskej bazilike. Alexander, ktorý prv viedol v Miláne patarov, sa veľmi horlivo venoval reforme Cirkvi. R. 1072 schválil regulu kamaldulských mníchov. 157. GREGOR VII. (Svätý, Učiteľ Cirkvi) 30.06.1073 - 25.05.1085 Benediktinsky mních Hildebrand chcel Cirkev čistú a slobodnú. Bránil sa proti zasahovaniu svetských panovníkov do cirkevných vecí. Henrich vo Wormse vyhlásil Gregora za zosadeného. Gregor exkomunikoval Henricha (február 1076) a jeho poddaných oslobodil od poslušnosti. Henrich v januári 1077 ide do Canossy a po troch dňoch kajúcnosti pápež sňal z neho kliatbu. Henrich neverný sľubu, vojensky podporil protipápeža Klimenta III. Gregor opustil Rím, zomrel v Salerne: «Miloval som spravodlivosť, nenávidel som neprávosť, preto zomieram vo vyhnanstve.» 35 [pageend35]158. VIKTOR III. 24.05.1086 - 16.09.1087 Bol pri smrti Gregora Vil. v Salerne. Petrov stolec bol skoro rok uprázdnený, keď zvolili Viktora III. Bol slabého zdravia, chcel sa vzdať pápežstva. Štyri dni po zvolení sa utiahol na Montecassino. Keď Normani uvolnili rímsku časť Cittá Leonina zpod moci protipápeža Klimenta III. vrátil sa do Ríma a bol korunovaný vo svätom Petre. Zomrel v Montecassino. Benediktíni ho ctia ako blahoslaveného. Tento kult potvrdil Lev XIII. 159. URBAN II.. 12.03.1088 - 29.07.1099 Rodom Francúz, mních z opátstva Cluny, bol verným nasledovníkom Gregora VII. Keď prišiel do Ríma, našiel tam ešte protipápeža Klimenta III. Reformné úsilie vykonal na synodách v Piacenze (1095) a v Clermonte (1095). Ostro vystúpil proti svätokupeckým konsekráciám. Podnietil Prvú križiacku výpravu na oslobodenie Svätej zeme 15.08.1096. Križiaci oslobodili Jeruzalem 15. júla 1099. Urban II, ktorý zomrel o dva týždne neskôr, sa o tomto víťazstve ešte nedozvedel. Urban je uctievaný ako blahoslavený. Jeho kult potvrdil Lev XIII. r. 1881. 160. PASCHAL II. 14.08.1099 - 21.01.1118 Benediktinsky mních, zvolený za pápeža 13. augusta 1099. S pomocou sicílskeho kráľa Rug- gera vyhnal z Ríma protipápeža Klimenta III, ktorý 8. septembra 1100 zomrel, no žiaľ, na jeho miesto boli postupne zvolení ďalší traja protipápeži. Táto situácia veľmi sťažila jeho pontifikát. Veľa síl vynaložil na boj o investitúru. On dostal správu o víťazstve križiakov v Jeruzaleme a podporoval križiacke hnutie. 161. GELÁZIUS II. 10.03.1118 - 28.01.1119 Bol zvolený tri dni po Paschalovej smrti, ale hneď bol uväznený. Rimania ho oslobodili a chceli ho korunovať v Lateránskej bazilike. Musela sa slávnosť odložiť, lebo bol len diakonom. Cisár Henrich V. prišiel do Ríma robiť poriadky. Gelázius ušiel do Gaety. Tam v marci prijal kňazské a biskupské svätenie. Henrich vymenoval protipápeža (Gregora VIII.) Gelázius v apríli exkomunikoval aj cisára aj protipápeža. Nemeckí biskupi držali s Geláziom. Utiahol sa do Cluny, kde zomrel. 162. KALIXT II. 09.02.1119 - 13.12.1124 Bol zvolený za pápeža v Cluny. Podpísal Wormský konkordát 23. septembra 1122. Podľa neho cisár sa zrieka práva ustanovovať biskupov a odovzdávať im berlu a prsteň, ale má právo byť prítomný tým, že odovzdá biskupom vlastnenie majetku. — Druhý významný čin Kalixta II. je zvolanie Lateránského koncilu. Je to 9. ekumenický koncil, prvý na Západe. Obnovil odsúdenie svätoku- pectva a obnovil už jestvujúci zákon o kňazskom celibáte. Ukončil aj otázku protipápeža Gregora. 163. HONORIUS II. 12.12.1124 - 13.02.1130 V Ríme kardináli zvolili za pápeža Honória II., ktorého podporovala rodina Frangipani, kým iná rodina — Pierleoni, podporovala zvolenie protipápeža Celestína II., ktorý sa však hneď vzdal. V Nemecku o niekoľko mesiacov neskôr bol zvolený za cisára Lotár III. Medzi Honoriom a Lotárom sa ustálili priateľské vzťahy. Odbojnější bol sicílsky kráľ Ruggero II. Honorius schválil nový rád premonštrátov. Zomrel z 13. na 14. februára 1130. Ešte počas jeho choroby sa pripravovala voľba nového pápeža. 164. INOCENT II. 23.02.1130 - 24.09.1143 Ešte ako kardinál sa zaslúžil o uzavretie Wormského konkordátu. Piati kardináli ho zvolili za pápeža 14. februára. 24 kardinálov zvolilo hneď nato protipápeža Anakléta II., pochádzajúceho zo židovskej rodiny. Inocent II. mal po svojej strane sv. Bernarda z Clairvaux. Po smrti protipápeža Anakléta zvolili iného protipápeža — Viktora IV. Tento sa dal prehovoriť sv. Bernardovi a vzdal sa. Inocent mohol zvolať Druhý lateránský koncil (10. ekumenický), ktorým sa zavŕšilo reformné úsilie začaté Gregorom VII. 165. CELESTÍN II. 03.10.1143 - 08.03.1144 Bol zvolený jednohlasne kardinálmi. Bol veľmi vzdelaný, žiak Abelarda, s ktorým sympatizoval aj po jeho odsúdení Inocentom II, za čo ho karhal sv. Bernard. V Ríme mal ťažkosti s radikálnym reformátorom Arnaldom z Brescie, ktorý v svojich kázňach neuznával pápežskú autoritu. Celestín znechutený zmätkami v Ríme sa zatvoril do kláštora Sv. Márie in Pallara a tam 8. marca 1144 zomrel. 166. LUCIUS II. 12.03.1144 - 15.02.1145 Rodák z Bologne, bol zvolený za pápeža štyri dni po Celestínovej smrti. V Ríme obnovili republiku, pod vedením Jordána Píerleoniho, brata protipápeža Anakléta II. Jordán vyhlásil koniec svetskej moci pápeža a uznal ho iba za duchovnú hlavu. Lucius sa postavil na čelo malého vojska, ktoré mohol zhromaždiť a chcel dobyť Kapitol. Po tomto pokuse ubrániť svoju moc zomrel, zdá sa, že pre zranenie, ktoré utrpel v boji. 36 [pageend36]Z KRONIKY ÚSTAVU 2. marca: Bol v Ústave O. kardinál Jozef Tomko. 4. marca: Navštívila nás skupina gréckokatolíckej mládeže z Prešova. 5. marca: Pútnici zo Svidníka, Vranova a Košíc si vykonali «cyrilometodskú púť» do nášho Ústavu. S. Galia Vrablecová odišla na Slovensko na duchovné cvičenia a krátku dovolenku. 6. marca: Bola rozlúčka s ThLic. Antonom Solčianskym, ktorý po skončení štúdií sa vracia na Slovensko do služieb arcidiecézy (Bratislava-Trnava). Boli s nami aj jeho otec Tomáš a brat Patrik. Dokončili sa práce so zariadením posilovně. 7. marca: Deň duchovnej obnovy pre kňazov-študentov. Moderátorom bol O. František Sočufka, SJ. z Vatikánskeho rozhlasu. 13. marca: Gratulovali sme mons. Jozefovi Zlatňanskému k jeho životnej sedemdesiatke. 14. marca: Slávili sme prvévešperysv. Lujzy de Marilac, zakladateľky kongregácie vincentínok. 15. marca: Náš kňaz O. Pavol Farkaš obhájil na Gregoriánskej univerzite s výborným prospechom svoju doktorskú tézu z biblickej teológie. Na slávnostnú večeru prišiel medzi nás jeho profesor P. Ugo Vanni, SJ. a vzácni hostia O. kardinál Korec, O. biskup Baláž s mons. Galisom, pán veľvyslanec Neuwirth, profesori Pleriban a Poláček zo Saleziánskej univerzity a mons. Jozef Kráľ z Vatikánskeho rozhlasu. 16. marca: Bol u nás O. kardinál Tomko. Zagratulovali sme mu k narodeninám, k meninám a k výročiu kňazskej vysviacky. 18. marca: Poslali sme blahoprajný fax k meninám O. biskupovi Eduardovi Kojnokovi do Rožňavy a k zajtrajším meninám dvom Otcom biskupom Jozefom: mons. Adamcovi a mons. Fe- rancovi. 19. marca: Boli sme osobne zablahoželať k meninám nášmu chorému mons. Jozefovi Medovému v Santa Marinella. Prišli do Ústavu na svätú omšu dva autobusy pútnikov zo Spišského Štiavnika a z Popradu. 23. marca: Skupina pútnikov z Gary, Ind. navštívila Ústav. Ponukli sme im občerstvenie a pamätný obrázok O. biskupa mons. A. Grutku, ktorého naši hostia poznali. Ich sprievodca mal pred rokmi v Ústave primičnú svätú omšu. 26. marca: Zúčastnili sme sa na Missa chrysmatis, ktorá bola v katedrále našej diecézy anticipovaná na stredu. 27. marca: Zelený štvrtok. Večernú sv. omšu sme koncelebrovali s kňazmi, ktorí zostali a prišiel medzi nás mons. Zlatňanský a mons. Škoda. 28. marca: Na popoludňajšej veľ- kopiatočnej slávnosti sa zúčastnila skupina pútnikov z Čadce. Prišli k nám aj štyri slovenské vysokoškoláčky zo Švédska. 29. marca: Na Veľkonočnú vigíliu, ktorú sme slávili v Ústave po slovensky, prišlo vyše 200 pútnikov (Bratislava, Banská Bystrica, Čadca, Dunajská Streda). Žiaľ, museli sme im povedať, že pre veľký nával pútnikov v Ríme, nedostali lístky na sedenie na Námestí sv. Petra, kde Svätý Otec celebroval svätú omšu a udelil požehnanie Urbi et Orbi. 30. marca: Prišiel na týždeň medzi nás don Rafael Černý, SDB, dlhoročný pracovník v našom Ústave.' 31. marca: Sedem sestier vincentínok z medzinárodného domu na Via Ezio prišlo navštíviť našich osem vincentínok. Mali milé stretnutie. 5. apríla: Naše Sestry si vykonali duchovnú obnovu ako prípravu na obnovu svojho zasvätenia Bohu. Myšlienky na meditáciu im povedal riaditeľ Ústavu. 6. apríla: Prišiel medzi nás O. kardinál Tomko. 17 našich kňazov odišlo do Santa Marinella na duchovné cvičenia. Moderátorom bude Prof. T. Špidlík, SJ. 7. apríla: Naše rehoľné sestry obnovili pri svätej omši svoje rehoľné zasvätenie na ďalší rok. 8. apríla: Poskytli sme pohostinstvo 5 setrám dominikánkam, ktoré pôsobia na biskupskom úrade v Banskej Bystrici. 9. apríla: V Lateránskej konzistoriálnej sieni sa o 12.00 hodine úradne začal diecézny beatifikačný proces Brata Alojza Óhmeľa, augustiniána slovenského pôvodu. Úvodnú prednášku O. kardinála K. Ruiniho prinášame v tomto čísle Hlasov. Prítomní boli aj slovenskí páni veľvyslanici Neuwirth a Zelenay. Popoludní prišli na svätú omšu do Ústavu pútnici z okolia Topoľčian. Sestra Agata Gejdošová odišla do Nitry na duchovné cvičenia. 13. apríla: Zasadala novomenovaná Správna rada Ústavu (novým členom Správy je mons. Jozef Kráľ) vo veci Stanov a Pravidiel budúceho Slovenského pápežského kolégia sv. Cyrila a Metoda v Ríme. 15. apríla: Riaditeľ Ústavu a niekoľkí naši kňazí-študenti sa zúčastnili na predstavení knihy Trínitä e il pensare. Debatu viedol náš O. Lubomír Žák, ktorý je aj autorom jednej kapitoly uvedenej knihy. Navštívil nás rektor košického seminára mons. A. Konečný. 16. apríla: Pútnici z Považskej Bystrice a okolia mali v Ústave svätú omšu. Bol to ďalší dôkaz «teplej viery» Slovákov, o ktorej hovorieval nebohý O. biskup Grutka. 18. apríla: 50. výročie smrti prezidenta prvej Slovenskej republiky mons. ThDr. Jozefa Tisu: Riaditeľ Ústavu obetoval zaňho svätú omšu, ktorú slúžil pre komunitu Sestier. 19. apríla: Deti z farnosti sv. Andreja si konali v priestoroch Ústavu duchovnú prípravu na zajtrajšie prvé sväté prijímanie. 20. apríla: Navštívilo nás 45 pútnikov z Kružľova. Je nedeľa Dobrého pastiera. Svätý Otec vysvätil 31 kňazov pre Rímsku 37 [pageend37]diecézu. Pre zaujímavosť: doteraz Svätý Otec vysvätil 1905 kňazov. 21. apríla: Bola u nás skupina pútnikov z Michaloviec. Poslali sme blahoprajný fax mons. Danielovi Faltinovi k jeho životnej sedemdesiatke. 22. apríla: Navštívili nás pútnici z Hrubého Súra a potom skupina z Bratislavy a Humenného. Dostali sme obežník Bratislavsko- -Trnavskej arcidiecézy, z ktorého sme sa dozvedeli, že O. arcibiskup Mons. Ján Sokol vymenoval za misionára pre Slovákov vo Frankfurtskej oblasti JUDr. Mikuláša Hatiara. 23. apríla: Pútnici z Prievidze a okolia slávili v našej kaplnke svätú omšu naozaj povzbudzujúcim spôsobom. Riaditeľ Ústavu odoslal KBS definitívny text Stanov a Pravidiel budúceho Pápežského kolégia, ktorý by sa mal poslať do Ríma na schválenie. 27. apríla: Bol medzi nami O. kard. Jozef Tomko. 29. apríla: Cestovná kancelária Pax- tour priviedla do Ústavu skupinu pútnikov zo západného Slovenska. 30. apríla: Tri autobusy pútnikov v Ústave vytvorili akési «ekumenické» stretnutie — zo stredného, západného a východného Slovenska, rímskokato- líkov i gréckokatolíkov. Prišiel bývať do Ústavu diakon z Košickej arcidiecézy Ján Veľbacký. Dokončí si teologické štúdiá na Laterán- skej univerzite. 1. mája: Navštívil nás O. Ján Beňo, zakladateľ hnutia Nazaret. 2. mája: Prišiel O. biskup mons. E. Kojnok. Zúčastní sa na sympóziu o kňazských povolaniach pre Európu. Prišiel O. biskup mons. Bernard Bober so skupinou Rómov (dva autobusy), ktorí sa zúčastnili na beatifikácii Zefirína Mala. Bola to prvá beatifikácia Róma. Bola to prvá púť Rómov do Slovenského ústavu sv. Cyrila a Metoda v Ríme. Konali si v Ústave duchovnú obnovu birmovanci z farnosti sv. Andreja. 6. mája: Navštívila nás skupina pútnikov zo Slovenskej Ĺupče. Stretli sa v Assisi s rómskymi pútnikmi zo Slovenska a slávili tam spolu sv. omšu. Na Slovenskom veľvyslanectve pri Talianskej vláde sa konalo stretnutie: nový veľvyslanec SR pán Pavol Zelenay začínal svoje pôsobenie v Ríme a pani dr. Kadlečíkova po skončení svojho zá- stupníctva SR pri Fao v Ríme sa vracia na Slovensko. Za Ústav sa zúčastnili na stretnutí riaditeľ mons. Vrablec a ekonóm d. Pavol Stanko. 7. mája: Navštívili nás pútnici z Lučenca, Pleša a Očovej. 11. mája: S. Veronika Suchanovská išla do Nitry na duchovné cvičenia a potom na návštevu svojich príbuzných. 13. mája: Skoro ráno prišli na svätú omšu pútnici z Lehoty pod Vtáčnikom, večer zase pútnici z Kľaku. Prišli do Ústavu O. biskup mons. ThDr. F. Tondra s mons. Jarábom, rektorom spišského seminára a s ThDr. Dudom a ThLic. Novajovským. ThDr. Pavlovi Farkašovi odovzdal rektor Gregoriánskej univerzity «strieborné pero». Je to prvý Slovák, čo má toto vyznamenanie. 14. mája: Boli sme s O. biskupom mons. Tondrom na Kongregácii pre katolícku výchovu a hovorili sme o schválení Stanov a Pravidiel budúceho Pápežského kolégia, ako ich KBS poslala úradne cez Apoštolskú nunciatúru v Bratislave do Ríma na schválenie. Náš kňaz-študemt Juraj Kamas obhájil s výborným výsledkom doktorskú tézu z cirkevného práva na Gregoriánskej univerzite. Svätú omšu pre pútnikov z Lehoty pod Vtáčnikom a z Bratislavy celebroval O. biskup mons. Tondra. S. Beata Gereková odišla na Slovensko vykonať si duchovné cvičenia a navštíviť príbuzných. 15. mája: Komunitnú sv. omšu pre Sestry mal O. biskup mons. Tondra. Popoludní odcestoval. 17. mája: Poslali sme blahoprajný list Svätému Otcovi k jeho 77. narodeninám. 18. mája: Pri poludňajšom stolovaní sme oslávili doktorát JCDr. Juraja Ka- masa. Prišli medzi nás aj mons. Jozef Zlatňanský, mons. Jozef Kráľ, prof. Jozef Hriban, SDB a prof. Rudolf Blatnický SDB. Ústav daroval novému JCDr. sochu Mojžiša. 19. mája: Poslali sme blahoprajný fax O. biskupovi mons. J. Adamcovi. Pred 10 rokmi ho O. kardinál J. Tomko vysvätil za biskupa. Naše sestričky dostali správu, že v Paríži zvolili generálnu predstavenú ich Spoločnosti. Je ňou Sr. Juana Elizondo — potvrdená na ďalšie funkčné obdobie. 20. mája: Prišiel k nám O. arcibiskup mons. Alojz Tkáč s ThDr. Antonom Fa- biánom. Zúčastnia sa na plenárnom zasadaní Talianskej biskupskej konferencie. 21. mája: Pútnickú svätú omšu v Ústave mali hydinári zo Žiliny a gymnazisti z Bánoviec nad Bebravou. 22. mája: Prišiel k nám na niekoľkodňový pobyt ThDr. Jozef Kutarňa, dekan CMB fakulty v Bratislave. 25. mája: Bol v Ústave O. kardinál J. Tomko. Pri poludňajšom stolovaní sa stretol s Dr. Kutarňom a Dr. Blatnickým. 26. mája: Prišiel do Ústavu O. arcibiskup mons. Ján Sokol s mons. Javorom a sekretárom O. Kurillom. 27. mája: Prišli do Ústavu na svätú omšu pútnici z Považskej Bystrice a Trenčína. 28. mája: Dva autobusy pútnikov z Nitry a zo Stráňav prišli do Ústavu na svoju «cyrilometodskú » púť. 31. mája: Poslali sme blahoprajný fax O. arcibiskupovi Hrušovskému do Minská k jeho zajtrajším 71. narodeninám. I. júna: Navštívil nás O. arcibiskup mons. Ján Bukovský SVD z Moskvy. Spomínal pri stolovaní svoje 50. výročie odchodu zo Slovenska a že je už 25 rokov v službách Svätej Stolice. 3. júna: Prišla S. Františka Pavlendová, vincentínka, ktorá bude mať svoje nové pôsobisko v Ústave. 4. júna: Vrátila sa do Nitry S. Georgia Frličkova, ktorá bola v Ústave na výpomoci. Srdečná vďaka jej za to. 6. júna: Svetový deň modlitieb za posvätenie kňazov. O siedmej ráno sme spoločne slávili Eucharistiu a večer o 21. hodine adoráciu na tento úmysel. 7. júna: O. kardinál Tomko vysvätil v Subiacu za kňaza slovenského benediktína O. Michala Huliaka. O. Kardinál v homílii vyjadril túžbu, aby táto vysviacka bola začiatkom obnovenia be- nediktínskej tradície na Slovensku. Je chvályhodné, že sa na vysviacke zúčastnili aj naši veľvyslanci pán Neuwirth a pán Zelenay. Z Ústavu bol riaditeľ a dvaja kňazi. 8. júna: Skupina pútnikov z Prievidze, ktorá sa zúčastnila v Subiacu na vysviacke slovenského benediktína, prišla do Ústavu na sv. omšu. 10. júna: Navštívila nás skupina pútnikov z farnosti Konská. II. júna: Mons. Jozef Zlatňanský bol menovaný za biskupa. Nášmu dlhoročnému spolupracovníkovi a najnovšie aj členovi Správnej rady Ústavu zo srdca blahoželáme. 90 žiakov cirkevnej školy sv. Vincenta z Levíc prišlo do Ústavu na svätú omšu. 38 [pageend38]Škoda, že nemohli vidieť Svätého Otca, ktorý sa včera večer vrátil z Poľska a audiencia nebola. Predstavená komunity S. Veronika odišla na Slovensko na duchovné cvičenia a krátku dovolenku. 12. júna: Poslali sme pozdravný fax pánovi veľvyslancovi Dr. Antonovi Neu- wirthovi k zajtrajším meninám. Prišiel k nám D. Alojz Ondrejka, SDB, misionár medzi Slovákmi vo Švajčiarsku, dlhoročný ekonóm Ústavu. 14. júna: Pútnici z Ružomberka (Zdra- votnnícka škola) prišli do Ústavu na svätú omšu. 15. júna: Bol u nás na obede no- vomenovaný biskup mos. J. Zlatňan- ský. Svätú omšu pre talianskych veriacich mal O. Alojz Ondrejka. Našim talianskym susedom dobre padlo stretnúť sa so « starým známym ». 17. júna: Blahoželali sme O. biskupovi mons. F. Rábekovi k 25. výročiu jeho vysviacky za kňaza. Prišli do Ústavu na svätú omšu pútnici z Vrábel (cirkevná škola sv. Vojtecha). 18. júna: Tri autobusy pútnikov (Slatina nad Bebravou, Slovenský Grob a piaristický spevokol z Nitry) mali svätú omšu. Spievali speváci z Nitry i zo Slatiny. Pekne to vyznelo. 19. júna: Dostali sme správu, že zomrel v Paríži pápežský prelát mons. František Reveš, vedúci slovenskej misie vo Francúzsku. Večer sme mali pobožmosť na poďakovanie Bohu za všetky dobrodenia v akademickom roku 1996/97. 20. júna: Náš kňaz-študent O. Ladislav Cichý dosiahol licenciát z filozofie na Gregoriánskej univerzite. Je to prvý PhLic. z nášho Ústavu. Poslali sme blahoprajný fax k meninám O. arcibiskupovi mons. Luigimu Dossenovi, apoštolskému nunciovi do Bratislavy a O. arcibiskupovi mons. Alojzovi Tkáčovi do Košíc. 22. júna: Spoločne sme gratulovali PhLic. Cichému. Navštívil nás novomenovaný biskup mons. Zlatňanský s príbuznou Jankou, ktorá dosiahla titul Magisterky na Ac- cademia Santa Cecilia z greegorián- skeho chorálu. Je to asi prvá Slovenka s týmto titulom. Na svätú omšu prišla skupina pútnikov zo Senca. 23. júna: Náš kňaz študent JUDr. Bartolomej Balún dosiahol licenciát z cirkevného práva na univerzite Urba- niána. Druhý náš kňaz študent Jozef Píra dosiahol licenciát z cirkevnej latinčiny a gréčtiny — LittLic — na Pápežskej saleziánskej univerzite. Obidvom «licen- ciátnikom» sme blahoželali pri večernom stolovaní. Sestričky dostali zo Slovenska návštevu dvoch Otcov lazaristov, bratov Vincenta a Stanislava Zontáka. 24. júna: Mons. Carlo Bessonet, diecézny generálny vikár, ktorý nám vychádzal v ústrety keď sa budoval Ústav, oslávil 50. výročie kňazstva. Riaditeľ Ústavu sa zúčastnil v katedrále na slávnostnej ďakovnej koncelebrácii. Navštívila nás zo Švajčiarska pani Klieštencová-Rákošiová s dcérou. 25. júna: Prišli na svätú omšu tri skupiny pútnikov (Ružomberok, Preseľany a Prešov). 27. júna: O. Juraj Rendeš, kňaz Košickej arcidiecézy dosiahol licenciát z východnej teológie na Pápežskom Orientálnom ústave v Ríme. Po skončení štúdií JCLic JUDr. Bartolomej Balún sa vrátil na Slovensko do služieb arcidieccézy (Bratislava- -Trnava). 28. júna: Na večernú svätú omšu prišla do Ústavu skupina pútnikov z Lapáša a okolia. 29. júna: Navštívili nás mons. Galis rektor banskobystrického seminára s profesorom filozofie O. Petrom Vole- kom, zúčastňujú sa v Ríme na kurze formátorov v seminároch. Navštívil nás O. Vladko Stuchlý, SDB, ktorý vykonal gymnaziálne štúdiá v Ústave a teraz je na misiách na Madagaskare. 30. júna: V nezvyklej hodine (o 15,00) prišla na svätú omšu skupina pútnikov z Čadce a okolia. Vo večerných hodinách prišla skupina pútnikov z Bratislavy. BOHATÝ ROK NAŠICH KŇAZOV-ŠTUDENTOV V ÚSTAVE Je správne zaznačiť do kroniky Ústavu úspechy našich kňazov-študentov. Všetkých študentov v akademickom roku 1996/97 bolo 19. Z nich 17 bolo stálych obyvateľov, 2 prichádzali periodicky na kratšie študijné pobyty. Patria do týchto diecéz: Rožňava 7 — Košice 5 — Bratislava-Trnava 4 — Nitra 3 Piati dosiahli LICENCIÁT (z Bratislavy-Trnavy 2, z Košíc 2, z Rožňavy 1) Dvaja dosiahli DOKTORÁT na Gregoriánskej univerzite: ThDr. Pavol Farkaš — Rožňava — z biblickej teológie a JUDr. Juraj Kamas — Košice — z cirkevného práva. Doktorské práce obidvoch už vyšli tlačou v Ríme v sérii «TESI GRERORIANA». ThDr. Pavol Farkaš dostal aj vyznamenanie z rúk rektora Gregoriánskej univerzity — strieborné pero. Gratulujeme všetkým, ktorí dosiahli akademické grády a ostatným želáme úspešné zakončenie. Dúfame že rímsky pobyt prospieva našim kňazom- -študentom aj duchovne. Ďakujem slovenským Otcom biskupom, ktorí poslali svojich kňazov do Ústavu. Ďakujem aj všetkým kňazom za ich pobyt v Ústave a za štúdium v prospech Cirkvi na Slovensku. Metro, ktoré priblíži Ústav k centru Ríma sa už buduje. Naši kňazi-študenti ho nateraz «nahradili» svojou obetavosťou, čím prispeli aj na zachovanie diela, ktoré sa vybudovalo s mnohými obetami. Vďaka vám všetkým! 39 [pageend39]CO SVÄTÝ OTEC PODČIARKUJE Sama tolerancia medzi cirkvami je rozhodne veľmi málo. Akí sú to bratia, ktorí sú navzájom iba tolerantní? Treba sa aj navzájom prijať. A nemôžeme sa uspokojiť ani so vzájomným prijímaním sa... Ježiš Krisus, ktorý je a ktorý príde, čaká od nás zrozumiteľný znak jednoty, očakáva od nás spoločné dosvedčovanie... V mene Ježiša Krista vás žiadam o spoločné kresťanské dosvedčovanie. Západ veľmi potrebuje našu vieru, živú a hlbokú, v historickej chvíli budovania nového systému mnohorakých vzťahov. Východ duchovne spustošený po rokoch naprogramovanej ateizácie potrebuje výrečný znak oddania sa Kristovi. Európa potrebuje nás všetkých solidárne spojených okolo kríža a evanjelia. .. ... (Vo Vratislavi 31. maja 1997 - Ekumenická pobožnosť) Pravá sloboda sa meria podľa ochoty slúžiť a dávať sa. Len takto chápaná sloboda je naozaj tvorivá, buduje našu ľudskú rodinu, utvára medziľudské vzťahy. Buduje, nerozdeľuje! Aká je potrebná pre svet, pre Európu, pre Poľsko takáto sloboda, ktorá zjednocuje! (Vo Vratislavi 1. júna 1997 — homília) Viera v Krista a nádej, ktorej on je učiteľom, umožňujú človekovi zvíťaziť nad sebou samým, nad všetkým, čo je v ňom slabé a hriešne, a zároveň táto viera a táto nádej ho privádzajú k víťazstvu nad zlom a nad následkami hriechu ktorý je vo svete, ktorý ho obklopuje. Kristus oslobodil Petra od strachu, ktorý sa ho zmocňoval, keď kráčal po rozbúrenom mori. Aj nám Kristus umožní premôcť ťažké chvíle života, ak sa s vierou a nádejou naňho obrátime a budeme prosiť o pomoc... Ľudská osoba, stvorená na Boží obraz a podobu, sa nemá stať otrokom vecí, ekonomických systémov, technickej civilizácie, konzumizmu, ľahkého úspechu. Človek sa nesmie stať otrokom náklonností a vášní, niekedy umele rozduchovaných. Treba sa brániť tomuto nebezpečiu. Treba vedieť užívať svoju slobodu voliac len opravdivé dobro. Nedajte sa zotročiť. Nedajte sa pokúšať klamnými hodnotami, polovičatou pravdou, omamnou ilúziou, ktorú potom zanecháte sklamaní, zranení, možno aj so zničeným životom. (V Poznani 3. mája 1997 — mládeži) (Vám, rodičia): Keď ste priniesli vaše deti na krst, zaviazali ste sa, že ich vychováte vo viere v Cirkvi a v láske k Bohu...Prosím vás, nezriekajte sa tejto úlohy. V prvom rade sú to rodičia, ktorí majú povinnosť a právo vychovávať svoje deti podľa svojho presvedčenia. Nevzdávajte sa tohto práva v prospech inštitúcií, ktoré môžu dať vašim deťom a mládeži potrebné vedomosti, ale nemôžu im dať svedecto rodičovskej starostlivosti a lásky. Nedajte sa oklamať pokušeniu, že zabezpečíte svojim deťom lepšie hmotné podmienky za cenu vášho času a vašej pozornosti, ktorú oni potrebujú, aby sa mohli «vzmáhať v múdrosti, veku a v obľube u Boha i u ľudí» (Lk 2,52). Ak chcete uchrániť svoje deti pred demoralizáciou a duchovným prázdnom, ktoré predkladá svet rôznymi prostriedkami, ba niekedy aj v školských programoch, zahrňte ich teplom vašej otcovskej a materskej lásky a dajte im príklad kresťanského života. (V Zakopanom 7. júna 197 — stretnutie s prvoprijímajúcimi a s ich rodičmi) SLOVENSKÉ HLASY Z RÍMA — VOČI SLOVACCHE Dl RÓMA — periodico trimestrale. Autorizzazíone del Tribunale di Roma n. 17112 del 3 febbraio 1978. Zodpovedný redaktor: mons. Jozef Kráľ. Výkonný redaktor: mons. Štefan Vrablec. Naša adresa: Slovenské hlasy z Ríma, Istituto Slovacco dei Santi Círillo e Metodio - Via M.D. Brun Barbantini, 31 -33 (Via Cassia 1415) - 00123 Roma (La Storta) Italia - Tel. 06/30365257 - 30310384 - 30310824; riaditeľ: 06/30336312 - 30366372; Fax 06/30336313. Tlačí Tipolitografia Ugo Detti - Via Girolamo Savonarola, 1 - 00195 Roma, Italia - Tel. 06/39737532 Fax. [pageend40]