ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSÍNŮ NOVINY ROC. III. ÚNOR 1957 ČÍSLO 2 MALÝ NÁROD MEZI VELMOCEMI Náhlý únorový pád československé demokracie je pro celý svět užitečnou lekcí v politické strategii. Má však jen omezený význam pro případ, že by někdo chtěl přenášet československé trpké zkušenosti na americké politické poměry. Pád Československa by se dal srovnáv.it s risikem podobného rozkladu a pádu v Americe jen tehdy, kdybychom si představili Spojené státy vklíněny mezi — řekněme — nacistické Mexico, které by mělo asi miliardu obyvatel, a komunistickou Kanadu, která by měla půl třetí miliardy obyvatel. K této paralele by bylo nutno přidat obrázek amerického kongresu v němž by zasedalo na dvě stě senátorů a poslanců komunistické strany pod vedením sovětské Kanady, pak bychom k tomuto obrázku museli přidat ještě guvernéry a starosty, kteří by v naprosté většině byli také komunisti, odborová organisace AFL-CIO by byla rovněž komunistická, průmyslové podniky jako General Motors a Dupont by byly znárodněny a ovládány z Washingtonu a nadto ještě ředitelem F B. I. by byl člen amerického komunistického politbyra soudruh J. Edgar Hoover. A aby rovnítko bylo přesné, bylo by nutné, aby americký národ byl jen zpola politicky probuzen po šesti letech nacisticko-mexické okupace. Tyto připomínky nejsou myšleny jako podpora myšlenky, že to, co se stalo v únoru 1948, není možné nikdy a za žádných okolností v Americe. Bylo by víc než nesprávné podceňovat nebezpečí komunistického pronikání a podvratné činnosti kdekoli na světě. Zdůrazňuju-li obrovské rozdíly mezi Amerikou a Československem — chci tím poukázat na důležitost některých zeměpisných a mocenských činitelů, které se v případě Československa nakonec ukázaly rozhodujícími. * * * V politice je úspěch jen částečně odrazem větší síly a lepšího plánu. Do značné míry úspěch je také odrazem protivníkova nedostatku odvahy nebo prozíravosti. Konečně zotročení Československa lze přirozeně především základně vysvětlit převahou fysické moci Sovětského svazu, to je, její existencí a tím, jak s ní bylo manipulováno, nebo, jak jí bylo hroženo v kritických chvílích. Vliv této mocenské převahy Sovětského svazu byl zvýšen úměrně s tím, jakých chyb nebo nerozhodností se dopustily západní velmoci, včetně Ameriky, a političtí vůdci nekomunistických složek v Československu, když myslíme na těsně poválečné naděje západního světa, že se Československo jako demokracie jakž takž sovětskou lavinou protlačí. Zjišťujeme, že celkem vzato byla přeceňována síla a průraznost demokratické a protizápadní tradice u československého lidu, jehož páteř a protizápadní orientace nebyly sice zlomeny, ale přece jen nalomeny Mnichovem a dlouhou okupací; a současně s tím svět — a my s ním — jsme podceňovali hypnotický účinek fysické moci Sovětského svazu a komunistické podemílání demokratických institucí zevnitř a zespodu. * * * Ačkoli Československo bylo známo svou věrností k demokracii a svou politickou a diplomatickou obratností, stalo se nakonec dosti výmluvným svědectvím o tom, že malý vnitrozemský stát, který DR. IVO DUCHÄČEK [pageend1]STRANA 2 ČESKOSLOVENSKÉ NOVINY žije ve stínu dynamické totalitní velmoci, může v dnešním světě jen za zcela výjimečných okolností být opravdu suverénním strůjcem svých osudů. Ne- nastanou-li takové mimořádné okolnosti, pak v nejlepším případě národní vůdci mohou doufat, že se jim podaří osudy svého národa aspoň spoluutvá- řet. V nejhorším případě se pak z národních vůdců stanou vězňové nebo loutky. Malý národ, který žije pohroužen do oblasti bezprostředního zájmu a mocenského vlivu obří velmoci, má často strašlivě málo na vybranou. V roce 1948 na čtyřech pětinách československých hranic stály sovětské nebo komunistické armády. Československo bylo v podstatě vězněm, jehož život, výhled — ba i smrt — byly předurčeny čtyřmi zdmi jeho cely. Vězeň v cele může stát nebo sedět anebo ležet. Může se spojovat s jinými vězni nebo s vězniteli — ale stěží se může dostat za hranice vězení. Když se rozhodne umřít, i pak jeho výběr je omezený: v podstatě si může jen rozbít hlavu o vězeňskou zeď. Vůdci malého národa mohou hrát rozhodující roli — myslím roli naprosto rozhodující — jen v lom případě, že jejich národ je mimo zájmovou oblast velmocí nebo že jsou síly soupeřících velmocí vzájemně vyrovnány nebo že velmoci dávají v poměru k malému národu přednost spolupráci před podmaněním. Za takových okolností pak hraje hloupost nebo chytrost, odvaha nebo zbabělost národních vůdců roli zásadní a základní. Osud Československa byl však do značné míry předurčen vojenským a politickým průběhem druhé světové války. Západní velmoci vtrhly do Evropy přes Francii — a nikoli přes Balkán. To mělo za následek, že Sovětský svaz a jeho armády mohly; určovat — vojensky a proto i politicky — osudy celé střední Evropy. Jestliže se západ nechtěl a Ruskem pustit do války hned po porážce Hitlerova Německa, pak jediný protitlak proti sovětskému drtivému tlaku na střední Evropu byl možný jen jako součást celosvětového vyrovnání sil a účtů mezi západem a východem. To znamenalo pokoušet se dosáhnout od Sovětů koncesí ve střední Evropě výměnou za západní ústupky jinde. Nebo ovšem bylo možno také doufat, že přijde doba, kdy se změní ráz a základní rysy sovětské politiky — a s tím i postoj Sovětů ke střední Evropě. V podstatě českoslovenští političtí vůdci neměli mnoho na vybranou — leda spolu s Američany doufat v nejlepší a bát se nejhoršího. Omyly a chyby československých politických vůdců, jakož i jejich politika, kdy tak často zbožné přání bylo otcem myšlenky a činu, nebyly o nic horší a o nic lepší než omyly a nerealistický optimismus americké politiky. Československo se pokusilo o to, stát se symbolem něčeho, co se sice předpokládalo, ale neexistovalo: symbolem harmonie mezi západem a východem, harmonie, která do jisté míry existovala za války a o níž se myslelo, že vydrží v době míru. Tato víra a předpoklad západních demokracií, že dohoda s Ruskem potrvá, byla úhelným kamenem československé politiky. Protože tento předpoklad byl naprosto falešný, z uhelného kamene se stal nutně v únoru 1948 — kámen náhrobní. VILKA BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sb. FRANCIE Alois Čížek, Hotel Negra, Gagny S. et 0. Předplatné na rok 500 frs. BENELUX Emil Sklenář, 2 Englisch Garten, Munchen NlMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRAUI František Nový, 43 Esplanade Semaphore Adelaide. Předplatné 15 sh. na rok. UBA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen Street West, Toronto Předplatné 3 dol. na rok AROENTINA V .Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupeům. Československé noviny ČESKOSLOVENSKÉ NOVINY můžete předplatit a objednat u těchto našich zástupců: [pageend2]ČESKOSLOVENSKÉ NOVINY STRANA 3 STRANĚ NEVĚŘTE-SOUDRUZI FERDINAND PEROUTKA Znáte ovšem výrok: “strana má vždy pravdu”. Vznáší se pochmurně nad životem občanů za železnou oponou. My se nepřestaneme ptát: jak se ukazuje v životě, že “strana má vždy pravdu?” Uznáváme požadavek, že je třeba zakládat uvažováni na konkrétním poznání konkrétních dějů. V Maďarsku, jako ve všech satelitních zemích, konkrétně vedla stát i soukromý život občanů komunistická strana, konkrétně opatřená diktátorskými mocemi, konkrétně připravená zlomit každý nesouhlas. Jako všechny ostatní komunistické strany, byla v úzkém konkrétním spojení s ruskou komunist- tickou stranou, přijímala od ní konkrétní poučení i příkazy. Nelze říci, že by se nebyla hluboce napila z pramene sovětské moudrosti, že by nebyla, jak se říká, zužitkovala zkušenosti největší, nejsilnější, nejmoudřejší sesterské strany. Maďarská strana představovala společnou komunistickou mezinárodní moudrost. Na základě toho, jako všechny ostatní komunistické strany, činila si konkrétní nárok, že je hlasem neomylnosti v zemi, a že “strana má vždy pravdu”. Konkrétní poznání konkrétních událostí v roce však ukazuje, že tato neomylná strana se konkrétně pohybuje jako vůz, který ztratil řízení a divoce poskakuje po cestě od příkopu k příkopu. Máme-li přijmout theorii, že “strana má vždy pravdu” pak vyplývá, že má pravdu, když se řítí k levému příkopu a má pravdu, když potom odskočí k pravému. Z Maďarska přišla zpráva, že plukovník tajné policie Farkas, jeho syn a několik jiných vysokých úředníků tajné policie budou souzeni. Státní ná- vladní ohlásil, že “žaloba odhalí hříchy, které klika Rakosiho a Farkase po dlouhá leta páchala proti jedincům a celému našemu národu”. Některé trapné, ale přirozené otázky se naskýtají: skupina Rakosiho a Farkase byla, jak se praví, klika; kde byla komunistická strana, když tato klika vládla podle své libosti? Když vládli hříšníci, kde byli spravedliví? Byli-li bezmocní, proč byli bezmocní? Jak to, že diktátorská a neomylná komunistická strana se jaksi zřekla moci a vydala jí klice, jejíž hloubku nepravosti nyní tak jasně prohledá? Plukovník tajné policie Farkas je zajímavý tím, že on to byl, kdo osobně mučil nynějšího ministerského předsedu Kadara a vrážel mu špendlíky pod nehty, když Kadar před několika lety, na vrcholu stali- nistického teroru, byl uvržen do vězení. Byla strana neomylná tehdy, když dala Farkasovi moc, aby mučil Kadara, nebo je neomylná teď když dala Kadarovi moc, aby postavil Farkase před soud? Ať Farkas, ať Kadar, strana má vždy pravdu! Začátkem října odehrál se v Maďarsku jiný zároveň konkrétní i fantastický děj. 200.000 lidí pochodovalo před čtyřmi rakvemi, které pak byly dovezeny do národního Pantheonu, nově vystavěného proto, aby na všechny časy uchovával pozůstatky velkých národních vůdců. Tak země pohřbívá své milované, uctívané syny. Jaké úcty a lásky se dostalo za života těm, kdo teď tiše leželi v rakvích? Ostatně, kdo to byli? Bývalý komunistický ministr Lazslo Rajk to byl a tři jiní komunističtí vůdcové to byli, všichni popraveni. Před sedmi lety zmocnila se jich maďarská komunistická strana, postavila je před soud, obžalovala je z toho, že ve spojení s Amerikou usilovali zotročit zemi, dala je oběsit a pohřbila je v bezejmenných, neoznačených hrobech. Ale nyní je vykopala a — račte do Pantheonu. Strana má vždy pravdu! Kadarova komunistická vláda nyní prohlašuje, že Rakosiho komunistická vláda po leta lhala, aby zatajila vyšší životní úroveň v západních zemích. Ale Rakosi a Kadar — to jsou jen dva listy z jednoho stromu, dva zjevy téže podstaty, dvě linie téže strany. Po deset let v Maďarsku neomezeně vládl jménem strany, jménem mezinárodního komunismu Rakosi. Nyní i pražské Rudé právo praví, že “nelze přihmuřovat oči nad hrubými a neod- pustitehiými chybami, jichž se dopustilo stranické a státní vedení v čele s Rákosím a jež způsobily zájmům státu, pracujícímu lidu a věci socialismu velké škody a ztráty”. Ale po deset let nebylo v Maďarsku jiné komunistické strany než strana Rakosiho. Když on se dopouštěl chyb, strana se jich dopouštěla, jako když v Rusku Stalin se dopouštěl chyb, celá slavná ruská komunistická strana se jich dopouštěla. Nebo, jestliže Rakosi sám se dopouštěl tak těžkých chyb a sám páchal tak těžké hříchy, [pageend3]STRANA 4 ČESKOSLOVENSKÍ NOVINY jak Rudé Právo nyní, ale teprve nyní odhalilo, kde se po celou tu dobu ukrývala strana, která má vždy pravdu? K čemu je strana, když nemůže zamezit přečiny jednoho prý člověka? I komunistická strana v Maďarsku i komunistická strana v Polsku praví nyní: strana v minulosti mluvila nepravdu o hospodářské situaci země. To znamená: strana sice vždy měla pravdu, ale mluvila nepravdu. V Maďarsku a Polsku cesta mezi vězením a síni ministerské rady je už vyšlapána nohami mužů, kteří nedávno byli ve vězení a náhle byli jmenováni ministry. Strany, které vždy mají pravdu, jednou oceňují muže tak, podruhé onak. Komunistická strana Jugoslávie připustila, že v minulosti čtyřicet procent zatčení bylo neoprávněných. Jak toto může svědčit o neomylnosti strany? Ruská komunistická a Československá komunistická strana nejdříve roku 1945 prohlásily jugoslávskou komunistickou stranu za statečnou bratrskou stranu, ve které každý může vidět vzor, pak, roku 1948, ji prohlásily za fašistickou stranu, před jejímž nakažlivým stykem každý se má varovat, pak, roku 1955 ji prohlásily za stranu, s kterou je nutno bratrsky se smířit, a nyní — opět — ji vyhlašují za stranu, před kterou se nutno mít na pozoru. Kolik to různých pravd skryto v té jedné velké pravdě, kterou prý strana vždycky má? Roku 1948, po roztržce Ruska s Jugoslávií, Višinský, opouštěje Bělehrad, zvolal: “Je jenom jedna cesta, stalinská cesta, po které jsme šli třicet let”. Za sedm let potom Chruščev a Bulga- nin připutovali do Bělehradu a vyhlásili, že není jen jedna cesta, že je více cest. Uplynul další rok, a ruská komunistická strana vyhlásila, že stalinská cesta, po které třicet let kráčela, byla chybná cesta. Poslední tři leta mezinárodního komunismu, byla naplněna zvraty a třaslavostí. Moskevští lékaři byli vinni spiknutím, a moskevští lékaři nebyli vinni spiknutím. Beria byl tak spolehlivý muž, že mohl být šéfem tajné policie. Beria byl tak nespolehlivý muž, že musil být zabit. Zatýkající měl pravdu, zatčený měl pravdu. Je třeba vést diskusi, a není třeba vést diskusi. Byl stalinismus — a vůbec žádný stalinismus nebyl, to je výmysl. Nepošleme vojsko do Maďarska a — poslali jsme vojsko do Maďarska. Tak, vždy prý si zachovávajíc pravdu, komunistická strana kolotala, mihotala se. Od jiných systémů komunismus se liší tím, že neslušně vyhlásil svou neomylnost, kterou zahalil do věty” strana má vždy pravdu”. Staří monarchové si vypůjčovali neomylnost od náboženství. Moderní diktátor, který potírá náboženství, musil sám sebe prohlásit za nemylného. Idea neomylnosti je ideologická nadstavba absolutistické moci. Psychologicky bylo snad dokonce nevyhnutelné pro komunismus, vyhlásit neomylnost. Jediným ospravedlněním tak krutého absolutismu jaký byl zaveden, může být jen neomylnost. Jen neomylný člověk je povolán žádat, aby mu byla svěřena extremní moc nad lidmi, aby směl rozhodovat nad jejich životem, svobodou a životní úrovní nad četbou i zábavou, nad city a myšlenkami, jen neomylný může odmítat všechnu kritiku. Bez neomylnosti celá tato stavba absolutismu je nesmysl každému viditelný, je to absolutní moc bez absolutního práva. Smělá theorie, že strana má vždy pravdu, je obluda, která už mnoho pohltila, práva i lidi. Taková smělá zásada se může zakládat buď na náboženství, nebo na násilí, kterému je lhostejno, co si obyvatelé myslí o vládních vyhlášeních, nebo konečně na důkazu, že strana se vskutku nikdy nemýlila. Důkaz jistě nebyl podán. Komunistické strany houfně se přiznávají, že chybovaly, že se mýlily, že neprávem zatýkaly a popravovaly, ruská komunistická strana přiznává, že nešla za pravdou, poněvadž se bála Stalina. Komunismus byl odhalen jakožto boj skupin, ne jako monolit pravdy. Ta okolnost, že theorie o neomylnosti je — před očima všech — v troskách, bude mít následky. Omylnost nemůže vyžadovat od lidstva a národů tak těžkou daň, jako by mohla vyžadovat neomylnost. Komunismus buď je náboženstvím, anebo je jen jedním ze směrů. Zmatkem v komunistických stranách, nárazem různých linií na sebe, odsouzením stalinismu, který po třicet let byl železnou, neodolatelnou pravdou ko- Z tohoto zmatku, z těchto doznávaných omylů a chyb, z těchto měnících se linií Rudé Právo vyvodilo nečekané, skoro podivínské poučení, které už nikdo jiný nevyvozuje. “Straně věřte, soudruzi”, pravilo Rudé Právo, jakoby nikdo neviděl, co se děje. Lid pod vládní úrovní, mládež, vzdělanci vyvodili zásadně jiné poučení: ničemu, nikomu nevěřte. Nejvíce, co komunistický režim může z obyvatelstva dostat, je netečnost. Jestliže věřit straně, tedy straně z kterého roku, z kterého měsíce? Skepticism, nedůvěra se rozmohly. Ale často, snad obvykle skepticismus, t. j. kritické zkoumání staré víry, bývá první přípravou víry nové. (Dokončení na straně 6) [pageend4]č esk o sl o vensk é no viny STRANA 5 DĚTI ŽALUJÍ A SOUDÍ Drahý tatínku! Já Ti za všechno moc děkuji, maminka též, však se s Tvými dárky stejně všude chlubí. Je mi jen líto, že pro máti nemohu udělat více, ale ona je skromná a nikdy si na nic nepostěžuje. Stále na Tebe vzpomínáme a na jedné straně jsme rádi, že tu nejsi, když častokrát potkávám autobus s vězni, které vezou do práce, nebo je vidím pracovat na stavbě a když si představím, že bys měl být mezi nimi, sahá na mne smrt. Ještě jednou Tě prosím, nedělej si z toho nic, žes nám nějak ublížil svou veřejnou prací, to je osud, někdo to dělat musel a Ty jsi aspoň svobodný člověk a my jsme na Tebe hrdi, ani nevíš jak a nikdo Tě nebije. Věř jako my, že se brzo uvidíme, vždyť to tak nemůže zůstat. Teď se již s Tebou musím rozloučit, neboť jsem velice smutná. Ale Ty smutný nebuď musíme být rádi, že jsi zdravý, ono všeckého do času, my to tým plotňákom také jednúc spočítáme. Táto, posílám Ti tolik moc pus co je hvězdiček a to není málo, udusil by ses kdybych Ti je měla dát najednou, tak si je rozděl jako přiděl. Navždy Tvoje Jitka. Bývalé dítě a nyní už slečna, z obce u Brna, píše svému otci mimo rodinných věcí ještě i toto: Milý táto! Tak ten pán k nám přišel, že prý nám nese vzkaz od Tebe z ciziny. Já jsem ale řekla, že si na jeho jméno nepamatuji a, že o Tobě nechceme nic slyšet, když nás tady za- nechals tak malé. Možná, že jsem mu trochu ublížila, ale tady opatrnosti nezbývá a ty, co se vrátili nikdo nemá rád a nikdo jim nevěří. Nám vůbec nevadí, že ta holota o Tobě tak špatně mluví, jiní mluví také pěkně, když bylo to Maďarsko, tos měl vidět, byli jako máslo, protože nikdo nevěděl, co se stane. My se jim jen uchechtáváme. I když je situace nepříjemná je lepší, než být v lochu. Proto jsem velmi opatrná. Rádio posloucháme, pokud je to možné, ale v Praze je štěstí chytit Mnichov, protože je to velice rušeno. To, co říká Praha, to už lidi dávno neposlouchají, chtějí slyšet svobodný svět. O těch, kteří nepoužili amnestie se říká, že jsou ztraceni. Ale Tobě je to asi jedno, my stejně věříme, že se brzy shledáme. Maminka dostala práci v jednom skladišti, bylo to na kádrovce, doufám, že už ji víc nebudou kádrovat. Neboj se, my ji nedáme ublížit. Líbá Tě Tvá Zdeňka. Cestami a způsoby rozličnými docházejí do zahraničí dopisy z Československa. V posledních letech se píše víc než z počátku nového Protektorátu a naši občané se o poměrech a lidech vyslovují bez náznaků, symbolik a jinotajů. S největší otevřeností a upřímností píší starci, stařenky a — děti. Staří lidé se vyslovují bez obalu, protože je jim to asi jedno — kdežto listy dětí jsou nevinné, prostoduché tak, jak už dětské duše bývají. Za devět let některé děti již dorostly, dobře je to vidět z obsahu i slohu jejich dopisů. Dopisy jsou autentické ovšem se záměnou místopisu a křestních jmen. Olda Z. z Prahy otce také nepamatuje, ale píše mu přesto jako starému kamarádovi — konkrétně a vesele: Milý taťko, sděluji Ti, že naše Lidka se bude vdávat, máma Ti to píše a porád brečí a já se těším, to se zas budu mít dobře, škoda, že to bude v sobotu, mně by pátek lepší vyhovoval, v sobotu mám stejně volno a tak škoda jednoho dne. Za ten kabát děkuji a za všechno Ti děkujeme. Maminka chodí stále do práce, ráno odejde a večer přijde a říkala, že by aspoň měsíc chtěla být doma, aby mohla zašívat a látat. Musím Ti sdělit radostnou zprávu, Sparta zase porazila Slavii, to ti byl mazec, křidla byla pomalá a v útoku dřeva. Já stále chodím do školy, známky byly ucházející, ale mohlo by to být lepší. Sděl, kdy přijedeš, už to trvá dlouho, pan lékárník vodna- proti se oběsil, ani mne nepoznáš. Líbá Tě tvůj syn Olda. Matky děti většinou neopustily, ale otcové? V náprsních taškách nosí aspoň fotografie dětí dospívajících a docela již vyspělých. Pnou se hrdostí, protože zpravidla sklízejí pochvalu svých bližních. Popláčou si, až jsou sami a hledí do čtyř stěn. Marie J. píše: [pageend5]STRANA 6 ČESKOSLOVENSKÉ NOVINY Milá maminko a tatínku! Předně Vás též zdravíme. Je tomu několik dnů, co jsme dostali od Vás balík ten z Dánska. Jsem ráda, že jste nám zase poslali žvejkačku, už jsem se na ni těšila. Teď už jsou tady chladné dny, pořád prší. Také již jsme byly se školou na brigádě a v pondělí zas pojedeme, jestli nebude pršet. Brambory už máme vybrané, tak zase pomalu dobejváme řepu krmnou. Milena se už vpravila do zemědělství a už také doma vaří. Maminko, babička pořád nadává, jak jsi ji poslala na ty letní šaty, takže se ji srazily a pouštějí a my jsme rády, když nám něco pošlete, božínku, já bych nechtěla být stará. Maminko, nezlob se, že jsem Ti hned neodepsala, neb je tady hodně práce, děláme řepu a každou chvíli do toho prší, je tady mnoho bláta až hanba. Eliška musela chodit se školou na brigády sbírat brambory a dneska se ňáko rozstonala. Já jsem chodila také se strejdou set. Mnoho pozdravů a políbení zasílá Pavla. Milá maminko a tatínku! Přijměte srdečný pozdrav a rovněž stálou vzpomínku na Vás. Tatínku, byl u nás pán od soudu a všechno s námi spisoval a tak si myslíme, že všechno je již na dobré cestě, mně se po Vás toliko stýs- DEVĚT LET Dítka, nesena v náruči a omámená pilulkami, aby nezaplakala v tichu šumavských nocí - již chodí pilně do škol té či oné země podle toho, kam exulant zamířil, kam se odplavil. Naše děti jsou chytré a pilné a čisťoučké jak z cukru po svých maminkách, z nichž mnohou jen trápí, aby pachole v tom širém světě vždy vědělo, čí je, odkud pochází, aby znalo řeč prvního zvolání, prvních písní a ukolébavek řeč, kterou slýchává u večeře a hlavně od babičky, pokud ji má. — Nejsou všechny ty děti a také nemohou být jako moje pětiletá přítelkyně Jana v Chicagu, již se kamarádky v písku a na ulici posmívaly, že neumí anglicky, ale která jim svéřepě, jako malý bojovník odpovídala otázkou: “A proč vy neumíte česky?” Jednoho dne hoši chyběli v lavicích při vyvolávání, napovídání i opisování ú- loh, při taškařinách po škole, při hře v kuličky, chyběli v kostele, jako chyběli tatici v továrnách, kancelářích, redakcích, a universitách, kasárnách - jako chyběl muž ženě i dětem a syn matce. Z hochů, kteří se drželi sukní matek v tom nesrozumitelném útěku - se stali pěkně učesaní universitáni, nosící domů prospěch, jedna radost. A tehdejší pulci, s krátkými sukýnkami a lelíky a v tajemném šepotu se dohadující o tom, jak přicházejí děti na svět a píšící v rozechvění první milostná psaníčka klukovi přes ulici hle, slečny které se již chtějí líbit, nastro jené, zamilované i milované, nevěsty jak třešně v máji — a nejedna z nich rovná v zadu a nerovná v předu a nejedna z nich kolébá a pere plénky. Tehdejší studenti, ti nejlepší z nich, již složili doktoráty, mají profesuru a napsali knihy. Studenti profesionální mají již šedivé vlasy, trpí revmatismem a dělají politiku. Nemyslíme-li na sebe, ne- myslime-li na to, čím jsme kdys byli a čím bychom mohli ještě být • pak jen mladí a nejmladší měli by přebývat v předpokoji našich myšlenek. Vyzbrojeni znalostí světa i opáleni ohněm zkušenosti • co dají národu bude-li je volat a zvedne-li země ten hlas, které lodi, která letadla, které vlaky budou vypraveny na tu pouť, kolik jich bude a jak budou dlouhé? A kdo v nich bude sedět? Jaroslav Durych, literární protipól Čapka i Vančury i Olbrachta, dnes po zásluze vzpomínaný katolickou modernou, když mu bylo padesát let napsal, že se cítí být v katastru smrti. Je to filosofická, básnická i mentální kontradi- ce s Masarykem, který na Čapkovu otázku - co dělal do svých padesáti let, lakonicky pravil, že - chyby. Máme překonávat Masaryka v tom smyslu, že budeme tvrdošíjně dělat chyby i za tímto pomezím a zapírat svá leta a tvářit se jinošsky a nevidět prokvetlé kštice? Máme se kolébat bludem, že duch v stáří zůstává jasný a moudrost, že přichází bez námahy a bez sebezapření jako mzda stáří? Anebo s Dantem: “Vy, TOMÁŠ MARNÝ Také byly případy kdy rodiče nevyhnutelně museli jít do exilu rychle. Učinili tak svěřivše batolata rozvětvenému příbuzenstvu po všech ujištěních, že — na tu krátkou dobu -— o děti bude dobře postaráno. Děti již čtou, píší — a pracují s dospělými. Mileně je dnes dvanáct, Pavle čtrnáct let. A co píší — to nelze číst bez pohnutí. Svatbu jsme měli na úřadě a potom k nám přišli příbuzní a známí s obou stran. Trochu jsme se s tím zadlužili, ale něco se udělat musí. Chvíli jsme zpívali a zase byli smutní. Protože Tys nám chyběl a potom ty události. Stále jsme Tě vzpomínali s velkou lítostí a $ láskou. Máma měla mnoho starostí s tou veselkou. Když to začalo v tom Maďarsku, lidi se úplně zjančili, jakoby už to mělo prasknout. Ničeho nebylo k dostání a fronty byly jako Lovosice, na kousek masa se stálo ve frontě tři hodiny. A tu jako posel s nebes přišel Tvůj balík a já se mám ještě těšit na Tvůj dárek. Tati, pošli nám své požehnáni, Venca je moc hodný, bude se Ti líbit, už aby to bylo. Tvá Máňa. [pageend6]ČESKOSLOVENSKÉ NOVINY STRANA 7 kdož sem vstupujete, za- nechte všech Husí?” Devět let v životě dítěte není nic. Neboť každé dítě v tom věku si myslí, že smrt, rakev, zvony, velební pánové, zpěváci, muzikanti, věnce a řečníci • to všechno že se jej netýká, že se toho ani nemůže dočkat. Pro dospělého je to již dosti, pro starce ještě víc, ba docela mnoho. Josef Hora kdysi psal, že “vlna života nás nese a sladko je nevědět kam. Vím o doteku času - a o biči let, který se mne dotýká. Nevědomost o tom, kam věci jdou mne navštívila, leč není sladká. Devět let. Z domova zapuzeni, kohouti v hrnci, ale na dvorku nám nekokrha- jí, jabka nevoní a víno které pijeme je trpké. Prožili jsme ta léta jen proto. že se nám nechtělo zbytečně nebo předčasně u- mřít? Nebo, potýkajíce se s osudem, vzali jsme svůj úděl z jeho rukou s úmyslem vykonat něco, co přetrvá kopec hlíny na hrobech, jejichž poslední slávou budou blednoucí ozvěny zapomenuti? Na konci všeho konání je noc. Ale ještě chceme vidět jitra, v nichž blednou hvězdy a trávy jsou stříbrné. Ještě chceme slyšet zmatenou symfonii ope- řenců a šuměni vod i rozvážné hovory lesů, přerušit modlitbou mlčeni hor, radovat se z prvního hřibu - a z mnoha zabrání pstruhů. Ať si čas básni svá kouzla. Jen na něm záleží, chce-li být náš kamarád, bratr, učitel, nebo jen ničema, usilující o náš život. My se stejně neskláníme. ká. Někdo psal do Č. aby mne dali do pracovních záloh, že se u strýce dřu, tak k nám přišla sociální pracovnice a chtěla, abych šla do učňovský zemědělský školy, ale já nikam nepůjdu. Brambory už jsou vybrané, děláme řepy, za chvíli bude zima a my bychom potřebovaly ňáký teplý boty, tak kdybyste ňáký poslali a ještě podkolenky. Maminko, dala jsem si ostřihat copy, tatínku, nemohl bys nám poslat ňáký peníze, neb nemáme ani korunu, neb nemáme už co bychom prodali, abysme měli peníze. Každý rok kupuju každýmu ňákou drobnost k Ježíšku, vloni jsem už měla ušetřeny ňáký peníze a letos nemám ještě nic. Maminko, nezapomeňte na ty kabáty, na ty boty a podkolenky. Tatínku, prosím Tě, neposlal bys nám zase ňáký to Dánsko, neb jsme všechno kafé o řepách vykafovali, již budu končit, ještě mnoho pozdravů a políbení Vaše dcera Milena. munistického hnutí, kritické myšlení bylo uvolněno. Krise v komunistických stranách duchovně osvobodila obyvatelstvo. Cesta k normálnějšímu myšlení je otevřena. Kde komunisté neříkali, že strana má vždy pravdu, tam říkali něco podobného: že oni jsou ztělesněním neodolatelné historie, že vynášejí ortely dějin. Na někoho to snad působilo jako hypnosa. Ale historie v rukou komunistické strany se objevila v rozdrobeném, vrtkavém stavu, vynášela rozsudky, které si navzájem odporovaly, jak si jistě odporuje někoho popravit a pak ho pohřbít v Pantheonu s oficiální pompou a poctami. Po průběhu roku 1956 nikdo se nemusí dát tremovat tím, že komunistické strany mluví ve jménu historie. Řečeno národu rozhlasovou stanici Svobodná Evropa My věříme Československým novinám Některé dopisy není možno otisknout, ale uveďme aspoň leckterou pozoruhodnost z nich: vyskytuje se slovo “kádrovat” — zřejmě odvozenina podstatného a nepěkného jména — kádrová komise, kádrovka Je v tom jakási náhodná shoda s česko- americkým bádrovat, čili otravovat, rozčilovat, znepokojovat — to je to kádrování. Více potěšitelné a významné je, píše-li čtrnáctiletý hoch svému otci, že přijel se strýcem na Wilsonovo nádraží a že na “Fošovce” potkali dobrého známého. Tak tedy — žádné Hlavní nádraží, žádná Stalinova třída — ani v myslích dětí ne, které Wilsonův pomník před jeho nádražím ani neviděly! STRANĚ NEVĚŘTE - SOUDRUZI Dokončeni se strany 4 Devítiletá Vlasta N. je šťastnější. Ví, že má ve Spojených státech babičku, nikdy ji neviděla a tak ji píše srdcem upřímným o svých “životních potřebách”: Milá babičko. Je to takové podivné, všechny holky mají babičku jenom já ne. Nedovedu si ani představit, jakou máš podobu, zdali jsi bílá a nosíš brejle. Tady je moc takových, ale v Americe snad jsou jiní lidé, prý je tam moc černejch. Babičko, přijeď, moc Tě budu mít ráda, až Tě uvidím. Esli nemůžeš, to nevadí, pošli aspoň žvejkačku, to je bašta, babičko, pošli ji moc, tak já už nemám o čem psát, s pozdravem piš brzy Tvá Vlasta. [pageend7]ZÁZRAK V BUDAPEŠTI Jdou, jdou, tiše jdou kamínek jim nezaskřípe pod nohou. Některé mlčky, nesměle z dálky až z Dunapentele. Nad hlavou jim mraky letí za ruce si vedou děti, dívky, ženy zšedlé tváře. Jaká záře, jaká záře svítí ze ženského rodu, co se krylo do průvodu? Jdou, jdou, tiše jdou, nesou velkou bolest svou. Potěš matku, dítě chraň. Ivan zaskočený časem zvolá na ně strašným hlasem Kde máš, ženo, kde máš zbraň?. Rudý květ a kvítek bílý zelení jsme proložily barvou země v těžkou chvíli Neznámého obmyslily. Zemi potěš, národ chraň! To je naše ženská zbraň. Ivan stojí, zrak se šíří, samopalem na ně míří. Matko svátá, velký Bože, v duši strašno, ďábel hlože, Otče církve starodávné pomoz duši pravoslavné! Jdou, jdou, tiše jdou černý závoj nad hlavou, květy ze záhonku svého nesou k hrobu Neznámého. Jaká hrůza, jaký žal! V ruce chladný samopal tisíc oči namířeno — co chceš, matko, co chceš, ženo? Zaklínám porobu, kladem květy ke hrobu. Samopalem na květy střílí jenom prokletý. Máš ty ženu, máš ty dítě? Jednou zase uvidí tě, za čas staneš před nimi, až se vrátíš z ciziny. Snad by chtěly věděti, zda jsi střílel do dětí?! Snad zítra zazní k poplachu polnice přední stráže, snad zítra rozmáchne se muž jak hrdost muži káže, snad zítra z babylonu slov zcelí se křemen činu a básník pero odloží, uchopí karabinu. Snad zítra . . . myslím na domov, na českou vysočinu. Až z mračen hněvu nehnutých z těch věčných druhů smutku zableskne k bouři očistné a k hromobití skutků, pak půjdou všichni, muž co muž, za své i cizí viny, za právo, víru, za lásku, za úsměv domoviny. Snad zítra ... Zítra, zítra snad zavěje vítr jiný. Zdeněk Němeček Ludvík Sláma SNAD ZÍTRA . . . Jdou, jdou, tiše jdou, černý závoj nad hlavou, květy ze záhonku svého kladou k hrobu Neznámého. Ivan stojí jako kmen do duše je zasažen rozum mlčí, srdce hádá, samopal mu z ruky padá bojí se těch pohledů s Bohem vede besedu: Máš-li sílu pravěkou učiň zázrak rukou svou! Ztichl vítr. Ztichl ryk. Slunce sviti na pomník, do té náhlé tišiny voní astry, jiřiny. Mraky na jih neběží cosi tiká ve věži. Zahrálo to v hodinách, Ivan stojí jako v snách. Ženy kladou květiny z nebe bijí hodiny. Fragment z cyklu: “Balada o zázraku v Budapešti”.) [pageend8]Doba a poesie Tlčie ľudstvo v mažiari aby vytiskal šťavu z rozmliaždeného koreňa: muž so zlými snami ktorý vynachádza obete je iba opičiabm onoho boha. Vymýva mažiare slzami a mnohjni vodami zvápeňaťuje podstatu ohňom v žhavom kelímkt deformuje ju a zošklivuje sám ^e: duch vyprchne a stojí obnažený vidí ío vezme ho v nahej extázii a láme v ruke; ulom je rozbitý sila ktorá ho držala pohromade kria k sile ktorá hýbe hviezdami: Prišla som domov sama k sebe podívaj sa .. . Rozmliaždila som sa v kremencotom. mažiari a spálila v červenej škrupine mučila som u vyletela vpred stála nahá zbavená svojho ja a nelámala sa na úlomky A tu som hýbem hviezdami ktorjmi som sa i ja sama stala. Videla som tieto cesty božie: netiem prečo je oheň a zmena a muky a staré návraty. Keďže on je samostačný môžem i ja sotrvávať. Myslím že nepripúšťajú žiadon dovod; tak si povie moja láska. Nezmerateľná sila neuveriteľná vášeň obrovská schopnosť . . . niet tu zjavnej myšlienky ale popálená načierno rozmazáva vlastným dojmom v iwdzgovom oblúku ľudí. Niet myšlienky vonku istej zdržailivosti v javoch", fontány kypiacich hviezd kvety mi výspách zeme večne sa vraca iúce ruže svitania . . . ODPROSENIE ZA ZLÉ SNY Robinson Jeffers (Úryvok) Preložil K. Š. (From Selected Poetry 'of Robinson Jeffers, Random House, Copyright 1938, by Robinson Jeffers) [pageend9]NÁŠ ČAS Růže ne, jen cypřiše kvetou v světě vylidněném — Za svůj úděl nemužný, samé drobné almužny dostáváme chudým věnem, plazíce se po břiše — Jizvy ne, jen boláky, v kterých páchnou staré hnisy. Asiatská lebka lysá v tichu podezřele hnisá, cypřiše a černé tisy zakrývají vojáky. Po bolesti příbuzná, rozstýskaná po radosti, lhůta teprve inkubační po mrtvolkách nových lačni. Plíseň zachvátila kosti, že je nikdo nepozná. Žádný čestný, přímý šrám, jaký zbývá po souboji. Hnáty ko-existenční z čerstvých hrobů do tmy čni a svědomí tmy se bojí, zotvírané do všech stran — Jenom drobné příhody, žádné silné, mužné děje — Válečníka, který dumá, straší atomová puma, zbabělost a beznaděje vzdaluje nás svobody. A brnkání na střenku staré, záškodnické kudly, sotva může rozvichřit prudký děj a chlapský cit, o naději novou zchudlý, roztříštěný o sklenku. Kéž bychom zas uměli šturmovat a sedlat koně! Válečnická píseň skrytá, (které se již plíseň chytá!) zas by zněla o jabloně, až by včelstvy šuměly . . . Poraněni o rýmy, v tomto vzduchu otráveném, chtěli bychom raději přičichnouti k naději, ale jenom žalmy klenem prsty oznobenými . . , Hořely lesy, hynula tráva a svolána národní shromáždění ptactva na pouť do exilu, byl říjen — krvavá blaženství jelenů spánek studánek pohrdavá lhostejnost hvězd k dědičným úzkostem. Slavnosti míru poblíž laboratoří a vladaři jdou polem starostí a předčasné i budoucí vdovy volají slávu životu a padají mu kol krku. Někde v dálce přival dějin vynáší mrtvé z ulic až k samým rozhlednám času. Hle, jsou andělsky bili a oheň odskakuje od mramoru nesmrtelnosti. Stará kočka po večeři odkládajíc pleteni utrhuje se na psa řkouc, nenaříkej na netečnost a pomni jak nás mají rádi. To jiní lidé nemají to štěstí. Hořely lesy podzimem a začal padat sníh na pláště postav v tmu schoulených. Pavel Javor Jan Hořký MEDITACE [pageend10]STRANA 10 ČESKOSLOVENSKÉ NOVINY Wellkovým oborem nejsou jen dějiny literární kritiky. Právě vyšla ve druhém, rozšířeném vydáni jeho kniha “Teorie literatury”, která zasahuje do oborů literám! psychologie, sociologie a estetiky. Na části této knihy spolupracoval americký literární historik Austin Warren. Wellkovým dílem jsou dvě třetiny této obsažné studie, která hodnotí a shrnuje výsledky asi osmi set knih a článků o problémech literárni vědy. Dr. René Wellek tu zjišťuje, co patří do literatury, co je její podstatou, jaký význam mají tak zvané druhy “subli- terární”, jeký je poměr písemnictví národního k literatuře všeobecné, jaký význam pro literárního kritika má životopis, psychologie, sociologie, filosofie, jaký je poměr knihy k obrazu, k hudbě a k výtvarnému umění. V obsáhlých kapitolách věnovaných výrazovým prostředkům spisovatele rozbírá různé slohové útvary, užití rytmu, obrazů, symbolů a vývoj literárních druhů. V závěru Wellek rozebírá, co tvoří podstatu kritikova estetického hodnocení uměleckého díla. Wellkova “Teorie literatury” je dílo obsáhlé a bohaté. Wellek ukazuje, k jakým omylům vedly literární rozbory marxistů, kteří dogmaticky lpěli na tom, že metoda výrobní techniky má absolutní vliv na kulturu určité doby. Jedním z největších převratů ve výrobě byla strojová průmyslová revoluce, před sto padesáti lety. A přece literatura téže doby, počátku 19. století, byla sentimentální a romantická. Trvalo celých padesát let než se stroj, továrna a dělník stali předmětem literatury. Jiným příkladem omylu marxistického hodnocení je konec středověku; tehdy se odehrály nejhlubší proměny v duchu literatury, a přece nebylo ani nej- menších změn v technologii výroby. Wellek praví, že marxisté se snaží najít nejkratší cestu od hospodářství k literatuře příliš primitivním způsobem. Literatura je s to nahradit mnoho věcí. Literatura nahražuje přímou zkušenost, přímé nebezpečí i přímé poznání. Aristoteles viděl užitek literatury v tom, že poskytuje vědění. Poznatky, které skýtá literatura, jsou rozdílné od poznatků filosofie i od poznatků přírodních věd. Příklady tohoto poznáni přináší anglický romanopisec E. M. For- ster ve své studii o podstatě románu. Zdůrazňuje, že každé literární dílo má “kognitivní hodnotu”, že prohlubuje poznání. Forster ukazuje, že se ▼ každodenním životě nikdy nedovíme pravdu o lidských pohnutkách a motivacích. Literatura prokazuje službu introspektívni, odhaluje skrytý život. Mnoho filosofů uvažovalo po mnohá staletí o tom, k čemu je literatura, básnictví a umění vůbec. Někteří tvrdili, že uměni je pouhá hra. Jiní hledali v něm především mravní poučení. A jiným konečně se zdálo umění pouze prostředkem propagačním. Každý z těchto názorů je jednostranný a ochuzuje umění. Každý druh umění, a mezi nimi i literatura, znamená mnoho věcí současně a plní současně mnoho úkolů. Literární dílo — jako každé dílo umělecké — zbystruje naše pochopení pro věci, jejichž svěžest jsme již přestali vnímat. Literatura nás učí vidět věci, pro které jsme dosud byli slepí, ačkoli už vždycky stály před námi. Účinek literárního díla na čtenáře byl ve sta- Wellkova pověst znamenitého učitele byla utvrzena i jeho činností literární. Vzbudil pozornost už svou první knihou o Kantově vlivu na anglickou filosofii. Jeho další dílo “Vývoj literárních dějin anglických” mu zajistilo postavení mezi nejpřednějšimi učenci srovnávací literatury a stalo se přípravou k mohutným, dvousvazkovým “Dějinám moderní kritiky”. V tomto díle, které je svědectvím Wellkovy učenosti i mimořádné píle, třídí a hodnotí literární kritiku posledních dvou století, od roku 1750 do roku 1950. Je to vrcholná studie svého oboru, která autorovi vynesla dvě Guggenheimova celoroční literární stipendia. DR. R. WELLEK: THEORY OF LITERATÚRE René Wellek je jedním z odchovanců Karlovy university. Dnes je profesorem srovnávací literatury na jednom z velkých světových učelišť, na Yalesské universitě ve Spojených státech. KNIHY Jiným příkladem toho, že z ducha literatury není možno přímo vyvodit obraz doby, skýtá doba Shakespearova.— Jeden ze sovětských kulturních ko- ryfeu — Lunačarský, napsal, že prý Shakespeare se dívá tragicky na život proto, že feudální aristokracie ztratila své vládnoucí postavení. Národohospodář John Maynard Keynes píše pravý opak: bohatý rozkvět Shakespearova dramatu je založen na tom, že vládnoucí třída tehdy neměla žádných hospodářských starostí a mohla si Shakespearovo divadlo dopřát. Jen v prostředí přepychu a bezstarostnosti může, podle Keynese rozkvést veliká kultura. Wellek praví, že marxisté se spokojili pouhým tvrzením, že literatura závisí na společnosti. Marxisté však nikdy nedokázali, že by literární forma a sloh, literární normy a žánry měly sociální původ. Běžný názor, že literární dílo může sloužit za sociálni dokument, je podle Wellka chybný. Mnozí dějepisci brali obsah literatury za obraz vývoje lidské společnosti. Podobné studie však mají pramalou cenu. Literární díla nejsou reprodukcí společenského života, nejsou sociálním dokumentem. Stejně spornou bývala i jiná otázka literární teorie, otázka k čemu je literatura, jaká je její funkce v lidské společnosti. Podle názoru básníka Horatia slouží velké básnické dílo člověku tím, že je “příjemné a užitečné”. Literatura se však neskládá jen z velkých básnických děl, nýbrž velkou její část zabírá běžná četba “spotřební”, “subli- terární”. Profesor chicagské university Mortimer Adler, jenž je autorem výchovného projektu založeného na četbě jednoho sta největších knih světové literatury, přiznává užitečnost i této populární “okrajové” literatuře. Napsal, že užitečnost literatury se musí posuzovat s hlediska jejího spotřebitele. I běžná literatura “eskapistická” je užitečná s hlediska neliterámího čtenáře. I běžné romány na pokračováni ukájejí touhu po vzdělání. [pageend11]ČESKOSLOVENSKÉ NOVINY STRANA 11 rověku formulován řeckým slovem “kat- hursis”, které znamená vnitřní očištění, oproštění, osvobození. Každé velké dílo vyjadřuje určité silné city a vášně, dává těmto emocím určitou formulaci, a tím vyrovnává nevyžité vášně v našem nitru a zjednává uklidnění. Kromě otázek literární psychologie informuje Wellkova kniha “Teorie literatury” podrobně o nejrozmanitějších problémech literární formy i o otázkách literární estetiky. Jednou z otázek, o niž byly časté spory, je problém reality, skutečnosti, obsažené v literárním díle. Realistická kritika často přehlížela fakt, že skutečnost v básni, dramatu nebo románě je docela odlišná od skutečnosti každodenního života. Každé umělecké dílo se vyznačuje tím, že má od reality tak zvanou “estetickou distanci”. Každé umělecké dílo před nás staví fikci, smyšlený svět, výtvor imaginace. Románový čas a prostor je docela odlišný do skutečnosti. I když se zdá, že některý román Bal- zacův nebo povídka Gogolova podává “naturalistický výsek ze skutečného života”, rozhodují o nich přece jen pravidla literární konvence, nikoli pravidla skutečného života. Wellkova kniha je jedinečným úvodem do studia literatury, a jejich tří hlavních oborů, jimiž jsou: literární historie, literární kritika a teorie literárních forem. Takový úvod je zejména důležitý dnes, kdy moderní literární věda pokládá staré představy přesně ohraničených a uzavřených národních literatur za falešné a kdy celek světových literatur se posuzuje s nového hlediska, Wellek užívá pro toto nové hledisko pojem “perspektivismu”. Toto nové literárně historické a kritické stanovisko má nahradit starý “relativism”, jenž každé dílo posuzoval jako samostatný úlomek. Má nahradit i starý kritický “absolutism”, marxistický, který šířil nepochopení kultury tím, že na ni užíval neliterámích měřítek sociálně politických. O.PfTR V sobotu koupím money order Československá emigrace ve Švédsku DR. EMIL WALTER Ve Švédsku je na 600 Cechů a Slováků, kteři sem přišli po r. 1948 jako političtí uprchlíci. Přesné číslo nelze udat, protože státní orgán, pověřený kontrolou pohybu cizinců do Švédska a v zemi samé, Státní cizinecká komise, sama nemá jich evidenci. Pod pojem Čechoslováků zahrnuje Komise nejen emigranty z doby po roce 1948, nýbrž i tak řečené starousedlíky, pokud se ještě nestali švédskými občany, jakož i příležitostné návštěvníky švédska z komunistického Československa a naše bývalé Němce, řečené sudetské. Podle měsíčních výkazů Komise je Čechů a Slováků všech uvedených kategorií kolem 1000. Komise sama odhadla nahoře uvedené číslo (600) dnešního stavu politické emigrace ve švédsku po r. 1948. V létech 1949-50 bylo českých a slovenských politických emigrantů ve Švédsku přibližně jednou tolik, tedy hodně přes 1.000. Nejsilnější proud našich lidí přišel do Švédska v r. 1949. Češi a Slováci byli vyhledávanými dělníky a jejich vstup byl vlastně podmíněn poptávkou na švédském pracovním trhu. V této emigraci tvořili zvláštní skupinu čs. studenti, jimž v počtu asi 30 byl povolen studijní pobyt. Z nich však až na 3-4 se zde nikdo neuchytil, jedni se vrátili do Německa, jiní odejeli dále za moře, do Ameriky a Kanady. Když v r. 1949 se začaly jevit známky zvratu konjuk- tury, ustal další nábor Čechů a Slováků do Švédska a přicházeli sem jen zcela ojediněle jednotlivci, později — péčí uprchlické sekce Spojených národů — někteří tuberkulosní pacienti. Současně se začla reemigrace do Spojených států a do Kanady, která odtud odčerpala asi polovinu emigrantů. Jen v ojedinělých případech odjeli naši lidé do Jižní Ameriky. Státní cizinecká komise pracovala úzce se státním Ředitelstvím pracovního trhu. Byli sem přijímáni dělníci a řemeslníci po výtce z oborů, které byly v konjuktuře a kde pracovních sil bylo zapotřebí. Byli sem přijímáni Češi a Slováci výhradně jen z Německa, Rakouska a Itálie, nikoli z jiných, tak řeč. svobodných zemí (na př. z Francie nebo Holandska). / Někteří z reemigrovavších zatoužili znovu po švédských poměrech a přáli si sem se vrátit. To jim však nebylo povoleno a bylo jich celkem málo. Podle krajanských zpráv projelo Švédském asi 30 - 35 navrátilců z Kanady v důsledku “amnestie”. Cesty lodí z Halifaxu do Goteborgu a vlakem do Prahy jim platil režim. Režim také pečlivě dbal toho, aby nikdo z nich “neodskočil” ve Švédsku a aby s nikým nepatřičným nepřišli do styku. Ze Švédska samotného se vrátili domů jen asi 2-3 osoby. Na rozdíl od čs. emigrace za války, kdy tudy projeli nebo se trvale zde uchytili zámožní jedinci povětšině židovského původu, čini jádro čs. emigrace ve Švédsku dnes nemajetné vrstvy, dělníci a řemeslníci. A na rozdíl od tehdejší emigrace, která se soustřeďovala ve velkých městech, Stockholmu, Goteborgu, jsou dnešní naši emigranté roztroušeni po celé zemi, ponejvíce v průmyslových střediscích, nejčetněji jsouce zastoupeni ve Västerasu s jeho velkými elektrotechnickými podniky asi 100 km od hlavního města. Je jich tu asi 30. O naše uprchlíky od začátku pečovalo Švédské komité pro čs. uprchlíky, které provedlo řadu úspěšných peněžních sbírek a poskytlo potřebným podpor. Počáteční sbírky byly určeny studentům, kteří však, jak již řečeno, Švédském jen prošli. Zůstalo zde celkem jen 5 mediků, kteří osvědčili velkou píli a dostudovali s dobrým prospěchem. Jiná pole akademických studií naši mládež zde nelákala. Vedle Komitétu, které krom osoby předsedovy bylo humánním spolkem švéd- [pageend12]STRANA 12 ČESKOSLOVENSKÉ NOVINY ■ kým, byli krajané, pokud se dali dosáhnout, zorganisováni nejprve v sdružení svobodných Čechoslováků ve Švédsku, kterýž spolek, po silném odčerpání krajanů do zámoří v r. 1950 byl později přeorganisován, a to z pokynu Rady svobodného Československa, na Sdružení přátel svobodného Československa. Než se tak stalo, v době jakéhosi “interregna”, zorganisovala se Tělocvičná jednota Sokol, jednak v Stockholmu, jednak ve Västerasu, kteréž obě pak ohlásily korporativní členství v zmíněném Sdružení přátel — a které, možno říci, se nejvíce zasloužily o soudržnost a pospolitost mezi zdejšími krajany. Toto nové Sdružení přijalo — a to také podle přání Rady svobodného Československa — mezi sebe i starousedlíky i švédské občany, kteří s Československem sympatisují. Krajanská kolonie se skládá ve své převážně většině z Čechů. Slováků je ve Švédsku mizivě málo. Sokol i Sdružení pořádají krom častých schůzí a zábavních podniků slavnostní večery u příležitosti 28. října a 7. března, někdy společně, někdy odděleně, Stockholm zvlášť a Västeras rovněž zvlášť. Stockholmská skupina čítá mezi svými členy a návštěvníky společných podniků řadu obchodníků, živnostníků, podnikatelů, in. ženýrů a architektů — a lékařský dorost. Fondy, které byly získány sbírkami komitétu, jsou dnes vyčerpány. V létech, kdy imigrace Čechů a Slováků do švédska zvolna ustávala a poměry se zdály stabilisovány, navrhli někteří členové komitétu jeho rozpuštění. Bylo však usneseno, že formálně bude působit dál, tak aby tu bylo, kdyby se situace změnila a bylo třeba jeho zaktivování. Na tuto možnost upozornil nyní zejména též jeho dlouholetý sekretář, Švéd českého původu, p. Ernst Michanek, který mezitím též povýšil na státního sekretáře v ministerstvu sociální péče a který projevil ochotu účinné, tentokrát i oficiální spolupráce a pomoci, kdyby poměry v Československu se vyvinuly podobně jako třeba v Maďarsku. Dosud komité od ústředních úřadů jiné než morální podpory nepožíval, Svaz svobodného Sokolstva zaslal memorandum generálnímu tajemníkovi Spojených národů Dag Hammarsjoldovi k posledním událostem ve střední Evropě. Svobodné Sokolstvo mu poděkovalo za pomoc maďarskému lidu. Prof. dr. V. Krajina z Vancouveru bude mít jeden z hlavních referátů na světovém sjezdu botaniků, který je připravován v Kanadě. Jindřich Eisner, nejstarší Čech na světě, zemřel v New Yorku ve stáři 104 let. Františka Dvořáková, která čtyřicet let vyučovala české áěti v Nebrasce, byla vyznamenána americkými školskými úřady. Je ji 89 let, ale ve městě St. Paul české děti stále ještě vyučuje. Čs. studenti na universitě v Austinu v Texasu uspořádali československou výstavu. Zvláštní oddělení bylo věnováno Antonínu Dvořákovi. Malíř A. Kohout (Lecoque) v městě Laguna Beach v Kalifornii, ve vlastním pavilonku vystavuje třicet svých pláten. Čs. zahraniční ústav vydal francouzský psanou studii “Československá ústava”. Autorem je B. Žofka. Edward Murrow, nejpopulárnější televia- ní komentátor a oddaný přítel Československa, ve skvělé relaci obhajoval práva malých národů, mluvil o Československu jako příkladu a dovolával se výroků Jana Masaryka. Walter Suesskind, pražský rodák, byl jmenován ředitelem filharmonie v Torontu. Roman Jakobson, slávista světového jména, dostal od své harvardské university sborník, vydaný k jeho poctě při příležitosti šedesátky. Benediktinský klášter na Formose bude založen péčí opatství svátého Prokopa v Lisle u Chicaga. Nejstarší český kostel v osadě Bechyně v Severní Dakotě — vyhořel. Kostelík byl zasvěcen sv. Petru a Pavlovi, na jejichž svátek každoročně bývá tradiční pouť. Oskar Moravec, hudební skladatel, byl přítomen na kanadské premiéře Divertimento, která vloni byla provedena v Londýně a Paříži. Dr. Moravec je rodák z Úpice. Církev moravských bratři na americkém Jihu připravuje oslavy pětistého výročí založení Českobratrské Jednoty v Kunvaldě. V majetku církve je drahocenná památka — šest dílů prvního vydání Bible Kralické. Paní A. Kubátová, chudými ve staré vlasti i za hranicemi milovaná mece- náška a její muž Frank, také k posledním Vánocům rozdali desetisíce dolarů. Během uplynulého roku poslali do Československa většinou neznámým lidem šest set balíků potravin, prádla a šatstva — stálé dary do Německa tvoří zvláštní kartotéku. Dr. Mojmír Povolný, který vystudoval v Chicagu a byl ředitelem organisace pečující o světovou výměnu studentů, odejel na rok do Japonska na zvláštní stipendium. Karel Zahradníček, předseda Krajanského výboru v Clevelandu oznámil veřejnosti, že výbor poslal 1.200 dol. jako vánoční nadílku uprchlíkům v Německu. Třetí biskup československého původu byl jmenován papežem. Je to Monsignore Andrej Grutka, pocházející ze slovenských rodičů. Jeho působištěm bude ocelářské město Gary ve státě Indiana. Dr. H. Ripka znovu odcestoval ze Spojených států do Evropy. Tomáš Baťa z Batavy poslal maďarským uprchlíkům pět set párů kožené obuvi jako první pomoc. Lída Brodenová měla další svůj koncert ve Washingtonu. Básník Josef Martinek otiskl v americké literární revui “Pobřeží” novou báseň opěvující krásy arizonské pouště. KDO A CO [pageend13]ČESKOSLOVENSKÉ NOVINY STRANA 13 INFORMACE - POZNÁMKY - KRITIKA NA TENKÉM LEDÉ Nebylo toho málo co všechno komunistický režim v Československu musel hořce spolykat během minulého roku. Nejdříve jim sebrali modlu, což je přivedlo do stavu tumpa- choviny a rodnou stranu a vládu uvedlo ve veřejný posměch. Sotvaže po velkém váhání a všelikém kroucení chtěli po vzoru jiných poslušných plivnout na letenský pomník, přišel befel, že gruzínský rozparovač byl přece jen genius a něžný jako lilie. Ale přišla také Poznaň a její epický i politický epilog v mírném převratu a přišel rozkaz, že prašivý pes Tito se opět proměnil v holoubka bílého. A přišel posléze maďarský úder. Dalo by se říci, že všechna tato fakta jednotlivě i v souhrnu způsobila protržení hrází. Kdo čte pražský tisk vidí skřítky, nervosně poskakující na pódiu hrozeb ale už i proseb, nadávek, ale i lichotek a potom všechna ta omšelá zaklinadla jako: “Rozbijí si hlavy, nedočkají se, pšenice jim nepokvete, bude jim uťata ruka, hradba, jako jeden muž, ocelová jednota “a podobné sebeútěš- nosti. A ten Tito zas má hlavu psí a ten pan spisovatel K. J. Beneš, lyricky žehnající katům z Budapešti, hnán patrně svědomím, do měsíce a do dne napsal statečný článek. Závan čistšího vzduchu jde zemí. Se sedláky to prohráli a nepohnou s nimi i kdyby si statistiky o družstvech vyráběli ještě růžovější a vláda dobře ví o ceně, kterou mají objednané re- soluce z továren. Američtí a francouzští novináři mluví o smělosti jazyků a o tom, že mlčení pominulo. Na všech stranách se vynořují síly jako plaménky ze země. Postrašená vláda pouští nejeden chlup — cenová redukce je jedním z ústupových manévrů. Lid ztratili, kulomety ještě mají. A na ledě klouzají sami. Václavové stojí na pevném břehu a tahají se za vousy. Nechtějí se s pány prolomit, nechtějí si za ně zlámat nohu. kf BOJ O MOC V MOSKVĚ Je zřejmo, že spor Bělehrad-Moskva se novým zásahem čínského Politbyra ještě priostrí. Také západní diplomaté se táží, co tento nový zvrat čínských komunistů asi znamená. Jeden z důvodů je bezpochyby chystaná návštěva čínského ministerského předsedy a ministra zahraničí Cu-En-Laje počátkem nového roku do Moskvy. Dalším důvodem je patrně i to, že čínská komunistická strana se po několikaměsíčním váhání rozhodla, že je třeba v Číně pokračovat v kruté politice ortodoxniho stalinismu. Ale je tu ještě třetí a pravděpodobně nejzávažnější důvod, proč Peking právě těď chválí Stalina a brojí proti Titovi a “národnímu komunismu” — a výslovně schvaluje sovětské řezničení v Maďarsku. Je totiž stále zřejmější, že v Kremlu zuří nebezpečný frakční boj, který se dotýká téměř všech závažných úseků sovětské vnitřní a zahraniční politiky, jakož i problémů organisace komunistické strany v Sovětech i mimo hranice sovětského státu. Nejlepší znal- ei sovětských poměrů jsou přesvědčeni, že skutečný zápas o moc se teď vede mezi skupinou Chruščev ■ Bulganin na straně jedné a skupinou Molotov a Ka- ganovič na straně druhé. Druhá skupina však potřebuje podpory Georgi Ma- lenkova. Prostředníkem mezi ortodoxními stalinci a Malenkovem je prý bývalý šéfredaktor listu Pravda Suslov, který vyniká velikými schopnostmi makléře a vyznačuje se značnou bezcharakterností a cynismem. Původně to byl muž Žďanovův, který ho vyzvedl z politického přítmi. Později Suslov Žďanova, Tita a tehdejší Kominformu zradil, když se Stalin snažil, aby se všech tří radikálů zbavil, protože nepovažoval dobu pro sovětský výpad do Západní Evropy za vhodnou. Roku 1950 — tedy v údobí největšího vlivu Ma- lenkova na Stalina — byl Suslov jmenován šéfredaktorem listu Pravda. Ale nikdy se nevzdal nejtěsnější spolupráce s ortodoxními stalinisty. Zdá se, že Suslov hrál i významnou úlohu krátce po smrti Stalinově, když byl vytvořen blok Malenkov-Molotov-Žukov-Beria. ZEMŘEL EMIL HAVAŠ, podkarpatoruský novinář, celý život oddaný státní myšlence československé. Za republiky v Užhorodě a Mukačevě vydával vlivný list Uj Kozlony a po převratných událostech působil v New York Times. Pohřben byl 6. ledna v New Yorku za hojné účasti amerických i československých přátel. DR. IVO DUCHÄCEK do knihy “Osud střední Evropy: naděje a zklamání americké zahraniční politiky” napsal obšírnou kapitolu o Československu. Kniha vyšla anglicky v nakladatelství University Notre Dame, Indiana. Dr. Duchá- ček, profesor politických věd na City College of New York z anglického svého textu přeložil a upravil studii pro Československé noviny. Ale Suslov nemá za sebou žádný aparát, žádnou skutečnou politickou moc, o kterou by se mohl opírat. Jistě není kandidátem na roli všemocného diktátora. Nezapomínejme, že od smrti Stalinovy nebylo v Kremlu všemocného diktátora, ač se o to postupně pokoušeli Beria, Malenkov a Chruščev. Všichni tři teď ztroskotali a v Kremlu se zřejmě vytváří nová kombinace. Mnozí jsou přesvědčeni, že události v Maďarsku a Polsku zasadily skupině Chruš- čev-Bulganin tak velikou ránu, že se z ní už nikdy nevzpamatují. Ale kdo má přijít po nich? Domnívají se snad čínští komunisté, že v Kremlu vítězí skupina ortodoxních stalinistů, a že je proto na místě chválit sovětský postup v Maďarsku a omlouvat Stalina? Toto je patrně ústřední politický problém naší doby, který se dotýká osudů všech lidí a národů po obou stranách Železné opony. Ruský komunismus surově likvidoval povstání maďarského lidu na obvodu své koloniální říše. Ale toto povstání, stejně jako nekrvavý, ale [pageend14]STRANA 14 ČESKOSLOVENSKÉ NOVINY neméně účinný proces v Polsku, nebyl náhodným výbuchem jedné společenské složky. Bylo to povstání národní, které vyvěrá z totální a nevyléčitelné krise komunistické ideologie. Sovětský stát je ovšem i nadále mohutná politická a vojenská jednotka. Ale nositel těchto myšlenek Marx a Engels by řekli ideologie nebo ideologická nadstavba sovětského státu — už neinspiruje široké masy. A bez ideologie — jak theoretikové marxismu i většina demokratických sociologů nepřestává právem tvrdit — bez ideologie se nedá nadlouho vládnout. Lze utopit v krvi jednu revoluci — jak se stalo v Maďarsku. Ale i tam doutná odpor dál a režim si neví s lidem rady. V Polsku už se Sověty neodvažují zasáhnout silou zbraní. Ale to jsme teprve na periferii sovětské moci. Co se stane, až se stejné příznaky projeví v samém středu sovětského státu, v centru sovětské moci? Takovou vzpouru ideologie nelze v Moskvě nebo v Leningradu potlačit silou zbraní, aspoň ne na dlouho — už také proto, že každý výbuch v Sovětech by přivodil další drobení vládní moci, další frakční boje a další zmatky ve vedení. A co nelze likvidovat bodáky, to zvítězí. ZA NESPRÁVNÝ KONEC V posledním čísle ročníku časopis Tribuna adresuje svým čtenářům dotazník, který má celkem šest částí a dvacet otázek. Exulanti se mají vyslovit na přiklad k tomu, zda přijali jiné státní občanství, zda se cítí ještě vázáni k Československu, které zemi dávají přednost, zda preferují systém socialistický nebo sou- kromokapitalistický. Kromě toho dotazník je zvědav na mnohé nebo téměř všechny údaje osobní. O takové údaje se obyčejně zajímá policie či úřad, poskytující nám visum do cizí země. Také Rada svobodného Československa se před více lety pokusila o podobnou dotazníkovou akci. Ale odpor proti tomu byl tak prudký, že dotazníkové šetření v tichosti skončilo dřív, než přišly první vyplněné dotazníky. Dnes, jak slyšíme, podobné údaje vyzvídá na lidech nějaký čilý politický vězeň, zvědavý dokonce i na věci, do kterých mu nie není. Nepochybujeme, že Tribuna, která je orgánem Československého zahraničního ústavu v exilu a sdružuje mladší inteligentskou generaci, by si ráda alespoň tímto způsobem ověřila mínění, názory a cítění exilu. Je však nepochopitelné, jak neinteligentní otázky kladou inteligenti. Představte si, že by exulant, který přijal dejme tomu americké občanství, odpověděl redakci Tribuny, že přes svoje americké občanství bude vždy dávat přednost své československé příslušnosti. Takový exulant by neudělal nic méně, než vydal písemné potvrzení o tom, že složil falešnou přísahu, EDEN Anthony Eden se pokusil o zásah proti diktátorovi — a prohrál. Toto je bezpochyby bezprostřední důvod jeho resignace. Muž, který byl ministerským předsedou Velké Britanie, vynikl jako skvělý státník a moudrý vyjednavač. V posledních měsících nebojoval jen proti silné a soustředěné oposici britské dělnické strany, ale také proti veliké bouři, která se strhla v samém středu strany konservativní. Státník, který odstoupil se vyznačoval velikou silou charakteru, velikou schopností jasného plánování a jemným pochopením pro složité reality mezinárodního života. Vzdává se svého úřadu u přesvědčení, že jeho zásah na Suezu byl správný a že Spojené státy a celý svobodný svět získali čas, aby nebezpečné vakuum na Středním východě zaplnily. Nikdo mu neupírá osobní a politickou statečnost, zvláště my Čechoslováci nikdy nezapomeneme, jak neústupné stanovisko zaujal Eden proti Chamberlainovi za mnichovské krise a jak potom za války podporoval jako ministr zahraničí všechny snahy československé vlády v exilu. SARSKO JAKO PftfKLAD Francie a Německo, kdysi úhlavní nepřátelé, ve skutek uvedly to, na čem se na podzim dohodly: sárská uhelná pánev, kterou Francie spravovala 11 let jako součást svého národního hospodářství, stala se součásti západního Německa. V Paříži nebyly k vůli tomu vlajky na půl žerdi; v západním Německu nebyly k vůli tomu pochodňové průvody. A v Sársku samotném se přešlo k dennímu pořádku celkem bez fanfár. Sársko kdysi bývalo jedním z nejvýlučnějších ohnisek sporů mezi Německem a Francií. Francie potřebovala nutně sárské uhlí, aby železárny a ocelárny v Lotrinsku mohly naplno pracovat. Sársko zase potřebovalo lotrinskou rudu pro svoje ocelárny. To vedlo v historii dvakrát k tomu, že výbojné Německo zabralo AI- sasko-Lotrinsko a připojilo je k Německu a k Sársku. Co kdysi rozdělovalo, stalo se nyní — dík Schumanově plánu a novému duchu v Evropě — pojítkem. Francie a Německo se rozumně dohodly. Německy mluvící obyvatelstvo Sárska bude patřit k Německu — a třetina sárského uhlí, jak to potřebuje Francie, bude natrvalo plynout do lotrinských oceláren a železáren. Všechny ostatní rozdíly a rozpory v západní Evropě jsou opravdu vedlejší, když je srovnáme se základním problémem vztahů mezi Francií a Německem. Proto ně- mecko-francouzská dohoda o Sársku je už sama o sobě — ne krokem, nýbrž skokem k ještě těsnějšímu sjednocení Evropy. sva z čs. důst o j ník ů v exilu, sdružující čs. důstojníky aktivní, záložní i aspiranty, je pokračováním Svazu rozpuštěného nacisty a znemožněného komunisty. Sdružuje důstojníky ve všech částech svobodného světa. Jeho předsedou byl opět zvolen arm. generál A. Hasal. Informace, členské přihlášky: Free Czechoslovak Officers Assn. — Box 18 — New York, N. Y. — USA když americké občanství přijímal. Vzhledem k tomu, že falešná přísaha tohoto druhu má cenu asi pěti let Sing-Singu a deportaci, jsou to velmi nebezpečné hračky, kterými se ve vědecko-statistic- ké a studijní mánii Zahraniční ústav zabývá. Nebojíme se, že by Zahraniční ústav, dostane-li vůbec nějaké odpovědi, těchto osobních zpovědí zneužil — ale žijeme v dobách takových, že se mohou archivy Zahraničního ústavu dostat do nepovolaných rukou. rb ček or [pageend15]ČESKOSLOVENSKÉ NOVINY STRANA 15 Na začátku druhé světové války vyšla v Paříži z podnětu Miloslavy Sísové a doma zásluhou hásnika Jos. Palivce knížka “Hlasy domova". Asi 20 básní, které z největší části poslali básníci žijící doma, Fr. Halas, Vlád. Holan, Jos. Hora, Jan Noha, Jos. Palivec, Jar. Seifert, Karel Toman a j., ostatní napsali básníci v exilu (Viktor Kripner, Jiří Kavka, Jiří Kovtun, Pavel Javor a j.). Verše byly anonymní a vzpomínám ještě dnes, jak jsme se dohadovali o identitě autorů. Nebylo téměř rozdílu mezi domácími a exilovými, nemluvě o naprosté jednotě myšlenkové. Něco podobného chtěl vydavatel “Sklizně” uskutečnit i nyní, najít styk s domovem a vydat nové “Hlasy domova” nebo něco podobného (Halas navrhoval původně nazvat knížku “Křik koruny české”). Podnikl již první kroky a básníci doma jeho podnět uvítali. Zdá se mi, že exil zapomíná, jak veliký je úkol poesie v odboji a že básníkům nesmí chybět ani odvaha ani tvůrčí síla vést národ a lid z myšlenkového porobení k myšlenkovému i skutečnému osvobození, jak to ukázali na pražském sjezdu spisovatelů básníci František Hrubín a Jaroslav Seifert. Zaslouží, myslím připomenout, co napsal o tradici české poesie Paul Valéry v nešťastných zářijových dnech r. 1938 ( v pařížské revui “L’Art vivant”): “Poesie v české zemi existuje: chci tím říci, že ji tam pokládají nikoliv za prosté a libovolné zpestření volných chvil některých jednotlivců, nýbrž za opravdu skutečnou mocnost. Češi nezapomínají na úlohu, kterou hráli jejich básníci v dobách bytí a nebytí národní myšlenky”. Jak se stala znovu aktuálními slova velkého francouzského básníka! Myslím, že dosavadní činnost hlavního iniciátora Dra Roberta Vlacha, bez jehož pevné vůle a vytrvalé osobní obětavosti by nebylo “Sklizně”, jest mimo jakoukoliv pochybnost. Obětoval a obě- Na novou knižní sérii “Sklizně svobodné tvorby” v roce 1957, ve které chtěl vydat sbírku básní Milady Součkové, knihu novel Jaroslava Havelky, Ot. Od- ložilíka, J. M. Kolára, Alfu, Zdeňka Němečka, Petra Děna, popul. pojednání o problémech zoopsychologie a zooso- ciologie od Dra Jos. Kratochvíla a j., a na kterou potřebuje nutně přihlášky 300 abonentů po 10 dolarech na sérii 10 knih, se sešlo dosud 83 přihlášek' Dr. Vlach měl v úmyslu vydat 10 knih hned po Novém roce, ale byl nucen zastavit sazbu a celá edice je ohrožena, a to tím více, že skoro polovina abonentů prvnf knižní serie dluhuje ještě předplatné . . . Tím padá zatím i plán vydávat kritické sborníky na určitá témata, do kterých by přispěli vědečtí předáci čs. emigrace, a je ohroženo i samo pokračováni revue “Sklizeň”, kterou chtěl vydavatel zlepšit typograficky i zvýšenou úrovní, neboť v minulých číslech se nemohl vyvarovat chyb a prostředností, pochopitelných při svízelích s redigováním ve Švédsku a tištěním a vydáváním v Hamburku. Dopustí kulturní exil, aby zanikla “Sklizeň” a její edice? Nenajde se opravdu v československém kulturním světě v emigraci 200 lidí, kteří by chtěli obětovat 10 dolarů ročně na kulturu, na původní české knihy? Ve Spojených státech přijímá přihlášky a peníze Cilka Rozehnal, 3806 W - 24th Street, Chicago 23, 111. Dr. J. Jíra, Paříž Pane doktore, posice našeho lidu je objektivně horší než jinde i když v zemi není sovětského vojska — sám víte dobře v čem a proč. V dnešní situaci byl by jistě každý pokus utopen v krvi. Každé revoluci předchází, dlouhá nebo kratší — evoluce a ta má také svůj řád a zákon a svou chvíli. Kdo by se opovážil ještě v září prorokovat co se v říjnu stane v Maďarsku? Podle jistého pořádku končí letopočty, ale to je také vše, co končí. Duše národů nespi ani neodpočívá — o tom se nám dostane dost důkazů i s té strany, na kterou nejvíc myslíme. KNIHA V EXILU OHROŽENA ROZPRAVY Milý pane redaktore, posílám předplatné, rád, ale přesto si lámu hlavu, jak to mám dělat. Předplácím denní tisk krajanský, odebírám Sklizeň, Československé noviny a beru a platím časopis JAK TO DĚLAT? Ale dopadly Jobovy rány: tuje svůj talent, svou kariéru, poměrný blahobyt své rodiny (je lektorem češtiny na universitě v Lundu ve švédsku), své peníze tomu, aby sdružil ěs. inteligenci v exilu a umožnil jí projevit se svobodně. Přijměte na počátku Nového roku srdečný ruky stisk za to, jak jste Československé noviny v uplynulém roce vedli. Vím, že Vaše nesnáze nejsou malé, ale jako lékař slyším naše lidi a jistě by Vás potěšilo kdybyste slyšel, co říkají. Po událostech v Maďarsku jsme všichni netrpělivě čekali, co bude u nás, pak jsme si ale řekli, že snad by to bylo předčasné mrhání sil. Ale stejně jsme stále zahrnováni otázkami — kdy začnou Češi? Těžko se na to odpovídá. Nikdo na světě v celých lidských dějinách nebyl tak nenáviděn jako komunisté. KDY ZAČNOU ČEŠI? Nejste jediný mezi všemi, kteří podobné nesnáze mají. Sám musíte posoudit, čemu dáváte přednost — aspoň co se tisku týče. Lépe situovaní těch problémů nemají a často se stává, že si je ani nepřipouštějí. Jistě Vás aspoň posiluje naděje, že tomu tak nebude věčně! náboženský. Jsem členem tří spolků, kde všude platím příspěvky a kde se, na každé téměř schůzi na něco vybírá, Je-li divadlo, jdu, na oslavy také, ale to všechno stojí peníze. Přispívám na uprchlíky, posílám něco domů. Do roka jsou to velké peníze, ale ty příjmy na to nejsou. Váš J. K. Chicago. J. M. New Jersey. [pageend16]STRANA 16 ČESKOSLOVENSKÉ NOVINY Československá kolonie v Novém Yorku měla v neděli 13. ledna svátek: účastnila se v Prvním unitářském kon- gregačnim kostele v Brooklynu slavnostních bohoslužeb, věnovaných památce paní Charlotty Garriguové-Masaryko- vé, která byla dne 22. května 1851 v tomto kostele pokřtěna. Sbor chrámových žen věnoval kostelu barevné okno a obrazem Mistra Jana Husi, a to na památku paní Masarykové. Jejího duchovního odkazu, presidenta Masaryka a Československa vřele vzpomínal při kázání farář John Lanthrop, nositel Řádu Bílého Lva. Zejména výstižně na citátech z Masaryka a jiné přístupné literatury vylíčil vliv paní Masarykové i vliv Ameriky na myšlení mladého Masaryka. Slavnostní řečnicí byla pak vynikající sociální pracovnice paníRuth Mitchellová z Pittsburgu, která byla po první světové válce s misí amerického Červeného kříže v Praze. Paní Mitche- lová vzpomínala na vánoce, prožité v kruhu Masarykovy rodiny na Lánech, na svoje hovory s paní Masarykovou i s presidentem Osvoboditelem a vysoce oceňovala demokratičnost československého lidu. Podle jejího názoru dokázal československý lid svou lásku ke svobodě za nacistické okupace činným odbojem a dokazuje jí denně i nyní za okupace komunistické. Američané, kteří kritisuji Čechoslováky, měli by se zamyslit spíše nad tím, jakých osudových chyb se v posledním desítiletí dopustila Amerika v poměru k Československu. Při slavnostních službách božích byly rozdávány tištěné programy s reprodukcí nového chrámového okna s obrazem Husovým a s přetiskem jednoho z dopisů paní Masarykové dceři Alici do vězení. Dr. Alice Masaryková i paní Olga Masaryková-Revillio- dová, která právě přijela ze Švýcar k trvalému pobytu ve Spojených státech, se slavnosti účastnily, stejně jako členové rodiny Craneů, z nich pocházela žena Jana Masaryka. Chrámový sbor zpíval za bohoslužeb jednu slovenskou národní píseň (slovensky!) a sólista sboru zazpíval jednu z písní domažlické- Vážená redakce! Píši Vám k článku p. redaktora Peroutky nadepsaného “Nesouhlaste všemi silami”, který vyšel v prosincovém vydání Československých novin. Vždy jsem pana redaktora obdivoval, jak dovede přesně analysovat naše domácí poměry. Zvláště se mi v jeho posledních článcích líbily přesné definice komunistické zločinnosti. Ale co se týče jeho názoru, že se u nás doma přimlouvá za etapovou cestu ke svobodě, měl bych určité námitky. Maďarský národ během pár krátkých dní trvání revoluce jasně poznal (když je někdo ve smrtelném nebezpečí, vidí jasně), že se nemůže zastavit na poloviční cestě, že buď vybojuje svobodu celou, nebo ji celou zase ztratí. Pan redaktor tak přesně definoval komunistickou zločinnost a prolhanost, že sám musí pochybovali, zdali lze vyjednáváním s komunisty něčeho dosáhnouti. A co jest to “etapová cesta” ke svobodě našeho národa? To jest vyjednávání s komunisty. Vždyť komunisté jestli v něčem povolí, jest to jenom na oko a dočasně. Nevidím žádného velkého rozdílu mezi nacistickou a bolševickou zločinností, až na to, že ta druhá jest mnohem prolhanější a celý svobodný svět jasně poznal, že s nacisty nelze v žádném případě vyjednávali. S komunisty jest to podle mého názoru totéž. Jest to také viděti ve světovém měřítČESKOSLOVENESKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B — New York 21, N. Y. — Telefon LYceum 6-6621. Předplatné dol. 3.00 roěně, jednotlivá čisla 25 c. — Universum Press Co., 355 Pearl Street, New York 38, N.Y. ku, kde svobodné národy po létech vyjednávání s komunisty nedosáhly ničeho. Již před několika léty jsem přemýšlel, že až komunismus u nás doma bude v úzkých, nastane nejnebezpezpeč- nějši údobí našeho boje za svobodu, neboť komunistická vláda bude zkoušeli vše možné i nemožné, bude slibovali hory doly, ale jenom za tím účelem, aby komunistům přece jen nějakým způsobem moc zůstala zachována. Ale myslím, že musíme zůstati pevni a v žádném připadě nepřistoupili na tyto jejich chytáky. Jelikož toto údobí dle mého domnění pomalu nastává, jest na moudrých mužích našeho odboje, aby se poradili co dělat. OD ČASU DO ČASŮ S KOMUNISTY SE NEVYJEDNÁVÁ ho hudebního skladatele Jindřicha Jindřicha. 0 slavnosti referovaly také zevrubně The New York Times. Paní dr. Masaryková po slavnosti řekla zpravodaji “Československých novin” s dojetím: “Bylo to dojemné i povznášející. Já se nebojím o naši budocnost. My jen musíme najít sami sebe, přestat stále sloužit jiným a sloužit jen sobě”. M. H. New York J. Mareš, Lager 117, Rakousko HLAS Z ARGENTINY Velice Vám děkuji za to, že jste si na mne vzpoměli s milými Československými novinami. Lituji, že my krajané z Jižní Ameriky jsme tak mnoho pozadu za obětavou vlasteneckou prací, kterou dělají naši krajané ve Spojených státech a Kanadě. Je mně přes sedmdesát let, vlastním malé plantáže po třicetipětileté lopotě v této zemi. Mám velké mozoly na rukou, ale v cizině to jinak nechodí, jen ten zrak kdyby ještě trochu sloužil. Celým srdcem cítím se všemi, kteří museli opustit vlast ale věřím, že se dočkají. Potom pojedu s nimi, abych aspoň spatřil svou rodnou Ostravu a sokolský slet Váš F. U. Eldorádo TAKÉ STANOVISKO Československé noviny se mně vůbec nelíbí ale poněvadž se jich nemohu dočkali, posílám opět své předplatné za sebe i za svého přítele. Kdybyste se chtěli polepšit a vycházet aspoň čtrnáctidenně, pak také já bych se polepšil se svým předplatným. Váš Cyril K. Los Angeles [pageend17]