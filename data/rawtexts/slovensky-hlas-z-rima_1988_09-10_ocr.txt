SLOVENSKÉ HLASY Z RÍMA Spedizione in abbonamento postale - Gruppo III (70%) časopis slovenských katolíkov september-október 1988 9/10 ročník XXXVII Ján Pavol II.: Budujte na cyrilometodskom dedičstve svoju jednotu, 1 — Kard. J. Tomko: Prišli sme ďakovať Bohu, obnoviť si ideály a upřesnit’ plány, 3 — Biskup D. Hrušovský: Nie triumfálny výkrik, ale prejav vďačnosti, 6 — Takto hľadeli na Ústav pápeži, 9 — A. Jakubík: Zažili sme krásny deň, 12 — Ajpy: Narástli do životnej veľkosti, 15 — Pozdrav jubilujúcemu Ústavu z vlasti, 17 — Takto sa písalo o našom Ústave, 18 — VR: Krásny dar na záver Mariánskeho roka, 20 — He-Va: Druhé zvestovanie, 22 — Andrej: Obetovala svoj život za obrátenie matky, 23 — T. Ricci: Pápež Pavol VI. vo svetle, v akom sme ho nepoznali, 25 — Slováci vo svete, 31. 25 posviacky Slovenského ústavu svätého Cyrila a Metoda na Morave v Ríme + 1963 - 15. septembra - 1988 Strieborné jubileum [pageend1]FOTOGRAFICKÉ ZÁBERY ZO SLÁVNOSTÍ 25. VÝROČIA ŽIVOTA A ČINNOSTI ÚSTAVU SVÄTÉHO CYRILA A METODA V RÍME (19. SEPT. - 2. OKT. 1988). Svätá omša v Hlavnej bazilike Panny Márie. Svätá omša v bazilike Svätého Klementa. Slováci v Ústave. Schôdzka Slovenského ústavu. (Fotografisti: A. Pauliny (34) a Ján Hnilica (9). [pageend2]Zábery zo slávnostnej koncelebro- vanej svätej omše na dvore Ústavu v nedeľu 2. okt. 1988. [pageend3]Slávnostne vyzdobená kaplnka Ústavu. Svätý Otec Ján Pavol II. s účastníkmi slávností po pápežskej audiencii 1. októbra 1988. 1963 15. IX. 1988 25-ročné v Ríme a metoda na Velké Morave sv. českého cyrila ústavu s lo v a n . jubileum [pageend4]Svätý Otec Ján Pavol II., Otec kardinál Tomko a slovenskí biskupi počas audiencie dňa 1. októbra 1988. BUDUJTE NA CYRILOMETODSKOM DEDIČSTVE SVOJU JEDNOTU 1. októbra na poludnie prijal Svätý Otec Ján Pavol II. na audiencii Slovákov a Slovenky, čo prišli do Ríma osláviť 25. výročie života a činnosti Slovenského ústavu svätého Cyrila a Metoda. Zhromaždeným Svätý Otec povedal: Najdôstojnejší Otec kardinál Tomko, drahí bratia v biskupskej službe, milí slovenskí pútnici a pútničky! Pozdravujem a vítam vás z celého srdca, ako môj dávny predchodca Ha- drián II. vítal svätého Cyrila a Metoda s ich spoločníkmi, keď prišli do Večného mesta. Prichádzate po ich stopách osláviť dvadsaťpäť rokov života a práce Ústavu, ktorý je im zasvätený. Pri jeho posviacke vám Pavol VI. kládol na srdce, aby ste v ňom sústredili svoje krásne ideály a nádeje, aby ste ho urobili « styčným bodom vašich skupín, roztratených po svete » (Attivitá delia Šanta Sede nel 1963, p. 198). Keď som 8. novembra 1981 navštívil tento Slovenský ústav svätého Cyrila a Metoda, videl som, ako v ňom panuje duch vašich svätých vierozvestov. Výchova kňazských povolaní, rôzne podujatia na poli duchovnej správy pre Slovákov v zahraničí, tlačový apoštolát, slovenská prítomnosť v Ríme: to všetko je akoby predĺžením diela solún- skych bratov pre dnešných Slovákov a Slovenky. Nech je za to Pán Boh pochválený! i [pageend5]Kaplnka Ústavu je nateraz jediným posvätným miestom v Ríme, zasväteným spolupatrónom Európy. Z toho vyviera pre vás i zodpovednosť verne strážiť, stále zveľaďovať a horlivo šíriť ich duchovný odkaz, aby tento svetadiel rástol vo vernosti koreňom, z ktorých sa zrodil. Tu je i základ « vašej duchovnej veľkosti a skutočnej kultúrnej výšky vášho národa », ako som to povedal pri spomenutej návšteve Ústavu (ĽOsservatore Romano, 9.-10. novembra 1981). Zišli ste sa pri tejto príležitosti z rôznych kútov sveta i z rodnej vlasti. Spoločné kresťanské dedičstvo vás všetkých len spája. Budujte na ňom svoju jednotu, po obidvoch stranách hraníc, ako jedna jediná slovenská rodina. Nech vás v tom vedie a chráni záštita vašich svätých vierozvestov, pod ochranným plášťom Sedembolestnej Patrónky Slovenska s mojím otcovským požehnaním. OTEC BISKUP HRUŠOVSKÝ POZDRAVIL SVÄTÉHO OTCA V MENE SLOVÁKOV PRÍTOMNÝCH NA AUDIENCII Drahomilovaný Svätý Otče! Slovenský ústav svätého Cyrila a Metoda v Ríme slávi 25 rokov svojho života a práce. Od svojich začiatkov vždy pociťoval otcovskú lásku pápežov: Ján XXIII. požehnal základný kameň našej kaplnky, prejav Pavla VI. pri posviacke je naša « magna charta », Ján Pavol I. schválil slovenský preklad konsekračných slov pre slávenie Eucharistie a Vy ste svojou návštevou dňa 8. novembra 1981 dali Ústavu doteraz najväčší deň jeho štvrťstoročia. Zo srdca voláme: Pán Boh zaplať! Synovská vďaka i za dnešné stretnutie. Naše srdcia sú plné myšlienok a citov, ktoré nám protokol — a my ho musíme zachovávať — neumožňuje vyjadriť. Ale Vy, Svätý Otče, viete čítať aj v srdciach. Preto teraz očakávame Vaše slová a Vaše požehnanie. 2 OTEC BISKUP HRUŠOVSKÝ POZDRAVIL SVÄTÉHO OTCA V MENE SLOVÁKOV PRÍTOMNÝCH NA AUDIENCII [pageend6]Homília Otca kardinála Tomka počas slávnostnej omše na 25. výročie Slovenského ústavu svätého Cyrila a Metoda v nedeľu 2. októbra 1988. Prišli sme ďakovať Bohu, obnoviť si ideály a upresniť plány « Velebí moja duša Pána, ... lebo veľké veci mi urobil ten, ktorý je mocný » (Lk 1,46.49). « Budem sa rozpomínat' na Pánovo zľutovanie [. . .] na všetko, čo Pán pre nás urobil» (Iz 6,37). Dvadsaťpäť rokov uplynulo od pamätnej, a dnes môžeme právom povedať historickej udalosti, keď na sviatok Sedembolestnej Patrónky Slovenska kardinál Tisserant posvätil kaplnku Slovenského ústavu svätého Cyrila a Metoda. Mnohí z nás si ešte dobre pamätajú na posvätné vzrušenie a slávnostné ovzdušie, ktoré sme prežívali na tom istom mieste ako dnes. Vtedy nová budova stála uprostred voľného poľa. Dnes zelená záhrada a stromy naznačujú, že aj Ústav, ktorý vznikol zo skromných začiatkov a z drobnej obetavosti našich krajanov po celom svete, dnes prináša kvety a zrelé plody. Tak ako košaté pínie okolo Ústavu sú príbytkom pre nebeské vtáctvo, aj Ústav sa stal útočišťom a strediskom pre Slovákov z domoviny i z celého sveta, « ohniskom náboženského života Slovákov », ako to prorocky predpovedal Pavol VI. pred 25 rokmi. Dnes sme sa tu znovu zišli z rôznych strán sveta, nie tak obdivovať stavbu a okolie Ústavu, ale pre tri hlavné ciele: — ďakovať Bohu za všetko, čo sa prostredníctvom a s pomocou Ústavu pre Slovákov vykonalo a zhodnotiť vplyv Ústavu na duchovný život slovenského národa; — obnoviť si ideály a ducha, z ktorých sa Ústav zrodil a pre ktoré žije; — upresniť si plány a predsavzatia do budúcnosti. A to všetko v radostnom duchu dnešnej liturgie, ktorá prekypuje povďačnosťou, vierou a nádejou. Chválospev, ktorý vytryskol z čistej pritom však plodnej duše mladej Matky Márie, nech je symfóniou, ktorá bude zaznievať cez celú našu slávnosť. Lebo naozaj, « velebí moja duša Pána a môj duch jasá v Bohu, mojom Spasiteľovi..., lebo veľké veci mi urobil ten, ktorý je mocný, a sväté je jeho meno a jeho milosrdenstvo z pokolenia na pokolenie s tými, čo sa ho boja. » 3 [pageend7]l/o svojej pamätnej reči nám, Slovákom, čo sme sa zišli na posviacku Ústavu v roku 1963, Pavol VI. povedal tieto hlboké slová: « Keď prichádzate do Ríma, spájate tým dávne deje s prítomným životom vášho národa, zachytávate jeho opravdivého ducha, znova potvrdzujete jeho kontinuitu a pripravujete jeho budúcnosť. » V týchto slovách je vlastne zhrnutý celý program Ústavu, ako aj program našich osláv. Ponajprv je to nadviazanie na minulosť, na naše korene, z ktorých Ústav vyrástol a žije. Zrodil sa práve v dobe, keď bolo treba zachraňovať to najsvätejšie a najvzácnejšie dedičstvo: vieru v Boha, ktorú nám priniesli naši apoštoli sv. Cyril a Metod. Keď sme zakladali Ústav, bez najmenšej pochybnosti sme ho chceli zasvätiť svätému Cyrilovi a Metodovi a tým nadviazať na živú náboženskú i kultúrnu tradíciu, ktorá udržala duchovné hodnoty národa v najťažších chvíľach jeho histórie. Boli sme si povedomí, že prvé slová našej literatúry a slovanských literatúr vôbec, bol úvod do Evanjelia svätého Jána: « Izprva bieše Slovo [...]. Na počiatku bolo Slovo a Slovo bolo u Boha a to Slovo bolo Boh. » Týmito slovami Ježiš Kristus vstúpil do našich dejín a nimi sme my vystúpili na javisko kultúrnych dejín. Toto sú naše najhlbšie korene. Ústav mal udržovať medzi Slovákmi vieru. K tomu smerovalo vydávanie náboženských kníh a časopisov i výchova mládeže so zameraním na kňazské a rehoľné povolania i duchovná služba Slovákom vo svete. Dnes sa chceme poďakovať Bohu za dar viery a za všetky duchovné hodnoty, ktoré viera prináša a udržuje. Ako Cyril a Metod našli v životných ťažkostiach útočiště u Svätej Stolice v Ríme, tak aj pre nás bola Petrova skala oporou a posilou. Dnes vyjadrujeme v mene našich rodákov svoju povďačnosť rímskym pápežom: Jánovi XXIII., ktorý posvätil základný kameň Ústavu; Pavlovi VI., ktorý prijal Slovákov pri jeho otvorení i pri cyrilometodských jubileách; a najviac Jánovi Pavlovi II., ktorý osobne navštívil Ústav a našu kaplnku ako jediný chrám v Ríme zasvätený svätému Cyrilovi a Metodovi; to bolo veľké ocenenie Ústavu. Vďaka našim Slovákom doma, pretože vieme, že Slovensko je to naše umlčané zázemie, čo nás chápe, s nami cíti a vieme, že si Ústav cení. Vďaka našim krajanom v Amerike, ktorí pomáhali Ústav vybudovať a vydržiavať ho. Vďaka našim rodákom roztrúseným po svete; vďaka za ich obetavosť a prítulnosť. Vďaka všetkým živým i tým, čo už zomreli, čo sa podieľali na výstavbe a práci Ústavu: biskupom, kňazom, rehoľníkom, sestričkám, seminaristom, laikom. A veľká vďaka Bohu za ovocie práce, ktorá sa v Ústave vykonala: za liturgické pomôcky, za stotisíce výtlačkov evanjelia a Písma svätého, za nesmierne množstvo náboženskej literatúry, za desiatky mladíkov, ktorým Ústav pomohol buď na ceste ku kňazstvu alebo k náboženskému i národnému prehĺbeniu povedomia; za kultúrne, historické a literárne výtvory a podujatia, ktoré v Ústave našli prístrešie. Za to všetko dnes spievame: « Velebí moja duša Pána ». 4 1. Vďaka za minulosť 2. Ideály minulosti pre prítomnosť Dnes, pri tejto oslave, ďakujeme za minulosť, ale zároveň si chceme obnoviť v duši ideály pre prítomnosť a tak zachovať kontinuitu medzi minulosťou a prítomnosťou. Ktoré sú to však duchovné hodnoty, z ktorých Ústav vyrástol? Je to predovšetkým « dedičstvo otcov »: živá cyrilometodská tradícia, ktorú Ústav udržuje v Slovákoch nielen ako historickú pamäť, ale aj ako stálu inšpiráciu a životný zdroj. Čo však znamená « dedičstvo otcov »? Znamená vernosť Kristovi, znamená vieru a jej uvádzanie do života; znamená vernosť Cirkvi a Rímu, ako aj vernosť slovenskému národu a duchovným základom jeho kultúry; znamená vernosť kresťanskej tradícii, ktorá nás zapája do európskej duchovnej spolupatričnosti. Veď nie náhodou sú naši apoštoli spolupatrónmi Európy! Ústav nás učil tak pri zakladaní a pri výstavbe ako aj pri 25-ročnej tichej práci o tom, ktoré sú ozajstné nadčasové hodnoty nášho národného charakteru. Je to predovšetkým svornosť a obdivuhodná solidárnosť, ktorú prejavili všetci Slováci pred 25 rokmi, ale i potom. Myšlienka Slovenského ústavu v Ríme ako keby zgalvanizovala všetkých našich rodákov; jeho posviacka sa stala sviatkom národa a pripomínala radosť Slovákov pri založení Matice Slovenskej pred sto rokmi; tu v Ríme to bol naozaj « národ na púti». 25 rokov bol Ústav ohniskom lásky a svornosti, kde sa rodili myšlienky a plány pre duchovné dobro všetkých krajanov doma i vo svete, kde našiel útulok každý rodák, z [pageend8]hocktorého svetadiela prišiel. Nech je aj táto slávnosť oživením ducha jednoty a bratstva, nech je sviatkom národa! Druhá čnosť, ktorú si musíme dnes pripomenúť, je obetavosť za vyššie ciele. Začali sme stavať Ústav s holými rukami, bez haliera, priam s opovážlivou vierou. A odpoveď našich organizácii i našich drobných ľudí bola mimoriadne štedrá. Pamätám sa na nadšenie slovenských benediktínov alebo dojatie delegátov Jednoty v Pittsburgu, keď nám odhlasovali prvú pomoc a začali spievať « Hej Slováci »; pamätám sa na drobné dary našich stareniek na dôchodku, alebo na emigranta v Austrálii, ktorý sa zriekol fajčenia, aby mohol prispieť na Ústav. Musíme si aj dnes zachovať obetavosť a nadšenie pre veľké a vznešené ciele, ako aj ochotu spolupracovať na spoločných podujatiach. Treťou čnosťou, ktorou sa Slovák v minulosti prebil vo svete bola jeho statočnosť a pracovitosť. Sme malý národ, len s touto vlastnosťou sa dosteneme dopredu. Tichá a skrytá práca v Ústave ako aj činnosť našich krajanov po svete to dosvedčujú. Ako nám to povedal náš slovanský pápež Ján Pavol II. pri svojej návšteve 8. novembra 1981: « Dnes sme tu, na tomto mieste, kde duchovný odkaz svätého Cyrila a Metoda je pravidlom života a povedomým programom každodennej práce. » A tak Ústav je podľa slov samého Svätého Otca obrazom našich národných hodnôt a čností, ktoré má vyžarovať ako maják Slovákom po celom svete. Treba len, aby sa okolo Ústavu sústredili v láske a jednote, v obetavosti a pracovitosti, slovenské hlavy a srdcia. Ide predovšetkým o bezprostrednú budúcnosť Ústavu. Generácia, ktorá ho stavala a v ňom pracovala, už pomaly odkvitá a starne. Nové, mladšie sily musia postupne prebrať fakľu. Dnes sa už chvála-Bohu netreba boriť s takými ťažkosťami, aké sa museli prekonávať pri začiatkoch Ústavu. A tak mladšia generácia má možnosť ukázať svojho ducha priamou spoluprácou. Úlohy Ústavu sú také široké, že otvárajú dvere rôznym talentom na poli pastorácie, náboženskej, historickej i literárnej tvorby, redigovania kníh a časopisov, vychovávateľskej činnosti a podobne. Treba nám i naďalej udržiavať a rozvíjať úzke spojenie s domovom i so všetkými krajanmi na svete. Národ nás potrebuje a my potrebujeme živiť svoju reč, kultúru, národné i náboženské povedomie. Domov čaká od nás veľa, Cirkev čaká od nás azda ešte viac. Boh nám dáva možnosti a teda i zodpovednosť vykonať to, čo naši bratia pod Tatrami nemôžu. Je to úloha pred svetom, pred históriou, pred Bohom. Ako na ňu už teraz odpovedáme ako kňazi, ako rehoľníci, ako laici? Ako sledujeme to, čo Ústav vydáva a organizuje? Ako si navzájom pomáhame, ako prispievame na zlepšenie našich podujatí, ako sa zapájame do krajanskej činnosti okolo nás? Ako reprezentujeme náš národ vo svojom prostredí: akú povesť a meno mu robíme? Drahí rodáci! Ideály, z ktorých sa Ústav zrodil a pre ktoré za to štvrťročie pracoval, sa dajú zhrnúť do jedinej vety: živiť naše cy- rilometodské dedičstvo. 1/ tých slovách, sú zhustené najvyššie hodnoty nášho ľudu a národa: viera, mravný charakter, vernosť Kristovi i svojmu národnému spoločenstvu, zapojenie sa do európskeho i celoľudského spoločenstva. Keď dnes odhalíme nové sochy svätého Cyrila a Metoda, chceme si znovu uvedomiť a utvrdiť sa v týchto ideáloch a vo vernosti tejto tradícii. A náš slavinsky pápež včera nás znovu povzbudil: «Zostávajte verní tomuto dedičstvu! [...]. Žite podľa neho neprestajne, ochraňujte a zveľaďujte ho v tej istote, že ono je základom vašej duchovnej veľkosti a skutočnej kultúrnej výšky vášho národa. » A tak teda: oslavujme, z celého srdca ďakujme Bohu, spievajme mu chvály, sľubujme! « Velebí moja duša Pána [. ..] lebo veľké veci mi urobil ten, ktorý je mocný ». 5 3. Predsavzatia do budúcnosti Treba sa nám tiež zamyslieť nad budúcnosťou Ústavu a nad snahami, ktoré on predstavuje. Nemožno zaspať na ružiach. Treba sa nám poďakovať, potešiť a povzbudiť sa, ale treba aj plánovať a priložiť ruku k spolupráci. Už po historickej návšteve Jána Pavla II. náš drahý otec biskup Grutka povedal slová, ktoré nás dnes ešte viac zaväzujú: « Ústav bude odteraz ešte väčším ohniskom, kde budú prikladať polienka na oheň viery v našom národe, aby ona žiarila a svietila aj iným [...]. Čo je živé, musí rásť. Čo prestáva rásť, stráca život, zomiera... » Je teraz na nás, aby sme hľadali nové cesty, nové iniciatívy do budúceho života a do budúcej činnosti Ústavu. Jozef kard. Tomko [pageend9]NIE TRIUMFÁLNY VÝKRIK, ALE PREJAV VĎAČNOSTI Po roku 1945 viacerí slovenskí diecezm a rehoľní bohoslovci a mladí kňazi prišli na štúdiá do Ríma. Po primeranej príprave sa mali vrátiť do svojich diecéz alebo pracovať na rôznych poliach, najmä v misiách, v službe svätej Cirkvi. Situácia sa však vyvinula tak, že návrat domov sa stal nemožný. Ba v päťdesiatych rokoch prišli zo Slovenska do Ríma ďalší kňazi a rehoľníci. Všetci sa zamýšľali nad tým, čo podniknúť pre udržanie a zveľadenie kresťanského života medzi Slovákmi za hranicami a ako pomôcť Slovensku, ktoré začínalo svoju krížovú cestu náboženskej neslobody a útlaku. Prvou odpoveďou bolo založenie mesačníka pre slovenských katolíkov Hlasy z Ríma. Prvé číslo vyšlo k Vianociam 1951 a redaktorom bol bývalý skúsený riaditeľ Ústrednej katolíckej kancelárie Otec Anton Botek. Odvtedy stále vychádza s mesačnou pravidelnosťou. V auguste 1952 vydal Svätý Otec Pius XII. apoštolskú konštitúciu Exsul família, ktorou dal novú úpravu duchovnej správe veriacich žijúcich v cudzine, za hranicami svojej vlasti. To malo vplyv i na prácu slovenských kňazov v Ríme a v zahraničí vôbec. Rôzne vysťahovalecké vlny, ktoré opúšťali Slovensko najprv zo sociálnych, po roku 1945 i z politických a náboženských dôvodov, kládli nové pastoračné požiadavky. Slováci v Spojených štátoch boli zoskupení do osád, farností so svojimi kostolmi, farami a školami. Inde to mali ťažšie. Slovenské spoločenstvá v Argentíne, v Austrálii, Francúzsku, Belgicku a inde nemali slovenských duchovných. Medzi nimi po roku 1952 začali vznikať misie s riadnou duchovnou správou. Na čele slovenských duchovných bol Otec Anton Botek, prvý sloven- 6 Na Slávnosť Sedembolestnej Panny Márie 15. septembra 1963 kardinál E. Tisserant, vtedajší dekan kardinálskeho zboru a biskup diecézy Porto - Šanta Rufina, posvätil kaplnku Slovenského ústavu svätého Cyrila a Metoda. Pri tejto príležitosti sa konala i púť Slovákov v zahraničí do Ríma. Púťou a postavením Ústavu chceli vyjadriť vďačnosť Pánu Bohu za dielo našich vierozvestov. Od ich príchodu medzi našich predkov uplynulo vtedy práve jedenásť storočí. Odvtedy sme prežili dvadsaťpäť rokov a Ústav ako cyrilometodský pamätník slávi strieborné jubileum života a činnosti. Ako vznikol Ústav a čo za dvadsaťpäť rokov svojho jestvovania robil? Na tieto otázky sa pousilujeme podať na stránkach nášho časopisu stručnú odpoveď. Vznik Ústavu [pageend10]ský člen Najvyššej rady pre emigráciu pri rímskej Konzistoriálnej kongregácii. Vedľa časopisu sa začala pociťovať potreba slovenskej tlače. Z tejto potreby vzniklo roku 1956 Slovenské vydavateľstvo svätého Cyrila a Metoda. Na jeho čele bol Otec Štefan Náhalka, ktorý prišiel zo Slovenska, zakotvil v Ríme a stal sa hybnou dušou celej činnosti v zahraničí. Po odchode Otca Boteka do Kanady roku 1956 prevzal starostlivosť o duchovnú správu Slovákov v zahraničí. K doterajším činnostiam sa od roku 1959 pridružila ďalšia: malý seminár. Mladí saleziánski kňazi pri styku s krajanmi našli chlapcov, ktorí dávali nádeje na povolanie ku kňaz- stvu. Salezián Otec Ľudovít Macák, ktorý žil v Ríme, sa ujal iniciatívy a od jesene 1959 prvá skupina slovenských malých seminaristov, pod odborným vedením saleziánov, žila v chudobných budovách pri katakombách svätého Kalixta a začala gymnaziálne štúdiá v materinskej reči. Tlač, duchovná správa, seminár: na týchto poliach sa teda už intenzívne pracovalo, ale vo veľmi skromných podmienkach. Žiadna z týchto činností nemala vlastnej strechy nad hlavou. Tu sa ukázala potreba položiť si otázku, ako ďalej. Na stretnutí 26. decembra 1959 v Ríme sa slovenskí kňazi a rehoľníci rozhodli pristúpiť k vybudovaniu « slovenského domu v Ríme, kde by sa mohla sústrediť práca, ktorá sa tu robí »: takto píše doslovne prvý ohlas o postavení Ústavu, ktorý hneď 27. decembra 1959 vyšiel s podpismi kňazov Štefana Náhal- ku, Jozefa Tomka, Ľudovíta Macáka, Michala Lacka a Félixa Litvu. Podujatie sa nieslo v duchu prípravy na tisícstoročnicu od príchodu svätého Cyrila a Metoda do našich krajov. Prípravu otvoril dňa 9. októbra 1959 svätou omšou v bazilike svätého Klementa mladý biskup novozaloženej diecézy Gary v Spojených štátoch Mons. Andrej Grutka. Organizačná práca so zbieraním prostriedkov na postavenie budovy, na prípravu plánov a na všetko, čo nové podujatie znamenalo, sa ihneď rozbehla. Mons. Jozef Tomko podnikol v máji 1960 cestu do Spojených štátov, kde získal pre nové dielo Otca opáta slovenských benediktínov v Clevelande Teodora Kojiša a viacerých slovenských kňazov. Ústavu sa ujalo Združenie slovenských katolíkov na čele s Mons. Mlynarovičom, ale najmä Otec biskup Grutka, ktorý horlivo rozširoval myšlienku o Ústave a zbieral potrebné prostriedky na jeho stavbu. Pridali sa veľké slovenské organizácie v USA, ktoré zaistili hmotnú základňu. Pokračovali úradné kroky: 8. januára 1961 nový Ústav dostal stanovy a zakladajúcu listinu od diecézneho biskupa kardinála E. Tisseranta, 17. októbra toho istého roka potrebné schválenie občianskych vrchností Talianskej republiky, na jeseň 1962 schválenie plánov od stavebného úradu mesta Ríma a 6. decembra 1962 Otec biskup Grutka urobil na pozemku prvý slávnostný výkop ako začiatok prác so stavbou. Stavba pokračovala tak, že 15. septembra 1963 mohol byť Ústav posvätený a po dokončení vnútorného zariadenia dňa 1. mája 1964 sa do novej budovy nasťahovali prví pracovníci a seminaristi. 7 Práca Ústavu Stanovy Slovenského ústavu svätého Cyrila a Metoda zhŕňajú ciele ustanovizne do štyroch bodov: 1. Pestovanie cirkevných povolaní pomocou vhodnej výchovy a výučby mladíkov vo vlastnom kolégiu. — 2. Uskutočňovanie a zveľaďovanie duchovnej služby emigrantom, ktorí sú z akejkoľvek príčiny mimo svojej vlasti. — 3. Koordinácia náboženských štúdií ako aj vydávanie a rozširovanie náboženskej tlače. — 4. Pohostinnosť a služba pútnikom, ktorí prídu do Ríma navštíviť posvätné miesta. Od 1. mája 1964, keď sa seminaristi a prví pracovníci Ústavu nasťahovali do novej budovy, všetci sa usilovali žiť pre tieto ciele. V živote sa časom ukázalo, že dôraz bol raz na jednom inokedy na druhom z nich, ale súhrnne možno v celej skromnosti a úprimnosti povedať, že v Ústave sa pracovalo a pracuje s týmito zámermi. Keď hľadíme na dvadsaťpäť rokov malého seminára, bude azda zaujímavé spomenúť, že ním prešlo spolu 149 slovenských mladíkov. Nie všetci prišli ku kňazstvu, ani sa všetci na cestu k nemu nevybrali, ale zase treba poznamenať, že veľká časť z nich by nikdy nebola konala stredoškolské štúdiá, keby neboli prišli do Ústavu. Dnes k študentom, ktorí boli priamo v Ústave, musíme pripočítať i bohoslovcov veľkého seminára, ktorí konajú v Ríme vysokoškolské štúdiá ako bezprostrednú prípravu na kňazskú službu. Závisia od biskupa pre slovenských katolíkov v zahraničí a jeho prostredníctvom i od Ústavu svätého Cyrila a Metoda. Aj toto je činnosť Ústavu. Ba treba povedať, že to je i nádej Ústavu, lebo roky idú všetkým, a dúfame, že po nás títo mladší spolubratia pre- [pageend11]vezmú fakľu, čo nesie naša generácia a ponesú ju vytrvalo ďalej. Duchovná služba emigrantom sa sústreďuje tiež v Ústave, kde mal vždy sídlo i kňaz, a teraz aj biskup, ktorý mal na starosti duchovnú správu pre slovenských emigrantov. Odtiaľto vychádzali a vychádzajú popudy k činnosti našich misií, organizovanie pastoračných podujatí rôzneho druhu, od stretnutí mládeže po duchovné cvičenia, od pútí po stretnutia kňazov i laikov, od návštev slovenských spoločenstiev v cudzine po duchovné vedenie a udeľovanie sviatostí. Vieme dobre, že sa vždy nedá vykonať všetko, čo by sme si želali, ale pevné úsilie nechýba a vykonaná práca svedčí často až o vypätí síl, s akým sa pracuje. Výsledky tejto činnosti nemožno vyčísliť, tie posudzuje len Pán Boh, ktorému vďačíme aj za to, že tu môžeme pracovať. Vydavateľská činnosť Ústavu pod zodpovedným vedením Mons. Š. Vrableca, sa nesie celým oblúkom dvadsiatich piatich rokov. V rámci výročia pripravil Dr. J. Rydlo presný bibliografický záznam o všetkom, čo doteraz Ústav vydal. A výsledok je veľmi význačný a po stránke obohatenia slovenskej náboženskej literatúry veľmi hodnotný. Treba spomenúť aj časopisy, ktoré tvoria významnú časť vydavateľskej činnosti: mesačník Hlasy z Ríma, ktoré sme pre právne normy nazvali Slovenskými, pokračujú vo vychádzaní neprestajne, od prvého čísla na Vianoce 1951 dodnes. V redigovaní sa vystriedali Mons. Botek, Mons. Náhalka, Mons. Hrušovský, zase Mons. Náhalka, Mons. Botek a za posledných dvanásť rokov redaktor Otec Andrej Pauliny, salezián. Nepočítame počet strán, počet článkov, počet čítajúcich: aj tu treba všetko ponechať v Božích rukách a pracovať naďalej vo formovaní a informovaní čitateľov. — Pre kňazov vychádza raz štvrťročne Diakonia, ktorá začala roku 1958 pod titulom Slovenský kňaz, pretrhla z nedostatku pracovníkov na pár rokov vychádzanie, teraz však znovu pravidelne prichádza do radov slovenských kňazov, prináša im náčrty homílií, správy a hodnotné články z rôznych oblastí teológie. — Magnifikat zase plní neperiodicky svoje poslanie zjednocovať rehoľné sestry, ešte venujeme v krátkej budúcnosti väčšiu pozornosť. Oba tieto časopisy rediguje Mons. Štefan Vrablec. Ústav ako dom Slovákov v Ríme koná svoje poslanie v obmedzenej miere: nie sme ešte zariadení na prijímanie pútnikov, hoci táto myšlienka žije v Ústave od začiatku a viackrát sme uvažovali o jej uskutočnení. Ako slovenský kútik vo Večnom meste, to hej: tu sa usilujeme, aby sa každý cítil ako doma, aj keď sa nedá vždy vo všetkom každému vyhovieť. Ústav je slovenským oporným bodom pre cudzincov, pre Rimanov, pre cirkevných činiteľov v Ríme. Možno povedať, že sa o nás vie. Takto nás navštívil i Svätý Otec 8. novembra 1981, pri prvej svojej ceste mimo Vatikánu po zotavení z atentátu. Tento informačný článok nemôže zachytiť celú šírku činnosti: čas je na to prikrátky. Úmyslom bolo teraz iba poukázať na jednotlivé polia našej práce v Ústave. O jednotlivých udalostiach a podujatiach sa môžete dočítať na stránkach nášho časopisu ShzR, ktorý o nich pravidelne informuje. Na záver by som rád zdôraznil ešte niekoľko skutočností. Slovenský ústav svätého Cyrila a Metoda vznikol zo spoločných úsilí a zo spoločnej práce slovenských diecéznych i rehoľných kňazov a rehoľných bratov v Ríme. V tomto duchu vznikol, v tomto žije a som presvedčený, že len ak bude takto žiť, môže byť tým, čím byť má. Nie je to vždy ľahké, ale musíme sa uberať týmto smerom. Náš ústav žije skromne, ale pokojne, lebo vieme, že Pán Boh nás miluje a chráni. Neraz mi ľudia kladú otázky, z čoho žijeme. Môžem smelo odpovedať, že tu je naozaj všetko z Božej dobroty. Pre nás Božie vedenie je naozaj živou skutočnosťou, ktorú zakusujeme takmer každý deň. Preto aj oslavy strieborného jubilea nie sú triumfálnym výkrikom a samochválou, ale prejavom hlbokej vďačnosti voči Pánu Bohu a dôvery, že ako nás doteraz viedol, bude s nami aj v budúcnosti. Teda Te Deum laudamus — Teba, Bože, chválime! 8 Biskup Dominik Hrušovský 25-ročné jubileum Slovan. ústavu sv. českého Cyrila a Metoda na Veľkej Morave v Ríme [pageend12]V dňoch 9.-13. mája 1963 usporiadal spolok Apoštolát sv. Cyrila a Metoda v Ríme a Pápežský orientálny ústav oslavy cyrilometod- ského jubilea (1100 rokov príchodu sv. Cyrila a Metoda ku Slovienom). Oslavy sa mali zavŕšiť audienciou u Svätého Otca Jána XXIII. Rektor Ústavu Mons. Náhalka dosiahol vo Vatikáne súhlas s tým, aby Svätý Otec počas tejto audiencie posvätil základný kameň pre Slovenský ústav. S týmto úkonom súhlasili aj usporiadatelia spomenutých cyrilometod- ských osláv. Architekt Salini dopravil do audienčnej siene základný kameň a Svätý Otec Ján XXIII. ho posvätil hneď na začiatku audiencie 13. mája 1963 o 10. hodine v Konzis- toriálnej sieni vo Vatikáne. Potom podpísal Ján XXIII. Apoštolský list, ktorý vydal pre cyrilometodské jubileum pod titulom Magni- fici eventus. V prejave, ktorý povedal Ján XXIII., výslovne hovoril o Ústave: « Práve sme posvätili — ako sme to urobili už aj inokedy, keď sme chceli vyjadriť naše žičenia do budúcnosti cirkevným ustanovizniam — základný kameň Ústavu sv. Cyrila a Metoda, ktorý sa stavia v Ríme. Z tohoto liturgického úkonu vychádza pri tejto príležitosti naše dobropria- nie. Túžba Spasiteľa, 'aby všetci jedno boli’ (Jn 17,22) je zvlášť živá pri týchto slávnostiach. Ona nájde šľachetnú ozvenu v novom Ústave, ktorý bude vychovávať mladé šíky k zodpovednému kňazskému účinkovaniu, a bude akoby pokračovateľom mohutného prúdu duchovného života, ktorému dali podnet títo dvaja veľkí apoštoli slavianskych národov. » Pozorný čitateľ sa zaiste pozostaví nad skutočnosťou, že Svätý Otec vo svojom príhovore nespresnil, že ide o Slovenský ústav sv. Cyrila a Metoda. Tomu zabránili ľudia, čo nepriali Slovákom a nechceli, aby sa svet dozvedel, že Slováci stavajú v Ríme svoj ústav. Popoludní toho istého dňa prišiel na stavenisko Ústavu pán kardinál Tisserant o 17. hodine, aby položil základný kameň do budovy Ústavu. Prítomní boli viacerí priatelia Slovákov, všetci Slováci z Ríma a viacerí slovenskí kňazi z Talianska. Svätý Otec Pavol VI. vo svojom historickom prejave ku Slovákom na osobitnej audienci 14. septembra 1963, teda na vigíliu posviacky Slovenského ústavu sv. Cyrila a Metoda v Ríme povedal pamätné slová, ktoré dobre vystihujú povahu i poslanie tohto diela: «Keď prichádzate do Ríma ako pútnici, aby ste si uctili pamiatku sv. Cyrila a Metoda a ich pozostatky, spájate tým dávne deje s prítomným životom vášho národa, zachytávate jeho opravdivého ducha, potvrdzujete jeho kontinuitu a pripravujete jeho budúcnosť. Tieto vaše city a úmysly dosvedčuje isté dielo; a to v Nás ešte zväčšuje radosť z vašej návštevy. Vieme totiž, že vašu rímsku púť urobí pamätihodnou osobitná slávnosť. Mienime tým posviacku Slovenského ústavu, zasväteného svätému Cyrilovi a Metodovi, Ústavu, v ktorom nájdu prístrešie a výchovu slovenskí mladíci, zamýšľajúci posvätiť svoje životy náboženskomravnej výchove svojich slovenských rodákov, a budú v ňom pre tento cieľ skúšať a posilňovať svoje kňazské povolanie. Takýto rozvoj Nás môže len tešiť. Vieme, že tento Ústav, ktorý má byť v Ríme ohniskom náboženského života Slovákov, bol právne ustanovený už 8. januára 1961 v diecéze Porto e Šanta Rufina. Náš milovaný Predchodca blahej pamäti Ján XXIII. požehnal preň 9 TAKTO HĽADELI NA ÚSTAV PÁPEŽI PÁPEŽ JÁN XXIII. POSVÄTIL ZÁKLADNÝ KAMEŇ ÚSTAVU SVÄTÉHO CYRILA A METODA V RÍME SVÄTÝ OTEC PAVOL VI. ZHODNOTIL POSLANIE SÚSCM V RÍME Mons. Náhalka pozdravil najprv v krátkom prejave pána kardinála Tisseranta a poukázal na význam položenia základného kameňa pre Slovenský ústav. Potom Mons. Tomko prečítal listinu, určenú do základného kameňa, a pán kardinál i mnohí prítomní listinu podpísali. Kardinál potom vložil listinu do základného kameňa a počas liturgickej modlitby architekt vložil kameň do stavby. V tom čase totiž už bola stavba v dosť pokročilom stave. Na základnom kameni je nápis po latinsky: t 863-1963 t ANNO JUBILAR1 SS. CYRILU ET METHODII JOANNES XXIII. P. M. BENEDIXIT t (863-1963 v jubilejnom roku sv. Cyrila a Metoda Ján XXIII., Najvyšší Veľkňaz, posvätil). [pageend13]13. mája 1963 základný kameň. Za toto záslužné dielo sme povďačný toľkým slovenským dobrodincom, roztrúseným po svete — a sú medzi nimi aj jednotlivci so skromnými prostriedkami. Všetci prispeli obetavo a veľkodušne, za čo si zasluhujú Našu chválu a Božiu odmenu. Chceme sa osobitne zmieniť o Slovákoch zo Spojených štátov amerických, ktorí pod záštitou ’Sdruženia slovenských katolíkov v Amerike’ veľkodušne odpovedali na neúnavné úsiliá už spomenutého biskupa Grutku, aby sa toto dielo mohlo uskutočniť. Veľmi dobre je nám známa účinná podpora, ktorou prispeli k založeniu tohto Ústavu J. Em. kardinál Tisserant, biskup diecézy Porto e Šanta Rutina, kardinál Pizzardo, prefekt Posv. kongregácie pre semináre, kardinál Con- falonieri, tajomník Posv. kongregácie konzis- toriálnej. Vyjadrujeme im za to Našu srdečnú vďaku. Drahí synovia slovenského národa! Na znak Našej uznanlivosti ako aj pre dôvody, ktoré sme práve vysvetlili, dovoľte Nám pripojiť slovko otcovskej rady: Vytrvajte! Uctievajte si aj naďalej pamiatku vašich svätých, vzdávajte im hold a nasledujte ich. Veď od čias dávneho stredoveku oni osvetľujú ešte aj dnes cesty, ktorými sa musí uberať duch slovenského národa v terajšej dobe a v budúcnosti. Slávnostne potvrďte vašu katolícku vieru na rímskych pamiatkach, svedčiacich o ich poslaní. Vaše krásne ideály a nádeje sústreďte v tom Ústave, ktorý ste si postavili pri bránach Ríma. Urobte ho styčným bodom vašich skupín, roztratených po svete. Pošlite do neho vašich synov, ktorých si Pán azda povolá do svojej služby v kňazskom povolaní a udržujte si ho vašimi podporami a vašou dôverou aj naďalej.» menta, mučeníka a rímskeho biskupa (porov. Život Konštantínov XVII, 1). Terajší Klementov a Hadriánov Nástupca tiež vychádza dnes za hradby mesta, aby pozdravil svätých solúnskych bratov a uctil si ich pamiatku v tomto chráme, v dome, ktorý im je zasvätený. (...) Láska viedla moje kroky do Ústavu svätého Cyrila a Metoda: láska k dvom svätým bratom a láska k Vám. Moja návšteva v tomto Ústave je novým ohnivkom v reťazi prejavov úcty a dôvery voči slovanským vierozvestom. Na konci minulého roku som zveril do ich ochrany celú Európu, aby ju, spolu so svätým Benediktom, ochraňovali a viedli k jednote, k pokoju, k vernosti vlastným duchovným prameňom. — Púť k hrobu svätého Cyrila v bazilike svätého Klementa dňa štrnásteho februára tohto roku bola výrazom modlitby, aby duchovné dedičstvo spolupatró- nov Európy prinieslo hojné ovocie aj dnes. — Požehnanie kaplnky svätého Benedikta, Cyrila a Metoda v krypte baziliky svätého Petra v pondelok tohto týždňa znamenalo trvalé zasvätenie toho význačného miesta úcte ochrancov Európy. — Dnes sme tu, na tomto mieste, kde duchovný odkaz svätého Cyrila a Metoda je pravidlom života a povedomým programom každodennej práce, aby sme sa spolu zamysleli nad ich posolstvom, povzbudili sa ich príkladom a vzývali ich ochranu. (...) Tu sú teda korene slovanskej kultúry, v kresťanstve, v Bohu. Viera v Boha je jej predpokladom a zárukou plnosti. Platí to o každom prejave kultúrneho života a diania. Nech je to i pre Vás, najmilší, pravidlom života a činnosti! Keď myslíme v tomto svetle na dielo solúnskych bratov, pozastavme sa nad tým, čo ono značilo pre spoločenský a občiansky život. Okruh ich pôsobnosti sa neobmedzoval iba na výlučne náboženské pole, ale z viery v Boha vyvádzali účinné dôsledky pre každodenný život jednotlivca, rodín a celej spoločnosti, aby každý úsek, každý krok života vyvieral z Boha a k Bohu smeroval. Takto kládli základy novej spoločnosti, novej spravodlivosti a pokoja. Nebáli sa za tieto zásady bojovať a trpieť. Koľko nespravodlivých obvinení a príkoria sa dožil Metod za vernosť poslaniu, ktoré cítil ako Božiu vôľu a vykonával ako posledný odkaz zomierajúceho brata! Príkladom rozumnej bedlivosti svätých vierozvestov je ich úsilie vychovať si nástupcov. Je známe, že na ceste do Večného mesta ich 10 DUCHOVNÝ ODKAZ SVÄTÉHO CYRILA A METODA JE V TOMTO ÚSTAVE PRAVIDLOM ŽIVOTA V nedeľu 8. novembra 1981 v popoludňajších hodinách Svätý Otec Ján Pavol II. navštívil Slovenský ústav svätého Cyrila a Metoda. Počas svätej omše v slovenskej reči povedal tiež po slovensky homíliu, v ktorej sa zmienil aj o našom ústave a o jeho poslaní. Dejepisné pramene spomínajú, že pápež Hadrián Druhý šiel osobne privítať svätých Cyrila a Metoda, keď prichádzali do Ríma a prinášali so sebou aj pozostatky svätého Kle- [pageend14]sprevádzal zástup učeníkov, ktorých vybrali a pripravili na kňazskú službu. Nie je to i jedným zo základných cieľov tohto Ústavu? Sledujte ho teda s rozumnou bedlivosťou, podľa vzoru svätého Cyrila a Metoda! Cyril, ktorý musel za svoje podujatia veľa bojovať, a Metod, ktorý za ne mnoho pretrpel, dali národom dôkaz rozumnej bedlivosti aj tým, že ich naučili trpieť a viedli ich k vzoru trpiaceho človeka, k Panne Márii. Vaši vierozvestovia prešli občianskou a náboženskou školou v Carihrade, kde dostala mariánska úcta v prvých kresťanských storočiach nejedno objasnenie. Nebude mať tu svoje najhlbšie korene i úcta Slovákov k Sedembolest- nej? Kríž na Kalvárii, na ňom trpiaci Kritsus, pod ním ťažko skúšaná a milujúca Matka: to je obraz, ktorý visí nad dejinami slovenského národa v minulosti i dnes. Moji drahí, zostávajte verní tomuto dedičstvu! Poznávajte ho stále lepšie, do hĺbky, vo všetkých životných rozmeroch, so všetkými dôsledkami pre osobný a spoločenský život! Žite podľa neho neprestajne, buďte mu verní, ochraňujte a zveľaďujte ho v tej istote, že ono je základom Vašej duchovnej veľkosti a skutočnej kultúrnej výšky Vášho národa. Nech Vás v tom vedie príklad Vašich svätých vierozvestov a ochrana Sedembolest- nej Patrónky Slovenska! MEDAILA NA POČESŤ MONS. ANDREJA GRUTKU S radosťou chceme zaznamenať v našom časopise najnovšiu medailu, ktorú vyhotovil známy medailér Slovák W. Schiffer z Paríža na počesť Otca biskupa Andreja Grutku. Na 72 mm širokej medaile na prednej strane sú vyobrazené tri reliéfne portréty: pápeža Pia XII., biskupa Andreja Grutku a pápeža Jána Pavla II. Okolo je nápis: POPE PIUS XII. BISHOP ANDREW GRUTKA. JOHN PAUL II. s palmovou ratolesťou. Týmito portrétmi chcel autor naznačiť skutočnosti, že pápež Pius XII. vymenoval Mons. Andreja Grutku 2. januára 1957 za prvého biskupa novozriadenej diecézy v Gary, Indiana, USA. Ján Pavol II., terajší Svätý Otec, veľmi dobre pozná Otca biskupa Grutku a je mu priateľsky naklonený. Na druhej strane medaily sú pripomenuté tiež viaceré danosti. Dedinský kostolík v ľavom rohu hore pripomína Spišskú Starú Ves na Slovensku, odkiaľ pochádzali biskupovi rodičia. Bazilika svätého Petra s dátumom 5.XII.1933 naznačuje kňazskú vysviacku Andreja Grutku, ktorú prijal v Ríme z rúk kardinála Marchetti Selvaggianiho. Pod ňou náčrt budovy a kaplnky Slovenského ústavu svätého Cyrila a Metoda v Ríme s dátumom posviacky 1963 naznačuje hlavné dielo Otca biskupa v prospech slovenského národa. On s veľkou láskou a starostlivosťou venoval sa tomuto Ústavu ako jeho protektor. V spodnej časti dvaja anjeli (anjeli sú totiž patróni diecézy Gary) držia akoby na veľkom pergamene biskupský znak Mons. Grutku s nápisom Diocese of Gary 1956 a s jeho heslom: UBI CARITAS IBI DEUS (Kde panuje láska, tam je Boh). Medaila sa predstavuje veľmi dôstojne a svedčí o mimoriadnej zručnosti W. Schiffera na tomto poli. Gratulujeme! Otec biskup Grutka sa zúčastnil na jubilejných slávnostiach a pri tejto príležitosti obdaroval svojich priateľov, vzácnych hostí ako aj všetkých obyvateľov a pracovníkov Ústavu touto medailou. Sme mu za to úprimne povďační. Protektor Ústavu sa veľmi živo zaujímal o celý priebeh slávností. Bol hlavným celebrantom slávnostnej svätej omše v bazilike svätého Klementa v Ríme a počas tejto omše povedal po slovensky a po anglicky homíliu na tému « V radosti a smútku nestojíme sami ». Veľmi srdečne ho pozdravil Svätý Otec počas audiencie 1. októbra a vyjadril mu poďakovanie za jeho pro- tektorský úrad nad Ústavom. So živou vierou a s pocitom hlbokej vďaky koncelebroval svätú omšu s ostatnými v nedeľu 2. októbra a bol rád, že mu Pán Boh doprial byť prítomný na striebornom jubileu ustanovizne, ktorá pod jeho protek- torským úradom urobila veľa dobrého pre Slovákov doma i v zahraničí. Veľmi sa potešil, že sochy od sochára Schiffera zostanú trvalým pamätníkom na toto jubileum a budú pripomínať všetkým návštevníkom Slovákom povinnosť horliť za cyrilo- metodské dedičstvo. 11 [pageend15]ZAŽILI SME KRÁSNY DEŇ REPORTÁŽ O SLÁVNOSTIACH 25. VÝROČIA ŽIVOTA A ČINNOSTI ÚSTAVU SVÄTÉHO CYRILA A METODA V RÍME V DŇOCH 29. SEPT. - 2. OKT. 1988 Pôvodne sme plánovali osláviť strieborné jubileum posviacky kaplnky a Ústavu svätého Cyrila a Metoda v Ríme práve na výročitý deň, teda 15. septembra 1988. Keďže Svätý Otec sa v tom čase zdržiaval na svojej apoštolskej ceste v juhoafrických krajinách, neboli by sme mali možnosť sa s ním stretnúť. Nuž a aké by to boli slávnosti bez pápežskej audiencie, bez toho, že by sme navštívili Svätého Otca a počuli z jeho úst slová povzbudenia? Po dlhšom rozhodovaní museli sme dátum slávností stanoviť v dňoch od 29. septembra do 2. októbra. Ihneď sa rozbehli prípravné práce, od materiálnych po organizačné, ktoré si všetky vyžiadali nezvyčajnú pozornosť. Veď len zaistiť ubytovanie pre niekoľko stoviek ľudí v čase, keď je v Ríme ešte turistická sezóna, to nie je ľahké. Všetko sa však spoločnou prácou pri dobrej vôli podarilo zvládnuť. z Európy i spoza mora. Nechýbali ani zástupcovia zo Slovenska. Otec biskup Adamec vo svojej precítenej a nadšenej homílii vyzdvihol veľkosť cyrilometodského dedičstva, prácu Ústavu na jeho zveľadení v slovenských veriacich doma i v zahraničí. Prízvukoval nástojčivo udržovať aj naďalej toto dedičstvo a posilňovať ho všemožne aj v mladej generácii. Vyzdvihol tiež (veď sme sa nachádzali v najkrajšom chráme zasvätenom Panne Márii v Ríme) aj mariánsku úctu nášho slovenského ľudu. « Náš ľud si mimoriadnym spôsobom uctieva Pannu Máriu Sedembolestnú, lebo v nej videl v dejinách a aj teraz v nej vidí svoju ochranu vo všetkých nebezpečenstvách a prenasledovaniach», zdôraznil Otec biskup Adamec. V stredu, štvrtok, piatok a sobotu mali viaceré slovenské politické a kultúrne ustanovizne svoje stretnutia. Predsedníctvo SKS malo svoje zasadnutie predsedníctva, v piatok bola kultúrna konferencia, ktorá sa zaoberala aktuálnymi otázkami slovenskej vedy a kultúry v zahraničí. Túto konferenciu zvolala kultúrna komisia SKS. V sobotu ráno o deviatej hodine bolo v Slovenskom ústave svätého Cyrila a Metoda v Ríme zasadanie Slovenského ústavu. Bol zvolený nový výbor. Za predsedu bol po odstúpení zo zdravotných dôvodov Mons. Vavroviča zvolený Dr. Milan S. Ďurica. 12 Koncelebrovaná svätá omša v Hlavnej mariánskej bazilike Jubilejné slávnosti sa začali koncelebrovanou svätou omšou v Hlavnej bazilike Panny Márie. Táto bazilika je nám Slovákom mimoriadne vzácna, lebo v nej pred storočiami pápež Hadrián II. posvätil liturgické knihy v staroslovenskej reči, ktoré priniesli so sebou z našej vlasti vierozvestovia Cyril a Metod. Slávnostnej koncelebrácii predsedal americký biskup slovenského pôvodu Otec Jozef Adamec. Spolu s ním koncelebrovali Otec biskup Dominik Hrušovský, riaditeľ Ústavu, Otec biskup Andrej Grutka, protektor Ústavu, Otec Pavol Hnilica a benediktinsky opát z Clevelandu Otec Roger Gries a vyše päťdesiat slovenských kňazov zo Spojených štátov, z Kanady a z Európy. Na tomto prvom stretnutí sa zišlo vyše 400 našich krajanov V bazilike svätého Klementa V piatok o pol piatej večer bola koncelebrovaná slávnostná svätá omša v bazilike svätého Klementa. Aj na nej sa zúčastnil veľký pekný počet Slovákov z Usa, Kanady, Švajčiarska, Nemecka, Francúzska, Rakúska, Talianska a tiež aj viacerí pútnici zo Slovenska a zástupcovia Slovákov z ďalekej Austrálie. [pageend16]Slávnostnú koncelebráciu viedol Otec biskup Andrej Grutka, protektor Slovenského ústavu svätého Cyrila a Metoda. Koncelebrovali s ním Otec biskup Hrušovský, Otec biskup Michal Rusnák, Otec biskup Adamec, Otec opát benediktínov Ro- ger Gries a vyše 60 slovenských kňazov. Úlohu diakona vzorne vykonával teraz, ako aj pri iných slávnostných svätých omšiach, stály diakon pán Reimer z Mníchova. Otec biskup Grutka vo svojej homílii rozviedol tému, že človek v radosti i v žiali nie je sám, alebo nemal by byť sám. Aj v radosti nad 25. výročím života a činnosti Slovenského ústavu svätého Cyrila a Metoda nie sme sami, ale sme tu toľkí a toľkí by sme mali vždy pomáhať v práci pri dielach v prospech našej kresťanskej viery a cy- rilometodského dedičstva. Túto koncelebrovanú svätú omšu, piesne a modlitby, ako aj ostatné omše a slávnosti všetci veriaci mohli pohodlne sledovať pomocou príručiek, ktoré pre tieto príležitosti pripravil Mons. Štefan Vrablec spolu s bratom Vitom Bugošom. Po svätej omši všetci prítomní sa za spevu piesne « Oslavujme hviezdy jasné» odobrali do krypty baziliky k hrobu svätého Cyrila, kde bola kratšia liturgia slova. Po piesni pán Magdolen z Mníchova zarecitoval Okáľovu báseň «Žalm nad hrobom Cyrila », ďalej Otec biskup Michal Rusnák hovoril o povinnosti všetkých nás uskutočňovať cyrilometodské dedičstvo, čiže žiť našu kresťanskú vieru zodpovedne, aktívne, povedome. «Hľadať Boha a zvestovať ho svojím životom všetkým, s ktorými prídeme do styku v tomto hurhaji moderného sveta. Stretať sa s Pánom Bohom v modlitbe, svedčiť o ňom v našom každodennom živote, to je naša povinnosť », kládol na srdce všetkým Otec biskup Michal. Všetci sa potom zborové pomodlili modlitbu k našim slovanským apoštolom, ktorú pred pár rokmi zložil Svätý Otec Ján Pavol II. Požehnaním prítomných našich biskupov sa táto slávnosť skončila. burácajúcim potleskom a spevom. Potom pristúpil k mikrofónu Otec biskup Dominik Hrušovský, aby pozdravil Svätého Otca v mene prítomných Slovákov a Sloveniek. Slová pozdravu prinášame na druhej strane nášho časopisu. Ako to položartovne pripomenul Otec biskup, audiencia musela « byť podľa protokolu ». Inými slovami, Svätý Otec mal v tých dňoch veľmi veľa práce a povinností, (bolo by rečníckou otázkou pýtať sa kedy ich nemá) a tak sa aj naša audiencia musela obmedziť len na to najpodstatnejšie. Avšak Svätý Otec, ktorý « vie čítať v srdciach ľudí», pochopil, čo všetko mu chceme našou prítomnosťou povedať. Odpovedal na našu lásku kratším, ale hutným príhovorom, ktorý prinášame v doslovnom znení na prvých stránkach časopisu. Po príhovore spolu s Otcom kardinálom (a nie « pánom » kardinálom, ako to sám Svätý Otec v príhovore žartovne podotkol) a s Otcami biskupmi udelil apoštolské požehnanie. A potom nastal « tradičný nával». Každý sa chcel stretnúť so Svätým Otcom, pobozkať mu ruku a nechať sa s ním vyfotografovať. Mnohým sa to podarilo, mnohým azda nie. Ale to nie je podstatné. Podstatné je, že sme Svätého Otca uistili o svojej oddanosti a láske a počuli od neho slová do ďalšieho života a činnosti Ústavu. 13 Pápežská audiencia Ako sa už tradične hovorí « zlatým klincom » našich jubilejných slávností bola v sobotu na poludnie audiencia u Svätého Otca. Už pred jedenástou hodinou sa pred «Bronzovou bránou» zhromažďovali stovky Slovákov, ktorí si boli vedomí, že kto prv príde, tomu sa ujde lepšie miesto. A to « lepšie miesto » bol ozaj veľký záujem. Vyše 500 Slovákov a Sloveniek sa zhromaždilo v Klementovej sále. Prvé miesta boli vyhradené delegáciám, reprezentantom slovenských ustanovizní, misií a krojovaným skupinám. Keď Svätý Otec vkročil do sály, prítomní ho pozdravili nadšeným Slávnostná nedeľa Už od včasného rána bolo v našom Ústave v nedeľu 2. októbra veľmi rušno. Ústav bol už oblečený do slávnostného rúcha. Vkusná dekorácia na kaplnke a na múre Ústavu, ako aj slávnostne vyzdobená stena v átriu Ústavu, všetko pripravené starostlivosťou Otca Paulinyho, vítali našich návštevníkov. Keď začali prichádzať hostia, aj hlavný dvor bol už premenený na « katedrálu v prírode », ako to poznamenal miestny Otec biskup Diego Bona, čo nás prišiel súkromne pozdraviť a vysvetliť, že sa osobne nemôže zúčastniť na našich slávnostiach pre neodkladné povinnosti v diecéze. Treba vyzdvihnúť zvlášť obetavú prácu našich slovenských seminaristov z Nepomucéna a našich študentov pri úprave a roztriedení 600 stoličiek, pri montovaní rozhlasového zariadenia, pri úprave oltára spolu so setričkou sakristánkou a podobne. Hodinu pred svätou omšou bolo už všetko pripravené. O pol jedenástej naša « prírodná katedrála» bola už zaplnená. Niektorí, ktorí sa obávali horúceho slnka, odniesli si stoličky do chládku a tak sa symetria trocha pokazila, ale to sa dá odpustiť. Čoskoro sa k oltáru, za ktorým sa týčil detviansky kríž a na ňom obraz svätého Cyrila a Metoda, po stranách slovenská a pápežská zástava, začal približovať sprievod koncelebracujúcich kňazov (vyše [pageend17]80) a za nimi najdôstojnejší biskupi Otec Dominik Hrušovský, Otec Andrej Grutka, Otec Jozef Adamec, Otec William H. Keeler, biskup v Harrisburgu, USA, Otec biskup James C. Timlin, biskup v Scranton, Pa, USA, otec opát Roger W. Gries a nakoniec hlavný celebrant Otec kardinál Jozef Tomko. Začala sa nábožná, precítená svätá omša. Boží ľud sa do nej zapájal svojimi odpoveďami, modlitbami a spevmi. Zvláštne spevné časti spieval spevokol pri Katolíckej slovenskej misii v Zurichu pod vedením pána Kamila Hrneka. Slávnostnú, srdcom a mysľou výborne premyslenú a Duchom Svätým previatu homíliu Otca kardinála Tomku prinášame na inom mieste tohto čísla. Mnohí z prítomných pristúpili k svätému pri- jímaiu, a iste v spojení s Ježišom ďakovali Bohu za veľký dar, ktorý dal slovenskému národu vo forme Slovenského ústavu svätého Cyrila a Metoda. Po svätej omši sa zriadil sprievod a za spevu piesní sa cestou okolo Ústavu pobral k sochám svätého Cyrila a Metoda, ktoré boli ešte zahalené. Keď sa všetci priblížili na miesto, dvaja chlapci študenti odhalili sochy. Otec kardinál ich požehnal, posvätil svätenou vodou a okadil voňavým tymiá- nom. Potom Otec kardinál spolu s ostatnými biskupmi udelil prítomným slávnostné požehnanie. Po obrade objal sochára W. Schiffera, aby mu aj týmto gestom vyjadril vďačnosť za dôstojné, pekné, umelecké sochy, ktoré ostanú pamiatkou na toto výročie. Mnohí úprimne vyjadrili svoj obdiv a gratulácie sochárovi. pa Hrušovského. K mikrofónu sa postavil skúsený « obradník » Otec Dančo a pohotové po slovensky a po anglicky uvádzal jednotlivé osobnosti. Jubilujúci ústav pozdravili tieto organizácie a spoločenstvá: Združenie slovenských katolíkov v USA a v Kanade jeho predsedom Rev. Eduardom Ma- tashom, Slovenská liga predsedom Danielom Tan- zone, Prvá katolícka slovenská Ženská jednota predsedkyňou slečnou Annou Granchayovou, Prvá Katolícka Slovenská Jednota predsedom Jozefom Krištofíkom, Prvý slovenský slobodný Orol predsedkyňou pani Margaretovou Pilosi, Pennsylvánska slovenská katolícka Ženská jednota duchovným Mons. Františkom Beedom, Slovenský katolícky Sokol predsedom Štefanom Hruškom. Za SKS pozdravil jubilujúci Ústav pán Kornel Piaček, za Ústredie slovenských katolíckych intelektuálov jeho predseda Dr. Ján Gunčaga, za Kongregáciu sestričiek svätého Cyrila a Metoda bývalá hlavná predstavená s. R. Horváthová, za Horizont Dr. František Braxátor, za Spoločnosť vedy a kultúry pán Koná, za Fond pre utečencov pán Behunčík, za neprítomného Otca Hnilicu Otec Ján Košiar. Hneď na začiatku pozdravili prítomných a Ústav za rodné Slovensko tri devy spevom našich piesní. O práci okolo sôch informoval prítomných Otec A. Pauliny. Na záver sa všetkých úprimne poďakoval riaditeľ Ústavu Otec biskup Hrušovský. Po pozdravoch, ktoré trvali vyše jednej hodiny, bola spoločná ďakovná pobožnosť pred vyloženou Sviatosťou Oltárnou. Všetci prítomní zaspievali ozaj vďačným srdcom TEBA BOHA CHVÁLIME. Posledným, veľmi symbolickým gestom, bolo odovzdanie daru Otcom biskupom Dominikom Hrušovským. Každý prítomný dostal od Otca biskupa krásnu, v červenom viazanú knihu Svätého písma Nového zákona, najnovšie vydanie, schválené kompetentnými cirkevnými úradmi. O vydanie sa po každej, najmä technickej a organizačnej stránke zaslúžil Mons. Štefan Vrablec, spolu so svojimi spolupracovníkmi. Ozaj so srdečnými, ďakujúci slovami sa všetci účastníci slávností rozchádzali do svojich krajov a domovov. S pocitmi, že Boh nás miluje, lebo nás obdaroval Ústavom svätého Cyrila a Metoda, ktorý pracuje a žije pre Boha, pre vieru a pre slovenský národ. 14 A. Jakubík Rodinný obed v prírode Podľa presných výpočtov sa na tejto záverečnej slávnosti zúčastnilo okolo 700 ľudí. No a všetkých týchto ľudí uctiť si aj « menším » obedom v parku a na dvore Ústavu, nebola ľahká vec. Ale naše obetavé sestričky zvládli výborne aj túto « zaťaž- kávajúcu skúšku ». Každý mal možnosť zajesť si, zapiť si, okúsiť makovníky a orechovníky, pochutnať si na zmrzline. A zvlášť nechýbala slovenská srdečnosť a vzájomné pobesedovanie medzi priateľmi, známymi, skrátka Slovákmi. V tomto čase bola daná možnosť všetkým pozrieť si v salóne Ústavu videokazetu o 25 rokoch činnosti SÚSCM v Ríme, ktorú pripravil Stanko Košč. Videokazeta veľmi dobre zachytáva prácu našej ustanovizne. Okolo tretej hodiny sa začala slávnosť «Te Deum ». Viacerí prítomní, najmä zástupcovia rozličných skupín, chceli vyjadriť svoje blahoželania Ústavu, najmä v osobe jeho riaditeľa Mons. bisku- [pageend18]Narástli do životnej velkosti Návštevníci Slovenského ú- stavu svätého Cyrila a Metoda v Ríme cez dlhé roky vídavali v jeho predsieni vyložené na stolíku dva malé gypsové modely predstavujúce našich vierozvestov. Sediaci Konštan- tín-Cyril píše do knihy a stojaci Metod drží v pravej ruke kríž a ľavou rukou pridŕža menší reliéf, na ktorom je vykreslená mapa Veľkej Moravy. Modely sú dielom slovenského sochára a medailéra Vila Schiffera, ktorý už dlhé roky žije a pracuje v Paríži. Tento náš krajan je veľmi známy v umeleckom svete najmä tvorbou umeleckých medailí, ktoré odborníci veľmi vysoko cenia a to nielen vo Francúzsku, ale aj po celom svete. Urobil už vyše 400 medailí ku všetkým možným príležitostiam a na rozličné námety. Nejeden návštevník Ústavu nám podotkol: « A nemohli by ste tieto sošky dať urobiť v životnej veľkosti z bronzu a vystaviť pred budovou ústavu? » Pre rozličné príčiny (jednou z nich bol aj finančný náklad) sa k práci neprikročilo. Na schôdzkach slovenských kňazov v Ríme, keď bola reč o tom, ako osláviť 25. výročie trvania Ústavu, redaktor Slovenských hlasov z Ríma Sochár Viliam Schiffer uprostred svojich sôch počas ich umiestňovania. (Foto: A. Pauliny). Otec Pauliny navrhol, aby sa prikročilo k uliatiu sôch Cyrila a Metoda v životnej veľkosti a aby sa umiestnili pred kaplnkou Ústavu. S návrhom takmer všetci súhlasili. Ku sviatku svätého Cyrila a Metoda tohto roku známe talianske stredisko sakrálneho umenia DOMUS DEI dodalo pre našu kaplnku umeleckú bronzovú ambónu. Pri tejto príležitosti sa Otec biskup Dominik Hrušovský informoval, aký by bol finančný náklad na uliatie spomínaných sôch, pravda v životnej veľkosti. Na určité milé prekvapenie sa zistilo, že výdavky nie sú také vysoké, ako sa predpokladalo. A tak Otec biskup Dominik rozhodol, že k 25. výročiu posviacky prvého kostola a ústavu v Ríme, zasvätenému svätému Cyrilovi a Metodovi, umiestnime pri tomto kostole (ktorý len zo skromnosti voláme kaplnkou) prvé sochy slovenských a slovanských apoštolov vo Večnom meste. V Ríme sú totiž po bazilikách a kostoloch viaceré obrazy a mozaiky znázorňujúce našich vierozvestov, ale doteraz niet väčšieho súsošia k ich úcte. Náš pomník bude teda prvý v strede kresťanstva, a bude pripomínať ich evanjelizačnú prácu medzi našimi predkami. Odborníci z firmy DOMUS DEI navrhli, aby sochár vymodeloval sochy v prirodzenej veľkosti, lebo tým sa uľahčí celý proces liatia, a sochy vyznejú umeleckejšie. Otec biskup poprosil Vila Schiffera o túto prácu. Ten, hoci zaujatý inými súrnymi prácami, prišiel do Ríma a nadšene sa pustil do práce. Pracoval v laboratóriách firmy DOMUS DEI v Albane práve v tých najhorúcejších dňoch júla s vypätím všetkých síl. Dielo sa mu veľmi dobre podarilo a ešte pred započatím dovoleniek (ktoré sú v Taliansku priam posvätné), odborníci umeleckého strediska mohli 15 PRVÉ BRONZOVÉ SÚSOŠIE SVÄTÉHO CYRILA A METODA V RÍME [pageend19]už pripraviť negatívne odliatky sôch. Začiatkom septembra pokračovali v práci a v pondelok 19. septembra boli sochy uliate z bronzu spôsobom « a cera persa ». Zakiaľ sa sochy « piekli » v peciach, architekt firmy prišiel si obhliadnuť miesto, kde by mohli byť sochy umiestnené. Viacerí navrhovali ako « najvhodnejšie » miesto pred modernou vežou kaplnky. Zistilo sa však, že toto miesto nevyhovuje, lebo okolo kaplnky sú v podzemí ventilačné kanály, teda prázdne priestory, a vyžadovalo by veľa práce zaistiť stabilitu sôch. Vhodným miestom zostal trávníkový vŕšok pri začiatku budovy ústavu popri vstupnej ceste. Architekt pripravil model, podľa ktorého sa dalo usúdiť, že toto miesto je vhodné pre umiestnenie sôch tak po stránke stabilnej, ako aj po stránke estetickej. Sochy budú umiestnené na travertínovom podstavci a okolo bude upravené terasovité schodiště a v pozadí sôch tri vyššie skaly budú symbolicky naznačovať « slovenské trojvŕšie ». Začala horúčkovitá práca na úprave terénu. O pár dní bol umiestnený travertínový podstavec pre sochy. Dňa 30. septembra firma priviezla sochy a umiestnila ich na pripravenom mieste. Ďalšia úprava okolo sôch bude dokončená neskoršie. Pozerajúc jedným okom na súsošie a druhým na modernú vežu kaplnky človek získa dojem, akoby tieto dva elementy objímali celý komplex Ústavu a zároveň mocne podčiarkovali ideovú náplň všetkej činnosti Ústavu: všetko na slávu Božiu a za udržanie a zveľadenie dedičstva svätých apoštolov Slovákov a Slovanov. MARIÁNSKE LITÁNIE NA ZÁKLADE ENCYKLIKY «MATKA VYKUPITELA» Panna Mária, lúč Božieho tajomstva (36), oroduj za nás Panna Mária, sláva Božej milosti (8) Panna Mária, plná milosti (1) Panna Mária, zrkadlo veľkých Božích diel (25) Panna Mária, ranná hviezda spásy (3) Panna Mária, zrkadlo a odblesk Kristovho tajomstva (29) Panna Mária, premilá dcéra svojho Syna (10) Panna Mária, prvá žiačka Ježiša Krista (20) Panna Mária, dokonalá nasledovníčka Ježiša Krista (9) Panna Mária, Kristova spolupracovníčka v diele spásy (39) Panna Mária, spojená v Ježišom v jeho bolesti a utrpení (26) Panna Mária, verná Ježišovi pribitému na kríži (28) Panna Mária, matka osláveného Pána (40) Panna Mária, matka Kristova a matka všetkých ľudí (23) Panna Mária, jedinečný vzor putujúcich vo viere (6) Panna Mária, vzor vytrvalosti v ťažkostiach viery (16) Panna Mária, bezhranične verná a neúnavné pracovitá (46) Panna Mária, totálne sa darovaná v láske (46) Panna Mária, ochrankyňa ponížených a biednych (8) Panna Mária, ikona dokonalého oslobodenia človeka (37) Panna Mária, sprievodkyňa Božieho ľudu (6) Panna Mária, služobníčka Boha a služobníčka ľudí (41) Panna Mária, počiatok Cirkvi (1) Panna Mária, obraz a vzor Cirkvi (2) Panna Mária, sprievodkyňa k plnému pochopeniu tajomstva Cirkvi (47) Panna Mária, milovaná Matka Cirkvi (2) Panna Mária, ikona Cirkvi svätej (37) Panna Mária, cesta k Eucharistii (46) Panna Mária, matka všetkých bratov v Kristovi (30) Panna Mária, matka všetkých západných a východných cirkevných spoločenstiev (34) Panna Mária, kráľovná všetkých slovanských národov (33) Panna Mária, prostredníčka pre Cirkev a pre celý svet (38) Baránok Boží, zrodený z Panny Márie, zmiluj sa nad nami! Baránok Boží, sláva Panny Márie, zmiluj sa nad nami! Baránok Boží, pokoj a zmierenie ľudí, zmiluj sa nad nami! Číslo za každým zvolaním označuje príslušnú časť encykliky, z ktorej bola prosba formovaná. 16 Ajpy Bože, nekonečná láska, ty si nám dal prostredníctvom Panny Márie svojho Syna Ježiša Krista, zmiluj sa nad nami! Ježišu Kriste, ty si si vzal telo a krv z Panny Márie, zmiluj sa nad nami! Duch Svätý, ty si vytvoril v Panne Márii najkrajšie veľdielo svojej milosti, zmiluj sa nad nami! [pageend20]POZDRAV JUBILUJÚCEMU ÚSTAVU Z VLASTI Drahý Otec biskup Hrušovský, máme povznášajúci pocit, keď posielame tento list k Vám, do Večného mesta. Premietajú sa nám v mysli všetky tie dávne i najnovšie súvislosti, čo spájali Slovensko s Rímom. S tým Rímom, kde svojho času dvaja pápeži, Hadrián II. a Ján VIII. potvrdili misiu svätcov Cyrila a Metoda na Veľkej Morave, ako aj Svätoplukovu vládu; spomíname na to, že vďaka latinčine bolo možné udržiavať rovnováhu v Uhorskom kráľovstve. Myslíme na rehole, naviazané na Rím, ktoré po stáročia kultivovali náš ľud a našu krajinu. A predovšetkým je pre nás veľký, večný Rím sídlom Cirkvi, záruky, našej existencie, veď jej pôsobeniu možno ďakovať, že sa u nás udržiaval poriadok ducha a mravov. Dnešnú spätosť Slovenska s Rímom mimoriadne upevňuje prítomnosť a činnosť našich krajanov priamo pri Stolici svätého Petra a vedomie, že tam máme svoj « slovenský ostrov » v podobe Slovenského ústavu svätého Cyrila a Metoda. S radosťou a s pocitmi vnútornej vďaky si spomíname, že toho roku v septembri, na sviatok Sedembolestnej Panny Márie, zavŕši Ústav 25 rokov svojho trvania a svojej pre nás tak veľmi dôležitej činnosti. Naša vďaka patrí všetkým našim krajanom zo všetkých svetadielov, všetkých západných krajín, ktorí finančne a organizačne zabezpečili vybudovanie Ústavu a podporujú ho stále, aby mohol plniť svoje neľahké poslanie. Ako toľkokrát v dejinách, i teraz prevzali naši rodáci v zahraničí úlohu, keď ju náš národ nemá možnosť plniť doma. Vieme, ako Ústav skutkami preukazuje lásku k blížnemu, voči každému, čo tam príde. Sme hlboko vďační, keď myslíme na to, koľkým návštevníkom Ríma poskytol Ústav záchytný bod a koľkým ľuďom zo Slovenska pomohol pri ťažkých začiatkoch v cudzine. Vieme o tom, koľko kňazov bolo vychovaných v Ústave a aké neoceniteľné poslanie vykonávajú v náboženskom i národnom zmysle medzi našimi krajanmi po celom svete. Osobitnú zmienku si zasluhuje vydavateľská činnosť Ústavu. Preklad Svätého písma, vydaný Ústave, bol dlhý čas jediným, ktorý sa dostal do rúk našich veriacich a je ešte i dnes takmer jediným dostupným. V čase, keď na Slovensku nevychádzala a nevychádza náboženská literatúra, knihy vydávané Ústavom možno nájsť po celom Slovensku, v každom meste, v každej dedine. Ústav zohráva obrovskú úlohu pri záchrane a tvorbe náboženského a kultúrneho života Slovákov doma aj v zahraničí. Túto úlohu plní obetavo napriek mnohým ťažkostiam, prekážkam a stratám, vznikajúcim pri doručovaní kníh veriacim na Slovensko. Na Slovensku zažívame neustále snahy vytvoriť umelú hrádzu medzi Slovákmi doma a Slovákmi v zahraničí. Taká hrádza neexistuje, pretože niet iných Slovákov doma a iných v zahraničí. Sú len Slováci s láskou k Slovensku, ktorí pracujú pre jeho dobro, bez rozdielu, kde žijú a Slováci, ktorým je Slovensko ľahostajné, tiež bez rozdielu, kde žijú. Život' Slovákov okolo Ústavu je plný obetí. Ďaleko od domova, často obraní o možnosť čo len navštíviť rodný kraj, pracujete na naplnení prosby « Dedičstvo otcov zachovaj nám, Pane ». Chceme Vám vyjadriť, že vieme o Vašich obetiach a vrúcne Vám za ne ďakujeme. Pri tejto príležitosti ďakujeme cez Vás, Otec biskup, každému obetavému Slovákovi za hranicami, či už žije a pracuje v Ríme, vo Viedni, v Mníchove, v Cambridge alebo v ktoromkoľvek inom mieste na svete. Pamätáme na všetkých tých, ktorých Všemohúci Pán už povolal z tohoto sveta a modlíme sa za nich. Drahý Otec biskup! Pozdravujeme Vás zo Slovenska! Ďakujeme Vám! Nech Vám vierozvestovia, ktorých meno Ústav nesie, vyprosia u Boha odmenu za Vašu námahu. Bratislava, 15. augusta 1988. Všemohúci Bože, ty si dal prebolestnej Matke Márii silu, aby stála pri tvojom ukrižovanom Synovi a spolu s ním trpela; prosíme ťa, daj, aby sme aj my ochotne niesli svoj každodenný kríž v spojení s Kristom, — a tak dosiahli účasť na jeho zmŕtvychvstaní. Lebo on je Boh a s tebou žije a kraľuje v jednote s Duchom Svätým po všetky veky vekov. 17 Istotne najvrúcnejší pozdrav dostal jubilujúci Ústav od 53 katolíckych laikov, kňazov a aj nekatolíkov zo Slovenska. Uverejňujeme ho v plnom znení. 53 podpisov [pageend21]TAKTO SA PÍSALO O NAŠOM ÚSTAVE V buletíne Slovenskej katolíckej misie vo Francúzsku ŽIVOT - ĽA VIE (č. 3, júl 1988) Rektor (Mons. Gašparík) napísal pod titulom SLOVENSKÝ ÚSTAV SV. CYRILA A METODA V RÍME MÁ 25 ROKOV: Niekto azda povie: čo je to 25 rokov? Sú ústavy aj niekoľkostoročné. Ale my, čo sme videli zrod tohto ústavu, vieme, čo pre nás Slovákov v cudzine znamená. Pamätáme sa na ťažkosti, ktoré mu kládli práve tí, od ktorých sa azda právom dalo očakávať, že podporia aspoň myšlienku. Ako mnohí z vás vedia, Ústav sv. Cyrila a Metoda má tri hlavné ciele. Prvým je príprava chlapcov z rodín emigrantov na kňazské povolanie. Veď kto sa postará o duchovné potreby Slovákov v cudzine, ak nie sami Slováci? K tomu slúži slovenské gymnázium (malý seminár) v samotnom ústave, ktorý od počiatku príkladne vedú Otcovia saleziáni. Aj keď všetci chlapci, ktorí prejdú touto školou, sa nestanú kňazmi, stanú sa z nich príkladní kresťanskí laici, takže nič nie je stratené. V Ústave je aj pastoračné centrum pre duchovnú správu Slovákov v zahraničí. Odtiaľto vychádzajú popudy a smernice pre činnosť našich misií v jednotlivých krajinách. Tu sa misionári občas stretáme, aby sme predebatovali naše problémy a aby sme aj duchovne okriali. Tu je aj sídlo biskupa pre duchovnú správu Slovákov v zahraničí a tým kaplnka ústavu sa stáva akousi «katedrálou» slovenskej zahraničnej diecézy. Tretím cieľom je vydavateľská činnosť. Iste všetci poznáte mesačník « Slovenské hlasy z Ríma ». Už 37 rokov ho vydáva Ústav, teda ešte dávnejšie, ako bola postavená budova. Množstvo náboženskej literatúry tak pôvodnej ako aj prekladovej, liturgických kníh, ba aj cirkevné hudobniny a mnohé básnické zbierky. Veľké množstvo týchto kníh, aj napriek zákazom a haba- niam komunistov, sa dostalo na Slovensko, kde od r. 1948 nevyšla skoro ani jedna náboženská kniha a kde sa pociťuje veľký hlad po tejto literatúre. Ústav sa chystá k tomuto výročiu vydať zoznam všetkých vydaní za 25 rokov. Iste budeme všetci prekvapení tak množstvom ako aj rôznorodosťou vydaní. Vieme, že ani v Ríme to nepadá z neba. Papier, tlač, strava obyvateľov ústavu stojí denne veľké peniaze. Mons. Náhalka hovorieval, že každý deň v ústave je Božím darom a my veríme, že je to každodenný malý zázrak. A teraz ruku na srdce, bratia a sestry. Aj my sme za tých 25 rokov užili nejakým spôsobom ovocie Ústavu sv. Cyrila a Metoda. Pričinili sme sa aspoň skromne k jeho činnosti, k jeho jestvovaniu? Je tu vhodná príležitosť. Pamätajme na náš jubilujúci Ústav modlitbami, prípadne milodarom, aby ešte dlhé roky prekvital k duchovnému dobru Slovákov v cudzine i vo vlasti. V časopise HORIZONT (júl-august 1988, str. 3) autor pod značkou I.K. a pod titlom POZDRAV DO RÍMA — k 25. výročiu Slovenského ústavu sv. Cyrila a Metoda napísal: Sú jubileá, ktoré prekročujú lokálny rámec, lebo sa dotýkajú širokého spoločenstva, či národného, kultúrneho alebo cirkevného. Toto sa v plnom slova zmysle vzťahuje aj na Ústav sv. Cyrila a Metoda, ktorý v septembri toho roku slávi v Ríme 25. výročie svojho slávnostného otvorenia. Toto jubileum je sviatkom celoslovenským, lebo Ústav sv. Cyrila a Metoda sa stal ohniskom duchovného svetla Slovákov. Zrodil sa z potrieb doby, keď zloba materialistického ateizmu a komunistickej hrôzovlády siahali na základy duchovného, kultúrneho a národného života Slovákov. Toto štvrťstoročné jubileum Slovenského ústavu v Ríme je vzácnou príležitosťou pripomenúť si nielen jeho činnosť a pôsobenie v slovenskom zahraničí, ale aj príležitosťou zhodnotiť jeho význam, vplyv a dosah na duchovný život národa. Slovenský ústav Cyrila a Metoda v Ríme sa zrodil z potrieb národa, aby ratoval duchovné základy slovenského života, aby mu posolstvom viery zaisťoval spoľahlivú budúcnosť. Tento Ústav sa zrodil z lásky a povinnosti voči národu, z hlbokého presvedčenia, že Slovensko potrebuje náboženskú vieru a kresťanskú náuku, aby prekonalo nápor materialistickej indoktrinácie a totalitnej politickej moci, ktoré chceli odlúčiť národ od prameňov jeho náboženskej viery, kresťanskej tradície a európskej duchovnej spolupatričnosti. (...) Slovenský ústav sv. Cyrila a Metoda bol za dlhé roky ohniskom lásky a solidarity, kam radi prichádzali mnohí Slováci. Tu sa rodili myšlienky, ktoré prinášali teplo do života, ktoré osvetľovali svety aj ponad hranice vlasti, aby aj tam, kde boli zakázané, pripomínali potrebu evanjelia a jeho trvalú platnosť pre život. Koľko kníh náboženskej, ale aj krásnej literatúry, koľko čísiel časopisov, koľko posolstiev duchovnej služby, koľko stretnutí Slovákov z celého sveta, aj zo Slovenska (spomeňme si len na roky 1968-1969), koľko primícií, birmoviek i svadieb pojal Ústav do svojej kroniky! A aká vzácna a potrebná je aj jeho pedagogická práca v malom seminári. Tento Ústav je obrazom slovenskosti, ktorú vyžaruje do celého sveta. Má nám pripomínať, že patríme spolu ako kresťanský národ, ktorý po celé svoje dejiny hľadal kontakty na Rím, symbol kresťanskej jednoty celej Európy. (...) Jubilujúcemu Ústavu patrí vďaka Slovákov vo svete za veľa záslužnej práce. Na jeho ďalšiu šťastnú cestu v ústrety budúcim jubileám skladáme aj nové nádeje. Lebo nádeje sú koreňom ľudských snáh, aby svet bol lepší, aby život bol plnší a aby sme si všetci išli v ústrety s ľudsky teplým slovom a vystretou rukou. To je duchovné dedičstvo krstiteľov Slovákov, ktorých mená nosí Slovenský ústav vo svojom štíte. 18 [pageend22]Časopis Slovenskej katolíckej misie v Bázeli HLAS MISIE pozdravil strieborné jubileum SÚSCM v Ríme úvodníkom z pera Otca Alojza Ondrejku, ktorý tiež stál pri kolíske Ústavu. Vyberáme z neho niektoré state: 25 rokov je veľmi dlhá doba v živote jedného človeka. Ale iste je to pomerne málo na to, aby sme udalosti, ktoré sú pre náš život dôležité a drahé nášmu srdcu, mohli posúdiť z hľadiska historického. Preto náš príspevok nechce byť historickým hodnotením, ale slovom vďaky za dielo, ktoré je výsledkom pôsobenia Božieho Ducha v nás. Jemu musíme vysloviť vďaku na prvom mieste, lebo On viedol ľudí, ktorí dokázali za ťažkých podmienok dielo nielen začať, dostavať, ale aj viesť a rozvíjať. V prvom rade je to slovenský dom s príslovečnou slovenskou pohostinnosťou na pôde Ríma, kresťanského centra, kde zavítajú nielen duchovné osoby, ale aj turisti-Slováci z celého sveta. Pôvodným poslaním domu bolo vytvoriť inštitúciu, ktorá zachová dedičstvo otcov, nielen našu kresťanskú vieru, ale aj slovenský jazyk pre tých, ktorí zakotvili v cudzine. Preto čoskoro sa tu začalo s vydavateľskou činnosťou nielen náboženského časopisu Slovenské hlasy z Ríma, ale aj s knihami, ktoré sa dnes na území Slovenska netlačia: Písmo sväté, náboženská literatúra. Táto sa cez misionárov dostávala do celého sveta, ba aj na Slovensko, kde sa o túto literatúru doslova «trhajú ». Len my, tu na Západe si ju — žiaľ — primálo vážime! Časopis Hlasy z Ríma už 38 rokov spája všetkých Slovákov na svete, informuje o tom, čo sa deje v ktorej misii a formuje nás duchovne. V tomto dome je aj tzv. «malý seminár». Malý preto, lebo tu chodia do slovenského gymnázia mladíci, ktorí síce ešte neštudujú teológiu, ale po maturite môžu vstúpiť do «veľkého seminára», kde sa pripravujú na kňazské povolanie. Slováci žijú roztratení po celom svete a majú dodnes potrebu modliť sa po slovensky. Ústav tu vychová budúcich slovenských misionárov a tu sa aj koordinuje práca všetkých misionárov medzi našimi krajanmi. Slovenský ústav organizuje aj naše obľúbené letné tábory detí a mládeže v Taliansku pri mori. Organizuje aj rôzne duchovné stretnutia Slovákov cez miestnych misionárov, ako duchovné obnovy, púte a pod. Jedným slovom, Ústav nám pomáha udržiavať a pestovať naše slovenské korene, slovenskú spiritualitu, kultúru, jazyk a tradície, aby nedošlo aj medzi Slovákmi v Európe k úkazu, s ktorým sa stretáme nateraz v USA: Slováci v tretej a štvrtej generácii usilovne hľadajú svoje korene, mladí ľudia študujú slovenčinu na univerzitách a na letných kurzoch v Bratislave. My, ktorí sme sem prišli po Druhej svetovej vojne, sme ešte nestratili celkom cit pre svoj pôvod, my ho ešte máme v sebe, ale Američania toto nenásilné, pomalé « odnárodnenie» už zažili a varujú nás pred tým! Pri príležitosti 25. výročia života a činnosti Ústavu nemohli sme si nespomenúť aj dajakým vonkajším spôsobom na nebohého Mons. Štefana Náhalku, prvého riaditeľa a jedného z najväčších podne- covateľov a budovateľov Slovenského ústavu svätého Cyrila a Metoda v Ríme. Medai- lér W. Schiffer vyhotovil na žiadosť Otca biskupa Dominika Hrušovského veľkú (30 cm širokú) plaketu z bronzu, na ktorej je vyobrazený s mladistvou tvárou Mons. Náhalka. Medaila obsahuje tieto ďalšie prvky: na ľavej strane náčrt Spišského hradu a pod ním katedrály svätého Martina v Spišskom Podhradí. Tu nebohý pôsobil po svojich štúdiách za kňaza v Ríme ako tajomník Otca biskupa Jána Voj- taššáka a potom ako profesor filozofie v kňazom seminári. Pod týmito znakmi je rok 1916, rok jeho narodenia (16. marca v Liptovskej Tepličke). Na pravej strane je zasa náčrt baziliky svätého Petra a náčrt Slovenského ústavu svätého Cyrila a Metoda v Ríme s rokom smrti nebohého 1975. Týmito znakmi sa chce naznačiť 22 rokov kňazského života a neúnavnej činnosti Mons. Náhalku v Ríme, kde sa s najväčším vypätím síl a s priam živelnou obetavosťou venoval záujmom kresťanskej viery, zhodnotenia cyrilometodské- ho dedičstva a najmä budovaniu a vedeniu za celých 12 rokov SÚSCM. Okolo celej plakety je nápis: MGR. ŠTEFAN NÁHALKA — PRVÝ RIADITEĽ ÚSTAVU SV. CYRILA A METODA V RÍME. Plaketa na zelenom tmavom samate je umiestnená v jedálni Ústavu, aby obyvateľom a návštevníkom pripomínala túto veľkú slovenskú osobnosť, ktorá sa hlboko zapísala do našich dejín. 19 PLAKETA NA POČESŤ MONS. NÁHALKU [pageend23]Mariánsky rok, ktorý sa slávil s príkladnou nábožnosťou na mnohých miestach aj na nášom Slovensku, zakončili Slováci v Ríme zvláštnym spôsobom. Posledné dva dni Mariánskeho roku znamenali začiatok kňazskej služby novokňaza Otca Pavla Brzého z nitrianskej diecézy, rodáka z Považskej Bystrice. Týmto článkom chceme priblížiť našim čitateľom radostné chvíle vysviacky a pri- mičnej svätej omše a na záver predstaviť krátke interview s naším novokňazom. Slávnosť vysviacky, ako ste to mohli počuť z vysielania Vatikánskeho rozhlasu, sa konala v nedeľu 14. augusta 1988 v kaplnke Slovenského ústavu svätého Cyrila a Metoda v Ríme. Svätiteľom a slávnostným kazateľom bol Otec biskup Dominik Hrušovský. Svätú omšu za prítomnosti matky, sestry a príbuzných, ako aj početných slovenských veriacich, ale aj jeho talianskych, francúzskych, nemeckých a poľských priateľov a známych, koncelebrovalo spolu so svätiteľom 17 kňazov. Kaplnka nemohla pojať všetkých prítomných a musela byť spojená s átriom ústavu odsunutím pohyblivých dvier. Vo svojej kázni Otec biskup Dominik Hrušovský sa zameral na priblíženie významu podstatných úkonov kňazskej vysviacky a Božieho slova, ktoré práve odznelo v liturgii slova a ich dôležitosti pre život kňaza i celej Cirkvi. Po omši bolo pre všetkých občerstvenie na dvore ústavu. Na druhý deň, 15. augusta podvečer, na sviatok Nanebovzatia Panny Márie, slúžil no- vokňaz Pavol v kaplnke Slovenského ústavu svätého Cyrila a Metoda svoju primičnú svätú omšu. Dojímavá omša umocnila dojmy zo slávnosti ukončenia Mariánskeho roku Svätým Otcom Jánom Pavlom II. v bazilike svätého Petra, ktorej sa spoločne zúčastnili mnohí prítomní hostia. Skôr ako novokňaz, sprevádzaný koncelebrujúcimi kňazmi, pristúpil k oltáru, prijal pred vchodom do kaplnky požehnanie svojej prešťastnej matky. Na začiatku svätej omše sa novokňaz Pavol poďakoval všetkým, ktorí sa podieľali na jeho výchove a kňazskej formácii. Slávnostným kazateľom bol opäť Otec biskup Dominik Hrušovský. Vychádzajúc zo sviatku Nanebovzatia Panny Márie a jej oslávenia svojím Synom, zdôraznil význam Kristovho kríža, bez ktorého žiadny kňaz nemôže byť autentickým Kristovým svedkom a služobníkom Božieho ľudu. Po svätej omši udelil novokňaz Pavol najprv svojim drahým a potom všetkým prítomným svoje novokňazské požehnanie. Radostná atmosféra slávnostných chvíľ srdečne doznievala pri slávnostnej večeri v jedálniach ústavu, ktorú s láskou pripravili naše obetavé sestričky. Odzneli viaceré pozdravy, za ktoré sa na konci večere úprimne poďakoval náš novokňaz. 20 Krásny dar na záver MARIÁNSKEHO ROKA INTERVIEW S NOVOKŇAZOM Naše úprimné interview s novokňazom Pavlom začneme otázkou o povolaní: Ako si ho pocítil? Moje povolanie a rozhodnutie nasledovať ho nebolo záležitosťou jednej chvíle. Dozrievalo vo mne postupne. Keď sa nad ním zamýšľam, myslím, že na začiatku sa prejavilo v túžbe priniesť svojim rovesníkom, chlapcom a dievčatám tú skúsenosť viery, ktorú som sám prežíval. A nielen im. Spomínam si, ako vtedy pri pohľade na početné okná panelákov ma niekedy napadlo otázka: Čo je za tými oknami? Aký život vedú rodiny, čo tam bývajú? Je medzi nimi Ježiš Kristus, alebo tam úplne chýba? Tu boli azda začiatky niečoho, čo som začal pociťovať ako volanie k službe iným, niečoho, čo rokmi dozrievalo a stávalo sa stále jasnejším a konkrétnejším. [pageend24]Mamička požehnáva svojho syna pred primičnou svätou omšou. (Foto: J. Hnilica). Po rokoch, vzhľadom na nemožnosť realizovať svoje povolanie doma, odišiel si do zahraničia. 14. augusta si bol vysvätený za kňaza. Čo si prežíval počas vysviacky? Celá slávnosť vysviacky sa niesla pre mňa vo zvláštnej atmosfére. Bol to v prvom rade pocit, ktorý prežívame viac-menej všetci, keď sa stáva skutočnosťou to, po čom dlho túžime. V mojom prípade bol pocit umocnený skutočnosťou dôsledkov vysviacky tým, že sa stávam kňazom prepožičiavajúcim svoj hlas a svoje ruky samému Ježišovi Kristovi, aby sa chlieb a víno stali jeho Telom a Krvou, že dostávam moc v jeho mene odpúšťať hriechy. A tento pocit je ťažko opísať, to možno iba prežiť. Aké boli prvé dni tvojej kňazskej cesty a čo ťa čaká v najbližšom období? Samotná vysviacka i primičná svätá omša v kruhu mojich blízkych, ako i početných priateľov a známych z Talianska, Francúzska, Nemecka i Slovákov, žijúcich v Ríme, boli pre mňa veľkým Božím darom. A už o pár dní mal som možnosť, spolu s viacerými poľskými a niektorými slovenskými kňazmi koncelebrovať svätú omšu so Svätým Otcom Jánom Pavlom II. v jeho letnom sídle v Castel- gandolfe. Boli to opäť nezabudnuteľné chvíle. Moja kňazská cesta v najbližšom období bude kombináciou štúdia a pastoračnej činnosti. Čaká ma totiž ešte druhý rok licenciátu na Lateránskej univerzite. Čo by si chcel povedať chlapcom a dievčatám, ktorí cítia v sebe Boží hlas, volajúci ich ku kňazskému, resp. rehoľnému životu? Azda najskôr niečo k povolaniu. Som presvedčený, že volanie Ježiša Krista: « Poď za mnou, nasleduj ma » nie je dnes slabšie, ako bolo v minulosti. Dnes však vyžaduje zrelšiu odpoveď, ktorá v podmienkach súčasného sveta nemá často primerané zázemie v kresťanskom spoločenstve. Povolanie ku kňazskému a rehoľnému životu totiž úzko súvisí s povolaním väčšiny našich chlapcov a dievčat k vytvoreniu kresťanskej rodiny, v ktorej majú vyrastať deti dýchajúce kresťanskú atmosféru života svojich rodičov. A potom kňazské a rehoľné povolania úzko súvisia tiež s modlitbami všetkých veriacich za dostatok nových kňazov, rehoľných bratov a sestier. Iba tak, stále prítomné volanie Ježiša Krista k jeho užšiemu nasledovaniu bude môcť nájsť i väčšiu odozvu v duši mladých chlapcov a dievčat. A vy, drahí priatelia, ktorí toto volanie v sebe cítite, nebojte sa povedať mu svoje « áno ». Ten, ktorý vás volá, volá vás k životu, ktorého hĺbku, zmysel a význam je možno pochopiť tým viac, čím viac necháme tento hlas v nás dozrievať a čím viac a plnšie naň odpovieme. Z našej strany je dôležitá vernosť a otvorenosť tomuto hlasu a o ostatné sa postará ten, ktorý nás volá. 21 VR [pageend25]Keď sňali Ježišovo mŕtve telo z kríža a uložili ho do lona jeho Matky, archanjel Gabriel pristúpil k Márii a takto ju oslovil: «Buď pozdravená, Milostiplná, Pán s tebou! Si požehnaná medzi ženami! » A takto pokračoval: « Neboj sa, Mária. Ty si znova našla milosť u Boha. Hľa, znova počneš a staneš sa matkou. » «Ako sa to stane? Veď som práve stratila svojho jediného Syna a ani muža nemám. » Anjel na to odvetil: « Duch Svätý zostúpi na teba a moc Najvyššieho ťa zatieni... Hľa, nastala hodina, keď sa vyjaví Božie tajomstvo. Blažená, lebo si uverila, že sa splní, čo ti zvestoval Pán. Ty sa znova staneš matkou. Bolo to predsa želanie tvojho umierajúceho Syna, keď ti v zastúpení celého ľudstva zveril apoštola Jána. Ty vieš, akí úbohí sú ľudia, ktorí musia žiť bez materinskej lásky. Daruj im ty lásku, ktorú si doteraz darúvala Ježišovi! Veď On umrel za nich všetkých, za spásu celého sveta. Buď im všetkým milujúcou matkou! Aby si mala na to silu, Duch Svätý zostúpi na teba. Ten Duch, ktorý sa kedysi vznášal nad vodami a z jeho tvorivej sily vznikol svet, celé stvorenstvo, ten istý Duch rozleje teraz na svet z vody a krvi Tvojho Syna, ktoré vytiekli z jeho boku a zrodí sa nové stvorenstvo z vody a z Ducha Svätého, stvorenstvo, ktoré smie Boha nazývať svojim Otcom. Ty vieš, že všade, kde sa rodí nový život, musí byť prítomná matka. Bez matky niet zrodu. Aj keď teraz držíš v náručí mŕtveho Syna, čoskoro príde chvíľa, kedy začne nový svet, nový život. Tvoje materstvo, Mária, bude duchovného rázu. Budeš matkou pri zrode nového človeka SPOMIENKA NA SEDEMBOLESTNÚ z Ducha, matkou milostí, ktoré vyprýštia z tohto nového pomeru ľudstva k Bohu. Ty budeš tou, ktorá smie rozdeľovať plným priehrštím milosti, ktoré pre ľudstvo svojou poslušnosťou zaslúžil Ježiš Kristus, tvoj Syn. Pozdvihni svoj zrak na kríž! Či nevidíš, ako sa drevo potupy mení na Strom života? Nevidíš ťahy tváre pramatky Evy a aj ťahy tvojej tváre, Najsvätejšia? Necítiš, ako si spojená neviditeľnými zväzkami s celým ľudstvom? A teraz pozri okolo seba: hľa, koľkí sa tu zhromažďujú okolo teba plní nádeje, že ty budeš ich posilou. To sú tí, o ktorých si kedysi sama povedala u Alžbety: «Blaženou ma budú nazývať všetky pokolenia!» A nakoniec po- hliadni k zapadajúcemu slnku: Vidíš to červené svetlo? Či nepoznáš tú « ženu odetú slnkom, s mesiacom pod nohami a na hlave s korunou z dvanástich hviezd?» Aj ona má ťahy tvojej tváre, Mária. A tam sa krčí pri nej aj červený drak — veď ho poznáš. Už plánuje vojnu proti tebe a tvojmu Synovi a tým, ktorí Mu zostanú verní. Ale neboj sa, Mária! Nie on bude víťazom! Ty dostaneš orlie krídla, aby si mohla vzlietnuť do neba, kde sú všetci, ktorí sa okúpali v Baránkovej krvi. A keď sa budeš vznášať zo zeme do výšav, kde tróni Boh, ruky tvojich detí sa budú spínať k modlitbe a budú volať: Naša spása je v tvojich rukách, rozpomeň sa na nás, Matička! Ty im povieš: Všetci, ktorí našli cestu k môjmu srdcu, našli cestu k spáse, dúfajte! Jedno ti však nemôžem zatajiť: každý pôrod je spojený s bolesťami. A toto bude veľmi bolestný pôrod. Teraz sa staneš MATER DOLOROSA. Staneš sa podobnou svojmu Synovi, v utrpení a bolesti, lebo spása sa rodí z trpkosti a žalosti. Pamätáš sa ešte na slová starca Simeona? Teraz je hodina meča, ktorý ti prebodne srdce. Milostiplná, toto všetko kladiem do tvojho lona, ty sama rozhodneš, či chceš, aby sa tak stalo. Raz som ti to už oznámil, vtedy nás obklopovalo žiarivé ranné slnko v Nazarete. Dnes sa slnko kúpe v červenom západe. Vtedy som ti priniesol správu o radosti, ktorú ešte nijaká žena nikdy nezažila. Dnes prinášam posolstvo bolesti, ktoré tiež ešte nijaká žena nezakúsila. A tak sa ťa pýtam: Chceš sa stať Matkou Vykúpených? A Mária odpovedá: « Som služobnica Pánova. Nech sa mi stane podľa jeho vôle. » A po týchto slovách sa anjel vzdialil. 22 DRUHÉ ZVESTOVANIE Voľne podľa Dr. R. Grabera spracovala He-Va [pageend26]Počas slávnostnej svätej omše na Colle Don Bosco Svätý Otec Ján Pavol II. vyhlásil 3. septembra 1988 Lauru Vicu- ňovú za blahoslavenú. Toto vyhlásenie bolo akoby zlatým klincom osláv storočnice smrti svätého Jána Bosca. Obetovala svoj život za obrátenie matky Laura Vicuňová sa narodila 5. apríla 1891 v Santiagu v Chile. Jej otec Jozef Dominik Vicuňa, dôstojník chilského vojska, pochádzal zo slávnej španielskej šľachtickej rodiny, kým matka Mercedes Pino bola dcérou skromných roľníkov. Veľký sociálny rozdiel bol začiatkom tragédie tejto rodiny. V tom istom roku, kedy sa narodila Laura, vypukla v Chile revolúcia, povstalci nadobudli prevahu a dali sa zabíjať priaznivcov padnutého prezidenta Bal- maceda, medzi inými aj Vicuňovcov. Jozef Dominik Vicuňa spolu s manželkou Marcedes a Laurou sa utiahol na juh do mestečka Te- muco. Tu sa narodila druhá dcérka Júlia. Námahy a chudoba zlomili otca a prudký zápal' pľúc ho priviedol do hrobu. Vdova Mercedes sa po niekoľkých rokoch rozhodla opustiť Temuco a spolu s viacerými emigrantami prešla pohorie Andy a uchýlila sa v Argentíne v mestečku Junín de Los An- des, kde Dcéry Panny Márie Pomocnice otvorili pred nedávnom ústav pre dievčatá. Mercedes bezvýsledne hľadala, kde by sa uchýlila, kým jej neposkytol prístrešie istý Manuel Mora, chovateľ dobytka, na svojom ranči v Ouilguihué. Mercedes si myslela, že konečne našla trochu pokoja pre seba a pre dcérky, ale čoskoro sa presvedčila, že upadla do rúk surovca a nemravného človeka, ktorého obyvatelia nazývali « jastrabom ». Manuel prinútil Mercedes, aby s ním spolunažívala bez manželského zväzku. Keď desaťročná Laura pochopila ponižujúce postavenie svojej matky, táto sa rozhodla zveriť svoje dcérky do opatery sestričkám saleziánkam v Junín, tým viac, že Manuel začal číhať aj na čistotu Laury. Laura sa veľmi rýchlo vžila do ústavového života a bola vzorom pre všetky ostatné dievčatá. Keď na konci školského roku Mons. Cagliero, saleziánsky misionár a prvý saleziánsky biskup, prišiel do ústavu, aby odovzdal odmeny najlepším chovankám, prvú cenu za dobré chovanie a za úspešný prospech dostala Laura Vicuňová. Mons. Cagliero jej daroval knižočku Evanjelií so slovami, aby ich horlivo čítala a študovala. 2. júna 1901 Laura pristúpila k prvému svätému prijímaniu. Pri tejto príležitosti sľúbila Ježišovi Kristovi: « Ježiš môj, chcem Ťa veľmi milovať a chcem Ti slúžiť po celý život. Preto sa Ti úplne oddávam. Nechcem ťa nikdy uraziť hriechom, radšej chcem zomrieť. Chcem Ti podať náhradu za urážky, ktorých sa Ti dostáva od mojich príbuzných, najmä od mojej matky. » Táto myšlienka ju stále sprevádzala a viac ráz prosila matku, aby opustila Manuela, najmä keď sama osobne skúsila ako chcel cez prázdniny aj do nej jastrab zaboriť svoje pazúry. Mučeníctvo hrdinského dievčaťa nikto tak dobre nepoznal ako jej spovedník, salezián Don Crestanello. Skúsený znalec duší vedel viesť Lauru cez všetky jej tvrdé skúšky. Stal sa pre ňu útočišťom a poradcom, a u neho čerpala svetlo, odvahu a potechu. Raz v kázni Laura počula tieto slová: « Pán Ježiš hľadá stále každú stratenú ovečku, ba je ochotný položiť za ňu aj svoj život. Tak musíme robiť aj my. Aj my musíme byť ochotní obetovať svoj život za spásu duší. >> Tieto slová sa hlboko dotkli Laury. Začala o nich veľa rozmýšľať a nakoniec sa 23 [pageend27]rozhodla pýtať si od svojho spovedníka dovolenie obetovať svoj život za matku. Po dlhom uvažovaní spovedník, keď sa presvedčil, že Laura to myslí celkom vážne a keď naňho neustále naliehala, konečne jej to dovolil. Tu začal pre Lauru nový život, život tvrdého pokánia. Začala nosiť kajúci pás, do topánok si vkladala kamienky, noci trávievala na modlitbách, pýtala si od sestričiek robotu, ktorá sa iným nepáčila... a to všetko zanechalo stopy na jej zdraví. Začala kašlať..., ale jej úsmev zakrýval každú bolesť. 16. júla 1903 rieka Chimehuin zaplavila mestečko Junín de Los Andes. Voda zaplavila aj ústav Dcér Panny Márie Pomocnice kresťanov a sestričkám sa len s veľkou námahou podarilo zachrániť všetky dievčatá- -chovanky. Laura sa aj tu vyznamenala svojou odvahou. Už i tak chudobný ústav utrpel veľké škody. A ešte väčšmi na to doplatila Laura. Následky sa čoskoro dostavili. Obetavé dievča veľmi vážne ochorelo. Matka priviedla Lauru domov, aby sa trochu zotavila. Manuel — jastrab ako ho prezývali — nemal však zmilovania a kruto prenasledoval chorú dievčinu. Vtedy sa matka rozhodla k dôslednému kroku. Opustila i s dcérkami Manuela. Ale aj na novom mieste Manuel ich prenasledoval a po prudkej hádke ukrutne vyšľahal bičom nemocnú Lauru. Následkom choroby a všetkých týchto trýznení, 22. januára 1904 Laura Vicuňová zomiera. Nemala ešte ani trinásť rokov. Prijala nábožne sviatosť pomazania chorých a pred smrťou povedala svojej matke: «Mamička, umieram, ale smrť som si ja sama vyprosila od Pána Ježiša. Sú to už skoro dva roky, čo som obetovala svoj život za teba. Mamička, prv než umriem, zrob mi radosť a sľúb mi, že sa dáš na pokánie. » Matka so slzami v očiach odpovedala: « Laura drahá, odpusť mi! Sľubujem ti, že urobím všetko, čo odo mňa žiadaš. » Zakrvavená ľalia sklonila hlavu a naposledy vydýchla. Matka Mercedes dodržala svoje slovo. V deň pohrebu svojej milovanej dcéry sa vyspovedala a po mnohých rokoch prijala Ježiša Krista do svojho srdca. Manuel sa jej často vyhrážal, že ju zabije, ak sa nevráti k nemu, ale ona odrážala jeho útoky hrdinsky. V akejsi hádke vrazil dakto Manuelovi do srdca nôž, zrútil sa z koňa a zahynul na ceste v kaluži vlastnej krvi, opustený všetkými. Ľudí s pevnou vôľou nielen obdivujeme, ale chceme ich aj nasledovať, lebo túžime aj my mať dobrú, oceľovú vôľu. Tento psychologický test vám pomôže odhaliť, na akom stupni je vaša vôľa. Za každú kladnú odpoveď zapíšte si dva body, za nerozhodnú jeden bod a za negatívnu, zápornú odpoveď nulu. Napokon spočítajte body a pozrite si vyhodnotenie na konci testu. 1. Dokážete dlho a bez prerušenia vydržať pri jednotvárnej práci? 2. Viete prekonať nechuť pri plnení nepríjemnej úlohy? 3. Odolávate pokušeniam, ktoré narúšajú vašu riadnu životosprávu? 4. Podarí sa vám ráno vstať hneď, aj keď ste ešte ospalý? 5. Ráno a večer sa pravidelne pomodlíte dajakú modlitbu? 6. Viete prekonať strach z určitého nebezpečenstva? 7. Vezmete si bez zaváhania nepríjemný, ale užitočný liek? 8. Chodíte do zamestnania alebo do školy načas? 9. Zastavíte sa, keď cestujete autom a vidíte, že dakto potrebuje pomoc? 10. Viete pomôcť druhému nezištne, aj keď vás poprosí o pomoc viac ráz? 11. Dbáte, aby ste boli vždy slušne oblečený? 12. Viete sa zrieknuť fajčenia alebo dajakej príjemnej veci? 13. Odpoviete pohotové na otázky druhých, detí, domácich? 14. Viete odolať pokušeniu odložiť prácu na druhý raz, zvlášť keď by ste ju mohli pohodlne dokončiť? 15. Viete sa dosť ľahko odnaučiť dajakému zlozvyku, čo odporuje dobrému správaniu sa pri stole alebo v spoločnosti? 24 Andrej Psychologický test MÁTE PEVNÚ VÔĽU? VYHODNOTENIE: 22-30 bodov: môžete byť so svojou vôľou spokojný. 14-21 bodov: vaša vôľa je priemerná. Keď ste nedosiahli ani 14 bodov, dávajte pozor! Slabá vôľa môže byť pre vás príčinou mnohých neúspechov! [pageend28]Svätý Otec Pavol VI. mal veľmi rád Slovákov a Slováci mali radi Svätého Otca. Dokazuje to priamo symbolicky aj toto srdečné gesto slovenského dievčaťa počas jednej audiencie. Pápež Pavol VI. vo svetle, v akom jsme ho nepoznali Pred desiatimi rokmi 6. augusta 1978 zomrel pápež Pavol VI. O dvadsať dní bol zvolený na Petrov stolec Ján Pavol I., ktorý bol pápežom iba 33 dní. 16. októbra 1978 bol zvolený za pápeža Ján Pavol II. Osobným tajomníkom týchto troch pápežov bol Mons. John Magee, ktorý je teraz biskupom v írsku v meste Cloynne. Pred pár mesiacmi poskytol talianskemu žurnalistovi Tomášovi Riccimu interview pre časopis « 30 giorni ». Tento rozhovor je veľmi zaujímavý, lebo dá možnosť nahliadnuť aj do duchovného života pápežov. Vyberáme z neho niektoré state týkajúce sa života Svätého Otca Pavla VI. a to najmä jeho viery. kardinála Pignedoliho, ktorý bol veľkým priateľom pápeža Pavla VI. Bol to azda jediný prelát rímskej kúrie, ktorého Pavol VI. pozýval na obed. Ako mi to neskoršie prezradil sám kardinál, tajomník pápeža Monsignor Bossi, bývalý tajomník milánskeho kardinála Schustera, bol chorý a tak Pavol VI. hľadal nového osobného tajomníka, ktorý by pomáhal monsignorovi Pasquale Macchimu. Svätý Otec Pavol VI. sa pýtal kardinála, či nepozná dajakú vhodnú osobu. Kardinál Pignedoli spomenul moje meno, aj keď mu bolo ľúto, že stratí vlastného tajomníka. Keď Pavlovi VI. povedal, že ide o kňaza, ktorého materinskou rečou je angličtina, ten sa tomu veľmi potešil, lebo sa blížil Svätý rok 1975 a do Ríma prichádzalo veľa pútnikov z anglicky hovoriacej oblasti. Otázka: — Ako ste sa po prvý raz stretli s Pavlom VI.? Mons. Magee-. — Celkom nečakane, pretože všetko, čo som doteraz povedal, som sa dozvedel neskôr, ale nie od Svätého Otca, ktorý mi nikdy nepovedal motívy voľby mojej osoby. Veci sa vyvinuli takto: hol som na vianočných prázdninách roku 1974 v írsku. Len čo som prišiel domov, dva dni pred sviatkom Božieho narodenia som dostal od kardinála Pignedoliho telegram s výzvou, 25 Otázka: — V histórii Cirkvi Vy ste jediný, čo ste boli osobným tajomníkom troch pápežov: Pavla VI., Jána Pavla I. a Jána Pavla II. Začnime teda pekne po poriadku: ako ste sa dostali do Vatikánu? Mons. Magee: — Do Vatikánu som prišiel roku 1969, zásluhou vtedajšieho sekretára Kongregácie pre evanjelizáciu národov, nedávno zosnulého kardinála Sergia Pignedoliho. Bol som tzv. minutantom pre misie v Indii, Pakistane, Barme a Srí Lanke. Pracoval som tiež ako osobný sekretár [pageend29]aby som sa čo najskôr vrátil do Ríma. 26. decembra som bol už v Ríme a kardinál mi oznámil: « Zajtra máte o 9. hodine mimoriadne stretnutie. » Na moje ďalšie otázky mi odpovedal: « Dostavte sa zajtra o 9. hodine na dvor Sixta V. vo Vatikáne. » Sám som nevedel, kde sa nachádza dvor Sixta V., lebo úrady Propagandy sa nachádzajú v meste Ríme pri Piazza Spagna. Prišiel som a úradníci ma vyviedli výťahom do vatikánskych siení. Po polhodine čakania prišiel do salónku jeden kňaz a pýtal sa ma, či viem písať na stroji. Odpovedal som mu, že hej. Bol som z toho celkom prekvapený, ba priam ohúrený. Kňaz mi položil na stôl hŕbu listov s prosbou, aby som pripravil po anglicky odpovede. Až vtedy som zbadal, že ide o Monsignora Macchiho, osobného pápežovho tajomníka. Okolo jednej prišiel znova a povedal mi, že budem obedovať vo Vatikáne. Keď sme sa blížili k jedálni, zrazu som stretol Svätého Otca Pavla VI., ktorý mi v perfektnej angličtine povedal: « Vitajte v mojom dome. » Z týchto slov som pochopil, že sa nachádzam v pápežovom byte. Pápež pokračoval: « Chcel by som, aby ste prišli bývať sem so mnou, pracovať so mnou a so mnou sa modliť. A teraz poďte so mnou obedovať. » Otázka: — V čom vlastne spočívala vaša práca osobného tajomníka? Mons. Magee-. — Byť neustále po boku Svätého Otca v jeho každennej práci. Mal som stáť čo najbližšie k osobe, ktorá vtedy mala už 76 rokov. Sám Pavol VI. mi povedal, že potrebuje osobu, ktorá by mu pomáhala. Okrem toho som koordinoval prácu s dokumentárni, ktoré mu každý deň prichádzali zo Štátneho sekretariátu. Každý večer musel Pavol VI. čítať tieto dokumenty a rozhodnúť o veciach, ktoré dokumenty obsahovali. Ja sám som najprv prečítal dokumenty a pre tie menšieho významu stačila Svätému Otcovi moja informácia a súhrn. Dôležité dokumenty však pápež sám podrobne čítal a študoval a potom o nich rozhodoval. Ja som ho asistoval pri tejto jeho práci do polnoci. Potom prichádzal Mons. Macchi a spolu pokračovali do druhej, ba aj tretej po polnoci. Ráno som slúžil svätú omšu pre rehoľné sestričky a po nej som asistoval Svätému Otcovi pri jeho svätej omši. Tak som mal možnosť nahliadnuť do hlbokého duchovného života Pavla VI. Bez najmenšieho váhania môžem tvrdiť, že vo Svätom Otcovi som videl samého Ježiša Krista, ktorý sa mi javil v každom jeho geste. Mal som možnosť to pozorovať, lebo som bol stále so Svätým Otcom, aj v jeho privátnom živote. Svätý Otec mi preukazoval veľmi srdečnú sympatiu. Keď sa napríklad v stredu vrátil z generálnej audiencie, hneď sa pýtal: «Kde je Otec John? » Potom ma informoval o audiencii a prosil ma, aby som s ním vyšiel na malú prdchádzku do pensilnej záhrady na streche paláca. Rozprával sa so mnou s veľkou úprimnosťou a láskou. Pamätám sa, že raz v nedeľu popoludní — Mons. Macchi, tiež osobný tajomník Svätého Otca bol preč — Pavol VI. ma pozval do svojej osobnej bibliotéky. Tu sme strávili spolu dobré dve hodiny. Poukazoval mi listy, ktoré mu písala jeho matka a najbližší príbuzní. Porozprával mi o svojich rodičoch, o svojej mladosti, o svojich priateľoch, z ktorých niektorí už boli mŕtvi. A ďakoval Pánu Bohu, že sa mu doprial dožiť sa takého vysokého veku, napriek jeho chatrnému zdraviu. Ja, aby som zahnal určitú melanchóliu, ktorá sa ho zmocňovala, keď spomínal svojich drahých, povedal som mu: « Svätý Otče, vieme, že Pán Boh je milosrdný a pripravuje nám po našej smrti blaženú večnosť, v ktorej sa stretneme so všetkými našimi drahými. Vy istotne stretnete v nebi všetkých svojich drahých a priateľov. Bude to ozaj krásne stretnutie. » Vtedy sa Svätý Otec na mňa trochu prísne pozrel a povedal: « Nesmieme sa nikdy len tak naľahko spoliehať na Božie milosrdenstvo. » To bol jeden z bodov jeho duchovnosti. Ďakoval neustále Bohu, že ho spasil, ale neustále prosil Pána, aby ho nikdy neopustil. « Prosím neprestajne dobrotivého Pána Boha, aby mi odpustil moje hriechy. Potrebujem veľmi Božie milosrdenstvo. » A to hovoril on, ktorý podľa mňa bol najpodobnejší Ježišovi Kristovi! V tomto bol ozajstným duchovným obrom poníženosti. Nikdy nemôžem zabudnúť na udalosť, ktorá sa prihodila v júna 1978, pár týždňov pred jeho smrťou. Bolo to ráno. Prechádzajúc chodbou, čo spája jedáleň s jeho pracovňou, pápež sa zastavil, ako každý deň, pred sochou Panny Márie, ktorú mu daroval sochár Manfrini. Červený samat, na ktorom bola socha umiestnená, bol už celkom ošúchaný od láskavých pohladení, ktorými Svätý Otec zvýrazňoval svoju lásku k Matke Božej. V to ráno, vidiac, že pápež je veľmi unavený, povedal som mu: «Vaša Svätosť, vidím, že ste veľmi unavený. » Bola streda, deň verejnej audiencie. Chcel som mu poradiť, aby si šiel aspoň na hodinku odpočinúť. Pavol VI. mi odpovedal so vzdychom: «Ano, som unavený, lebo som veľmi starý... » Nemohol som poprieť toto jeho tvrdenie, lebo sa pohyboval s veľkou námahou. Zaprosil som teda: « Azda trochu odpočinku, Vaša Svätosť... » 26 [pageend30]A on ticho pokračoval: « Som unavený, ... som starý... », ale potom sa akoby vzchopil a takmer skríkol: « Ale som Peter! » Vskutku v posledných rokoch ho držala iba viera v jeho poslanie. Otázka: — Teda myšlienka vzdať sa pápežstva ho viacej neprenasledovala, lebo tá vyznieva z mnohých iných svedectiev. Mons. Magee-. — Často mi hovoril o tomto probléme a prízvukoval, že sa nemôže vzdať, iba ak z lásky k Cirkvi. Iba v prípade ťažkej a dlhotrvajúcej choroby bol ochotný sa vzdať. Po smrti sme našli v jeho pracovni list napísaný roku 1974 a adresovaný kardinálovi kamerlengovi, v ktorom sa vzdával svojho najvyššieho úradu v prípade, že by mu ťažká choroba znemožnila pracovať a vykonávať jeho povinnosti. Ale chcem sa vrátiť ešte k tomu ránu. Po výkriku: « Ale som Peter » pripojil aj tieto slova: « Otec John, chcem vás o niečo poprosiť. » « Veľmi ochotne urobím všetko, Vaša Svätosť! », odpovedal som. « Chcem, aby ste sa v týchto posledných dňoch môjho života veľa za mňa modlili. Pretože ja nechcem zradiť Krista! » A zopakoval poslednú vetu «nechcem zradiť Krista», takmer kričiac. Hneď som zaletel v mysli k slovám evanjelia o zrade Petrovej. Pavol VI. bol už veľmi slabý a mal som dojem, že má strach. Nie však strach pred smrťou, ale z toho, že by mohla prísť naňho chvíľka slabosti a mohol by urobiť dačo na škodu svojej milovanej Cirkvi. Pre neho zradiť Cirkev, znamenalo zradiť Krista. V tomto bode bol veľmi jasný. Pavol VI. bol ako otvorená kniha. Bol si vedomý, že podľa apoštola Pavla bojoval dobrý boj a bol hotový odísť pre večnú odmenu. Predsa však chcel vybaviť ešte jednu záležitosť, ísť na hrob kardinála Pizzarda do osady Frattocchie pri Ríme. Bol už veľmi slabý, veď o štyri dni zomrel, ale chcel silou-mocou ísť na ten hrob. Prečo? Bol to kardinál Pizzardo, ktorý povolal mladého Montiniho do Štátneho sekretariátu do Vatikánu. V prvých rokoch Montini mnoho trpel. Jeho predstavený Pizzardo s ním občas tvrdo zachádzal. Tým, že išiel na jeho hrob, akoby chcel povedať: — Ak ešte zostáva vo mne dajaká hrdza voči môjmu bývalému predstavenému, chcem sa jej zbaviť, aby som sa oslobodený mohol predstaviť pred Boží súd. Všetky veci ohľadom Cirkvi dal už do poriadku, ako to vysvitá z jeho pohnutej homílie z 26. júna 1978. Chýbalo mu ešte dať do poriadku túto « osobnú » vec. To bola jeho posledná vychádzka z Castelgandolfa, vychádzka zmierenia a odpustenia. Otázka: — Monsignore, kardinál Siri pri jednej príležitosti povedal, že z pápežov, ktorých poznal, najviac trpel Pavol VI. Vedeli by ste nám povedať, pre aké príčiny trpel? Čo ho najviac zarmucovalo? Mons. Magee-. — Skutočnosti, ktoré zapríčiňovali pápežovi Pavlovi VI. najväčšie utrpenie boli neustále žiadosti duchovných osôb opustiť kňazskú službu, žiadosti o dišpenz. Tieto žiadosti prichádzali medzi dokumentárni zo Štátneho sekretariátu každú stredu a pápež ich nazýval svojou « tŕňovou korunou ». Istý večer začiatkom roku 1978, naraz sa len zastavil a začal veľmi ťažko dýchať položiac si ruku na hruď. Videl som, že sa veľmi potil a kvapky potu mu padali z čela na stôl. Sňal som mu z hlavy bielu čiapočku, ktorá bola celkom prepotená. « Svätý Otče, čo sa vám stalo? » — pýtal som sa. Ukázal mi na srdce: « Bolí ma tu! » Bol som sám doma a myslel som si, že ide o srdcový záchvat. Vtedy mi s bolesťou povedal: « Podívajte sa, Otec John, tento kňaz, ktorý má 78 rokov a je kňazom 48 rokov, žiada byť oslobodený od kňazskej služby a redukovaný do laického stavu. To je už veľa, to je mnoho...! » « Svätý Otče, nechajte na chvíľu prácu a odpočiňte si! » — povedal som. « Nie, nie, musíme ísť do kaplnky! » — odpovedal. Pomohol som mu vstať, ale nevládal obstáť na nohách. Chcel som volať lekára, ale na druhej strane som ho nechcel nechať samého. I povedal som: « Svätosť, ak vám môžem pomôcť, zavediem vás do spálne, odpočiňte si a ja idem zavolať lekára. » « Nie, nie, pomôžte mi zísť do kaplnky. » Vzal som ho pod ramená a začali sme kráčať. « Už viacej nemôžem, som veľmi slabý. » Vtedy som poznamenal: « Svätý Otče, je lepšie ísť do spálne a trochu si odpočinúť. » Priviedol som ho do spálne a uložil na veľkú pohovku. Odbehol som volať lekára. Vytiahol som telefonný zoznam Vatikánu a začal hľadať číslo lekára. V tom som začul výkrik. Utekal som do spálne a videl som pápeža na nohách. « Vaša Svätosť, ako to, že ste na nohách? » — pýtal som sa prestrašený. « Musíme ísť do kaplnky, zavedzte ma do kaplnky! » Odprevadil som ho do kaplnky. Kľakol si a zostal na kolenách aspoň dvadsať minút. Modlil sa a trpel ako Ježiš Kristus v Getsemanskej záhrade. A potil sa neustále. Cítil som sa vtedy taký malý pred ním, že som nemal odvahu ani modliť sa s ním. Po dvadsiatich minútach mi povedal: 27 [pageend31]« A teraz sa ešte pomodlime záverečnú modlitbu dňa, kompletórium. » Pomodlili sme sa ju a Svätý Otec zostal ešte v modlitbe aspoň 15 minút. Iba o jednej hodine po polnoci sa uložil na posteľ. Pri rozlúčke mi povedal: « Všetko prešlo, teraz sa už cítim lepšie. » V tú noc som nespal. Päť ráz som zišiel do spálne pozrieť pápeža. Spal celkom pokojne. Na druhý deň vstal vypočinutý, pokojný, čerstvý, zdalo sa, ako by sa nič nebolo stalo. « Svätý Otče, cítite sa dobre? » — pýtal som sa. « Áno, povedal som Pánovi, že mu odovzdávam všetko a On prijal odo mňa všetko. » Táto udalosť, ktorá svedčí o bolesti pápeža pre kňazov redukovaných na laický stav, by bola neúplná, keby som nepridal, že vždy, po každom dišpenze urobil nad menom veľký kríž. A na konci hovorieval: « Poďme sa pomodliť za tieto osoby, aby im Pán Boh pomáhal. » Musím priznať, že som nikdy nepočul z úst Pavla VI. slová odsúdenia, vždy iba slová milosrdenstva a odpustenia. Otázka: — Excelencia, táto črta pápežovej osobnosti je veľmi málo známa a je to črta veľmi krásna. Vedeli by ste citovať aj dajakú inú udalosť tohto druhu? Mons. Magee-. — Napríklad jeho postoj po suspenzii a divinis Mons. Lefebvra. Svätý Otec rozhodol, že on sám bude zaňho robiť pokánie. Urobil zaň veľký pôst a od toho času do konca života umenšil svoje stravovanie. Inokedy zasa v televíznych novinách oznámili smrť Pasoliniho. Ja sám som nevedel o koho ide, ale ktosi z prítomných povedal nie najlepší úsudok o zomrelom spisovateľovi. Pavol VI. vstal, podišiel k televízoru a keď sa znova objavila na obrazovke Pasoliniho tvár, urobil veľký kríž nad ňou a začal sa modliť: « Odpočinutie večné daj mu, ó Pane, a svetlo večné nech mu svieti. » Raz mi sám pápež spomenul, že to bol jeho otec Juraj, čo mu vysvetlil neporovnateľnú hodnotu a krásu milosrdenstva. Bolo to po svätej omši za amerického senátora Humphreho, ktorý zomrel predošlého dňa. Senátor nebol katolíkom, a preto sa ma Svätý Otec spýtal: «Je dovolené slúžiť svätú omšu za nekatolíka? » « Ano, Vaša Svätosť — odpovedal som— lebo svätá omša je obeta Ježiša Krista a on zomrel za všetkých ľudí. » « Výborne » — povedal mi — a potom mi začal rozprávať, že jeho otec Juraj bol veľkým priateľom Mons. Sarta, mantovského biskupa, neskoršieho pápeža Pia X. Mons. Sarto občas vyšiel na prechádzku z biskupského paláca na cintorín. V cintoríne bola aj časť vyhradená pre židov. Raz sa Mons. Sarto spýtal svojho sekretára: « Milý Monsignor, je dovolené modliť sa za večnú spásu židov, čo sú tu pochovaní? » « Oh, nie, Excelencia, židia predsa pribili Pána Ježiša na kríž! » Biskup zosmutnel a nepovedal nič, ale podišiel k hrobom židov, kľakol si a dlho za nich modlil. Pre tie časy to bolo ozaj neobyčajné gesto. Preto pápež Pavol VI. ostal vždy hlboko dotknutý touto udalosťou, ktorú mu vyrozprával jeho otec a opakoval, že nikdy nesmieme ohraničovať Božie milosrdenstvo. A nikdy nikoho odsudzovať. Otázka: — Teda táto jeho obava niekoho odsúdiť nepochádzala, ako si mnohí mysleli, z jeho nerozhodnosti, a ani to nebol znak akejsi slabosti. Práve naopak, robil to z duchovného presvedčenia. Mons. Magee-. ■— Istotne! Jedného dňa sa ma znenazdajky spýtal: « Ktoré evanjeliové posolstvo najťažšie pochopiť? » « Veru neviem, Svätý Otče », odpovedal som. « Podobenstvo o kúkoli, v ktorom sa hovorí o rozsievačovi dobrého semena 28 [pageend32]a o rozsievačovi kúkoľa. Keď sluhovia videli, že na poli vyklíčil aj kúkoľ, chceli ho ísť hneď vytrhať. Hospodár im však prikázal, aby čakali až do žatvy. A tak — pridal Svätý Otec — zlo budeme mať vždy medzi nami, až do skončenia sveta. Mnohí si myslia, že vyriešia všetky problémy na svete i v Cirkvi tým, že v koreni vytrhajú všetko zlo, aby sa dobro mohlo lepšie rozmáhať. Nie, nie, toto nie je myšlienka Pána Ježiša. » Tieto slová mi prišli na um pred pár týždňami, keď istý kňaz na televízii na vigíliu biskupských svätení, ktoré mal udeliť Mons. Lefebvre, verejne sa modlil, aby Boh povolal k sebe Monsignora prv, než by vysvätil štyroch biskupov. Pavol VI. by nebol nikdy prijal takéto riešenie. On hovorieval, že dobro sa musí snažiť rásť bujnejšie, rýchlejšie, musí sa zaskvieť v celej svojej nádhere a osvecovať temnoty. Ale čierňavy nemôžeme nijako vylúčiť z nášho života. Hovorieval tiež, že aj keď toto podobenstvo môžeme len s námahou pochopiť, musíme ho pokorne prijať. A on takýto postoj mal aj pred « červenými brigádami — Brigate Rosse ». Otázka: — Veľa sa popísalo o podujatiach Pavla VI. zachrániť život Älda Mora, svojho priateľa a významného talianskeho štatistu. Viete dačo podrobnejšie o tom? Mons. Magee: — O túto tragickú záležitosť sa viacej zaujímal Mons. Macchi. Pamätám sa však, že som to bol ja, čo som priniesol Svätému Otcovi smutnú zvesť o tragickej smrti Mora. Pavol VI. vtedy práve trochu odpočíval. Len čo som mu povedal bolestnú správu, ihneď vstal, zišiel do kaplnky a dlhý čas sa modlil za zavraždeného štátnika. Bol veľmi smutný a zarmútený viacero hodín. Otázka: -— Vráťme sa však k jeho smrti ...6. augusta 1978. Mons. Magee-. — Vrátil som sa z mojej dovolenky z írska tri dni pred smrťou Pavla VI. Netušil som, že jeho zdravotná situácia sa tak veľmi zhoršila. Mons. Macchi ma informoval, že pápež sa cíti zle a že lekári nevedia zistiť príčinu jeho vysokých horúčok. Na druhý deň po príchode som stretol Svätého Otca pri jeho svätej omši. Po omši chcel zísť do jedálne, aj keď nič nejedol. Chcel vedieť všetko o mojich prázdninách, ako sa má moja sestra s telesne postihnutým synom. Aj na druhý deň chcel zísť do jedálne, lebo jeho srdečnosť išla až tak ďaleko, lebo nechcel, aby si ostatní zasadli za stôl bez « hospodára » domu. Po večeri, pamätám sa veľmi dobre, po televíznych novinách pozerali sme film-western, filmy, ktoré sa mu páčili. Svätý Otec už takmer nič nechápal z deja a občas sa pýtal: « Ktorý je ten dobrý...? », « ktorý je ten zlý? » Veľmi sa oduševňoval, keď sa na obrazovke objavili kone. « Najkrajšie zviera, ktoré Pán Boh stvoril. A vy tam v írsku máte veľmi pekné kone! » Zdá sa mi to teraz neuveriteľné, takto hovoril človek dva dni pred svojou smrťou. Aj propaganda VÍDAL, s tým krásnym bielym koňom v behu cez lúku a popri mori sa mu veľmi páčila. Po skončení filmu sme sa pomodlili ruženec a Svätý Otec chcel ešte nahliadnuť do dokumentov, čo prišli zo Štátneho sekretariátu. Potom sa utiahol na odpočinok. Na sviatok Premenenia Pána 6. augusta 1978 Svätý Otec sa necítil dobre. Nevstal z postele a horúčka vysoko vystúpila. O šiestej hodine večer Mons. Macchi slúžil pre Svätého Otca svätú omšu, ktorú on s hlbokou vierou sledoval. Ja som držal ruku Svätého Otca a keď sme recitovali Verím v Boha, pri slovách verím v jednu, svätú, apoštolskú Cirkev silne mi stisol ruku, akoby chcel týmto gestom naznačiť, že miloval Cirkev celou silou. Po pozdvihovaní prišlo Svätému Otcovi veľmi zle. Teplota vystúpila na 42 stupňov a tlak sa zvýšil na 220. Pavol VI. mohol však ešte prijať Telo Pána s nevýslovnou nábožnosťou. Po svätej omši sme sa začali modliť svätý ruženec. Zomierajúci Svätý Otec pozorne sledoval našu modlitbu a tichým hlasom hovoril s nami iba Otče náš. Ja som stále držal ruku zomierajúceho pápeža, lebo som vedel, že toto gesto prináša veľkú útechu zomierajúcim. Počas modlitieb naznačil rukou, že nás všetkých požehnáva a povedal veľmi tichým hlasom: « Grazie, grazie, ďakujem, ďakujem » a o deviatej hodine a štyridsiatich minútach večer naposledy pokorne vydýchol. Otázka: — Je pravda, Excelencia, že ste boli po smrti pápeža Pavla VI. prítomný pri jednej nevysvetliteľnej udalosti? Mons. Magee-. — Bol to balzamátor mŕtveho tela Pavla VI., ktorý definoval udalosť ako nevysvetliteľnú. Veci sa mali takto. Svätý Otec zomrel 6. augusta, kedy sú v Ríme veľké horúčavy. Mŕtve telo Svätého Otca práve pre tieto horúčavy a aj preto, že bolo strápené vysokými horúčkami, nezdalo sa, podľa mienky balzamátorov, vhodné vystaviť verejnej úcte. Preto sa rozhodlo mŕtve telo zatvoriť do truhly. Tak to oznámil aj Vatikánsky rozhlas. Potom nasledovala ešte posledná cesta z Castelgandolfa do Ríma. Trvala dve hodiny a to pod horúcim slnkom. Keď večer z baziliky svätého Petra odišli všetci príbuzní a kardináli i 29 [pageend33]všetci veriaci, Mons. Macchi sa pýtal balzamátorov: « Môžeme otvoriť rakev, aby sme videli ako obstálo mŕtve telo pápežovo túto poslednú cestu? » Bal- zamátori sa proti tomu vzopreli, mysliac, že z rakvy sa rozšíri nepríjemná vôňa. Mons. Macchi však naliehal: « Prosím vás, aspoň na chvíľku! » « Monsignore, ak si vy beriete všetku zodpovednosť, dobre... » Len čo zdvihli vrchnák, všetci si očakávali charakteristický pach, kým naopak, z truhly sa rozšírila príjemná vôňa. Mŕtve telo bolo nedoknuté, nebol na ňom ani najmenší znak porušenia. « Nemôžem tomu veriť, — povedal balzamátor — prvý raz vidím niečo podobné. A môžem vás uistiť, že aj po pätnástich rokoch toto telo bude v takej kondícii, ako je teraz. » Potom sa rozhodlo, že mŕtve telo bude vyložené na katafalku a cez celé tri dni ostalo vystavené verejnej úcte veriacich, ktorí v húfoch prichádzali pomodliť sa za mŕtveho Svätého Otca. Smrť pápeža Pavla VI. bola skutočne kresťanská. Svätý Otec bol pripravený na tento prechod do večnosti veľmi dobre. Môžem povedať, že jeho smrť bola najvyšším aktom jeho hlbokej viery a ostala pre mňa udalosťou, na ktorú nikdy nezabudnem. A chcel by som ešte pripomenúť jednu vec, ktorá vo fantázii ľudí ostala akýmsi tajomným znakom. O minútu ako Svätý Otec zomrel, teda presne o deviatej hodine a štyridsiatej prvej minúte naraz len zazvonil budíček na nočnom stolíku. Všetci sme sa trochu preľakli. Tento budíček si kúpil Svätý Otec v Poľsku, kde ako mladý kňaz pracoval za určitý čas na nunciatúre vo Varšave. On sám každý večer naťahoval budíček a nechcel, aby sa ho druhí dotýkali. Posledný večer ho však pre slabosť nemohol už natiahnuť. Mohol to urobiť Mons. Macchi, ktorý však nepoznal presne mechanizmus budíčka a tak nevedomky upravil budíček, aby zazvonil minútu po smrti veľkého pápeža. Teda nijaký tajomný znak, ako niektorí písali a hovorili. Začiatkom septembra sa naši študenti vrátili vypočinutí z prázdnin a začali nový školský rok. Hneď v prvých dňoch sa zúčastnili na milej slávnosti. Traja saleziánski novici, Peter Blažek, Tibor Reimer a Štefan Knatek, ktorí len pred viac ako rokom sedeli v tých istých školských laviciach, skladali v bazilike svätého Jána Bosca svoje prvé rehoľné sľuby. Naši študenti išli spolu s Otcom direktorom Kočíkom a viacerými saleziánmi na túto slávnosť. Boli svedkami mladíckej oduševnenosti a nadšenia, keď počuli, ako sa ich bývali priatelia zasväcovali Bohu a sľubovali vernosť Don Boscovi. Na slávnosti sa zúčastnili aj príbuzní našich nových saleziánov a preto bolo tam veľa radosti. Po bohoslužbách chlapci sa chceli s našimi priateľmi vyfotografovať. Mladí saleziáni odišli potom na pár dní navštíviť svojich rodičov a príbuzných a od 22. septembra sú v saleziánskej vyššej škole v Nave Foto: P. Jerabek v Lombardii, kde pokračujú vo filozofických štúdiách. Škola sa pre našich študentov naplno rozbehla. Pred slávnosťami mali aj oni dosť práce s čistením priestranstva okolo Ústavu. Pred slávnosťami i počas slávností naši študenti podali pomocnú ruku všade, kde bolo zapotreby. Na slávnostných svätých omšiach v rímskych bazilikách sa zúčastňovali so všetkou nábožnosťou. Svätý Otec si ich na audiencii zvlášť všimol a niektorý z nich mohol Jánovi Pavlovi II. nielen podať ruku a prehovoriť s ním pár slov, ale dostať od neho aj srdečný « pápežský » bozk pokoja. Ten samozrejme patril nielen dotyčnému študentovi, ale celému Malému samináru. 30 T. Ricci Preložil A. Pauliny NAŠI ŠTUDENTI SÚSCM V RÍME [pageend34]Slováci vo svete Keď sme sa chystali uverejniť v predchádzajúcom číslo (číslo 8, august 1988) blahoželanie k zlatému jubileu kňazstva Otcovi T. Zúbeko- vi, naraz sme dostali smutnú správu, že tento vzácny františkánsky kňaz 28. júna 1988 zomrel. Pán Boh ho povolal osláviť jeho jubileum v nebeskej otčine. TJ. Zúbek sa narodil 4. apríla 1914 v Malackách. Gymnázium študoval v Bratislave. Roku 1922 vstúpil do františkánskej rehole. Noviciát si vykonal v kláštore v Trnave. V rokoch 1930-34 dokončil stredoškolské štúdiá v Skalici. Teológiu študoval v Záhrebe a v Bratislave. Za kňaza bol vysvätený 26. júna 1938. Postgraduálne štúdiá absolvoval vo Friburgu vo Švajčiarsku, kde získal aj doktorát z teológie. Po návrate zo Švajčiarska sa stal profesorom teológie na Františkánskej vysokej škole v Žiline. Popri záslužnej pedagogickej činnosti vykonával dôležité rehoľné funkcie: bol rektorom seminára, kvardiánom kláštora a provinciálnym radcom. Roku 1948 ho komunisti uväznili. V roku 1950 ho spolu s inými františkánmi internovali v sústreďova- com kláštore vo Svätom Beňadiku, odkiaľ sa mu roku 1951 podarilo utiecť. Dostal sa do Rakúska, odkiaľ po krátkom pobyte odišiel do Ríma. Roku 1962 prišiel do Spojených štátov amerických. Tu rozvíjal mnohostrannú činnosť dušpastier- sku, misionársku, vychovávateľskú a publicistickú. Otec Zúbek bol plodným autorom mnohých pedagogických a historických štúdií. V mnohých slovenských časopisoch uverejňoval náboženské úvahy, ľudovýchovné a poučné články. V našom časopise « Slovenské hlasy z Ríma » sme mohli uverejniť niekoľko jeho cenných príspevkov. Mnohých čitateľov zaujal napríklad jeho vyvážený článok o podmienkach beatifikácie prezidenta Dr. Jozefa Tisu, článok o diecéznom procese Miriam Demjanovičovej a podobne. Napísal po anglicky významné dielo o prenasledovaní Katolíckej cirkvi na Slovensku «The Church of Silence in Slovakia » a brožúrku «Slovák Bishops — Martyrs of Christ». Po smrti Otca Rudolfa Dilonga redigoval « Listy svätého Františka ». V Otcovi Zúbkovi stratili nielen Otcovia františkáni, ale všetci Slováci vzácneho kňaza, spisovateľa, kultúrneho pracovníka a nadšeného vlastenca. Spomíname naňho v modlitbách, aby Pán života a smrti odmenil večnou radosťou jeho prácu za Boha a za národ. V nedeľu 11. septembra 1988 sa slovenskí veriaci z Mníchova a jeho okolia zhromaždili vo svojom kostole v Asamkirche v hlavnom meste Bavorska, aby sa Eucharis- tiou poďakovali dobrotivému Pánu Bohu spolu s jubilantom Otcom Štefanom Zlochom, verbistom, za jeho päťdesiat rokov kňazstva. Konce- brovanej svätej omši predsedal Otec biskup Dominik Hrušovský, ktorý povedal aj priliehavú homíliu. Po svätej omši bolo na Slovenskej misii pohostenie, počas ktorého mnohí prítomní osobne vyjadrili jubilantovi svoje blahoželania. Otec Štefan Zloch sa narodil 12. septembra 1910 v Ompitáli pri Modre. Gymnázium navštevoval v Močenku u Otcov verbistov. Maturoval v Nitre na štátnom gymnáziu roku 1932. Do noviciátu Spoločnosti Božieho Slova vstúpil 2. septembra 1932 v ústave svätého Gabriela v Módlingu pri Viedni, kde študoval aj teológiu. Za kňaza bol vysvätený 24. augusta 1938 vo Viedni. Primície slávil v Ompitáli 2. septembra toho istého roku. Náš jubilant podnikol svoju misionársku cestu do Číny dobrodružne — tesne pre vypuknutím druhej svetovej vojny — transsibírskou železnicou do Pekingu. Jeho krížová cesta začala v Číne. Po komunistickom prevrate sa dostal do väzenia 25. júla 1951 v Pekingu. Vo väzení sa musel podrobiť umývaniu mozgu, lebo červený režim ho považoval za jedného z najnebezpečnejších kňazov, veď bol medzi univerzitnou mládežou študentským farárom. Mučenie vo väzení bolo priam neznesiteľné a často si kládol otázku, či sa z toho nezblázni. Na sviatok Nanebovzatia Panny Márie 15. augusta 1952 sa dostal v väzenia von, ale do slobodného 31 ZOMREL VÝZNAMNÝ FRANTIŠKÁNSKY KŇAZ OTEC ZÚBEK aj SPOMIENKA NA BISKUPA GOJDIČA Na deň 17. júla pripadlo sté výročie narodenia gréckokatolíckeho biskupa Pavla Gojdiča. Pri tejto príležitosti 16. júla o 10. hodine bola koncelebrovaná slávnostná liturgia v katedrálnom chráme gréckokatolíkov v Prešove. Hlavným celebran- tom bol Otec ordinár Mons. Ján Hirka; spolu s ním koncelebrovalo 110 kňazov. Pred svätou liturgiou Otec Hirka požehnal sarkofág s ostatkami biskupa Gojdiča, ktoré roku 1968 boli prenesené z Leopoldova do Prešova a uložené najprv v krypte a neskoršie v sarkofágu. Mons. Hirka v kázni zrekapituloval život biskupa Gojdiča, jeho uväznenie a smrť. Na biskupskom tróne boli vyznačené insignie biskupa Gojdiča a vedľa nich visela tŕňová koruna a roky narodenia a smrti. Na slávnosť sa zišlo pomerne veľa kňazov a veriacich. Pred liturgiou sa veriaci v chráme modlili bolestný ruženec. Na rozjímanie boli predložené niektoré epizódy zo života biskupa Gojdiča. Otec Hirka v kázni osobitne zdôraznil lásku biskupa Gojdiča k veriacim, ku kňazom a k nepriateľom. Spomenul aj jeho výrok: « Milujte ľudí takých, akí sú, aj s ich chybami. Ak by sme chceli milovať len ľudí, ktorí nemajú chyby, nemohli by sme milovať nikoho.» Keď sa ho vo väzení pýtali, kto mu ublížil, odpovedal, že on nemá nepriateľov a že rád trpí. Aj keď biskup Gojdič nebol štátom rehabilitovaný, každý veriaci Slovák vie a cíti, že bol odsúdený nespravodlivo. Heslom biskupa Gojdiča bolo: Boh je Láska, milujme ho! ZLATÉ KŇAZSKÉ JUBILEUM OTCA ZLOCHA SVD [pageend35]sveta do Hong Kongu sa dostal až 24. augusta v deň výročia svojej kňazskej vysviacky. V rokoch 1953-59 pôsobil v Japonsku, potom vo Viedni (1959-62). Do Mníchova sa dostal koncom roku 1962. Najprv bol vedúci v St. Paulus Kolegium a od roku 1979 žije v ústave Paulinum. Dúfame, že nám ho Pán Boh ešte veľa rokov ponechá pre dobro východoeurópskej a slovenskej študujúcej mládeže. Srdečne blahoželáme! dobrým slovom, ale ešte viac dobrým príkladom rodičov. Currículum vitae nášho jubilanta možno zhrnúť do týchto riadkov: Po ľudovej škole v rodisku a po skvelej maturite v Trnave už ako saleziánsky klerik roku 1950 uteká ilegálne (ale odôvodnene) do cudziny, keďže doma nebolo pre neho výhľadu pokračovať v štúdiách ku kňazstvu. Pri prechode cez plnú Moravu prúd na ňom ponechal iba to najpotrebnejšie, ako sa to stalo viacerým členom utekajúcej skupiny. Teológiu študoval na Medzinárodnej vysokej teologickej škole v Turíne a tam ho aj vysvätil za kňaza kardinál Fossati 1. júla 1956. A keď predstavení vybadali jeho mimoriadne intelektuálne schopnosti, na ďalšie štúdiá ho poslali na slávnu univerzitu v Lou- vaine (Belgicko), kde dosiahol dva doktoráty: z cirkevného práva a z morálky. Zopár rokov pôsobil ako profesor na univerzite v Pádové a odtiaľ sa pobral do dušpastierskej činnosti v janovskom priemyselnom predmestí Sampierdarena, kde si na neho dosiaľ spomínajú ako na priateľského kňaza. Nateraz riadi slovenskú katolícku misiu v Mannheime (juhozápadné Nemecko), kde aj oslávil svoju životnú šesťdesiatku « bez trúb a fanfár», no za srdečnej účasti nielen slovenských, ale aj nemeckých priateľov a veriacich, ktorí zaplnili farský kostol Maria-Hilf, aby ho sprevádzali pri večernej koncelebrovanej omši. Bolo to v sebotu 3. septembra. Nechýbalo rodinné posedenie vo farských miestnostiach. Otec Cyril sa skromne, jednoducho a obetavo venuje svojim zákazníkom, ktorých nie je málo najmä v tejto dobe. Jeho veriaci v Nemecku a spolubratia po celom svete sú s ním duchovne spojení a zo srdca mu želajú veľa ďalších úspechov v dušpastierskej a vedeckej činnosti. Nech tieto slová sú pre neho uistením o oddanosti a povďačnosti. Ad multos felicesque annn.ql Bože, dobrotivý Otče, od teba pochádza všetko, čo máme a čo sme; osvieť našu myseľ, aby sme v každom dare (aj v dare Slovenského ústavu svätého Cyrila a Metoda v Ríme) videli tvoju otcovskú lásku, ďakovali ti z celého srdca a milovali ťa zo všetkých síl. Skrze nášho Pána Ježiša Krista, tvojho Syna, ktorý je Boh a s tebou žije a kraľuje v jednote s Duchom Svätým po všetky veky vekov. 32 OTEC CYRIL BURAN ŠESŤDESIATNIKOM Dňa 2. septembra tohto roku dožil sa životnej šesťdesiatky duchovný slovenskej katolíckej misie so sídlom v Mannheime saleziánsky kňaz Dr. Cyril Buran, rodák z Jablo- nice pri Senici, jeden za štyroch detí, ktoré v rodine dostali kresťanskú výchovu, vštepovanú nielen Veriaci [pageend36]Predstavitelia slovenských organizácii ďakujú Ústavu za vykonanú prácu v prospech Slovákov doma i v zahraničí. [pageend37]Liatie a umiestňovanie sôch našich vierozvestov. [pageend38]Posviacka sôch svätého Cyrila a Metoda po svätej omši. Autor sochár W, Schiffer prijíma gratulácie za vydarené sochy. [pageend39]Po obede sa pobožnosťou TE DEUM, poďakovaním Otca biskupa a odovzdaním daru knihy Nového zákona slávnosti ukončili. SLOVENSKÉ HLASY Z RÍMA ROČNÍK XXXVII - 1988 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Paulíny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. 3. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma. Istituto Slovacco dei Šanti Cirillo e Metodio, Via Cassia 1415, 00123 Roma - Ľa Storta, Italia. Tlačí Typografia Ugo Detti. Via Girolamo Savonarola. 1 - 00195 Roma [pageend40]