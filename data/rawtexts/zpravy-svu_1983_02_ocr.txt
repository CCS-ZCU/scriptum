ZPRÁVY SVU SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 Ročník XXV. březen-duben 1983 Číslo 2. Monsignor Jaroslav Škarvada, člen SVU, vysvěcen papežem na biskupa. První čtvrtek roku 1983 vysvětil papež Jan Pavel Druhý v basilice svátého Petra v Římě čtyři nové arcibiskupy a deset biskupů. Byli mezi nimi i český monsignor Jaroslav Škarvada a slovenský monsignor DominikHrušovský, kteří žijí v Římě a jsou pověřeni péčí o Čechy a Slováky v zahraničí. Jak řekl náš nový biskup, Jaroslav Skarvada, jejich biskupské svěcení bylo především darem polského papeže Čechům a Slovákům, žijícím ve světě. K tomu přistupuje historická skutečnost, že Jan Pavel Druhý vysvětil biskupy Škarvadu a hrušovského právě tisíc let poté co byl v roce 983 vysvěcen ve Veroně - tedy také mimo svou vlast - první biskup naší krve, v Polsku hluboce uctívaný, svátý Vojtěch. Biskup Jaroslav Skarvada je dlouholetým členem SVU a tak si o něm povězme trochu víc. Narodil se v roce 1924 v Praze a mládí prožil na Vinohradech. Za války byl pracovně nasazen do tehdejšího Německého Brodu a potají studoval teologii. Po válce odjel s nrvní skupinou českých a slovenských bohoslovců do Říma, kde byl v roce 1949 vysvěcen na kněze. Od té doby působí v Itálii, později jako profesor věroučné teologie, sekretář kardinála Josefa Berana a konečně jako delegát Svaté Stolice pro Čechy v zahraničí. Biskup Škarvada odhaduje, že českého kněze dnes potřebuje v zahraničí asi 200 až 300 tisíc lidí českého původu, kteří přišli do ciziny v posledních desetiletích. Ve styku s nimi totiž podle slov monsignora Škarvady nejde ani tak o jazyk, protože ti se cizí řeči naučí poměrně rychle, ale o mentalitu; o to, aby jim kněz rozuměl, aby chápal jejich duchovní potřeby, aby s nimi měl trpělivost a měl je rád. Ve světě dnes pro ně existuje asi 40 pastoračních center či misií, od Austrálie po Kalifornii a od Skandinávie po jižní Afriku. Monsignor Škarvada tráví svůj čas jednak na státním sekretariátě ve Vatikáně, jednak na cestách po světě mezi krajany. Při biskupském svěcení dostal monsignor Škarvada titul biskup litomyšlský. Biskup, který nemá vlastní území, totiž dostává titul podle některé z diecézí, které zanikly. Většinou to bývají biskupské stolce v oblastech, kde byla katolická církev potlačena islámem; monsignor Hrušovský se tak nyní například stal titulárním biskupem zaniklé diecéze Tubie v Mauretánii. Jedna zaniklá diecéze je i v Čechách. Rozprostírala se na českých hranicích a zasahovala i [pageend1]na Moravu. Byla založena v roce 1344, kdy byla Praha povýšena na metropoli. Za husitských válek zanikla. Papež Jan Pavel Druhý nyní dal tuto zaniklou litomyšlskou diecézi monsignoru Škarvadovi. Podle církevního práva to biskupovi Škarvadovi neposkytuje vůči Litomyšli žádnou pravomoc, ale je to přece jen symbolické pouto k zemi, v níž se nový biskup narodil a v níž vyrůstal. Pavel Pecháček Zprávy z předsednictva SVU Předsednictvo SVU mělo své třetí zasedání 12. března 1983 po celý den v New Yorku. Schůzi řídil předseda dr. Pospíšil za účasti všech členů předsednictva a několika hostů. Z agendy je třeba uvést toto: Z referátu předsedy vzalo předsednictvo s uspokojením na vědomí zprávu o vzniku dvou nových místních skupin SVU, totiž v Pittsburku a Hartfordu, Con. a dozvědělo se o přípravě dalších dvou, totiž v Perthu, Austrálie a Utre- chtu, Holandsko. Generální tajemník oznámil, že Evropská konference SVU v Bernu je plánována švýcarskou skupinou na 26. až 28. srpna 1983. Výroční konference SVU (valná hromada podle zák. předpisů s krátkým přednáškovým symposiem) bude konána letos kolem 28. října v Bostonu, Mass. Organizátorem výroční konference je prof. Dr. Ladislav Dolanský, jehož lze kontaktovat na adrese: 18 Aakdale Avenue, Weston, MA 02193. Členská komise SVU schválila 37 přihlášek o členství SVU. Předsednictvo návrh komise přijalo a uložilo gen. tajemníkovi zaslat novým členům legitimace. Pokladník podal zprávu finanční a oznámil, že s výjimkou Los Angeles, bude v USA vybírat příspěvky od členů sám, aby se zabránilo komplikacím. Poděkoval přítomné dr. Romováčkové, předsedkyni místní skupiny SVU v Pittsburku, za znamenitou práci skupiny během XI. sjezdu, která přispěla k pozoruhodnému finančnímu zisku sjezdu. Vzpoměl také stížností členů, že neobdrželi dosud 1. číslo časopisu KOSMAS, ačkoliv si časopis dávno předplatili. Doporučuje urychlenou nápravu v rámci reorganizace administrativy časopisu. Zprávy SVU rediguje Jaroslav Němec. Adresa redakce: 2067 Park Road, N.W., Washington, D.C. 20010. Zprávy SVU (SVU News)-Date of issue April 1983. Issued bimonthly. Vol. 25, No 2 ■ Publisher: Czechoslovak Society of Arts and Sciences, Inc., Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: members $2.00; non-members $6.00. Second class postage paid at Flushing, N.Y. Postmaster: Send address changes to Zprávy SVU, Mrs. R. Bunza, 75-70 199th Street, Flushing, N.Y. 11366. 2 [pageend2]Místopředsedové přijali tentativní přidělení agendy z minulé schůze a tak dr. Nehněvajsa má na starosti publikace, dr. Bednár styk s veřejností a opatřování finančních prostředků, dr. Winner připraví program XII. sjezdu v r. 1984 (místo zatím nebylo určeno), dr. Absolon navrhne náborový leták a dr. Nábělek bude mít na starosti styk s místními skupinami. Pro případnou potřebu pracovníků místních skupin připojujeme Nábělkovu adresu: Dr. Igor Nábělek, 701 Chateaugay Rd., Knoxville, TN 37923. Redaktor Zpráv předložil 1. číslo XXV. ročníku ZPRÁV SVU a anglický S VU BULLETIN a informoval předsednictvo o obsahu 2. čísla ZPRÁV SVU. Dr. Zdeněk Suda, nový redaktor KOSMASŮ, sdělil, že podle informací prof. Fishera-Galattiho je druhé číslo KOSMASŮ v tisku a materiál k 3. číslu je prý k disposici. Ten ovšem chce dr. Suda vidět a sám již rozhodnout. Poté nastínil program KOSMASŮ. Podle zprávy dr. Karla Hrubého, redaktora PROMĚN, je 1. číslo ročníku 1983, připravené dr. Matějkou, již v tisku a rovněž 2. číslo je takřka hotovo. Další materiál opatřený rovněž ještě dr. Matějkou, je k disposici a Hrubý sám má již také nějaké rukopisy. Jedno číslo PROMĚN patrně zase připraví dr. Stefánek v Mnichově. V diskusi o obtížích místních skupin opatřit si kvalitní přednášky nabídli se dr. Nehněvajsa a dr. Suda, že připraví dotazník, jímž by se realizovalo zřízení jakéhosi Speaker’s Bureau. Dotazník by, podle jejich názoru, mohl zároveň sloužit i náborovým účelům. Předsednictvo s radostí přijalo tuto iniciativu a dalo souhlas ke krytí administrativních výdajů pro tento projekt. Příští schůze předsednictva bude dne 24. a 25. června 1983 ve Washingtonu, D.C. Různé zprávy Tentokrát zahajujeme zprávou neobvyklé délky. Zdá se nám však, že je to informace důležitá, která prospěje našim slávistům a proto s ní neprodléváme. V PROMĚNÁCH by se totiž mohla objevit nejdříve za půl roku. O slavistických studiích v Japonsku a v Číně Zájem o poměry v Sovětském svazu a ve Východní Evropě a o jejich další vývoj není omezen jen na Západní Evropu a Spojené státy. Také Japonci a Číňané mají celou řadu význačných organizací a ústavů, které se těmito otázkami zabývají. Většina se jich soustřeďuje kolem vedoucích universit, ale význačná část studia se provádí přímo ve vládních institucích, poněvadž jeho výsledky jsou důležitým činitelem ve formulaci mezinárodní politiky Japonska a Číny. Zatímco informace o studiu těchto problémů v Japonsku jsou nám aspoň zčásti známy, informace z Číny, jak se dá očekávat, jsou velmi kusé. 3 [pageend3]Nejvýznamnějším střediskem studia v Japonsku je The Slavic Research Center při Hokkaido University v Sapporo. Jeho ředitelem je prof. Takayuki ITO. Toto středisko pořádá jednak dvakrát do roka symposia, na nichž se předkládají obsáhlejší studie a jednak dvakrát za měsíc konference, na nichž se diskutují kratší práce odborníků, včetně těch, kteří byli za tím účelem pozváni z jiných zemí. V rámci symposií bylo připraveno několik studií, které se přímo týkaly Československa. Tak profesor z Hitotsubashi university, Tadayuki HAYASHI, napsal studii “The Czechoslovak Policy Toward Soviel Russia, 1918-1922" a “On Edward Benes. View of Soviet Russia. ” Studie prof. Yutakai AKINO z Hokkaido University jedná o “Soviet-Czechoslovak Relations During the Second World War". Pro posouzení československé otázky je zajímavá také práce předložená na jedné z poloměsíčních konferencí Vladislavem KRASNOVEM z Monterey Institute of Foreign Languages, Cal. na téma "Principles of the Soviet Foreign Policy, Viewed by Richard Pipes". (Pozn. : Richard Pipes, původem Polák, byl v Bílém domě členem komise, která se zabývala otázkami mezinárodní bezpečnosti Spojených států. Nyní je opět na Harvard University). Mezi dalšími japonskými organizacemi a instituty zabývajícími se stejným oborem, je významný Department of History na Tokyo University a zvláštní oddělení u Kyoto University, kde je také úřad japonské Society for Slavic and East European Studies. Tato společnost vydává jednou za rok publikaci, v níž najdeme v r. 1980 práci, kterou napsal Y. URAI na velmi zajímavý a neočekávaný námět: “The Czech Literature in Japan” a v r. 1981 článek, připravený S. TAKENAMI-m a S. OHTSU-im, jednající o japonských studiích sovětských a východoevropských hospodářských otázek. Tytéž problémy jsou také sledovány na City University v Osaka a všeobecně v Japonském institutu pro mezinárodní otázky. Důležitým v tomto směru je také Úřad pro výzkum a plánování v ministerstvu zahraničních věcí, jehož generální ředitel, Teruji AKIYAMA se zejména zajímá a podporuje mezinárodní spolupráci pro studie týkající se SSSR a Východní Evropy. Spolupráce je nutná zejména také proto, že takovéto studie jsou předmětem zájmu nejen špecializovaných organizací, jako je např. The Japan Association for Soviet and East European Studies, která pořádá každoročně kongresy u některé z japonských universit, ale také jiných organizací, jako je např. The Japan Political Science Association, anebo The Japan Association for International Relations. Během jejich konferencí jsou téměř pravidelně přednášeny důležité studie týkající se SSSR, anebo východní Evropy. V poslední době se zájem ovšem soustřeďuje na Polsko, změny v SSSR a sovětské zájmy v Asii. Je třeba ještě dodat, že v r. 1980 Nobouyuki KATAOKA napsal knihu Formation of Centralized Socialism; Czechoslovakia’s Case, zatímco autor Sheregu KIDO v knize Politics and International Relations of Eastern Europe (Tokyo, 1982) jedná o věcech, jež se přímo týkají Československa. 4 [pageend4]Čína se zajímá o vývoj v SSSR a jiných socialistických zemích ještě více, než Japonsko, ale přesto je daleko méně známo o jednotlivých studiích a konferencích, na nichž se tyto otázky debatují. Víme jen, že v Beijing-u (býv. Peking) existuje Institut pro sovětské a východoevropské studie a že institut stejného jména je v Šanghaji. Zajímavé je, že pedagogické metody a výchova v SSSR je předmětem zvláštního výzkumu (v rámci jiných podobných srovnávacích studií) na tzv. “Normal University” v Beijing-u a “Norma! University” pro východní Čínu v Shanghaji. Zvláštní pozornost vývoji v SSSR a Východní Evropě je věnována také v Úřadě pro zahraniční otázky v Čínské akademii pro sociální vědy v Beijing-u. Tato akademie je velmi zainteresována na výměně studií a jiných informací týkajících se SSSR a Východní Evropy. Z činnosti místních a oblastních skupin Místní skupina SVU v New Yorku Posjezdové období činnosti skupiny jsme dne 21. listopadu zahájili setkáním s náruživým’cestovatelem profesorem Ulčem. Ulč nezklamal ani v New Yorku. Vtipně, často svým známým sarkasmem, provázel účastníky zeměmi a oblastmi, kde je návštěva bělocha ještě vzácnou událostí. Pěkné, technicky dokonalé barevné diapositivy umožnily posluchačům sledovat půvaby neznámých, vzácných krajů a domorodce, kteří jsou dosud na primitivním stupni civilizace, ale dovedou návštěvníkovi ukázat mnoho zajímavostí ze svého života. Po přednášce odpovídal přednášející na četné otázky účastníků. Návštěva pěkná, bylo nutno shánět náhradní židle. V neděli 23. ledna bylo velmi úspěšné odpoledne s Járou Kohoutem. Úspěšné jednak co se programu týče, ale také návštěvy. Přes velmi špatné počasí byla místnost Národní budovy na Manhattanu, kde se setkání konalo, zaplněna do posledního místa. To svědčí o oblíbenosti Járy Kohouta. Ten, v nevyčerpatelném humoru, vyprávěl o své herecké kariéře divadelní i filmové doma i v exilu a o svých toulkách mezi krajany. Svá vyprávění doprovázel světelnými obrazy á záběry z filmů, v nichž hrával s Ferencem Futuristou, Vlastou Burianem, Karlem Hašlerem, Mar- vanem a jinými. Setkání předsedal (za onemocnělého předsedu, dr. Jaroslava Pecháčka) místopředseda skupiny, prof. Milan Fryščák. Po programu bylo tradiční pohoštění. Po vystoupení Járy Kohouta pozvala skupina známou spolupracovnici Metropolitního musea dr, Zdenku Můnzerovou na přednášku o právě 5 [pageend5]otevřené výstavě vatikánských uměleckých pokladů v New Yorku, dne 27. února. Dr. Míinzerová vybrala pro účastníky na čtyřicet diapositivů v New Yorku vystavených děl ze všech období, počínaje vykopávkami sochařských děl z doby předkřesťan- ské až po moderní malířská díla a doprovodila je odborným výkladem. Po přednášce odpovídala na četné dotazy ze všech oblastí umění, při čemž připoměla vysokou úroveň pražské školy historie umění reprezentované jmény profesorů Birnbau- ma, Matějíčka a Cibulky, u něhož studovala. Navíc studovala v Paříži a v Halle. Její odpovědi ukázaly vysokou erudici a zkušenosti, které nasbírala dlouholetou prací v předním newyorském museu. Posluchači byli velmi spokojeni. Přišlo jich hodně. Naši Newyorčani se zřejmě naučili na podniky pořádané místním SVU v Národní budově chodit... Protože dosavadní sekretář newyorské skupiny Ing. Miloš Kučera byl zvolen generálním sekretářem SVU, převzala jeho dosavadní funkci rozhodnutím výboru ze dne 10. března t.r. paní Růžena Bunžová. Ing. Kučera zůstává však i nadále členem newyorského výboru. Na téže schůzi byl do výboru kooptován dr. Vladimír Dostál. Doplnění a změnám je newyorský výbor zmocněn usnesením valné hromady skupiny ze dne 18. černá 1982. Ustanovení místní skupiny v Pittsburghu XI. světový kongres podpořil zájem o SVU v Pittsburghu, kde se počet členů zvýšil z původních šesti na deset do konce roku 1982. Ustavující schůze místní skupiny se konala 12. února 1983 a byla z pověření generálního tajemníka řízena dr. Z. Sudou. Zúčastnilo se jí 7 řádných členů a 11 nově vstupujících členů Dr. Nehně- vajsa promluvil o cílech SVU a náplni pro místní skupiny a poté se přistoupilo k volbě místního výboru. Složení: dr. H. Romováčková - předseda, dr. Z. Suda a ing. M. Getting - místopředsedové, J. Horáková-Kán- ská - programový referent, ing. F. Sim - pokladník, A. Neničková - sekretářka. Po krátké diskusi o budoucí činnosti skupiny byla schůze zakončena společenskou a seznamovací částí s občerstvením. Současný počet členů nové skupiny je 30. H.R. Ustavení místní skupiny SVU, Hartford, Conn. Dne 26. února 1983 ustavila se v Hartfordu, Conn, nová místní skupina SVU. Ustavující schůze se konala na St. Joseph-College ve West Hartford. Funkcionáři skupiny jsou: dr. Josef Kalvoda, předseda; prof. Joža Karas, místopředseda a pí. Marta M. Krahulová, jednatelka. Podrobnosti příště. Místní skupina SVU v Los Angeles pokračovala v roce 1982 úspěšně ve své činnosti s novým předsedou, naším dlouholetým členem Janem Dobiášem a osvědčeným výborem se zástupci mladé generace. Během roku uvítáni význační hosté počínaje dr. Papánkem s chotí, kteří se zúčastnili v únoru tradičního slavnostního večera v L.A. Athletic Clubu, věno- 6 [pageend6]váného uvedení nového výboru. V březnu byla přednáška pí. Kamily Alleyn o obrazech žen v umění během věků. V prosinci byl uvítán co obzvláště milý host dr. Jaroslav Pe- cháček, předseda newyorské skupiny, bývalý ředitel čsl. sekce Radia Free Europe. Naši členové se rovněž podíleli na programu. V lednu promluvil bývalý předseda skupiny dr. Otto Turchan o světové energetické krisi a jejích důsledcích pro globální ekonomii a mezinárodní politické vztahy. V březnu přispěl k oslavám náš, bohužel již zesnulý člen, ďr. Jiří Kašpárek svou význačnou přednáškou o Masarykově osobnosti. V květnu přednášel dr. R. S. Pallas o úkolech postu ve výživě v souvislosti s jeho vlastními výzkumy. V září vyprávěl bývalý předseda skupiny F. J. Marlow o sjezdu SVU a jubilejním sokolském sletu ve Vídni. V rámci místních oslav “28. října” měl pak skvělý slavnostní proslov. Listopadová schůzka byla věnována poesii exilového básníka Ivana Diviše, večer vděčně vedený naší členkou a básnířkou Jiřinou Fuchsovou. Zajímavý pokus byl uskutečněn v dubnu zájezdem do San Francisca k návštěvě museí a shlédnutí S.F. baletu. Vydávání vlastního anglického BULLETINU pokračovalo za vedení dr. Z. Fischmannové. Skupina želí odchodu jednoho z iniciátorů Bulletinu a zasloužilého člena Společnosti Josefa Žandy. V květnové výroční schůzi skupiny byla udělena tři stipendia z místního studijního fondu vedeného členkou Lindou Zahrádkovou. Skupina dále připravuje výstavu uměleckých prací Otona Kovaříka u příležitosti jeho 55. narozenin. Slavnostní otevření výstavy bude 10. června v 7.00 p.m. v budově Great Western Savings na La Cienega a Wilshire Blvd, v Los Angeles, kde měl Kovařík výstavu již před pěti lety. Členové místní skupiny a jejich hosté budou mít možnost shlédnout nejnovější práce svého oblíbeného umělce, účastníka většiny výstav na sjezdech SVU. L. A. Krátký Místní skupina SVU, Washington, D.C. Dne 14. ledna t.r. uspořádala místní skupina přednášku red. Pavla Pe- cháčka na téma: “Politika a sport”. Přednáška přilákala hezký počet zájemců, jimž řečník, který se hodně věnuje studiu sportu a sportovních záležitostí vůbec, podal znamenité vylíčení problému. Dne 14. února se konala na Americké univerzitě přednáška paní Dagmar White s názvem “The Czech National Theater in Prague”. Paní White-ová výborné vykreslila našemu i americkému poslucháčstvu historii “Zlaté kapličky”. 5. března sponsorovala skupina, s ostatními čs. organizacemi ve Washingtonu, Škroupovu operu “Dráteník” v provedení neúnavné paní Lídy Brodenové. Představení se konalo v kapli Mount Vernon Junior College. 17. března dr. Jaroslav Němec přednášel v Cleveland Park Library na téma: “První rakouská vědecká společnost, založená r. 1746 v Olomou- 7 [pageend7]ci. Její vznik, výsledky, zánik a pozůstalost”. Téhož večera a tamtéž se konala valná hromada místní skupiny. Předložená kandidátní listina pro výbor byla schválena a složení nového výboru je tudíž toto: red. Pavel Pechá- ček, předseda; pí. Emilia Royco, místopředsedkyně; dr. Theodor Procházka, místopředseda; ing. Zdeněk Vích, místopředseda; pí. Blanka Glosová, tajemnice; kol. Bohumil Jaroš, pokladník; dr. Věra Bořkov- cová, ing. Jan Gabriny, dr. Mojmír F. Mazur, dr. Barbara Podoska členové výboru; dr. Frank Meissner, arch. Emil Royco revisoři účtů. 24. dubna se bude konat slavnostní recepce v American University Faculty Club. Řečníkem bude předseda SVU, dr. Leopold Pospíšil. Jeho téma: “Are Social Sciences Sciences?” Místní skupina SVU v Ottawě, září 1982-únor 1983 Místní skupina SVU v Ottawě zahájila opět svůj programový cyklus 1982-83 v září. Skupina se schází pravidelně jednou měsíčně v klubovní místnosti moderní budovy National Library & Archives na Wellington Street. Schůze výboru skupiny pravidelně předcházejí sezení skupiny. V uvedeném období skupina uspořádala následující přednášky a akce: 1. září: CRIMINAL JUSTICE SYSTEM IN CANADA. Řečníky večera byli výchovná pracovnice John Howard Society v Ottawě, Mrs. Phyllis Gordon, a reformovaný, na doživotí odsouzený Mr. J. F., žijící na “parole” v Kirkpatrick House výše uvedené společnosti (“half-way house” - dům na poloviční cestě). Zajímavá přednáška a obzvláště dlouhotrvající diskuse na toto nepříliš obvyklé téma byla navštívena hojným počtem členů a hostů. John Howard Society je nápravnou a ve své podstatě charitativní společnosti. John Howard, po němž je společnost pojmenována, byl bohatý filantrop, který se narodil v městečku Hackney v Anglii roku 1726. Reformoval do značné míry penální systém v Anglii a v několika evropských zemích. 2. říjen: dr. Karel Rakušan, profesor fyziologie Ottawské univerzity, přednášel na téma “BIOLOGIE STÁRNUTÍ”. Dr. Rakušan je absolventem Karlovy univerzity v Praze a do roku 1968 pracoval jako docent patologické fyziologie na Fakultě dětského lékařství. Ve své přednášce shrnul současné základní theorie stárnutí a zabýval se projevy stárnutí na úrovni celého organizmu a na úrovni jednotlivých orgánů. Zvláštní pozornost pak věnoval změnám spojeným s procesem stárnutí v srdci a v cévách. Dr. Rakušan se zabývá intenzivně ve svém výzkumu otázkami normálního a abnormálního růstu srdečního svalu (srdeční hypertrofie), dodávkami kyslíku do tkání a vlivu stárnutí na kardiovaskulární aparát. 3. listopad: Řečníkem večera byl dr. Jiří Kotas, který hovořil na téma “HUSITSTVÍ, I. K HUSITSKÉMU POJETÍ PRAVDY, a II. MEZINÁRODNÍ OHLAS HUSITSTVÍ A JEHO VLIV NA REFORMACI.” V prvé části přednášky se řečník věnoval problému, zda v Husově a pozdějším pojetí pravdy šlo stále o prav- 8 [pageend8]du ve smyslu biblickém (tedy o pravdu, zjevenou Písmem), nebo o pravdu, založenou již na smyslovém poznání nezávisle na jakékoliv vnější autoritě (tedy o pravdu racionální). Ve druhé části přednášky rozebral klíčové problémy husitské ideologie a přešel k problému mezinárodní percepce husitství od Anglie až po evropský Východ. Věnoval se podrobněji stále diskutovanému problému, do jaké míry vlastně husitství anticipovalo pozdější reformaci a jak celý proces útoku proti centrální myšlenkové autoritě středověku - proces zahájený českým husitstvím - vedl ve svých důsledcích k novodobé politické demokracii a k myšlenkové svobodě moderního světa. 4. listopad-prosinec: Součástí programového cyklu činnosti byla vysoce .úspěšná, skupinou sponzorovaná, výstava obrazů tří malířů slovenského původu, Tibora Kovalíka, Petera Kovalíka- a Emila Purginy. Výstava se konala po tři týdny ve výstavní síni National Library & Archives, byla navštívena stovkami diváků, a byla vysoce hodnocena ottawskými masovými sdělovacími prostředky řadou recenzí, článků a pořadů. 5. prosinec: Již tradiční prosincový společenský večer skupiny se konal opět v krajanské restauraci Slavia manželů Havlových, kde za dobrého jídla a pití byla příležitost pohovořit si s přáteli v příjemném a téměř domácím prostředí. 6. leden: Dr. Marie Neudorflová hovořila na téma: "KOŘENY POLITICKÉ ČINNOSTI T.G. MASARYKA". Dr. Neudorflová pochází z východních Čech. Vystudovala historii na Filozofické fakultě Karlovy univerzity v Praze; po příchodu do Kanady v roce 1968, dosáhla diplomu M.A. v politických vědách a před dvěma roky Ph.D. v historii, se specializací na moderní evropské dějiny, na Al- bertské univerzitě. Autorka se zabývala ve své přednášce základními politickými koncepty Masarykovy činnosti, tak jak je Masaryk formuloval v osmdesátých a devadesátých létech. Soustře-. dila se pak zvláště na jeho praktickou politickou činnost, zejména parla- mentámí, v devadesátých létech minulého století a na jeho politické studie, vydané v témže období. 7. únor: Řečníkem večera byla dr. Jana Outratová, která hovořila na téma "STAROVĚKÝ EGYPT’. Dr. Outratová se narodila v Praze; vystudovala ekonomickou statistiku na Vysoké škole ekonomické v Praze a dosáhla titulu kandidáta věd v oboru zpracování dat. Po příchodu do Kanady v roce 1968 pracovala pro Statistics Canada, a v současné době pro ministerstvo Consumer & Corporate Affairs, kde je zodpovědná za vývoj a užívání automatizovaných systémů. Mezi jejími mnoha koníčky je architektura, archeologie a historie. Autorka se věnovala ve své přednášce nejprve důvodům proč Egypt a jeho styky s ostatními civilizacemi nebyl postihován zásadními změnami a převraty z vnějších pohnutek. Pro své přírodní podmínky, Egypt má mezi starými civilizacemi mimořádné postaveni. K zásadním převra- 9 [pageend9]tùm docházelo z vnitřních pohnutek. Autorka se poté věnovala podrobněji významné a důležité součásti starověkého egyptského života - kultu mrtvých, jehož vliv nevymizel zdaleka dodnes. Pyramidy, hroby egyptských vládců, vždy přitahovaly pozornost a množství spekulací a legend, které je obklopují je nepřeberné. Ve skutečnosti, pyramidy jsou určitou anomálií omezeného časového období, a logickým krokem ve vývoji egyptské architektury z hlediska kultu mrtvých. Jejich předchůdci - mastaby, a společníci - pohřební chrámy a silnice, rovněž jako následníci - hroby ve skalách a města mrtvých - jsou od starověku až podnes odrazem egyptského pohledu na svět, život a smrt, který se v průběhu několika tisíc let jen málo změnil. Dr. Vladimír Šístek Rakouská skupina SVU, Vídeň Dne 17. listopadu 1982 uspořádala skupina v Katolickém klubu přednášku břevnovského opata dr. Anas- táze Opaska, O.S.B. na téma “Postup komunistů proti církvi v ČSR v padesátých letech”. Celá řada mladších posluchačů se tak vlastně poprvé dozvěděla od očitého svědka, jak byla církev v ČSR pronásledována. 29.11. přijel z Vatikánu do Vídně dr. Jiří Marsa, který vystudoval v Římě archeologii a pronesl skvělou přednášku o římských katakombách, doprovázenou promítáním řady diapozitivů z míst, kam běžný návštěvník katakomb nemůže vstoupit. Protože dr. Marsa trvale přesídlil do Vídně stal se naším členem. Konec roku 1982 oslavila skupina společným Silvestrem v Mezinárodním kulturním středisku ve Vídni. Podle pamětníků to byl po několika desítkách let zase jeden český silvestr konaný ve Vídni. Pro více než 80 návštěvníků hrál Miroslav Bonhard na klavír, manželé Beranovi na kytary a varhany, zpívalo se a tančilo. V lednu Nového roku 1983 napsali a nastudovali členové SVU Nika Bret- tschneiderová a Ludvík Kavín novou hru k 100. výročí narození Franze Kafky. Divadlo mělo premiéru 13. ledna. Hra s názvem “Herr Kajka kehrt zurück” byla už tradičně pozitivně přijata rakouskou kritikou. Vedle výše jmenovaných ve hře účinkují i bývalá pražská herečka Jana Bonhardová se svým manželem klavírním virtuózem Miroslavem Bon- hardem, který ke hře složil hudbu. Biskup Mons. • prof. dr. Jaroslav Škarvada přijel do Vídně. V pátek 11.2. 1983 organizovala místní skupina SVU-Rakousko spolu s Katolickým klubem Čechů a Slováků v Rakousku setkání s otcem biskupem. Na večeru, kde bylo přítomno více než 150 lidí, promluvili biskup Škarvada, prof. dr. František Václav Mareš a pater Josef Novotný. Prof. Karel Beran se svojí manželkou Miladou jsou uznávaní kytaristé (klasické kytary). Jejich koncert je vždy zážitkem pro vyznavače jejich umění. V lednu a v únoru vystoupili v rámci večera SVU pro členy místní skupiny ve Vídni. 19 února se konal český recitál Niky Brettschneiderové “Smutky a úsměvy” - večer poesie, smíchu a vzpomínek. V nově restaurovaném 10 [pageend10]divadle Studio Molière bylo cca 200 diváků, kteří přijali s nadšením vystoupení paní Niky. Byly čteny (mimo jiné) verše Jaroslava Seiferta, Karla Kryla, Ludvíka Kavina a dalších. Příjemný věčer skvěle rámovala hudba klavírního viruoza Miroslava Bonharda. Bylo přítomno i několik návštěvníků z ČSR, neboť o recitálu předem informoval denní tisk. Pro případné návštěvníky Vídně uvádíme tři adresy, které by měli mít na paměti, protože všechny souvisejí s činností SVU ve Vídni: Petr PASTRŇÁK (člen SVU) - jediné knihkupectví českých a slovenských knih v Rakousku s pravidelnou otevírací dobou: 1070 Wien, Lindengasse 5. Otevřeno úterý od 16 do 18, středa až čtvrtek od 9.30 do 13,30aod 16do 18 a v sobotu od 9 do 12 hodin. V knihkupectví lze koupit veškerý exilový tisk, gramodesky, hračky, plakáty, nálepky, odznaky atd. “Theater Brett” - jediné pravidelné české divadlo ve Vídni, adresa “Wiener Settlement”, 1160 Wien, Lien- feldergasse 60d, hraje denně mimo pondělí od 20,00 hodin. V divadle se konají pravidelné výstavy obrazů a fotografií českých a slovenských umělců a je zde příjemné posezení a občerstvení v klubu divadla. Katolický klub Čechů a Slováků ve Vídni - sídlo knihovny a dokumentačního střediska SVU v Rakousku. Adresa 1010 Wien, Seitzergasse 5, IV. patro. Otevřeno je vždy ve středu a v pátek od 17 do 21,30 hodin a v neděli od cca 9 do 12 hodin. Pořady se konají většinou v pátek, kdy je taky v činnosti menší restaurační provoz. Rakouská skupina SVU všechny návštěvníky srdečně vítá a těší se na shledanou v kterémkoliv z výše- uvedených podniků. dr. Jan Krupka Místní skupina SVU ve Velké Británii, Londýn Dne 27. listopadu 1982 promluvil Daniel A. Borsuk na téma: Sokol včera a dnes. Přednášející je cviči- telem obnovené Jednoty Sokol, Londýn. Borsuk nastínil krátce dějiny Sokola - od Pražského tělocvičného spolku v r. 1862 se 75ti členy až do r. 1948, kdy členů byl již milion. Bylo celkem 11 sletů, z nichž na posledním cvičilo 300.000 Sokolů a přihlíželo 250.000 diváků. V exilu je 5 žup s 31 jednotami. 29. ledna 1983 promluvil ve skupině prof. dr. Z. Kopal, emer. profesor astronomie na universitě v Manchestru, autor několika knih a nespočetných článků v tomto oboru a specialista ve výzkumu měsíce. Po poetickém úvodu (Nerudovy Kosmické písně) přednášející nejdříve definoval život podle různých vědeckých definicí a poté probral možnosti života v naší sluneční soustavě a v celém vesmíru. Ačkoliv teoreticky život je možný asi na 1010 hvězd, doposud se nepodařilo zachytit žádný signál, který by naznačoval přítomnost inteligentních bytostí ve vesmíru. V závěru prof. Kopal varoval před snahou o navázání styku s obyvateli jiných hvězd, zejména s těmi, kteří by měli větší inteligenci než my. 11 [pageend11]Takový styk by totiž mohl znamenat katastrofu pro obyvatele této planety. Dr. J. Roubínek Oznámení Ve dnech 24. až 26. června t.r. se budou ve Washingtonu, D.C. konat náboženské obřady a národní slavnosti u příležitosti vysvěcení české kaple v katedrále Neposkvrněného početí Panny Marie. Slavností se zúčastní četní představitelé amerického veřejného života i duchovenstva. Očekává se veliká účast krajanů z Ameriky i z Evropy. V mariánské katedrále ve Washingtonu je už přes 50 kaplí, v nichž jednotlivé národy světa uctívají po svém způsobu Pannu Marii. Slováci mají v katedrále kapli Panny Marie Bolestné od srpna 1960. Česká kaple Panny Marie Hostýnské, sv. Jana Nepomuka Neumanna a všech českých patronů a svátých bude patřit k největším v celé katedrále. S podrobnostmi slavnosti všechny zájemce seznámí člen SVU, Mons. dr. Ludvík Němec, 9601 Germantown Avenue, Chestnut Hill, Pa. 19118, Pa. P.P. Z činnosti členů Milan Blaha, RNDr, rodem z Ostravy, pracuje od r. 1971 u Department of Physics and Astronomy, University of Maryland, College Park, jako Senior Research Associate. Pracovní obor a náplň činnosti: Teoretická atomová fyzika a spektroskopie. Výzkum zaměřen na studium elementárních atomových procesů (záření, atomové srážky, vliv prostředí na atomovou strukturu), jejichž znalost umožňuje interpretaci spekter laboratorních a astronomických zdrojů. V posledních pěti letech publikoval jako spoluautor 10 prací v odborných publikacích a byl spoluautorem devíti referátů přednesených na různých mezinárodních konferencích a konferencích Americké fyzikální společnosti. Dr. Jaroslav J. Jílek, lékař, rodem z Prahy, působil od r 1966 v Kanadě a od r. 1969 je v USA. V r. 1971 se specializoval v urologii a praktikuje nyní v Jacksonville, Fla. Je členem několika amerických lékařských organizací. Nedávno publikoval knihu “Running West” (Vantage Press, 1982) pod pseudonymem Jan Krofta. Ladislav Pavlík, režisér, dramaturg a spisovatel, pochází z Loun. V Československu studoval na vyšší provozní škole a pak jako externista na Filmové akademii mus. umění v Praze. Napsal 12 divadelních her a přispěl početnými články do pedagogických časopisů, zejména v Německu, Švýcarsku a Rakousku. Posledních 15 let připravuje krátké dokumentární a hrané filmy pro německou televisi. Je majitelem filmové produkce Impuls Studio a zakladatelem emigrantského časopisu Text 69. Dr. Rio T. Preisner získal doktorát filozofie v r. 1949 na Karlově universitě v Praze. Nyní působí jako profesor němčiny na Pennsylvania State 12 [pageend12]University, State College, Pa. Jeho oborem je němčina a německá literatura. Od r. 1968 publikoval 5 knih (3 v němčině a 2 v češtině) a celou řadu článků v různých časopisech, včetně Proměn. V češtině je jeho nejčerstvější prací Kultura bez konce (Mnichov, 1981). Dr. Ing. Jiří Tichý, narodený v Bratislave, študoval na Vysokém učení technickém v Prahe, tam získal v ç 1950 titul inžiniera a o dva roky poz- dejšie doktorát technických vied. Špecializoval sa na akustiku a kontrolu hluku a v týchto odboroch uverejnil 35 publikácií. Je členom niekoľkých anglických a amerických technických organizácií. Dr. Tichý prednáša na Pennsylvania State University, University Park, Pa. Dr. Bronislava Volek, pochází z Děčína, studovala na Karlově universitě v Praze, tam dosáhla-v r. 1968 diplomu “promovaný filolog” a o dvě léta později doktorátu filosofie. Je autorkou 15ti článků, které byly uveřejněny v profesionálních časopisech na témata ze slovanské a generální lin- guistiký a české literatury. Jako básnířka publikovala svou poesii v češtině a v anglickém překladu. Působí ve Slavic Department, Indiana University, Bloomington, Ind. Profesor dr. Karel Absolon, místopředseda SVU, pokračuje ve studiu života slavného chirurga Theodora Ch. Billrotha, o němž, jak jsme dříve uvedli, vydal třísvazkové dílo (The Surgeons Surgeon) v letech 1979- 1982. Tentokrát uveřejnil v Hamburku vydávaném čtvrtletníku Pommern (XX, 4:18-27, 1982) článek: Ein einmaliger Brief. Der zwanzigjährige Billroth beschreibtseine Reise durch Thüringen im Jahre 1849. Dne 13. ledna 1983 měl dr. Absolon přednášku pro Washington Society for the History of Medicine na téma: Abraham Flexner, William Welsch and the Translation of Theodor Billroth's "Lehren und Lernen”. Přednáška se konala v Lister Hill Center, National Library of Medicine, Bethesda, Md. Dr. Vladimír Kučera, profesor na pensi v Lincoln, Neb., pochází z Brna, kde se narodil 27. 6. 1906. V rodném městě vystudoval práva a získal doktorát v r. 1945, ale nešel do právnické praxe, nýbrž se věnoval žurnalistice. Stal se redaktorem časopisu čs. strany lidové DEN, publikoval knihu Začarovaná země a celou řadu menších publikací na témata historická, politická, náboženská a literární. Po květnu 1945 se stal šéfredaktorem časopisu Národní Obroda, vydávaného v Brně opět čs. stranou lidovou. Po únoru 1948 odešel do zahraničí a v r. 1949 přijel do USA, kde po kratší době se mu podařilo získat místo asistenta ve státním historickém museu v Lincoln, Neb. V krajanském prostředí si dr. Kučera vzal za úkol udržovat a šířit znalost češtiny a dobýt pro ni uznání na veřejných školách. To se po 10ti letech podařilo, když na podzim 1959 University of Nebraska, Lincoln, obnovila vyučování češtiny ve dvou kursech a pověřila tím dr. Kučeru. O vyučování byl však zájem též v bý13 [pageend13]valých českých osadách a tak Kučera dojížděl vyučovat do Wilbur, od r. 1961 do Milligen, od 1963 též do Dwight a Table Rock a od r. 1964 do Abie. Mimoto, od r. 1961 vyučoval i na University of Omaha. Kromě vyučování, samozřejmě, publikoval. Učebnici češtiny, anglickou historii české literatury, dějiny katolické církve v Nebrasce, dějiny přistěhovalectví do Nebrasky, atd. Za tuto činnost mu městečko Wilbur (kterému se říká “hlavní město Čechů v Nebrasce”) udělilo na svém 21. českém festivalu vloni v srpnu “cenu císaře Karla IV.” Dr. Josef Kalvoda, profesor historie a pol. věd na St. Joseph’s College, W. Hartford, CT. uveřejnil na podzim 1982 v Nationalities Papers (X: 2; 203-19) článek Karel Wojtyla, Marxism and the Marxist-Leninists. Dále přispěl studií Czech and Slovak Prisoners of War in Russia During the War and Revolution do sborníku Essays on World War I: Origins and Prisoners of War, který vychází v Social Science Monographs, Brooklyn College Press, N.Y. v r. 1983. Jiří Morava vydal Havlíčkovy “Tyrolské elegie” v němčině. Jejich překladatel, 80ti letý Fritz Walter Nielsen ze Stuttgartu, je poprvé publikoval za své emigrace v r. 1936 v Hradci Králové a věnoval je nositeli Nobelovy ceny míru, německému žurnalistovi Carl von Ossietzkému. Po úspěchu Moravovy knihy “Exilová léta K.H.B.” připravil autor Havlíčkovu kompletní biografii. Na základě tohoto 650ti stránkového německého rukopisu získal, vedle svého magiste- ria slávistiky, i doktorát v oboru rakouských dějin. Česká verse pod názvem “C. k. disident Karel Havlíček” se připravuje. Dr. Ivo D. Ducháček, em. profesor City University of New York, přednesl na konferenci politických věd v New Yorku dne 11. prosince 1982 svou srovnávací studii o perforované suverenitě mezi sousedícími federálními soustavami a druhého dněna Harvardu svou novou studii vztahu kanadských provincií k státům americké unie. V únoru 1983 byl pozván k přednáškám o svém výzkumu regionálních zahraničních vztahů v západní Evropě a severní Americe na kalifornskou universitu v Berkeley a na Ustav mezinárodních vztahů v Monterey. V Monterey přednášel též o mnohonárodnostním složení SSSR na Postgraduate Naval College. Dr. Mikuláš Lobkowicz, profesor politických věd a nyní rektor mnichovské university Ludvíka Maxmiliána, pochází z Prahy, kde se narodil 9. července 1931. Filosofii vystudoval na švýcarské universitě ve Fribourgu a tam také získal doktorát. Jeho oborem jsou dějiny filosofie, marxismus- leninismus a metafysika. V těchto oborech publikoval několik knih a větší počet článků. Do Mnichova přišel z USA po několikaletém působení jako profesor na University of Notre Dame, Indiana. S radostí jsme se dověděli z českého 14 [pageend14]tisku, že dr. Lobkowicz v přítomné době překládá básně jednoho z našich největších poetů, Jana Zahradníčka (1905-1960) do němčiny. Profesor Howard A. Rusk, M.D., emer. profesor New York University a zakladatel Institute of Rehabilitation Medicine v New Yorku, který byl zvolen čestným členem SVU již v r. 1964 právě pro své zásluhy v oboru rehabilitace, obdržel dne 2.2. 1983 vyznamenání od Centra Pacem in Terris papeže Jana Pavla II. při ekumenických bohoslužbách v chrámu sv. Alžběty na Manhattanu, N.Y. za účasti vysokých církevních hodnostářů. Zmíněným vyznamenáním se odměňují ti, kdož se přiznávají k zásadám a sledují cíle vytyčené v encyklice papeže Jana XXIII., Pacem in Terris. Koncertní pianistka Lydia Smutný Štěrba v. Chicagu byla hodně činná již počátkem roku. Tak koncertovala v lednu pro River Forest Women’s Club, v únoru na Sherwood Music School, 6. března pro Delta Omicron Music Sorority. 21. března měla nejprve přednášku pro Northwest Chapter of the Illinois State Music Teachers Association na Harper College, Palatine a tentýž den koncert pro Musicians Club of Women. 23. března koncertovala s dcerou Doreen pro Hinsdale Music Club. Sociolog profesor Josef S. Rouček, autor a spoluautor přes 100 knih a nespočetných článků, publikoval vloni s Bernardem Eisenbergem knihu America’s ethnic politics (Westport, Conn., Greenwood Press, 1982). Kapitolu 7 (str. 133-54) nazvanou “Czechs and Slovaks” napsala dr. Věra Láska, profesorka historie na Regis College, MA. Hana Demetzová, lektorka češtiny na Yale University, New Haven, spisovatelka a do konce minulého roku redaktorka ZPRÁV SVU, rodem z Ústí nad Labem, publikovala kromě menších prací též 5 románů. Z nich tři v němčině a dva v angličtině. Její “The House on Prague Street” (New York, St. Martin’s Press, 1980) byl kritikou přijat neobyčejně příznivě a vychází znova u Bantam Press, N.Y. City. V prodeji bude v květnu. New York Times ze 14. ledna 1983 přinesl zprávu, že dr. Karel Steinbach, 88mi letý praktický lékař a gynekolog, odešel do penze z Brooklyn’s Fort Hamilton Induction Station v New Yorku, kde působil jako obvodní lékař od r. 1965. Bude však pokračovat jako praktický lékař. Zpráva mluví dále o mnoha armádních citacích, které tento náš miláček, parádní řečník a recitátor, během let získal. Sám uvádí, že za své služby prohlédl asi 60.000 žen„ 15 [pageend15]Na University of British Columbia ve Vancouveru, Kanada, se ve dnech 6. až 9. března 1983 konalo Kafka Symposium, na němž bylo předneseno jedenáct přednášek. Z Čechů se zúčastnili prof. J.P. Stern (Londýn), spisovatel J. Škvorecký (Toronto), prof. L. Doležal (Toronto). Byl pozván též Ivan Klíma z Prahy, ale nebylo mu umožněno se sympozia zúčastnit. Členka SVU, prof. Markéta Goetz-Stankiewiczová (Vancouver) patřila mezi organizátory sympozia. Do uzávěrky Zpráv referát nedošel. Román Bohumila Hrabala, PfíliS hlučná samota, vyšel v Paříži v překladu Maxe Kellera pod titulem Une trop bruyante solitude počátkem tohoto roku v nakladatelství Lafont. V Kalifornii vyšel reprint práce Alberta Vyskočila, Básník. Studie Máchovské otázky (Praha, Melantrich, 1936). Možno objednat u Framar Publishers, P.O. Box 66453, Los Angeles, CA 90066 za $ 11.00 (včetně poštovného). V Římě vyšla v nakladatelství Bulzoni práce Aleny Wildové Tosi, Bibliografia degli studí italiani sulla Cecoslovacchia {1918-1978). Má 318 stran a cena je 11,000 lir. Historik Joseph F. Zacek, který přednáší na State University of New York, byl vybrán dvěma institucemi, totiž Social Science Research Council a American Council of Learned Studies, aby připravil studii A Modern History of the Czechs and the Slovaks, jejíž potřeba se zvláště pociťuje. Dr. Jaroslav J. Pelikán, Sterling profesor církevní historie na Yale University, byl podle Washington Post z 18.2. 1983 vybrán nadací National Endowment for the Humanities jako přednášející pro 1983 Jefferson Lecture in the Humanities. Tento výběr, s nímž je spojen příspěvek $ 10,000, je nej vyšší poctou federální vlády za vynikající výsledky v humanitních oborech. Dr. J.G. Brada v Mnichově vydává mimeografický časopis Berichte über die Tätigkeit der tschechoslowakischen Emigration, jehož obsah odpovídá názvu. Dostali jsme jeho třetí číslo, kde na poslední (čtvrté) stránce je zmínka o poselství, které zaslal president Reagan našemu XI. sjezdu. Jako místo sjezdu je však omylem udáno Chicago. 16 Různé zprávy [pageend16]Jubilea Dr. František Schwarzenberg, bývalý čs. diplomat, profesor emeritus chicagské Loyola University, po řadu let člen předsednictva Čs. národní rady americké a v letech 1972-74 předseda SVU, žije nyní v Rakousku a tam také oslavil dne 24. 3. 1983 své sedmdesátiny. Narodil se v Praze, dětství prožil na rodovém Orlíku, studoval a maturoval na akademickém gymnasiu v Praze a pak nastoupil vojenskou presenční službu. Zdá se, že již v této službě se projevily jeho “pedagogické sklony” - byl brzy velmi úspěšným instruktorem ve vojenském jezdeckém učilišti v Pardubicích. Po návratu z vojenské služby studoval práva na Karlově universitě, dále absolvoval Svobodnou školu politických věd a nauk, rovněž v Praze a po několik semestrů navštěvoval École Libre des Sciences Politiques v Paříži. Doktorát práv získal v r. 1938 v Praze. V roce 1939 koncipoval prohlášení, jímž většina šlechty českých zemí oznamovala, že se chce “vždy a za všech okolností hlásit k českému národu”. Za tento nekompromisní postoj mu nacisté v letech 1943-45 zkonfiskovali statek Nalžovice (a v tom je napodobili po únoru 1948 komunisté). V květnu 1945 se dr. Schwarzenberg zúčastnil pražského povstání a jako člen České národní rady jednal o kapitulaci Němců v Praze. V r. 1946 vstoupil do služeb ministerstva zahraničí a byl jmenován chargé ďaffairs na čs. vyslanectví u Vátikánu. Z této doby pocházelo jeho přátelství s monsignorem J. B. Montini, pozdějším papežem Pavlem VI. Po únoru 1948 dr. Schwarzenberg resignoval na svou funkci a odejel s rodinou do USA, kde se stal profesorem politických věd na Loyola University v Chicagu a tam působil až do r. 1979. Hodnotit neobyčejnou oslavencovu činnost v USA není zrovna snadné. Mimo působení na universitě byl autorem nesčíslného počtu článků, přednášek a televisních projevů o Československu, jeho historii a kultuře a o nároku našeho lidu na svobodu a samostatnost. Bylo to však nejen v češtině, ale i v angličtině, francouzštině a němčině. V období, kdy učil v Římě (1962/63) přednášel o Československu v evropských státech. Dlouholetý člen předsednictva a politický poradce ČSNRA, člen a funkcionář SVU od jejích začátků a pak její předseda radí a pomáhá i nyní mladé rakouské skupině SVU ve Vídni. Blahopřejeme k jubileu a děkujeme za obětavou práci! O deset let je mladší náš nynější předseda, dr. Leopold Pospíšil, profesor antropologie na Yale University. Ten oslavil svou šedesátku dne 26. dubna 1983. Pospíšilova detailní biografie byla uveřejněna nedávno v 3. čísle XXIV. ročníku ZPRÁV SVU (květen-červen 1982) a proto ji zde nebudeme opakovat ale pokusíme se čtenářům povědět něco o jeho specializaci. Dr. Pospíšil studoval práva (1945-48), filozofii (1948-49), sociologii (1949- 50) a antropologii (1950-56) a tato šťastná kombinace oborů, spolu s je17 [pageend17]ho nadáním a přičinlivostí, přispěla k jeho vědeckým úspěchům. Na Yale University je přes 30 let. Začínal jako “Research Assistant”, vr. 1965 byl jmenován profesorem a dnes je řádným profesorem antropologie a práva, kurátorem musea Peabody a ředitelem antropologického ústavu. Hlavním předmětem Pospíšilova studia bylo srovnání čtyř různých společenských prostředí: Indiánský kmen Hopi; Papuánci Kapauka Západní Nové Guiney; Eskymáci Nunamiut, Aljaška a Tyrolští vesničané z údolí Obernberg, Severní Tyroly. Studiem a srovnáváním těchto odlišných společenských x rostředí ’ospěl Pospíšil k novým právním teoriím a závěrům o vzniku a vývoji práva a k novým názorům na vývoj primitivních společností. Publikoval ve svém oboru jedenáct knih a přes 30 článků. Výsledky jeho bádání jsou shrnuty zejména v jeho Anthropology of Law (1971 a 1981) a. Ethnology of Law (1978). Blahopřejeme a děkujeme za znamenitou práci pro SVU! Jubilea členů SVU v lednu až dubnu 1983 Ing. Peter O. Belanský, civ. inženýr, Norcross, Ga.,USA 27.2. 50 let Ing. Roman Berka, chemik, Skokie, Ill., USA 28.2. 50 let Dr. Milan Blaha, fyzik, College Park, Md., USA 20.3. 60 let Dr. Ivo D. Ducháček, profesor, New York, N.Y., USA 27.2. 70 let Pí. Jana Feierabendová, Northwood, Middx., England 17.2. 80 let Dr. Berthold Feldman, lékař, New City, N.Y., USA 17.3. 80 let Dr. Vladimír V. Fencl, lékař a univ. prof., Boston, MA, USA 3.3. 60 let Dr. Ladislav V. Fischmeister, psychiatr, Maccleny, FL., USA 12.3. 60 let Dr. Ilja R. Gregor, ekonom, Sun City, AZ, USA 16.3. 70 let Ing. Vladimír Grégr, stav inženýr, Lucern, Švýcarsko 5.4. 50 let Dr. Václav L. Holý, ekonom, White Plains, N.Y., USA 14.4. 60 let Lubomír Hrůza, dramatik, Oslo, Norsko 28.3. 50 let Dr. Svatava Pírková Jakobsonová, profesorka, Austin, 19.3. 75 let TX, USA Ladislav Janata, zlatník, Bogota, Kolumbia 8.4. 75 let Dr. Otto H. Jungschaffer, lékař a univ. prof., Los Angeles, 2.3. 60 let CA, USA Dr. Josef Kalvoda, profesor, Hartford, CT, USA 15.1. 60 let Dr. František Knöpfeimacher, psycholog, Melbourne, 2.3. 60 let Australie Ing. Vladimír J. Korelus, dipl. lesník, Victoria, B.C., Kanada 27.2. 50 let Dr. Heinrich H. Kunstman, profesor, Mnichov, BRD 4.3. 60 let Dr. Jaroslav J. Mařík, lékař, Los Angeles, CA, USA 27.4. 50 let Rev. Francis A. Novak (CSSR), knëz, Washington, D.C., USA4.2. 60 let Dr. Leo A. Orsten, ekonom, Hollywood, CA, USA 10.4. 70 let Miro J. Panský, dirigent a hud. skladatel, Green Bay, W.I. 16.4. 50 let Dr. Josef Podzimek, fyzik, Rolla, Missouri, US A 24.3. 60 let 18 [pageend18]Paul Rogers, ekonom, Rye, N.Y., USA Dr. Ing. Lubor Roubínek, chemik, London, England Jaromír Rutar, farmář, Bossley Park, NSW, Australia Jiří Špánek, kulturní pracovník, Burlingame, CA, USA plk. Jaroslav J. Sustar, em. profesor a konsultant, Alexandria, VA, USA Jaroslava Vaňková, Ithaca, N.Y., USA Dr. Jaroslav Vintera, lékař, Tegami, Ont., Kanada 16.2. 25.2. 2.2. 10.2. Î8.3. 27.4. 28.1. 70 let 60 let 60 let 80 let 75 let 85 let 60 let Těmto všem srdečně, i když opožděně, gratulujeme! In memoriam S hlubokou lítostí oznamujeme členům a přátelům SVU. úmrtí deseti našich členů. Jejich krátké biografie jsou připojeny. Čest jejich památce! Dne 8. ledna zemřel ve Filadelfii dr. ing. Josef Eger. Dr. Eger se narodil r. 1901 v Oužicích, Čechy, vystudoval chemické inženýrství na Vysokém učení technickém v Praze a získal pak doktorát za práce v oboru radioaktivity. V Československu se věnoval především bakteriologickému výzkumu potravy a hledal nové cesty ve výživě. Po únoru 1948 opustil Československo a v r. 1951 emigroval do USA, kde se stal vedoucím laboratoří fy. La Rosa & Sons, Inc. V Hatboro u Filadelfie. Jako v Československu, tak i v USA své vědomosti stále doplňoval, navštěvoval přednášky na Pennsylvania University a byl členem několika amerických chemických a potravinářských společností. Členem SVU se stal v květnu 1958. Dne 3. února 1983 zemřel ve Winterthuru, Švýcarsko, ing. Ladislav Husák. Narodil se 3. dubna 1910 v Brně a inženýrského diplomu dosáhl na Vysokém učení technickém v Praze. Za války vězněn nacisty, po únoru 1948 odsouzen komunisty pro “velezradu” na 25 let žaláře, z čehož si 11 let odtrpěl. Jeho pozdější manželka Helena, odsouzená v procese s dr. Miladou Horákovou, si také odtrpěla 11 let. V r. 1968 odešli manželé do exilu a usadili se ve Švýcarsku. Tam ing. Husák s několika přáteli založili Československý svaz křesťanských pracujících jako složku švýcarských křesťanských odborů a stal se jeho předsedou. Vydával časopis ZPRÁVY, který se stal informativním časopisem celého exilu. Mimoto organizoval a vedl symposia na různá politická a kulturní témata. Byl členem výboru švýcarské skupiny SVU a zúčastnil se vloni XI. sjezdu SVU v Pittsburku přednáškou o evropských sjednocovacích snahách. Byl to politický myslitel, filozof a sociolog, ale v prvé řadě neúnavný pracovník pro československou věc. BB V New Yorku zemřel 9. února 1983 vynikající neurolog a psychiatr, bývalý pražský lékař a osobní přítel mnoha vedoucích postav české literární a divadelní scény, dr. Josef Winn. 19 [pageend19]Narodil se 2.2. 1901 v Poběbradech a byl promován na Karlově universitě v r. 1924. Poté působil v Praze jako odborník pro choroby nervové a duševní. Po léta byl též lékařem v Osvobozeném divadle Voskovce a Wericha. Dr. Winn še přestěhoval do USA se svou rodinou po nacistické okupaci Československa a měl soukromou praxi v New Yorku. Od r. 1947 do 1971 pracoval ve službách americké federální vlády jako šéflékař neuropsychiatric- ké kliniky v New Yorku a poté až do r. 1978 působil ve službách státu New York, v ústředně pro psychiatrii a duševní hygienu. Byl též profesorem neurologie na New York Medical College. Jeho vědecké práce v oboru neutropathologie a psychiatrie byly uveřejňovány v čelných odborných časopisech v Československu a v USA. Vedle odborné lékařské, výzkumné, přednáškové a pedagogické publikační činnosti psával dr. Winn pravidelně také o své celoživotní zálibě - o české literatuře. Pro Voice of America připravil esej o Karlu Poláčkovi, pásmo o Hlaváčkovi pod názvem “Viola a hoboj” a zejména úspěšnou dramatizaci vzpomínek a písní z Osvobozeného divadla k 50tému výročí inscenace Vestpoketu. Pod pseudonymem Alcantara přispěl k historii českého humoru jako spoluzakladatel Dobrého dne a přispíval do Tribuny, Českého slova, Lidových Novin a v USA New Yorských Listů. Opožděně se dovídáme, že vloni zemřel dr. George Klein, profesor na Western Michigan University, Kalamazoo, Mich. Narodil se v Praze dne 6.7. 1928, studoval v USA nejprve na University of California a poté na University of Illinois, kde také získal doktorát filosofie v r. 1962. Od r. 1958 působil na Western Michigan University, posledních 10 let již jako řádný profesor. Specializoval se na studium Sovětského svazu a Východní Evropy a v tomto oboru publikoval řadu článků. Dr. Milada Součková, spisovateľka a poetka, zomrela 1. februára 1983 v Cambridge, Mass. Narodená v Prahe v r. 1899, maturovala na jednom z tamojších gymnázií a na Karlovej univerzite získala doktorát filozofie. Svojou mnohostrannou činnosťou za prvej Republiky ako spisovateľka a poetka a historička, dr. Součková hrala dôležitú rolu v českej literárnej avantgarde a v československej literárnej tvorbe. Vo Spojených štátoch pokračovala v literárnej práci. Jej publikačná činnosť v češtine a v angličtine vykazuje dvanásť zväzkov prózy a poézie, mnoho vedeckých pojednaní a niekoľko diel z oblasti literárnej histórie. Posledným dielom sú básne, Sešity Josefíny Rykrové; publikované v Torontě v r. 1981. Mimo toho dr. Součková pôsobila aj ako profesorka na troch vedúcich amerických univerzitách: na chicagskej, kalifornskej-Berkeley a na harvardskej. Väčšinu rokov zo svojho pobytu v USA strávila vo spojení s harvardskou univerzitou: niekoľko rokov, s prestávkami, ako lektorka a vyše 25 rokov v zamestnaneckom pomere s harvardskou univerzitnou knižnicou ako biblio- 20 [pageend20]graf a po penzionovaní vo funkcii konzultanta pre oddelenie českej a slovenskej literatúry, v čom zotrvala až do konca svojho života. Pod vedením dr. Součkovej toto oddelenie sa vybudovalo vo svetoznámu zbierku českej a slovenskej literatúry so vzácnymi literárnymi unikátmi. Štefan Pagáč zomrel 31. januára 1983 v Rego Park, N. Y. Pôvodom z Trenčína, kde sa narodil 28. februára 1920. Tam absolvoval odborné štúdium. Prenasledovaný po komunistickom puči a väznený, spoločne so sociálne-de- mokratickým predstaviteľom, Bohumilom Laušmanom. Po príchode do Spojených štátov napísal v r. 1968 knihu, Svedok z cely č. 13, o svojich skúsenostiach z väzenia a o smrti Laušmana. O tri roky neskoršie vydal ďalšiu knihu, Štátne tajomstvo č. 1. Obidve knihy boli preložené do angličtiny. Dne 16. února zemřela v New Yorku členka SVU a známá veřejná pracovnice, Milada (Lada) Hůlková. Narodila se 16. srpna 1903 v Novém Mčstč, provdala se v r. 1922 za lékaře dr. Jaroslava Hůlku a s ním se téhož roku přestěhovala do USA. Byla dlouholetou předsedkyní Klubu Charlotty Masarykové a funkcionárkou řady dalších českých organizací. Vzpomínáme na ni také jako na znamenitou zpěvačku: 3. června 1964 např. zpívala na večeru SVU společně s pí. K. Šeflovou a za klavírního doprovodu dr. Lexy národní písně v úpravě Vítězslava Nováka a Dvořákovy Moravské dvojzpěvy. Dr. Jiří Kašpárek (1909-1983) zesnul v Kalifornii po krátkém zápase s nevyléčitelnou nemocí dne 20. února 1983. Rodák brněnský, vystudoval práva na Masarykově universitě a v Praze zastával funkci sekretáře Státovědecké Společnosti. V roce .1939 byl mezi několika sty českých intelektuálů, kteří byli nacisty zatčeni co rukojmí. Strávil celá léta do konce války v německých žalářích a koncentračních táborech. Po válce byl povolán co vyslanec na čsl. velvyslanectví v Moskvě, ale již v roce 1948 se vzdal po únorovém komunistickém puči své diplomatické funkce. Podařilo se mu a jeho choti uniknouti na Západ a po různých životních fázích v Kanadě a Spojených státech se usadil v Pennsylvánii, kde působil co místoředitel Státního plánovacího úřadu. Léta odpočinku trávil v Kalifornii. Dr. Kašpárka bylo oficielně vzpomenuto v Laguna Hills Cal. dne 27. února t.r. za účasti naší skupiny v Los Angeles, proslovem F.J. Marlowa. Za osobní přátele se rozloučili se zesnulým J. Filí- pek a L.A. Krátký. LAK Dne 14.3. 1983 zemřel náhle dr. Mojmír Bednařík, profesor ekonomie na Pace College of Westchester, Pleasantville, N.Y. Narodil se 8.1. 1910 v Holešově, kde také studoval na gymnasiu. Doktorát práv získal 12.5. 1938 na Masarykově universitě v Brně. Po únoru 1948 odešel do exilu, z Francie emigroval do USA, pracoval nejprve jako bankovní úředník, ale záhy se uplatnil již v akademickém prostředí, nejprve jako lektor mezinárodní ekonomie a pak jako profesor na Farleigh Dickinson University, Teaneck, N.J., atd. Přednášel do poslední chvíle. 21 [pageend21]Předseda: Leopold J. Pospíšil 554 Orange Street New Haven, CT 0651.1 Generální tajemník: Miloš K. Kučera 245 E 63rd St., Apt. 204 New York, N.Y. 10021 Pokladník: Josef Staša 30 Bellevue Ave., Cambridge, MA 02140 Publikační referent: Jiří Nehnëvajsa 1520 Ingomar Road Pittsburgh, PA 15237 Redakce ZPRAV SVU: Jaroslav Němec 2067 Park Road, N.W., Washington, D.C. 20010 Redakce PROMĚN: Karel Hrubý Thiersteinerrain 90 CH-4059 Basel, Switzerland Redakce KOSMAS: Zdeněk Suda 115 Oakhill Road Pittsburgh, PA 15238 Redakce SVU BULLETIN: Zdenka Fischmann P.O. Box 134 Corona, CA 91720 Prodej a distribuce publikací: Mrs. R. Bunza 75-70 199th Street Flushing, N.Y. 11366 [pageend22][pageend23]SVU NEWS (ISSN 0036-2050) 75-70 199th Street Flushing, N.Y. 11366 RETURN postage guaranteed Second class postage paid at Flushing, N.Y. [pageend24]