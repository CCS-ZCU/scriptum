VESTNÍK ČSNRA je americkou organizací sdružující vlastence československého původu. Byla založena v době první světové války, kdy všestranně podporovala profesora T. G. Masaryka a jeho spolupracovníky, generála Milana R. Štefánika a dr. Edvarda Beneše, v jejich snahách zorganizovat zahraniční odboj proti Rakousku-Uhersku. Byla organizací, která jako první zahájila nábor do československých legií s tím výsledkem, že tisíce mužů krajanské Ameriky vstoupilo do těchto vojenských útvarů. Přes 40,000 jich také dobrovolně vstoupilo do armády a námořnictva Spojených států. Po celou dobu první světové války ČSNRA pomáhala hmotně i morálně západním spojencům až do konečného vítězství a založení Československa. Během dvaceti let rozkvětu první československé republiky, ČSNRA udržovala kulturní styky s domovem a pomáhala mírnit sociální nedostatky způsobené světovou hospodářskou krizí. Po neslavné mnichovské dohodě a demobilisaci, měla přímý styk s prezidentem dr. Eduardem Benešem a zapojila se ihned do druhého odboje. V době druhé světové války stála v čele krajanských organizací, které přispívaly morálně i finančně к vítězství západních spojenců nad nacismem a fašismem. Po skončení druhé světové války jedna ze spolupracovníků této organizace, sestra Vlasta Vrázová, byla mezi vedoucími americké mise vyslané do Československa. Přesto, že její činnost byla sociální, nikoli politická, tato obětavá pracovnice byla zatčena a vězněna několik týdnů komunistickým režimem nastoleným pučem 1948. ČSNRA se okamžitě postavila proti totalitnímu režimu ve své staré vlasti. Pomáhala ulehčovat úděl politických exulantů v uprchlických táborech v západní Evropě. Podávala jim pak pomocnou ruku i po jejich příjezdu do Spojených států amerických. Stále informovala krajanskou i americkou veřejnost o dalším politickém vývoji v Československu různými publikacemi jako jsou Věstník a American Bulletin. Kromě toho také informovala americké státní úřady o mnohých přestupcích komunistického režimu vůči obyvatelům a návštěvníkům Československa a o persekuci československých disidentů. V sedmdesátých letech pomáhala morálně i finančně členům Charty 77, i když tuto činnost s ohledem na jejich bezpečnost veřejně nepublikovala. Avšak veřejně zasahovala na patřičných místech v případech, kde byla porušována lidská práva československých či amerických občanů, a poukazovala na hrubé porušování mnoha bodů helsinské dohody. ČSNRA se neustále snažila sdružovat krajanskou Ameriku různými kulturními a společenskými podniky. V šedesátých letech se podílela na novém vydání praktické a populární učebnice češtiny - Progressive Czech - napsané jedním z členů této organizace. Podporovala vyučování rodných jazyků a usilovala s ostatními o založení stolice češtiny na chicagské universitě. Po prvních zprávách o založení Občanského fóra ČSNRA spolusponsorovala Czechoslovak Freedom Rally v neděli 26. listopadu na hlavním chicagském náměstí, tak zvaném Daley Civic Plaza. Zúčastnilo se velké množství nejen Čechoslováků, ale též příslušníků jiných, komunismem porobených národů. ČSNRA navázala s radostí činnost s novými představiteli osvobozeného Československa a zahájila celonárodní pomocnou akci “Americans for Czechoslovakia”. Hledíme s nadšením vstříc další práci na rozkvětu obrozené Československé republiky. Chceme obnovit kulturní výměnu mezi domácími a v Americe žijícími umělci, vědci, vzdělavateli, historiky, atd. Hodláme nadále udržovat naše národní tradice a plně podporovat vyučování historie našich obou národů, českého a slovenského jazyka, které by bylo umožněno všem generacím amerických Čechoslováků. * * * Informační Orgán Československé národní rady americké 2137 LOMBARD AVENUE, CICERO, ILLINOIS 60804-2037 Telephone 708-656-1117 • Fax 708-656-5611 Redaktorka - Olga Kovářová PODZIM 2001 CO NÁM DAL 28. ŘÍJEN 1918 [pageend1]Bylo to poprvé, kdy jsme vyslechli na tradiční březnové vzpomínkové slavnosti hlas představitele mladé české generace. My, kteří sledujeme vývoj událostí v České republice, jsme dost pesimističtí, jaký postoj tam к prvnímu prezidentovi republiky dnešní generace má. Řečník se domnívá, že mládež má pozitivní představu o Masarykovi, což dosvědčil v anketě v r. 1997 počet hlasů který získal, když bylo hodnoceno všech devět československých prezidentů. Masaryk byl na prvním místě. Na druhé straně však přiznává, že jeho intelektuální dědictví je většinou, zvláště u mládeže, neznámé. Podle jeho názoru je to výsledek politiky komunistické strany, která se snažila vymazat Masarykovo jméno jak z knih, tak z myslí Čechoslováků. Po roce 1948 zmizely mince, bankovky a známky, které nesly jeho jméno a obraz a došlo к zákazu vydávání jeho knih i knih psaných o něm. Ale Masaryk žil v podvědomí národa a dodnes zůstává symbolem české demokracie a pro Čechy representuje idealisovanou první republiku s jejími demokratickými zvyky a tradicemi. Costolanski pokládá za největší chybu to, že dnešní mladí lidé nejsou dostatečně o Masarykovi informováni, zvláště pak o jeho životě před tím, než se stal prezidentem. Připomíná jeho začátky, skromná studentská léta, znalosti historie, ekonomie, literatury, vědy i filozofie, nemluvě o řadě cizích jazyků. Jako profesor, redaktor a spisovatel seznamoval českou inteligenci s novými mysliteli a myšlenkovými směry a dodával tím národnímu obrozeneckému hnutí mezinárodní rozhled. Masaryk byl politický realista, věřil v poslání českého národa, byl demokratem a obhájcem lidských práv, včetně práv žen. Jeho celoživotní činnost se zakládala na morálních principech, což podle řečníka je nejcennější prvek dědictví, které nám zanechal. Costolanski je přesvědčen, že Masaryk byl mužem jehož příklad zůstává pro nás stálým zdrojem inspirace a že je na příští generaci, aby, tak jako on sám, studovala jeho život a řídila se jeho příkladem. Narozen 29. září 1916 v Krakově. Otec byl z Jevíčka na Moravě, člen českobratrské církve, matka Polka byla katolička. Vzdělání: Maturoval na klasickém gymnasiu v Prostějově (1935) a dosáhl absolutoria na právnické fakultě Masarykovy university v červnu 1939. Uzavření vysokých škol německými okupanty dne 17. listopadu mu zabránilo ukončit studia. Po návratu domů ze zahraničí (západní) obrněnou brigádou v květnu 1945 studoval na třetí státnici a byl promován na doktora práv v září 1945 na Karlově universitě v Praze. Během pobytu v Anglii studoval 2 semestry na London School of Economics v Cambridge, kam byla londýnská universita evakuována. Na Cambridge universitě obdržel ‘Certificate of Proficiency in English Language’ a na Londýnské universitě udělal první 2 • VĚSTNÍK Tomáš G. Masaryk a mladá generace Svět zdánlivě nedbá, avšak my ano, a proto vzpomínáme. Před třiceti třemi lety, 21. srpna 1968 přepadla sovětská armáda spolu s vojenskými sbory dalších členů Varšavského paktu malé Československo, bez provokace, bez varování a bez jakéhokoliv oprávnění. Sovětský svaz tak učinil přesto, že Československo bylo už po dvacet let pod komunistickou vládou a v područí Moskvy. V očích Moskvy se Československo zřejmě provinilo tím, že chtělo zlidštit svůj režim a odčinit několik z nejhorších křivd. Invase a okupace Československa byla v naprostém rozporu se všemi zásadami mezinárodního práva a porušením mnoha mezinárodních smluv. Je tomu už 33 roků Československá Národní rada americká oslaví svátek 28. října 1918 v neděli 28. října 2001 v restauraci Klas, Cicero, se společným obědem a krátkým programem. Pozvánky budou včas rozeslané. « 85 « bývalému předsedovi a významnému pracovníku za svobodu přeje (ae^/i^/mre/us/iá . Var orVir Vtar/a^ Л/nrric/iá Převzato ze Zpravodaje z Washingtonu Dr. LEOPOLD ROZBOŘIL významný a zasloužilý vlastenec [pageend2]‘státnici’ z anglického práva. Byl také posluchačem v semináři slavného prof. Laskiho, který Laski dával jen pro české studenty-vojáky. Ve Spojených státech studoval čtyři roky na právnické fakultě university DePaul, kde byl promován doktorem práv v červnu 1959. Advokátní zkoušku složil na jaře 1960. Byl jmenován mezi “Who is Who among American Students”. Vojenská služba: Odešel do zahraničního odboje dne 1. ledna 1940 s pomocí podzemní vojenské organizace. V Maďarsku byl dvakrát zatčen a vězněn po 8 týdnů. V dubnu přešel do Jugoslávie a přes Balkán a Lebanon dosáhl tábor cizinecké legie v Bejrútu. Odtud odplul lodí do Marseille a do města Agde, kde nastoupil jako vojín 1. praporu, 2. pěšího pluku čsl. armády ve Francii. Účastnil se akce obou pěších pluků na řece Marne a Loire a u Souesmes. Odplul do Velké Británie s poslední lodí s vojáky na palubě dne 28. června 1940. Přistál v Liverpoolu 13 července 1940. V Anglii absolvoval záložní důstojnickou školu, kursy o minách a minometech v anglické armádě a tankový výcvik. Koncem léta 1944 odjel s čsl. brigádou do Francie a účastnil se obléhání Dunkirku v první linii od prvního dne (4. října) do posledního dne (8. května 1945). Byl vyznamenán válečným křížem, medailí za chrabrost, medailí za zásluhy první třídy a medailemi spojenců. Domů se vrátil jako poručík do jižních Čech (vesnice Lnáře). Veřejná činnost: Jako student byl členem studentského odboru strany národně demokratické. Za války byl členem Ústředního výboru čsl. studentstva v zahraničí, který dosáhl uznání 17. listopadu za Mezinárodní den studentstva. V r. 1943 byl uvolněn z armády, aby provázel výstavu čsl. umělců v devíti městech a přednášel o Československu. Během svého pobytu v Cambridge byl vybrán ministrem národní obrany, aby representoval čsl. studenty-vojáky ve styku s jugoslávským králem Petrem, který ve svých 18. letech studoval na Cam- bridgské universitě. V letech 1945-48 byl členem strany nár. socialistické. V Austrálii, kam přijel v dubnu 1950, byl zvolen předsedou Čsl. klubu v Brisbane vr. 1951 a o rok později předsedou Ústředí čsl. demokratických organizací v Austrálii a na Novém Zélandě. Byl činný v “New Settlers League”. Za tuto práci dostal řadu uznání od Australanů. V USA je předsedou Čsl. obce legionářské, odbočka Chicago, od r. 1960. Předsedou Čsl. Národní rady americké byl od r. 1984. Byl po mnoho let předsedou nebo místopředsedou “Svazu přátelství národů Střední a Východní Evropy”. Za spolupráci Čechů a Poláků byl dekorován polskou zahraniční vládou “zlatým křížem za zásluhy”. VĚSTNÍK • 3 SVU konference v Nebrasce Společnost SVU pořádala svoji konferenci 2. a 3. srpna 2001 v Lincoln, Nebraska. Československou Národní Radu americkou zastupoval její předseda John M. Richard, který byl jeden z řečníků. ČNRA přeje společnosti SVU mnoho zdaru do dalších činností. In Memoriam Vzpomínka na dávno odešlé... Jak máme truchlit nad velkými životy při jejich odchodu. Jak krásné a povznášející je, když vidíme, že jejich odkaz je v našich srdcích. Miluška Ferjenčíková Emilie Welclová-Růžičková Marie Provazníkové Václav Ženíšek Viktor Novotný Jaromír Veis К výročí úmrtí Jana Masaryka a narozeniny TGM JAK ZEMŘEL JAN MASARYK? Data narození a úmrtí si někdy zahrají podivuhodnou hru: Jan Masaryk se narodil 14. září 1886. Jednapadesát let později, 14. září 1937, zemřel jeho velký otec Tomáš G. Masaryk. Od narození Jana tedy uplynulo dlouhých 114 roků, od jeho tragické smrti roků 52. Mnoho bylo o oblíbeném, opravdu lidovém ministru zahraničí napsáno. Jedno však stále zůstává zastřeno závojem tajnosti: Jeho smrt. Byla to vražda nebo sebevražda? Byla jeho smrt zapříčiněna hrubým násilím a nebo to bylo východisko z nešťastné situace? Jaký je současný stav vyšetřování? Dozvíme se konečně pravdu? Nenajdou-li se jednou další dokumenty nebo nepro- mluví-li ještě dva poslední údajně přímí svědci smrti Jana Masaryka, pak kniha Jana Havla “Smrt Jana Masaryka očima kriminalisty” (Nakladatelství “Lípa”, Vizovice 1998) přináší asi nej vyčerpávající souhrn poznatků o této tragické události. Kniha má podtitul “Ve stínu úvah a ve světle dokumentů” a v úvodu autor napsal, že předkládá hrst svých poznatků, které sami přivedou čtenáře к odhalení pravdy. Autor, Jan Havel (není v příbuzenském vztahu к presidentu Havlovi) je zkušený kriminalista z doby první [pageend3]republiky. Za bolševického režimu byl vězněn. V roce 1991 nastoupil jako občanský pracovník na ÚVD - Úřad pro dokumentaci a vyšetřování zločinů komunismu. Jan Havel byl pověřen došetřením případu smrti Jana Masaryka. S pomocí jen jednoho asistenta musel zvládnout studium tisíců stran spisů a archivních dokumentů, následné šetření a ověřování všech reálných stop. Nejdůležitější dokumenty shrnul v této knize. Snažil se být jako kriminalista nestranný, objektivní a své názory čtenáři v komentářích nevnucuje. Teprve v závěru předkládá výsledek svého studia z nich vyplývající sled událostí té noci, z 9. na 10. března 1948, během které našel J.M. svoji smrt. Výsledky šetření Jana Havla a jeho závěry jsou ve stručnosti následující: V průběhu šetření v roce 1948 se StB zaměřila pouze na důkazy opravňující potvrdit teorii o sebevraždě. StB vůbec nepřihlédla к ohledání místa činu a profesionální kriminalisty z místa činu vykázala. Po obnově šetření v roce 1968 bylo vyšetřovateli Generální prokuratury přikročeno z nejširšího možného pohledu. Shromáždili stovky podnětů, ale důkladná práce nebyla dokončena pro politickou situaci po okupaci Československa vojskami Varšavské dohody. V konečné úvaze se tehdy konstatovalo, že šlo buď o sebevraždu nebo o nešťastnou náhodu bez cizího zavinění. V roce 1993-1994 byla již převážná většina původních svědků mrtva. ÚDV vycházelo při vyšetřování z původních dokladů o ohledání místa, které provedli v r. 1948 kriminalisté než byli z místa komunistickým ministrem vnitra Noskem vykázáni. Ke konečné úvaze došlo na základě svědectví nezávislého svědka Zdeňka Lustyka, který se ke své výpovědi přihlásil dobrovolně již za Pražského jara 1968. Jeho výpověď potvrzují zmínky v dopisech V. Krajčiroviče, jednoho z aktérů oné tragické noci v Černínském paláci. Vyšetřovatel ÚVD pak dospěl к názoru, že v důsledku nezákonně prováděné domovní prohlídky v bytě Jana Masaryka a nepřiměřeného zákroku vedoucího skupiny, kteří domovní prohlídku prováděli, pokusil se rozrušený Jan Masaryk o zoufalý pokus, o útěk z bytu oknem. Vystoupil na 60 cm širokou římsu vedoucí po průčelí budovy v hloubce 1,10 m pod okny, ale když se vzdálil od okna tak. že se mohl přidržovat jen ploché zdi, ztratil rovnováhu a padal na nádvoří. Od římsy se ještě odrazil aby vyrovnal pád. Při dopadu si nohy v kotnících rozdrtil a utrpěl taková těžká vnitřní zranění, že jim na místě podlehl. Mrtvé tělo bylo nalezeno nikoliv pod oknem koupelny, ale v prostoru mezi okny. К této úvaze poskytl základní materiál Vilém Krajči- rovič, jeden z členů přepadové skupiny, který po svém útěku do Německa případ podrobně vyprávěl svědku Zdeňku Lustykovi. Vilém Krajčirovič žil v USA. Z dopisů, které posílal své sestře do ČSR během svého exilu lze usuzovat, že opravdu oné kritické noci byl v Černínském paláci a chtěl o tom v ČR vypovídat. V r. 1994 však zahynul při výbuchu plynu v domě, kde bydlel. Americká policie nenašla důkazy o cizím zapříčinění smrti Krajčiroviče. V dopise Krajčirovič obviňuje majora Augustina Schramma, zřejmě vedoucího skupiny, z vraždy Jana Masaryka a z dopisu také vyplývají jména ostatních členů přepadové skupiny. Byli to Josef Vávra-Stařík, Oldřich Kojecký a Jan Hradil. Všichni členové skupiny byli bývalí partyzáni a aktivní funkcionáři či členové poválečných organizací partyzánů, vedených komunistickou stranou. Mjr. Schramm byl výkonný zástupce předsedy Svazu českých partyzánů. Předsedou byl generální tajemník KSČ Rudolf Slánský. Vyšetřovatel z dalších svědectví vydedukoval, že mezi osnovateli akce proti osobě Jana Masaryka byli také Bedřich Geminger a Osvald Závodský. Ze jmenovaných osob žije dosud O. Kojecký a J. Hradil. Oba členové přepadové skupiny. Oba radikálně odmítli o věci vypovídat. Major Schramm byl zastřelen Miloslavem Chocem v květnu 1948. Slánský a Geminger byli popraveni v r. 1952, Závodský v r. 1954. Skupina bývalých partyzánů z přepadové skupiny spěšně uprchla do Německa několik týdnů po smrti J.M. Žádného z rodinných příslušníků s sebou nevzali. Proč chvatně prchali, když byli členy komunistické strany a nebo jí do té doby slepě sloužili? Krajčirovič a Hradil se společně s Chocem, kterého Vávra pověřil zlikvidováním Schramma, jako údajného vraha J.M., z exilu do republiky vrátili. Vávra byl čs. rozvědkou vylákán do Vídně a odtud unesen a v roce 1954 oběšen. Kojecký byl zřejmě v nepřítomnosti odsouzen к 18 letům vězení, ale po amnestii se vrátil. Krajčirovičovi se po atentátu na Schramma podařilo opět uprchnout do exilu a pod přijatým jménem William Kray žil až do své smrti v USA. Hradil byl zatčen a odsouzen к 16 rokům vězení. Choc byl zatčen a popraven. V žádném případě však protokoly jejich výslechů neobsahují příčinu překotného útěku skupiny do Německa a jméno J.M. se v nich vůbec nevyskytuje. Proč asi? Pro orgány StB byl zřejmě případ Masaryk uzavřen zprávou o sebevraždě. Toto je stručný závěr kriminalisty Jana Havla. Pokračuje ÚVD - Úřad pro dokumentaci a vyšetřování zločinů komunismu - stále ještě ve vyšetřování smrti Jana Masaryka? To se mi zatím nepodařilo zjistit. Jin Breber 4 • VĚSTNÍK [pageend4]