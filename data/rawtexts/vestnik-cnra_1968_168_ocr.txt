V Ě S T N Í K ČESKOSLOVENSKÉ NÁRODNÍ RADY AMERICKÉ Číslo 168 Červenec-srpen 1968 V úterý, dne 20. srpna, byl Věstník připraven do tisku. Tu noc došla neuvěřitelná zpráva o tragických událostech v Československu. Všechny naše naděje byly rázem zhaceny, nic už nebylo pravda z toho, o čem jsme napsali a místo radostného očekávání zbyla jen úzkost o budoucnost československého lidu. Pocit národní povinnosti nedal nikomu spát. Československá národní rada americká ještě tu noc zaslala telegramy do Bílého domu a sekretáři Dean Ruskovi se žádostí, aby americká vláda podnikla všechny potřebné kroky proti zabrání Československa a aby v Bezpečnostní radě Spojených národů se okamžitě jednalo o československé okupaci. Zpravodajové amerických deníků a novináři nevyčkali ani časného rána a začali telefonicky burcovat a shánět informace. Během tří dnů členové předsednictva měli nespočetně mnoho dotazů; Vlasta Vrázová, taj. James V. Krákora a prof. František Schwarzenberg mluvili na největších rozhlasových a televisních stanicích, na novinářských interviews. Chicagské deníky věnovaly každý den několik stran událostem v Československu. Krajané, starousedlíci a nedávní Američané se hlásili k práci. Bylo rozhodnuto pokusit se svolat na sobotu společnou velkou manifestaci ve městě, bude-li nám to dovoleno. Hlavní závadou byl sjezd demokratické strany v Chicagu, který přilákal do města deseti-tisíce Hippies, Yippies, a různých provokatérů, takže Chicago je ve stavu obležení a ani zesílené policejní a vojenské posádky nestačí znemožnit výtržnosti. Ač mayor Richard Daley odmítl povolení všem organisa- cím během demokratického sjezdu, předsedkyni ČSNRA se podařilo získat povolení, na doporučení jeho asistenta Col. Reilly-ho, který zná činnost Rady po řadu let a důvěřoval nám, že se nám podaří zvládnout těžkou situaci. Velký zájem o manifestaci projevili zástupci Porobených národů, se kterými Rada po léta spolupracuje. Viktor Viks- nins, předseda výboru Captive Nations, vzal si na starost účast baltických národů, Ukrajinců, Kubánců atd. Ihned slíbili svou účast Poláci. Předseda největší polské organisace Polish National Alliance, mluvil na zvláštní schůzi o zabrání Československa. Oba polské deníky uveřejnily výzvu k účasti. Hlásili se i Poláci, předseda Alliance z Milwaukee atd. Lze soudit z nápisů a standart, že účast Porobených národů na naši manifestaci byla veliká. Za dva dny podařilo se nám svolat velkou důstojnou manifestaci tisíce lidi na náměstí Civíc Center. Mnoho nápisů protikomunistických a vlajek se smutečním flórem na první pohled prohlašovalo, o co jde. Programu na řečnické tribuně předsedal br. James V. Krákora, tajemník ČSA a ČSNRA. Po složení slibu americké vlajce, sbory ČSA a Lyra zazpívaly americkou a československou hymnu za vedení prof. Frank Kubíny. Modlitbu a požehnání pronesl Rt. Rev. J. Kučera, opat z Lisle. Prvními řečníky byli guvernér státu Illinois Samuel Shapiro, býv. guvernér U.S. soudce Otto Kerner, a náš dávný přítel senátor Paul H. Douglas. Z proslovu kongr. Pucinského vyjímáme některé důležité body, které byly nadšené obecenstvem schváleny. Byl čten telegram republikánského kandidáta na presidentský úřad Richarda Nixona. Za kandidáta Ogilvie na úřad guvernéra přečetl jeho zástupce projev. Slovensky oslovil shromážděni Dr. Mikuláš Ferjenčík a česky prof. František Schwarzenberg, který pak anglicky přečetl resoluci, jejíž hlavní 4 body zde uvádíme. Resoluce byla nadšeně přijata shromážděním a pak byla zaslána sjezdu demokratické strany, tisku, senátorům atd. Dále byl Radou poslán telegram vice-presidentovi Hubert Humphrey-mu, ve kterém opět zdůrazňujeme 4 požadavky, které by měla americká vláda prosazovat. Též byl poslán telegram předsedovi AFL-CIO George Meany-mu. Poukazujeme na rozhodnutí mezinárodní unie v Londýně, International Transport Workers, kteří ve středu, dne 28. srpna, zahájí bojkot všech dodávek a nebudou vykládat zboží ze Sovětského svazu, ani Bulharska, Polska, Maďarska a vých. Německa, dopravovaného ať už po zemi, po moři, či letecky. Československá národní rada americká prosí, aby předseda Meaney využil svého velkého vlivu k podobnému zákroku ve Spojených státech. (Prý v New Yorku přístavní dělnici již podobný bojkot vyhlásili.) Tak jako před dvaceti léty Dr. Jan Papánek opět působí ve Spojených národech. V mnohých městech Spojených států, kde bydlí Američané českého a slovenského původu, byly pořádány protesty, piketování atd. Věnujeme se těmto zprávám v příštím čísle Věstníku. Náš boj teprve začal. Svoláváme všechny do jednoho šiku. Organisovaně, hromadně i jednotlivě pracujte neúnavně. Zasílejte zprávy novinám. Pište svým senátorům a kongres- níkům. Připravte se na sociální pomoc uprchlíkům, za spolupráce s American Fund for Czechoslovak Refugees. Z PROSLOVU KONGR. ROMANA G. PUCINSKÉHO NA MANIFESTACI, USPOŘÁDANÉ ČS. NÁRODNÍ RADOU AMERICKOU 24. SRPNA V CIVIC CENTER, CHICAGO “Spojené státy bojují v jedné z nejbrutálnějších válek naší doby, půl milionu amerických vojáků bojuje za svobodu ve Vietnamu. Nikdo nemůže popřít, že hlavní příčinou bojů o Vietnam jsou komunistické intriky a pikle, které mají vést k uchvácení Jihovýchodní Asie. Do dnešního dne jsme nuceni udržovat velikou armádu v Korei — a 87 Američanů posádky Puebla je vězněno komunisty. I to je projevem neustálých komunistických snah vyvolat nepokoj ve světě. Sovětský svaz znovu vyzbrojil Arabské státy a rozdmýchává ohniska agrese proti Israeli na Středním východě. Brutální útok, který provedly komunistické hordy na lid Československa, je jen další krutou kapitolou neoblomně vedeného postupu Sovětského svazu, jehož konečným cílem je získáni světově nadvlády. Jak dlouho, Bože, jak dlouho bude svobodný svět trpět tento druh komunistického barbarského násilí oproti mírovým institucím a svobodě tohoto světa? TRAGEDIE ČESKOSLOVENSKA [pageend1]VESTNIK July-August 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois Jednotný hlas celého svobodného světa musí být slyšen v pevném, rozhodném požadavku, aby vojenské jednotky Sovětského svazu a jeho loutkových satelitů byly neprodleně staženy z Československa. Tentýž jednotný hlas musí dnes požadovat, aby tajemník Alexander Dubček byl neprodleně propuštěn ze sovětského internování, pokud již vůbec nebyl zlikvidován komunistickými jednotkami. Tentýž jednotný hlas musí požadovat, aby lidu Československa a rovněž lidu všech porobených národů, Estonska, Litvy, Lotyšska, Polska, Maďarska, Rumunska, Bulharska, Ukrajiny — a i samotného Sovětského svazu — byla dána příležitost, aby si bez rušivých zásahů sovětských jednotek a komunistického násilí mohl zvolit svůj vlastní způsob vývoje, který by respektoval lidskou důstojnost. Upřímně doufám, že president Spojených států neprodleně nařídí přerušení diplomatických styků se Sovětským svazem a ostatními čtyřmi vetřelci, kteří obsadili Československo, a že s těmito zeměmi přeruší též všechny hospodářské styky až do doby, dokud komunistické jednotky neodtáhnou z Československa. Bylo by pošetilé řešit tuto současnou krisi vojenskou intervencí, když už ne pro jiný důvod, tedy pro ten, že by to bylo z hlediska taktického téměř nemožné. “Máme ale silnou zbraň — a to ještě účinnější — zbraň, jejíž účinek citelně zasáhne samotné jádro komunistického světa. Touto zbraní jsou hospodářské sankce. Každý jednotlivý z těchto pěti národů, jejichž vojenské jednotky obsadily Československo, prodělává vážnou a velice citelnou hospodářskou krisi. Ani jediný z těchto národů by nemohl dlouho existovat bez volného obchodování s ostatním světem. Svobodný svět buď rozhodne uvalit na komunistické agresory karanténu, nebo sám pocítí následky jejich agrese v dohledné době.” ŘEČ DR. SCHWARZENBERGA PRONESENÁ NA MANIFESTACI V CHICAGO CIVIC CENTER DNE 24. SRPNA 1968 Sešli jsme se zde dnes, abychom odsoudili — ne obžalovali, ale odsoudili vojenské obsazení Československa, stejně jak to již učinil celý svět. Sešli jsme se zde, abychom vyslovili své požadavky, které vznášíme na svou americkou vládu. Z úst přátel, které nezrodila ani česká, ani slovenská matka jsme slyšeli slova rozhořčení, se kterými plně souhlasíme. A přece my sami dnes cítíme zcela jinak. Oni jsou rozhořčeni. Nám, když po pražských a bratislavských ulicích teče krev, nám krvácí srdce —a nám se zvedá žluč. To vše z lásky k zemi, která nás zrodila; k zemi, kde jsou hroby našich otců a matek ■— z lásky k lidu, který nikdy nezklamal; z lásky k lidu, jehož jsme a vždy budeme nedílnou součástí. Nesměli jsme bojovat v roce 1938. VĚSTNÍK Červenec-srpen 1968 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Nemohli jsme bojovat v roce 1948. Tím více nás bolí, že my, kteří zde dnes stojíme, nemůžeme bojovat prozatím ani dnes, jakkoli bychom chtěli. Ovšem — prožili jsme Mnichov — a přežili jsme Mnichov. Prožili jsme zotročení roku 1948, a národ ožil a dokázal, že si zachoval více víry, naděje a lásky, než kdokoli snad předpokládal. Víme — nedoufáme, ale víme, že národ a stát přežije i toto své dnešní poníženi. Ale přes svou zdánlivou nemohoucnost, americká větev českého a slovenského národa nechce, nemůže a nesmí dnes mlčet. Své myšlení, cítění a chtění jsme shrnuli v prohlášení, které nyní uslyšíte ve znění anglickém, aby také naši přátelé mohli projevit svůj souhlas. Odsuzujeme vojenské obsazení Československa z důvodů právních, jako nejhrubší porušení všech slavných smluv. Odsuzujeme obsazení Československa z důvodů mravních, které jsou pro nás snad ještě rozhodnější. Vždyť smysl našich dějin byl vždy především mravní. A tato především mravní otázka se netýká pouze Československa, ale svědomí celého světa. Věříme v důstojnost člověka stvořeného k obrazu a podobenství božímu. Věříme v osobní svobodu každého jednotlivce. Věříme v sebeurčení národů. Věříme ve svrchovanou neodvislost každého státu. Tyto hodnoty nesmí nikdo nikomu brát. Proto se celý svět musí postarat, aby dnešní křivda na Československu byla odčiněna. Pevně doufáme, že se celý svět o to postará. A kdyby to pro odpor Sovětského svazu nešlo prostřednictvím Spojených národů — tož jinak. Tak doufáme. Ale na svou americkou vládu vznášíme tyto požadavky: 1 .) Nechceme více slov. Těch už bylo dost — chceme činy. 2 .) Žádáme od své vlády činy, které vynutí okamžitý odchod všech cizích vojenských jednotek z posvátné půdy naši vlasti a okamžité propuštění všech zatčených. 3 ) Žádáme, aby nebyla uznána žádná vláda, kterou by snad Moskva chtěla Praze vnutit. 4 .) Žádáme záruky, ne pouhé sliby, ale záruky, aby si lid v Československu mohl svobodnými volbami sám po své vůli upravit své vlastní záležitosti i svůj poměr k státům jiným. Toto žádáme. — Je zodpovědností vlády najít nejvhod- nější způsob k dosažení těchto cílů, ze kterých slevit nemůžeme. Nechť vláda použije nátlaku diplomat’’ckého, hospodářského — a kdyby to jinak nešlo, tož nátlaku důraznějšího. Nechceme už žádné smiřovačky. Ty vedly k Mnichovu — a ty dnes umožnily obsazení Československa. Chceme činy. Chceme svobodné Československo. A k tomu nám dopomáhej Bůh. 2 • VĚSTNÍK [pageend2]Z řečnické tribuny dne 24. srpna, v sobotu odpoledne, na náměstí Chicago Civic Center. Účastníci velké manifestace proti sovětské okupaci se shromažďují s nápisy a vlajkami. (Str. 1 a 2.) (Courtesy of Chicago Tribune) RAFAEL KUBELÍK ORGANIZUJE BOJKOT VEDENÝ HUDEBNÍKY 31 hudebníků se přidružilo k protestu dirigenta čsl. původu. Přerušují umělecké vztahy s národy, které obsadily Československo (Zvláštní zpráva pro New York Times) Ženeva, 25. srpna. — V zájmu Československa zorganizoval zde dnes dirigent a skladatel československého původu Rafael Kubelik bojkot hudebníků. Mistr Kubelik řekl, že hudebníci podepsaní na deklaraci, jejíž text sestavil, se zavázali nepěstovat žádné “umělecké vztahy” s pěti státy Varšavského paktu okupujícími Československo, a to “až do doby, dokud cizí vojenské jednotky neopustí československou půdu” a zákonná vláda “se neujme plně moci”. Mezi těmi, kteří se připojili k deklaraci, řekl, jsou houslisté Nathan Milstein a Yehudi Menuhin, pianisté Artur Rubinstein a Claudio Arrau, dirigenti Otto Klemperer a Paul Klecki, skladatel Frank Martin, cellista Pierre Fournier. Deklarací se hudebníci vyslovili o invasi v Československu jako o násilném porušení lidských ideálů, jež sami jako umělci vyznávají. Pan Kubelík pravil, že 31 hudebních umělců reagovalo ihned na jeho výzvu a “další odpovědi docházejí”. “Bylo hřejivým povzbuzením,” dodal, “setkat se s tak rychlou odezvou.” Pan Kubelik, šéfdirigent Bavorského rozhlasového orchestru, očekává, že v nejbližších dnech připojí svůj podpis na deklaraci Leonard Bernstein, hudební ředitel Newyorské filharmonie. Pan Bernstein a Newyorský orchestr mají přijet do Lucernu zítra, aby vystoupili v úterním koncertu výročního hudebního festivalu města. Na činnost Rady: Miss Olga Vondráček, San Diego, Calif................ . .. .$100.00 Mr. Charles Kříž, Miami, Fla................................... 25.00 American Czechoslovak Social Club, No. Miami, Fla. 25 00 Mr. Stephen J. Kubíček, Bala-Cynwyd, Pa............... 24.11 Mrs. . Hermine Rabštejnek, Oklahoma City, Okla.. ... 10.00 Mr. James F. Miller, North St. Paul, Min................... 10.00 Mr. Frank Lukeš, Berwyn, Ill................................... . 8.00 Mr. Jerry Dobrovolný, Robertsdale, Ala.................... 5.00 Mr. and Mrs. Josef Hanus, Miami, Fla....................... 5 00 Mr. Emil Lesák, Westfield, Maine.............................. 5.00 Mr. Frank Kozubik, Westchester, Ill........................... 3.00 Mrs. . Annie Hesoun, Tampa, Fla................................. 3.00 Mr. Mary Hlava, San Pedro, Calif.............................. 3.00 In Memoriam: K uctění památky zesnulého pana Josefa Černého vě- nují Mr. & Mrs. Anton Smunt, Chicago, Ill............... $15.00 K uctění památky zesnulého švagra Karla Glasera věnuje Mrs. Růžena Švec, Chicago, Ill........................ K uctění památky zesn. br. Josefa Janečky věnují: 10.00 Mr. Frank Kratochvíl, Berwyn, Ill.............................. 10.00 Mr. and Mrs. Anton Smunt, Chicago, Ill.................... 10 00 Mr. and Mrs. Anton Benesh, Ithaca, Mich................ 10.00 Mr. and Mrs. Frank Macak, Berwyn, Ill.................... 10.00 Mr. and Mrs. Anthony Vlček. Cicero, Ill.................... 10.00 Miss Libuše Kalivoda, Oak Park, Ill............................ 10.00 Mrs. Ludmila Kos, Cicero. Ill. .. .................................. 10.00 Mr. and Mrs. Břetislav Vaněk, Chicago, Ill................ 5.00 Mrs. Růžena Švec, Chicago, Ill.................................... 5 00 Mrs. Marie Hanke, Berwyn, Ill.................................... K uctění památky zesnulého pana Phyllipa Hyšmana 3 00 věnuje Mrs. Julia Rychtera, Paradise, Calif............... 10.00 VĚSTNÍK • 3 [pageend3]Změny cen a cenová diskriminace v obchodu mezi Sověty a jimi porobenými zeměmi v roce 1965-1966 (Price Changes and Price Discrimination in Soviet-Captive Countries Trade in 1965-1966. By Alexander Kutt. Assembly of Captive European Nations, New York, July 1968. — ACEN Publication No. 66. 29 West 57th Street.) RECENSE Jenom politický bloud si myslí, že např. nynější spor mezi Sovětským svazem a Československem se točí kolem otázky, zda Marx-Leninovy spisy vykládají lépe v Praze nebo v Moskvě. Ve skutečnosti se jedná o to, zda Československo je spolehlivým vojenským spojencem^ Sovětského svazu v rámci Varšavského paktu, a o to, zda Československo bude i nadále trpět, aby je Sovětský svaz vykořisťoval. Touto poslední otázkou se už po léta zabývá Alexander Kutt a jeho poslední publikaci vřele doporučujeme každému, kdo se nebojí statistiky. V publikaci A. Kutta se dočte, že Sověty vydělaly předražením svých exportovaných předmětů na svých porobených zemích v roce 1965 $2,361,000,000 a v roce 1966 $2,325,000,000. Za léta 1955-1966 Sověty okradly své porobené země (Bulharsko, Československo, Východní Německo, Maďarsko, Polsko a Rumunsko) o $17,- 459,000,000. Komunisté s oblibou hovoří o tom, že Angličané a Francouzi vykořisťovali své kolonie, které dnes už skoro všechny od nich dostaly samostatnost. To, co dnes Sověty dělají v evropských zemích, které si podrobily, je novokolonialismus — o to horši kolonialismu starého, že Sověty se v ničem a nijak o své nové imperium nestarají a starají se jen o vykořisťování svých satelitů. Proto v první řadě se Sověty tolik zlobí, že v Československu byla zrušena censura a zavedena svoboda slova, tisku, rozhlasu a TV, neboť ta umožnila odhalování sovětských vykořisťovacích metod — i sovětských zločinů. Sovětské vykořisťování zemí, jimi porobených, je velmi složité. Sověty jim prodávají své zboží za předražené ceny a kupuji zboží československé za nižší cenu, než by musily platit na světovém trhu. Navíc Sověty často exportují zboží vadné, ale samy tvrdě vymáhají od Československa penále za sebemenší vadu zboží československého. Tak např. sovětský surový olej obsahuje vysoké procento acidu, čili je nehodnotný, o čemž se nesmí mluvit. Je zajímavé, že na nečistotu sovětského surového oleje si trpce stěžovala i sovětská tatarská republika — podle citátu Alexandera Kutta. Nebo např. sovětská železná ruda je nehodnotná, neboť obsahuje malé procento železa — naše čs. ocel byla kdysi vysoce kvalitní, protože m. j. naše železárny pracovaly s vysoce hodnotnou rudou švédskou. Tvrdí se, že sovětská ruda přichází hrubě znečištěna kamením. Navíc si Sověty “vypůjčily” od Československa $500,000,000 na zařízeni sovětského petrolejového potrubí, po kterém prý v budoucnosti poteče nehodnotný a předražený sovětský petrolej do Československa. K ozdravění dnešního “havarijního” stavu čs. hospodářství by značně pomohlo, kdyby Sověty zaplatily Československu, co mu jsou dlužny. Nasnadě je otázka, proč si to soudruzi Gottwald, Záno- tocký a Novotný dali líbit. Pokud vůbec o tom někdy něco řekli, tedy naznačovali, že musíme zaplatit hospodářsky t. zv. vojensko-politickou ochranu. Proti komu? Proti vlastnímu lidu — jen aby se komunisté v Československu udrželi u moci. Takto diskrétně komunističtí presidenti omlouvali, proč jsme např. přenechali Sovětům exploitaci jáchymovských uranových dolů, z jejichž bohatství dnes již nic nezbylo — a zůstala jen bolestná vznomínka na to, jak v nich trpěli českoslovenští političtí vězňové, kteří se postavili proti komunismu. Sovětské okrádání porobených zemi se čas od času mění a je v jednotlivých zemích různé. Poláci si např. vynutili určitou nápravu po roce 1965, Rumunsko se hospodářsky značně osvobodilo od Sovětů; dnes jsou nejvíce vykořisťováni Bulhaři, Východní Němci a Československo. Lid těchto států dosud platí svou prací na to, aby se v těchto státech neschopný komunistický režim udržel. Zjistit, jakou cenu platí, je velice těžké. Alexander Kutt se už po léta prodírá spletí sovětských statistik i statistik ostatních zemí za železnou oponou; vyznačují se tím, že nic neříkají a naopak se snaží jen zakrýt pravdu. Soudruzi Dubček a Šik dnes říkají sovětským soudruhům do tváře, že si mimo jiné jejich okrádání a vykořisťování nechtějí dát víc líbit. A sovětští soudruzi se zlobí. O Marxe a Lenina jim při tom vůbec nejde. V. B. PAVEL JAVOR: ZPĚV NOVÉ VLASTI Dříve, když o tobě, rodný můj kraji, jsem zpíval, zalykal jsem se steskem a hlas se mi třás! Maminku nemocnou, v žaláři tátu jsem viděl, čekanky hasnoucí v polích a dětství ztracený jas — Poznal jsem moře a daleké, neznámé kraje. Čím byly smutky mé? Čím byl můj malinký žal? Pod cizím nebem, s nímž smělý člověk se bratří, rozhodl Bůh, abych zpíval a stál. Slýchali jsme, že nad českou zemi prý není. Pro zemi “neznámou, malou”, kdo však chtěl kopat zákop a kryt? Vzkázali jste, že zrádci jsme rodné země a řeči. Trpké však bylo ve vlasti cizincem být! Domove zrazený, prodaný, tichý, blanický domove uprostřed husitských Čech, v mé písni nezní hlas sedlácké pýchy. Vždy jsi byl domovem vyhnanců všech. Snad někdo tam doma mou píseň slyší — V srdci tě nosíme, píseň i krev. Jen nebuď zákeřnou pastičkou myší, v níž vězní básníkův svobodný zpěv. Dříve, když o tobě, rodný můj kraji, jsem zpíval, zalykal jsem se steskem a hlas se mi třás’. Od břehu k břehu valil se narudlý příval, oslepil oči a nalomil nejeden vaz. Dnes však, můj domove, píseň jinou ti zpívám. Buď srdcem nové a svobodné říše, buď její část. Za rudým odlivem, na volné moře se dívám: všude, kde věří a bojují je moje vlast — American Fund for Czechoslovak Refugees, Inc. CHANGE OF ADDRESS From August 1, 1968, the AFCR is located at: 1790 BROADWAY, ROOM 1316 NEW YORK, N. Y. 10019 The telephone number is: CO 5-1919 4 • VĚSTNÍK [pageend4]FRANTIŠEK SCHWARZENBERG: PO NÁVRATU Z EVROPY Právě jsem se navrátil z půlročního pobytu v Evropě. Mnoho by toho bylo, o čem bych vám rád vyprávěl. Omezím se však na jednu zkušenost a na jednu úvahu. O vývoji v Československu dnes mluvit nebudu. Doma jsem nebyl a nevím toho tedy více, než toho víme všichni. Arci nezapírám, že jsem ssad prožíval chvíle radostného začátku vývoje, směřujícího nezadržitelně k našemu osvobození o něco bezprostředněji, než kdybych býval zde v Americe. Mohl jsem každý den poslouchat československý rozhlas a číst noviny z Československa. Hlavně však jsem mohl mluvit s lidmi, kteří stále přijížděli a přinášeli čerstvé zprávy. Byli mezi nimi též přátelé, které jsem již přes dvacet let neviděl, kteří prošli hrůzami nejhorších let a kteří si přesto zachovali jak víru, tak široký politický rozhled — a humor. A ti všichni mluvili stejně o naprosté svornosti a jednotě všeho lidu ve snaze o prosazení státní svrchovanosti a neodvislosti, ve snaze o uskutečnění národního sebeurčení a rozšíření osobní svobody. Také jsem mohl zažít a vychutnat první pohlazení jara, když např. do Říma v dubnu zavítal hudební soubor z Prahy a ihned požádal o dovolení, aby směl zazpívat panu kardinálu Beranovi. Nezapomenutelná byla chvíle v naší národní koleji, kdy tito představitelé prý “komunistického” národa stanuli před pražským arcibiskupem a zpívali z plných plic: Credo in unum Deum — věřím v Boha. . . A stejně nezapomenutelné bylo otcovské povzbuzeni, které mi na rozloučenou udělil papež Pavel — napomenutí, které jistě platí celému exilu: “Především zachovejte vždy věrnost své zemi”. Bylo by toho vzpomínání hodně. Povím vám tedy raději jen o zkušenosti, která mě nejvíce potěšila. Krom zpráv z domova nejradostnější byly totiž změny v názorech na náš stát, na oprávněnost jeho existence, na národ český i slovenský. Vždyť od samého vzniku naší republiky, po dobu celých uplynulých padesáti let, popírali mnozí lidé samu oprávněnost existence i životaschopnost našeho státu. Nejen mezi Němci, ale i mezi Poláky, Maďary, Rakušany atd. Bylo přemnoho pochybovačů a utrhačů. Neměli úcty k velikosti našich dějin, nedovedli ocenit naše úsilí o svobodu a demokracii, neznali náš přínos kulturní, zesměšňovali charakteristické vlastnosti našich lidí — říkali, že jsme národ lokajů, Švejků a drotárů. Také v Itálii dosud bývalo slýchat ozvuk slov Mussoliniho z doby mnichovské, že prý stát, který není ochoten sebe sama hájit, nemá práva na existenci. To vše se nyní úplně změnilo. Náhodou shodou okolností se stalo, že jsem mluvil s velikým počtem lidí, kteří dosud nikdy nenacházeli dobrého slova, když mluvili o nás. Nyní všichni, pravím všichni mluvili s úctou o politické vyspělosti našeho lidu. Přijímali jako samozřejmost, že Československo ve svých historických hranicích je úhelným kamenem budoucí svobodné Evropy. Obdivovali moudrost a trpělivost našich lidí. Mluvili s obdivem o tom, jak naši lidé vystihli vhodný čas a vhodnou vnitropolitickou a mezinárodní situaci k nejúčinnější akci. Jakkoli dříve rádi srovnávali údajnou naši nečinnost, ba přímo zbabělost — jak říkávali •— s hrdinstvím naš’ch sousedů, vyzdvihovali nyní naopak způsob, volený našimi lidmi jako postup nejvhodnější ku překonáni moskevské nadvlády za nejnižších oběti lidských i hmotných. Říkali, že cesta našeho lidu je dnes jedině možná a jedině účinná cesta, vedoucí k úspěchu. I v osobním styku nastala změna. Lidé, kteří dříve brali jen s útrpnou nechápavostí na vědomí skutečnost, že jsem se vždy hrdě hlásil k svému národu a k svobodné minulosti svého státu, blahopřáli mi nyní překotně k tomu, že jsem synem národa a bývalým zástupcem státu, který jako první ohrozil výstavbu moskevské nadvlády. Takové řeči zněly jako hudba mému sluchu. Toto vše mi bylo zadostiučiněním nemenším, než radostný zjev, že zprávy z Československa zaplňovaly čelné stránky všech novin a časopisů — ač jsme v minulosti tak často slýchali názor, vyslovovaný i zde mezi námi samotnými, že Československo je již ve svobodném světě zapomenuto nadobro. Dnes však víme, že nejsme ve světě sami. Tato změna v názorech na naše národy a na náš stát byla pro mne snad zkušeností ze všech nejpotěšitelnější za celé cesty Evropou. A nyní ještě kratičkou úvahu. Na základě předlouhých rozhovorů s lidmi, kteří přijížděli z Československa a zase se domů vraceli, rýsuje se v mé mysli zcela jasně postoj, který bychom my zde měli zaujmout! k událostem v Československu. Náš postoj se mi jeví asi takto: Jistě všichni vítáme vývoj, který již pokročil natolik, že se snad leckomu zdá jako zázrak. Ve svých duších jsme nerozlučně spjati s lidem, ze kterého jsme vyšli. Proto stejně jako celý, dnes sjednocený lid v Československu hodnotíme kladně a radostně to vše, čeho bylo dosaženo: že byla dnešní vládou obhájena větší míra státní samostatnosti a neodvislosti; že oba naše národy hledají vyřešení svého vzájemného poměru v plném uplatnění zásady sebeurčeni národů; že se významně rozšířila svoboda slova psaného i mluveného, svoboda náboženská, svoboda spolčovací, svoboda pohybu . . . atd. Stejně tak ve svých myslích jsme stále blízcí lidu v Československu. Proto spolu s ním chápeme, že za situace, dané zeměpisnou polohou Československa, sovětskou mocí a nečinností Západu nebylo možno doufat, že by se prozatím dalo uskutečnit více. Víme, že je třeba trpělivosti a rozvahy. Ale dnešní souzvuk všech českých i slovenských srdcí doma i ve světě je věru úplný. Proto slyšíme jeho hlas, i když z moudré obezřetnosti nelze ani dnes ještě v Československu říci to, co vyslovit smíme, můžeme a musíme my: že moc dosud nevychází z lidu, protože lidu dosud nebylo dovoleno svobodně volit. A tak v naprostém souladu duší, myslí a srdcí s lidem v Československu si horoucně přejeme, a také všechno nasadíme, aby se započatý vývoj nezastavil, aby mohl z vůle a z úsilí lidu vykvést a dozrát až do svobody úplné, která je v nezcizitelné dědictví dána každému jednotlivci a každému národu. Věřím, že nesmíme v práci ustat, dokud se lid v Československu nedomůže práva svého nejen částečného, jak se dnes již stalo, ale nezadatelného, zřejmého, Bohem daného práva svého celého. (Zpráva přednesená na schůzi předsednictva ČSNRA, konané dne 12. srpna 1968.) Tři hodiny na televisi — Panel o Československu Diky doporučeni br. Neumanna a Dra. Zenkla, dostalo se nám ve Washingtoně nečekané příležitosti připomenout historii Československa divákům a posluchačům televisní stanice Channel 14 — WFAN. Sestra Lejková-Koepplová a bratři Hašek, Polach a Šumichrast, byli "zpovídáni” Johnem Hightowerem v pátek 9. srpna od 7 do 10 hodin večer na programu “Checkpoint 14”. Sestra Lejková poučila posluchače slovy i fotografiemi o vzniku a významu Sokola, o Tomáši a Janu Masarykovi, generálu Štefánikovi a Dr. Benešovi, o problémech emigrantů a o jiných událostech a osobnostech. Vhodně vzpomněla i letošního sjezdu a banketu Společnosti pro vědy a mnění na Georgetown universitě, který se koná od 30. srpna do 1. září. V debatě o Sokole připomenul Dr. Hašek, že Sokol zapustil kořeny i v Americe a v roce 1965 slavil 100. jubileum, jež bylo uctěno vydáním zvláštní známky americkým ministerstvem pošt. Dr. Šumichrast debatoval o otázkách hospodářských, a to zejména v oboru stavebnickém. Zdůraznil, že jedním z hlav- (Pokračování na str. 6 ) VĚSTNÍK • 5 [pageend5]CELÝ SVĚT STOJÍ NA STRANĚ ČECHOSLOVÁKŮ Události, které se sběhly kolem demokratizačního procesu v Československu, budou historií zařazeny mezi nejvýznamnější od poslední světové války. Jednou z okolností, pod jejichž vlivem se situace v Československu vyvíjela — a která znamenala ohrožení pro jeho demokratizační proces — byla schůzka členských států Varšavského paktu ve Varšavě, na kterou Čechoslováci a Rumuni nebyli pozváni. Výsledkem schůzky byl dopis pěti států, které se varšavské schůzky zúčastnily, adresovaný ústřednímu výboru Komunistické strany Československa. Významné části dopisu citujeme: “Nemůžeme souhlasit s tím, aby nepřátelské síly zatlačovaly vaši zem ze socialistické cesty a vytvářely hrozbu odtrhnout Československo od socialistického společenství. Síly reakce, využívajíce oslabení stranického řízení státu a demagogicky zneužívajíce heslo “demokratizace”, rozpoutaly kampaň proti KSČ a jejím čestným a oddaným kádrům s jasným záměrem likvidovat vedoucí úlohu strany, podkopat socialistické zřízení, postavit Československo proti druhým socialistickým zemím. Politické organizace a kluby, které vznikly v posledním období mimo rámec Národní fronty, se v podstatě staly štáby reakčních sil. Sociální demokrati usilovně bojují za utvoření své strany, organizují ilegálně výbory, pokoušejí se rozdvojit dělnické hnutí v Československu, dostat se k řízení státu, aby obnovili buržoázni zřízení. Protisocialistické síly se zmocnily tisku, rozhlasu a televize a přeměnily je na tribunu k útokům proti komunistické straně, pro klamání dělnické třídy a všech pracujících. Zesílené útoky reakce nenarazily na odpor. Právě proto získala reakce možnost vystupovat veřejně po celé zemi, uveřejnit svoji politickou platformu pod názvem “2000 slov”, která obsahuje otevřenou výzvu k boji proti komunistické straně, proti ústavní moci, výzvu k stávkám a nepořádkům. Toto vyhlášení je v podstatě organizačně-politickou platformou kontrarevoluce. Tato platforma široce rozšířená ve vážném období předcházejícím mimořádnému sjezdu KSČ, nejenže nebyla odsouzena, ale našla i upřímných stoupenců v řadách strany a jejím vedení, kteří podporují protisocialistické výzvy. Protisocialistické a revizionistické živly špiní všechnu činnost strany, vedou pomlouvačnou kampaň proti jejím kádrům, a diskreditují čestné a straně oddané komunisty. Tím vzniká situace absolutně nepřijatelná pro socialistické země. . . . Nevidíte, že kontrarevoluce vám bere jednu pozici za druhou? Že strana ztrácí kontrolu nad vývojem událostí a stále víc ustupuje pod nátlakem protisocialistických sil? Že tisk, rozhlas a televize rozpoutaly kampaň v souvislosti se štábním cvičením sil varšavské smlouvy k zasetí nedůvěry a nepřátelství k Sovětskému svazu a dalším socialistickým zemím ? Došlo to tak daleko, že štábní cvičení našich vojsk za účasti několika jednotek sovětské armády se využívá k neopodstatněnému obviňování z narušování suverenity Československa. Podle našeho přesvědčení vznikla situace, která ohrožuje základy socialismu v Československu a i společné životní zájmy ostatních socialistických zemí. Národy naš;ch zemí by nám nikdy neodpustily lhostejnost a lehkomyslnost tváří v tvář takovému nebezpečí. Každá z našich stran má zodpovědnost nejen vůči vlastní dělnické třídě, a svému národu, ale i vůči mezinárodní dělnické třídě a světovému komunistickému hnutí a nemůžeme se vyhnout závazkům, které z toho vyplývají. Právě proto usuzujeme, že rozhodný odpor proti komunistickým silám a rozhodný boj ža udržení socialistického zřízení v Československu je nejen Vaší, ale i naší záležitostí. Věc obrany moci dělnické třídy a všech pracujících, a socialistických vymožeností v Československu vyžaduje: Rozhodný a smělý nástup proti pravicovým a protisocialistickým silám, mobilizaci všech prostředků obrany, vytvo6 • VĚSTNÍK řených socialistckým státem, zastavení činnosti všech politických organizací, vystupujících proti socialismu; aby strana ovládala prostředky masové informace — tisku, rozhlasu a televize, a jejich využití v zájmu dělnické třídy, všech pracujících, socialismu. Víme, že v Československu jsou síly, které jsou schopny ubránit socialistické zřízení a způsobit porážku protisocialistickým živlům. Úkolem dneška je dát těmto zdravým silám (stalinistům! pozn. red.) jasnou perspektivu, pozvednout je k činům, mobilizovat jejich energii proti kontrarevoluci, aby se zachoval a upevnil socialismus v Československu!” Dopis podepsaly: Komunistická strana Bulharska, Maďarska, Polska, Východního Německa a Sovětského svazu. Ústřední výbor Komunistické strany Československa odpověděl na dopis 5ti komunistických stran pevným a nebojácným postojem, hájícím akční program strany. Z odpovědi vyjímáme hlavní pasáže: “Naše strana vytyčuje tyto hlavní cíle a etapy politické práce: (Pokračování na str. 7.) TŘI HODINY NA TELEVISI — (Dokončeni ze str. 5) nich problémů Československa je, že zůstalo pozadu v technologii, čímž se jeho koeficient výrobnosti podstatně snížil oproti západu. Pouze 25,000 bytových jednotek bylo na příklad postaveno v prvním pololetí tohoto roku. Citoval také zajímavou zprávu senátora Claiborna Pella, který se teprve nedávno vrátil z návštěvy v Československu a předpověděl, že vývoj k pravé demokracii bude pomalý a že ani noví komunisté jistě nepřipustí oposiční politickou stranu. Dr. Polach zdůraznil, že snahy o hospodářskou reformu v Československu byly do jisté míry vynuceny tím, že národní důchod v šedesátých letech poklesl víc než v kterékoliv jiné zemi a v roce 1963 vykázal dokonce ztrátu u srovnání s r. 1962. Cesta k nápravě se hledá ve zvýšení iniciativy v podnicích a v nových výrobních směrnicích. Tyto směrnice byly dosud diktovány shora, bez ohledu na přání konsu- menta. To bylo možné v prvních letech po komunistickém puči, když všechno dobré zboží bylo vyprodáno a chudák konsument byl rád, když si koupil prostě co bylo. Avšak komunistický trh se časem saturoval a odbyt nadiktovaného zboží začal váznout. Také v exportu se stalo takové zboží neprodejné. Československo i dnes závisí z 30 procent na mezinárodním obchodu. Proto se začíná uznávat “suverenita konsumenta” a výrobní plány se jí budou přizpůsobovat. Dr. Hašek zaměřil své poznámky k otázkám historickým a hospodářsko-politickým. Poukázal na to, že to bylo Československo a ne Východní Německo, které první demonstrovalo (1953) proti sovětskému útlaku, a to s americkou vlajkou v ruce demonstrantů. Dále připomenul americkým posluchačům výhody jejich systému “collective bargaining”, kdy vláda zůstává jen pozvaným rozhodčím mezi dělníky a zaměstnavateli. Vysvětlil, jak v systému komunistickém vláda a zaměstnavatel splyne v jedno a dělník je vydán na pospas exploitaci státním kapitalistou, z jehož rozhodnutí není odvolání. Vysílání — s přestávkami pro nezbytné reklamy — trvalo celé tři hodiny. Občas se sice rozjelo do protichůdných směrů či slepých uliček, avšak američtí posluchači produkci chválili a poukázali na to, že tyto dlouhé televisní “panely” jsou úmyslně jen minimálně plánovány a usměrňovány. Tak prý si, podle názoru odborníků, přijde každý posluchač na své a panel dělá dojem volné společenské debaty, která americké publikum spíše upoutá než dialogy s předem promyšlenou osnovou. Stanici WFAN i panu Hightowerovi patří naše upřímné diky. Referát připravil Dr. Josef Hašek. [pageend6]Důsledně oddělit stranu jako celek od deformací minulosti, za které nesou zodpovědnost konkrétní lidé ze starého vedení strany. Tito konkrétní lidé jsou právem voláni k zodpovědnosti. Připravit mimořádný XIV. sjezd strany, který zhodnotí vývoj i politickou situaci po lednovém plénu v souladu s principy demokratického centralismu ve straně, zaujme stanovisko k federativnímu uspořádání ČSR, schválí nové stanovy, a zvoli nový ÚV KSČ tak, aby měl plnou autoritu i důvěru ve straně i v celé společnosti. Po XIV. sjezdu nastoupí k řešeni všech zásadních vnitropolitických otázek: k výstavbě politického systému založeného na socialistické platformě Národní fronty a společné samosprávy, k vyřešení federativního státoprávního uspořádání, k volbám do zastupitelských orgánů státu, — federálních, národních i místních, a k přípravě nové ústavy. Zákonem o soudních rehabilitacích v zásadě řešíme bolestivý problém nezákonných represí vůči nevinným lidem, ke kterým došlo v uplynulých letech. Tento krok zjevně pomohl, aby se už pozornost veřejnosti i oznamovacích prostředků nesoustřeďovala na tyto otázky. V září — ihned po sjezdu strany — budou prodebatovány některé důležité nové zákony — ústavní zákon o Národní frontě, který má potvrdit trvalou existenci politických stran na půdě NF, a dále zákon o právu spolčovacím a shromažďovacím, kterým bude určena právní regulace pro vznik a činnost organizací, spolků, klubů a pod. Tím bude dána možnost účinně čelit pokusům antikomunistických sil získat organizační základnu pro veřejnou činnost. Současně však podle daných možností řešíme některé palčivé sociálně-politické otázky, m. j. zvýšení nízkých důchodů a naléhavé mzdové úpravy. Uskutečnili jsme potřebná opatření na zaručení našich státních hranic. Strana dává plnou podporu konsolidaci armády. Strana zaujala jasné stanovisko v otázce lidových milic. Jejich akční výbor dal plnou podporu novému vedení KSČ. Předsednictvo strany, vláda i Národní fronta jednoznačně odmítly výzvu vyhlášení “2000 slov”, které nabádají k narušování ústavního charakteru naší politické reformy. Je potřebné vidět, že se v praxi nikde podobné akce v naší zemi neobjevily, a že důsledky výzvy “2000 slov” neohrozily strany Národní fronty a socialistický stát. Za zrušením cenzury, za svobodou slova stojí úplná většina občanů ze všech vrstev naší společnosti. Není naší vinou, že se schůzka ve Varšavě konala bez nás. Prodebatovali jsme návrhy “5 stran” dvakrát, 8. a 12. července, bohužel to už bylo pozdě, neboť jsme se dozvěděli prostřednictvím tiskové kanceláře, že se členové “5ti stran” scházejí již 13. července ve Varšavě, aby zasedali příští den bez nás. Trvali jsme na vyjednávání s každou zemí zvlášť, neboť jen tak se dá zabránit, že by pro špatnou informovanost a za účasti všech “5ti stran” byl výsledek vyjednáváni již předem pro nás ztracený. Považujeme za stále platnou zásadu, vyjádřenou v deklaraci vlády Sovětského svazu z 30. října 1956, která zní: “Krajiny velkého společenství socialistických národů, sjednocené společnými ideály budování socialistické společnosti a zásadami proletářského internacionalizmu mohou utvářet svoje vzájemné vztahy jedině na základě plné rovnoprávnosti, respektování územní celistvosti, nezávislosti a svrchovanosti a vzájemného nezasahování do vnitřních věcí.” Tuto zásadu potvrdila porada představitelů komunistických stran v Moskvě v listopadu 1957 a byla všeobecně přijata. Máme zájem, aby naše vztahy se dále nezhoršovaly, a očekáváme, že ostatní strany pochopí naši situaci.” ODVÁŽNÝ POSTOJ ČECHOSLOVÁKŮ Představitelé Československa se pak v následujících 14 dnech měli sejít ku společné schůzce s představiteli všech pěti států, a to buďto v Moskvě nebo v Kyjevě. Čechoslováci tento požadavek odmítli s odůvodněním, že jim za dané situace není možno opustit území Československa. Aby toto tvrzení mělo u Sovětů váhu, rozhodl se Dubček svolat ústřední výbor komunistické strany Československa, aby ho v tomto rozhodnuti podporoval. Přestože ze 110-členného výboru KSČ je jenom asi 40 skutečných podporovatelů Dub- čekovy politiky, Dubček se rozhodl riskovat tento nebezpečný krok. Aby však zastrašil některé stalinisty nebo ty, kteří ještě neví, kam patří, pozval do schůze též 50 nově zvolených delegátů na sjezd, který se má konat 9. září t. r., a ti všichni jsou zastánci jeho politiky .Neměli ovšem hlasovací právo, ale jejich účast jistě působila na ostatní tak, aby se bez výjimky loyálně postavili za Dubčeka a stranu. S tímto vyslovením důvěry straně a jejímu vedení Dubček vystoupil 18. července na čs. televizi a v rozhlase a požádal čs. lid o podporu v boji za pokračování v nastoupené cestě demokratizačního procesu. Jeho výzva byla celým národem radostně a s odhodláním podpořena. O několik dnů později přišla nová nota z Moskvy, prý už umírněná, ve které Sověti sdělili, že jsou ochotni jednat na území Československa. Trvalo však celý týden, než se Sověti rozhodli ke schůzce, která započala 29. července na slovensko-ruských hranicích v Čierné nad Tisou. Schůzky se zúčastnilo všech 11 členů předsednictva strany a president gen. L. Svoboda. Hlavními požadavky Sovětů bylo: obnovení censury tisku a rozhlasu, umístění 2 divizí sovětských vojsk v západních Čechách pro zajištění hranic se Západním Německem, odvolání některých zastánců liberalizačního procesu a upevnění kázně v komunistické straně a zastavení činnosti některých nových organizací. OHLAS BOJE ČECHOSLOVÁKŮ SE SOVĚTSKÝM SVAZEM V ZAHRANIČÍ Již od minulého roku Dubčekova skupina nacházela pochopení a silnou podporu u maršála Tita, u rumunské komunistické strany a částečně i v Budapešti. Velkou oporou však ji byly komunistické strany západních států Evropy. Především italská komunistická strana, za kterou Luigi Longo důrazně protestoval proti zásahům Moskvy, a francouzská, jejíž tajemník W. Rochet se dokonce rozjel do Moskvy a na zpáteční cestě se zastavil v Praze. Anglie byla jediná ze západních zemi, která otevřeně protestovala proti vojenskému nátlaku Sovětů na Československo. Známý odpůrce USA filosof Bertrand Russell zaslal Moskvě dopis podepsaný 96 anglickými vědci, v němž hájí právo Čechoslováků na řízení jejich záležitostí dle vlastního úsudku. Bývalý britský ministr národní obrany Duncan Sandys podal návrh v dolni sněmovně, aby vláda Velké Britanie požádala Bezpečnostní radu Spojených národů, aby se případem Československa zabývala, neboť vojenské napětí mezi Československem a Sovětským svazem by mohlo vést k III. světové válce. Ministr zahraničí Západního Německa W. Brandt prohlásil, že se stydí za chování svých soukmenovců z Východního Německa, kteří vedou tak štvavou kamnaň proti Československu. Vojenské manévry, které se měly konat pouze 3 míle od čs. hranic, byly bonnskou vládou odvolány, tak aby Sověti neměli záminku chránit hranice západních Čech. OHLAS UDÁLOSTÍ DOMA V ČESKOSLOVENSKU Zatím co nové předsednictvo komunistické strany ČSR mělo plné ruce práce odolat náporům Sovětského svazu, stalinisté nelenili a připravovali se na zvrácení situace za pomoci ruské armády. Novotný byl dvakrát v Moskvě, kde doufal najít pomoc. V době, kdy Dubček a spol. vyjednávali v Čierné, pokoušel se slovenský generál Kodaj o domluvu se sovětskými vysokými důstojníky. Dnes na něj čs. lid pohlíží jako na zrádce národa, právě tak jako na skupinu pracujících z jedné pražské továrny, která psala do Moskvy, aby je Rudá armáda ochránila od vlivu buržoas- ních elementů. VĚSTNÍK • 7 [pageend7]V den odjezdu do Čiemé se Dubček loučil na televizi a žádal lid o podporu. V Praze Smrkovský i Šik mluvili o možnosti zrady ze strany členů předsednictva, kteří patřili ke klice Novotného. Smrkovský prohlásil, že po návratu z Čierné se nebudou zodpovídat jen jako skupina, ale též jako jednotlivci. Mluvilo se o členech, kteří mají sympatie Rusů, hlavně o Drahomíru Kolderovi, Vasilu Bilákovi a Aloisu Indrovi. Parlamentní oposici vedl Václav David, býv. ministr zahraničních věcí. Smrkovský prohlásil, že zrada toho, kdo by se jí tentokrát dopustil, by byla pamatována po století. V předvečer porad vyšlo zvláštní vydání Literárních listů s poselstvím občanů předsednictvu ústředního výboru KSČ — jehož autorem byl Pavel Kohout a k němuž v obdivuhodné jednotě a se spontánností čs. občané připojovali své podpisy i u Stánků zřízených na ulicích. Hlavní myšlenkou poselství bylo heslo: “Socialismus! Spojenectví! Suverenita! Svoboda!” Text končil výzvou lidu k představitelům vlády: “Jednejte, vysvětlujte, ale jednotně a bez ústupků obhajujte cestu, na kterou jsme vyšli a se které živi nesejdeme. Budeme v příštích dnech s napětím hodinu od hodiny v duchu sledovat vaše jednání. Čekáme netrpělivě na vaše zprávy. Myslíme na vás. Myslete na nás! Píšete za nás osudovou stránku dějin Československa. Napište ji s rozvahou, ale především s odvahou. Ztratit tuto jedinečnou šanci by bylo naše neštěstí a vaše hanba. Věříme vám! Vyzýváme současně všechny spoluobčany, kteří s námi souhlasí, aby podpořili toto poselství!” Během několika "dnů podepsalo poselství přes milion občanů. Schůzka v Čierné nad Tisou se odbývala v plné tajnosti a lidé nebyli o průběhu jednání informováni. Od neděle 28. července do čtvrtka 1. srpna se vědělo jen velmi málo. Šéfredaktoři významných listů dostali dokonce směrnice, co má či nemá být v té době zveřejněno. Literární listy vyšly ještě normálně, ale časopis Reportér byl stažen zpět z prodejních stánků, jen na venkově se sem tam dostal do rukou čtenářů. Ve čtvrtek 1. srpna tisíce studentů v Praze demonstrovalo a žádalo, aby jim byla řečena pravda. Totéž se opakovalo v neděli 4. srpna, neboť to, co jim bylo řečeno, nebyla plná pravda. Sovětská vojska v těch dnech ještě neopustila československé území. Přijela na štábní cvičení do ČSR vyzbrojena tanky, raketami a zbraněmi nejnovějších typů, které se svým ničivým účinkem vyrovnají jaderným zbraním. Teprve po podepsání dohody v Bratislavě v sobotu 3. srpna 1968 dostala sovětská vojska rozkaz k ústupu. I když se zdá, že Čechoslováci zvítězili, tvrdí i Moskva, že došlo k utužení hospodářských, vojenských a politických svazků států Varšavského paktu. ČSR podle úmluv má dávat přednost nákupu surovin uvnitř sovětského bloku a totéž se týká i zahraničního obchodu. O dalším postupu demokratizace zatím nejsou zmínky podstatného rázu. V zahraniční politice bude musit Československo brát ohled na politiku Sovětského svazu, ať už pokud jde o válku ve Vietnamu nebo o politiku vůči Západnímu Německu. * * * NÁVŠTĚVA JUGOSLÁVSKÉHO MARŠÁLA TITA Dne 9. srpna přijel na státní návštěvu do Československa jugoslávský maršál Tito, jeden z hlavních přátel a podporovatelů Dubčekova demokratizačního procesu. Byl přivítán jako státní host se všemi poctami, ale zároveň mu byl projeven dík za jeho postoj v době krize vřelým uvítáním, které mu připravilo nadšené obyvatelstvo. Tito byl jedním z těch, kteří poslali varovný dopis moskevským vládcům při vyjednávání v Čierné nad Tisou. Důsledkem bylo, že Moskva nakonec při konečném ujednání v Bratislavě se vůbec nezmínila o dopisu 5 komunistických 8 • VĚSTNÍK stran z varšavského zasedání. Jak Gomulka, tak Ulbricht byli velmi uraženi, a Ulbricht prý odmítal dohodu podepsat. NÁVŠTĚVA ULBRICHTA Po odjezdu maršála Tita přijel Ulbricht na konsultační návštěvu, ne však do Prahy, ale do Karlových Varů, pravděpodobně proto, aby Pražané nemohli dát najevo výraz Ul- brichtově neoblíbenosti. Ulbricht prohlásil, že je ochoten zapomenout na minulost, ale že přesto jsou rozdíly v názorech obou zemí v nazírání na hospodářské řízení zemí dle Marxovy teorie. Na tiskové konferenci za přítomnosti Dubčeka si dovolil prohlásit, že ve Východním Německu neexistuje cenzura tisku, že jeho občané se vždy těšili “demokratickému” řízení socialismu, a proto prý nechápou, co se vlastně v Československu odehrává. Literární listy z 1. srpna vysvětlují však velmi jasně oč jde. V úvodníku “Ani Kostnice, ani Canossa” je uvedeno mimo jiné: “Stěží nám může Vých. Německo nebo Polsko vytýkat snahy o oživení drobného podnikání, když samy mají tento sektor v míře nesrovnatelně větší, než jak se o něm u nás uvažuje. V Československu nejsou ani snahy zpětně rušit zemědělská družstva; navíc Polsku už nikdo nevytýká ani to, že neprovedlo kolektivizaci. Rozsah našeho zahraničního obchodu se Západním Německem je nepatrný v porovnání s tím, jak se rozvinul obchod Východního Německa se Západním Německem. Zahraniční license používá SSSR v míře nesrovnatelně větší než my — shodou okolností právě v produkci automobilů, kde byli čs. experti první, kteří to již v letech 1949-50 navrhli, byli za to obviněni ze smrtelných hříchů a souzeni (viz protokol procesu se Slánským). Zatím co se vytýká Československu velký počet turistů ze Západního Německa, každý z nich musí mít čs. vízum, a předáci odsunutých Němců vizum vůbec nedostanou. Na druhé straně turisté ze Západního Německa mohou jezdit do Bulharska úplně volně — bez viz. V Polsku byla vytvořena západoněmecká obchodní mise mnohem dříve než v Československu. Mohou-li mít diplomatické styky se Západním Německem Rumunsko a sám Sovětský svaz a nerozbijí to Varšavskou smlouvu, proč z toho je obviňováno právě Československo, které se možná v budoucnosti o to bude snažit? Větší nevyslovené obavy vzbuzuje představa, že by v Československu skutečně došlo k realizaci demokratického so- cialismu. Zde hrozí "nebezpečí”, že zdařilý experiment v ČSR by vyzařováním mohl působit i navenek. Tady se nelze zavázat, co by “pětku” mohlo uspokojit, i když tvrdí “copak náš socialismus není dosti demokratický?” To je odpověď na některé výtky v dopise varšavské pětky.” NÁVŠTĚVA Z RUMUNSKA Po jednodenní návštěvě W. Ulbrichta, přijel na třídenní návštěvu do ČSR první tajemník kom. strany Rumunska N. Ceacescu. Měl rozhovory s Dubčekem, předsedou vlády Černíkem a předsedou čs. národního shromáždění J. Smrkovským. Byla podepsána 201etá smlouva o přátelství a vzájemné pomoci. Lid kvitoval s povděkem obě návštěvy rumunských a jugoslávských státníků ve skryté naději, že by mohlo dojit k tak zvané Malé dohodě, jež existovala před poslední světovou válkou mezi těmito zeměmi a Československem. SOVĚTSKÝ TISK O ČESKOSLOVENSKU Mezitím Sovětský svaz zahájil další vojenské manévry ve Východním Německu a Polsku a též v Maďarsku. Sovětský tisk dále útočil proti čs. tisku a procesu demokratizace — a zdůrazňoval, že podepsaných 99 dělníků pražského průmyslu je šikanováno, pronásledováno a nazýváno “zrádci”. Sověty prý nehodlají nechat tyto věrné soudruhy “ruského socialismu” bez ochrany. A. ŠALOMOUN. [pageend8]Výstava knih ve Washingtonu, D. C. Správa Kongresové knihovny ve Washingtoně oznámila, že v souvislosti s letošními washingtonskými oslavami 50. výročí založení Československé republiky uspořádá zvláštní výstavu knih a rukopisů, týkajících se československé politické a kulturní historie. Výstava bude přístupná veřejnosti celý měsíc, od 29. srpna do 29. září, a bude otevřena zejména ve dnech, kdy “Československá společnost pro vědy a umění v Americe” pořádá na Georgetownské universitě ve Washingtoně svůj čtvrtý vědecký sjezd. Na výstavce bude řada vzácných knih, zejména slavná Melantrichova “Biblij Czeská” z roku 1570, a poklad českého jazyka a literatury “Kronyka Czeská” od Václava Hájka z Libočan, vydaná v Praze roku 1541. Dále tam bude norimberský originál Husovy “Postilly” a učebnice latiny, napsaná Janem Amosem Komenským. . . Z novějších knih, které Kongresová knihovna získala v poslední době, je jazykové dílo Ľudovíta Štúra z roku 1846. Jde o výtisk, který patřil Martinu Hattalovi. Na výstavě v Kongresové knihovně budou také vzácné fotografie a obrazy. Mezi jiným to bude obraz hudebního skladatele Antonína Dvořáka a několik původních rukopisných stránek jeho not. Budou tam také Dvořákovy dopisy, některé z nich v angličtině. Jedna část výstavy bude věnována americkým dokumentům československého zahraničního odboje z let 1914 až 1918. Bude tam na příklad korespondence mezi presidentem Masarykem a tehdejším americkým presidentem Wilsonem. Vystavena bude také kopie Washingtonské deklarace československé nezávislosti, kterou president Masaryk poslal presidentu Wilsonovi 18. října 1918. . . Originál této deklarace je ve Washingtoně v archivu soukromé korespondence presidenta Wilsona a bude vystaven na zvláštní výstavě dokumentů prvního československého zahraničního odboje koncem října. Tato výstava bude uspořádána v budově Wilsonovy nadace ve Washingtoně v souvislosti se zdejšími oslavami 50. výročí československé nezávislosti pod záštitou Čsl. národní rady americké. Přednáškový program IV. sjezdu SVU Přednáškový program IV. sjezdu SVU ve Washingtonu, D. C. bude zahájen v sobotu 31. srpna ráno a potrvá celou sobotu a celou neděli 1. září. Celou sobotu bude probíhat na příklad symposium “Prvních 50 let nezávislého Československa” za předsednictví Franka J. Kreysy, Fredericka A. Leedyho, Vojtěcha E. Andice a Rudolfa Šturma. V sobotu budou také tato symposia: “Profesor Karel Engliš” (předsedá Antonín Basch), “Politické strany v českých zemích” (předsedá George Waskowich) a “Středovýchodní Evropa: multilaterální pohled”, za předsednictví Jerryho W. Comb- se, Jr. a Felixe Grosse. V sobotu odpoledne budou dva diskusní panely: "Problémy a perspektivy české a slovenské žurnalistiky v zahraničí” (předsedají Karol Bednár a Vojtěch N. Duben), “Češi a Slováci po 50 letech”, za předsednictví Juraje Slávika, “Vyučováni češtiny a slovenčiny v zahraničí” (Jan Mička a Klement Šimončič). Na sobotním pořadu jsou pak ještě přednášky o lékařství za předsednictví Miloslava Rechcígla, Jr. a o literatuře a linguistice za předsednictví Jiřího Škvora. V neděli 1. září jsou na pořadu přednášky o mezislovan- ských vztazích za předsednictví Johna C. Campbella, vědecké práce z historie za předsednictví George Enteena, přednášky z fysikálních věd za předsednictví Emila Royco, symposium o nových hospodářských modelech ve střední a východní Evropě (Jan V. Mládek), národnostní politika za komunismu (Richard F. Starr), národní hospodářství (Milíč Kybal a Andrew Eliáš), historie Československa (Brano Lajda), politické vědy a sociologie (John G. Lexa a Peter Toma) a přednášky o umění a hudbě (Jaroslav Šejnoha). Přednášet budou vědci z USA, Kanady, záp Evropy, Australie a také z dnešního ČSR. Z USA a Kanady budou přednášet jednak vědci čs. původu, jednak jiných národností. ZÁJEZD S ČSNRA DO TEXASU Ve čtvrtek ráno 25. července, vyjeli jsme z Chicaga od úřadovny Čsl. nár. rady — bylo nás 40 (muži a ženy). Před večerem jsme byli v Lebanon, Missouri, kde jsme nocovali, a v pátek pozdě odpoledne už jsme byli v Dallas, Texas. Po krátkém odpočinku v motelu, jeli jsme do nové sokolovny “Sokol Žižka”. Sestry a bratři Sokola nás čekali a velmi srdečně nás přivítali a pohostili. V sobotu dopoledne jsme si prohlédli Dallas a zastavili na místě, kde byl zavražděn president John F. Kennedy. Už po 3. hod. odpoledne jsme byli v Houston, v motelu Vagabond. Po 5. hod. jsme jeli do sokolovny na večeři a po večeři se tančilo. V neděli dopoledne jsme si prohlédli Houston a ohromný stadion “Astrodome” — budova chlazená a luxusně zařízená — hraje se tam baseball a všechny jiné sporty, i býčí zápasy tam jednou byly. Mohou tam být i velké konvence atd., je tam asi 60 tisíc měkkých sedadel, a venku kol budovy může parkovat až 30 tisíc aut. — Na obědě jsme byli zase v sokolovně, a odpoledne bylo župní cvičení. V pondělí ráno jsme se vydali na další cestu. Za Columbus byl u silnice nápis, že kousek na levo je městečko Praha. Inu, je vidět všude stopy lidí, kteří sem přišli z naší vlasti před lety. Po poledni už jsme byli v San Antonio. Prohlédli jsme si Pearl pivovar. Ještě týž den jsme šli na výstavu a byli tam do 10. hod. Druhý den jsme byli zase na výstavě. Nejdříve jsme šli společně na loď a na věž, a pak jsme se rozdělili na malé skupinky. HemisFair je výstava menší nežli bylo Expo v Montrealu, ale je to také pěkná výstava. Velmi se nám líbil pavilon všech národů, které se usadily v Texasu. Nás nejvíce zajímala česká část — různá jména, životopisy našich průkopníků — stále tam běží barevný film, jak tančí naši lidé v národních krojích a veselí se vespolek. Jsou tam vystaveny národní kroje, a několik roztomilých panenek v národních krojích, které zhotovila sestra sokolka Houdková z Dallas — a jiné památky na naší vlast tam jsou. Třetí den, to už jsme si prohlíželi jen město — starý palác, kde sídlil mexický guvernér, pak “Alamo”, nyní museum a památník osvobození Texasu. Budova byla postavena asi v 1731 misionáři, kteří přinesli civilisaci Indiánům. Při boji v 1836 shromáždilo se v Alamo asi 188 hrdinů z celé Ameriky a z Evropy, kteří cenili více boj pro svobodu, nežli svoje životy a všichni byli pobiti. 46 dnů po tomto boji, asi 800 dobrovolníků v čele s generálem Sam Houstonern, podnikli útok na mexické vojsko, zajali generála. Tak tedy Texas se stal svobodnou republikou a později součástí Ameriky. Potřebovali bychom více dnů, abychom si všechno pořádně prohlédli. Na př. je tam několik krásných starých misijních budov — nejzachovalejší je Mission San José, kde někdy bývají i české mše. Když nám zbyla volná hodinka, zajeli jsme ještě do pivovaru Lone Star. Každý pivovar má krásné lovecké museum. Ve čtvrtek ráno 1. srpna už v 8 hodin jsme snídali v Austin. Přišli se na nás podívat milí manželé dr. prof. Táborský a tak s jejich doprovodem mohli jsme projet celý universitní campus. Učí tam češtinu a mají Český klub. Asi v 6 hodin večer byli jsme už v Hot Springs, Arkansas. Nejdříve jsme šli na dobrou večeři do české restaurace k Ducháčům, a pak teprve do hotelu Arlington. Ještě týž večer jsme se rozběhli po městě Druhý den dopoledne některé ženy šly do léčebných koupelí a na masáže, ostatní naložili s časem dle libosti. Ze 7. poschodí hotelu, kde jsme bydleli, může se jiti přímo ven do dvou basénů na stráni, které patří k hotelu, tedy i tam se někdo koupal a slunil. — 0 3. hod. odpol. jsme projížděli okolí a na večeři jsme šli do druhé české restaurace k Josie’s. VĚSTNÍK • 9 [pageend9]V sobotu ráno po 6. hod. už jsme odjížděli z Hot Springs a před 8. hod. večer už jsme byli v Chicagu u úřadovny Čs. nár. rady americké. Snad mnozí trochu unaveni, ale také jsme litovali, že už je konec krásného cestování, které pro nás připravili pí. E. Welel-Růžičková, Boženka Janoušová a jiní. Kéž se všichni ve zdraví dočkáte dalších zájezdů! Tento rok v říjnu, do Washingtonu, D. C., na oslavu 50. výročí Československé republiky, a příští rok jinam! Na všechny spolucestovatele (ženy a muže), ráda vzpomínám a všechny pozdravuji! Marie Sázavská. WASHINGTONSKÁ OSLAVA 50. VÝROČÍ ZALOŽENÍ ČSR Z úřadovny výboru pro pořádání oslavy ve Wash., D. C. ve dnech 18., 19. a 20. října jsou vysílány předsedou výboru br. James Krákorou pravidelné informační zprávy a to v prvé řadě těm delegátům a organisacím, které již přihlásily svou účast a ovšem také těm, kteří ještě na výzvu neodpověděli. Koncem června byla rozeslána přihláška k vyplnění delegáty sjezdu. Tento dotazník je také pro hosty, kteří přihlašují svou účast jako jednotlivci. Ovšem, kde místní organi- sace pořádá výpravu, ať osobními auty, busem neb vlakem, žádáme o vyplnění dotazníku co nejdříve zodpovědným vůdcem výpravy. Ústřední vedení musí mít přehled výprav, účast jednotlivců, aby vědělo nejen kolik hotelových pokojů má určit a komu, ale také, kdo se hlásí na vyhlídkové cesty po Washingtonu, na návštěvu Wilson House, na páteční mši v chrámu (aby byla zajištěna doprava), na obřady v Národní katedrále, kde je pochován president Wilson, na sobotní akademii odpoledne a na večerní banket. Tyto dotazníky v mnohých případech byly v létě odloženy na pozdější dobu. Teď však je na čase je vyplnit a zaslat Československé národní radě do Chicaga. Výbor koná pravidelné schůze a na neděli, dne 8. září, dokonce plánuje celodenní schůzi v budově ČSA. PAMÁTNÍK Výbor rozhodl vydat památník a rozesílá organisacím a jednotlivcům následující nabídku: Památník bude obsahovat celkový program slavnosti, program sjezdu, seznam zástupců a i spolupracujících organi- sací, významné projevy k slavnosti a podobně. Nebudou v něm však žádné obchodní oznámky. Památník bude vydán v bibliofilském vydání a každý jeho výtisk bude číslován. V památníku budou na jednotlivých stránkách vyobrazeny historické a slavné děje, události a místa, jak z různých částí Československa, tak i z Ameriky, Kanady a podobně, jež mají pro český a slovenský lid historický význam. Nabízíme tyto stránky ku sponsorování našim různým organisacím i příznivcům za následující ceny: Samostatné sponsorování celé stránky $100.00 Spolusponsorování s dalším sponsorem $ 55 00 Spolusponsorování s dalšími třemi sponsory $ 30.00 Žádáme snažně, i když bude Vaše organisace slavnosti přímo účastněna svými členy, aby byla také umístěna mezi sponsory tohoto památníku. I když nebude Vaší organisaci možno věnovati kterýkoliv z výše uvedených obnosů na přímé sponsorování či spolusponsorování stránky památníku, podotýkáme, že dar jakéhokoliv obnosu bude vitán a každý takový bude na zvláštním místě památníku potvrzen. Roční předplatné Věstníku neb American Bulletinu pro nečleny — $2.00 ročně 10 • VĚSTNÍK Výprava ČSNRA do Washingtonu Odjezd ve čtvrtek ráno z Chicaga. Příjezd do Wash, večer. Ubytování po 3 noci ve Statler Hilton. V pátek, dne 18. října projížďka městem, návštěva historických budov, hřbitova Arlington atd. Večer v 7 hod. mše v katolickém chrámu National Shrine. V sobotu pietni vzpomínka ve washingtonské národní katedrále u hrobu presidenta Wilsona. Provedení Dvořákova Te Dea. Návštěva Wilson House a prohlídka výstavy. Odpoledne akademie. Večer banket s uměleckým programem. V neděli dopoledne projížďka Washingtonem a po poledni odjezd domů. Přenocuje se u Pennsylvanie turnpike v New Stanton. Návrat v pondělí večer do Washingtonu. Cena $130 zahrnuje veškerou dopravu, ubytování, nosiče zavazadel, vstupné, banket a pojištění proti úrazu. Přijímáme zálohu nejméně $30. Zbytek dne 1. října. Týdenní výprava do Washingtonu, Jamestown, Williamsburg, atd. Výprava odjíždí v stejnou dobu jako výprava první, se stejným programem v pátek a v sobotu. V neděli ráno navštíví Mount Vernon, sídlo presidenta Washingtona a pokračuje dál do Williamsburgu, kde výprava zůstane po dvě noci v moderním Mount Vemon Motor Lodge. Památný Williamsburg, zrekonstruován za mnoha milionů do původního stavu z 18. století, je živé museum, jediné svého druhu ve Spoj, státech. Návštěva Jamestownu, kde r. 1607 přistáli Angličané a založili první trvalou osadu na půdě Spojených států. V úterý výprava se vrací domů po Blue Ridge, se zastávkou v Monticello. Návrat domů ve středu večer, dne 23. října. V ceně $165.00 je zahrnuta veškerá doprava, ubytování, vstupné, banket, pojištění proti úrazu. Záloha $30.00 je splatná do 15. září, zbytek do 1. října. Prosíme, hlaste se co nejdříve. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! [pageend10]Z OBLASTÍ A ODBOČEK ODBOČKA T. G. MASARYK, LOS ANGELES, CALIF. Odbočka konala svoji poslední členskou schůzi před prázdninami v neděli 9. června t. r. I tentokrát byla schůze slušně navštívena a měla ráz pracovní. Když předseda Láďa Erban uvítal ty věrné, kteří po léta nevynechají žádnou schůzi, byl vzdán hold vlajce Spojených států. Potom předseda vzpomněl těch z našich řad, kteří jsou nemocni — a těch, kteří ať už doma ve staré čs. vlasti či zde v Kalifornii zemřeli. V Hollywoodu zemřel ve věku 93 let věrný Čech, Frank Ardolf, syn českých pionýrů z konce minulého století, jenž nikdy nepřestal cítit česky. A v Palos Verdes zemřela ve věku 43 let paní Milada Marešová, oblíbená a známá svou milou a veselou povahou. Po této vzpomínce přečetl předseda dopisy, jež jsme dostali z ústředí v Chicagu a seznámil přítomné s obsahem květnového čísla Věstníku, bohatého na zprávy ze sjezdu a na informace o tom, co se chystá v rámci celonárodních amerických oslav 50tiletého výročí obnovení naší národní a státní nezávislosti. V rámci rozpravy o Panoramě bylo rozhodnuto popsat historii odbočky T.G.M. od jejího založení — a bylo již započato se soustřeďováním všech zpráv z uplynulých let. S povděkem jsme vzali na vědomí, že odbočka má tři nové členy: Sally Felzmanovou z Glendale, Jiřího Peřinu z Woodland Hills, a Jaromíra Turka z Los Angeles. Jsou vítáni mezi námi a věříme, že jejich příkladu bude následováno. Se zájmem vyslechli účastníci schůze zprávu o přípravách na důstojnou oslavu 28. října 1968 v Los Angeles, Calif. V sobotu 26. října bude o 11. hod. dopoledne slavnost vztyčení československé vlajky před radnici v Los Angeles, v neděli 27. října 1968 slavné, děkovné české bohoslužby a odpoledne ve 3 hod. v Sokolovně slavnostní banket s programem a projevy, a to též pozvaných zástupců amerického veřejného života. Hovořilo se o tom, co se děje doma ve vlasti, kde tak zvaná liberalizace naráží na odpor sousedních polských a východoněmeckých komunistů a samozřejmě i Sovětského svazu. Jsme si vědomi, že nás čeká mnoho týdnů a měsíců nejistoty, kritických situací, jež budou uměle vyvolávány, a s uspokojením jsme vzali na vědomí, že se průběh událostí děje v klidu, jak se sluší na národ s tak prastarou kulturou a tradicemi. Bylo radostně konstatováno, že zdejší národní skupiny, slovanské i ostatní, sledují vývoj událostí se zájmem. Bratři Poláci organizovaní v Polish American Congress, Inc., California-Arizona Division, nás informují o tom, co sami podnikají, a to jak v ohledu vnitropolitickém, tak zahraničněpolitickém. Jde o to, aby byly informovány národní konvence obou politických stran o tom, co národní skupiny považují za nutné, aby bylo zařazeno do letošního volebního programu obou stran. V tomto směru máme jistotu, že naše chicagské ústředí má zkušenosti z minulosti a také v r. 1968 potřebné kroky zařídí. Vzhledem k posledním událostem vyslovili nám američtí Poláci uspokojení nad průběhem liberalizačního procesu v ČSR. Podporují nás v plném rozsahu v tomto zápase o dosažení co možno nejširšího rozsahu svobody v naší zemi a prohlašují, že cílem tohoto zápasu je zbavení se jha sovětské nadvlády nad všemi zeměmi střední a východní Evropy. V anglické části svého dopisu polští bratři praví: “We firmly believe that our common struggle for liberation of our countries from the rule of Soviet-imposed communistic regimes will finally succeed. Everything indicates that your country has already entered this way. At this historical time we proclaim our support of and solidarity with your freedom loving people. Let us fight together to free our countries from the yoke of Russia’s imperialistic neo-colonialism! May the friendship and brotherhood of Czechs, Slovaks and Poles live forever!” Podobná povzbuzení nám tlumočili zdejší representanti organizací maďarských a rumunských. Finanční zpráva tentokrát na schůzi naší odbočky podána nebyla, protože br. Lněníček se schůze nemohl zúčastnit; vedoucí kuchyně. sestra Bílá podala svou zprávu a podobně i sestra Solilová, I když členská schůze bude konána až po letních prázdninách, sejde se v případě nutnosti výbor odbočky a společná schůze zástupců organizací, jež připravují říjnové oslavy. Bohumil Smutník, tajemník odbočky. ODBOČKA SAN FRANCISCO, CALIF. Českoslovenští krajané žijící v zálivu San Francisca přišli protestovat k pomníku T. G. Masaryka v Golden Gate Parku proti okupaci Československa. Manifestace byla zorganizována v jednom dnu — přesto se však sešlo v sobotu odpoledne, dne 24. srpna, na několik set krajanů. Průvod, který byl veden krojovanou skupinou a byly v něm neseny americké a československé prapory a protisovětské nápisy, došel k Masarykovu pomníku, kde krajané položili květiny. Překvapením pro naše krajany byla návštěva známé herečky Shirley Temple Black, která — oblečena v krásný český kroj — položila k Masarykovu pomníku červené karafiáty. Shirley Temple prohlásila: “Tyto květiny symbolizují odvahu Čechoslováků a doufám, že vědomí jejich odvahy posílí i všechny Čechoslováky žijící v zálivu San Francisca. Tento krásný, český národní kroj jsem koupila v Praze několik hodin před barbarskou invasí Sovětů. Od svého příjezdu do San Francisca jsem spala jen tři hodiny, ale pokládala jsem tuto manifestaci za velmi důležitou. Vyspím se později.” Milým způsobem potom Shirley Temple utěšovala naše krajanky slzící dojetím nad zlým osudem Československa. Bylo to od ní velmi krásné gesto, že přišla s námi manifestovat. Naši krajané na to nezapomenou a její hezký čin bude mít jistě velkou odezvu i mezi Američany. Manifestace byla ukončena americkou a československou hymnou. Krajané čekali na nějaký projev, ale předseda odbočky br. Spánek jim připomněl, že zatím je to jen tichá manifestace a je nutné čekat na další vývoj události. Žádal krajany, aby byli připraveni a stáli za krajanskými spolky. Byla to opět další zkušenost s našimi krajany. Po 20 let je přímo bombardujeme argumenty, že sovětský komunismus, který vládne v Československu, musí být vymýcen. Na všech národních oslavách jsme se snažili probudit jejich svědomí a přimět je k tomu, aby stáli za Československou národní radou americkou. Bylo to marné volání. Když však teď Sovětský svaz napadl Československo, zvonil můj telefon po celý den a rozčilení krajané se ptali: “Jak to, že se ještě nic nedělá?” — “Jak to, že se nejde do ulic manifestovat?” — “Přece musíme něco proti Sovětům udělat!” . . . atd. Nechtěl jsem jim brát jejich pochopitelné rozechvění, ale měl jsem v nitru hořkost — a byl bych jim rád připomenul Tyršova slova: “Naše činnost musí býti ustavičná, ta drobná každodenní práce a nejen občasné a hřmotné vystoupení . . .” Krajan, který po celá dlouhá léta náš boj proti komunismu nepodporoval a nezúčastňoval se ani našeho krajanského života či našich národních oslav, je najednou překvapen, že jsme ještě nevyhlásili všeobecnou národní mobilizaci Obáváme se, aby zítra, až se bouře utiší, nenechal opět klidně usnout svůj národní cit. V těchto pro československý národ tak těžkých chvílích vytrvejme, sdružme se, stůjme při sobě i při těch drahých, nešťastných lidech doma toužících po svobodě, a pracujme neúnavně a s vytrvalostí pro jejich osvobození. Jiří Špánek. VĚSTNÍK • 11 [pageend11]ODBOČKA “ZÁPADNÍ PŘEDMĚSTÍ”, CHICAGO Odbočka konala svoji pravidelnou schůzi 19. června 1968 ve společenské místnosti Mid America banky v Ciceru. Schůzi zahájila a řídila ses. Vlasta Vrázová. Potom byla uctěna památka zesnulých, br. Branžovského a br. Hyž- mana. Zápis z minulé schůze, který přečetl br. tajemník, byl přijat v plném znění. Došlé dopisy byly vyřízeny. Zprávu finanční podala ses. Pavla Janečková. Zprávu z Oblastního výboru ses. Vrázová. Bylo vzpomenuto na zájezd k lidickému pomníku a výročí tragického osudu lidických mučedníků. Potom nám sjezdová delegátka ses. Janečková podala celkovou zprávu ze sjezdu ve velmi pěkném podrobném znění. Bylo v ní řečeno vše, co snad každý rodu věrný Čechoslovák cítí. Sjezd byl vyjádřením vlasteneckých citů Američanů československého původu a vůle pracovat pro osvobození Československa z nadvlády komunismu. O zájezdu do Washingtonu, D. C. k oslavám 28. října promluvila ses. Vrázová a pravila, že to bude všenárodní oslava československé samostatnosti. Zmíníme-li se o čs. samostatnosti a první republice, pravila ses. Vrázová, je vše spjato s jedním významným jménem, které hrálo důležitou roli nejen v otázkách Československa, ale i v mezinároddních otázkách — se jménem Tomáše Garrigua Masaryka. Máme-li mluvit o přípravách oslav 50. výročí vyhlášení čs. samostatnosti, které se budou konat ve Washingtoně, D. C., ve dnech 18.—20. října 1968, nemůžeme jinak, než začít u Masaryka. Dnes je, pravila ses. Vrázová, československá otázka opět v popředí světového zájmu. Dílo T. G. Masaryka, jež bylo po několik let ponižováno nacismem, bylo po druhé světové válce zatracováno a násilně potlačováno hrubou mocí komunismu. Dnes obrozenecké síly v Československu, které se vrací k Masarykovi, aby mravně obrodily národ československý, jsou napadány a zastrašovány všemi prostředky — vojenskou intervenci nevyjímaje. Avšak celý čsl. národ zvednul hrdě čelo a dokázal říci do tváře Sovětskému svazu i s jeho 30 vojenskými divisemi obklopujícími republiku, že kdo uráží Masaryka, uráží celý národ. Přípravy k oslavám jsou již v plném proudu, sdělila ses. Vrázová, 17 celonárodních a exilových organizací v Americe a Kanadě representuje desetitisíce členů a další organizace se budou hlásit k účasti. Pro Chicago jsou objednány 3 busy, program je pro účastníky již připraven, 3 dny ve Washingtonu, D. C., návštěva Arlingtonského hřbitova atd.; Washington, D. C. toho má hodně k vidění. Ses. Vrázová mluvila též o Panoramě a řekla, že bude dokumentem o životě našich lidí v Americe a o tom, jak přispěli ku zvelebení Ameriky. Nabádala přítomné, aby neopomenuli svůj životopis uveřejnit v historické kronice Panoramě. Po skončení schůze následovala srdečná zábava. A. Vlček, tajemník. ZPRÁVY Z MICHIGANU Odbočka ČSNRA v Owosso, Americké sdružení Masaryk, činí přípravy k vyslání většího počtu mládeže z tanečních kroužků středního Michiganu na oslavy 50. výročí podepsání neodvislosti staré vlasti, k němuž došlo v říjnu 1918. Oslavy, kterých se zúčastni celá čs. krajanská Amerika svými organizacemi, členy i význačnými činiteli, budou pořádány ve Washingtonu ve dnech 18. až 20. října. Je to veliké zhodnocení naší práce, že naše taneční kroužky z Michigan byly pozvány k účasti na tak důstojném, kulturním podnikání. Mají za sebou již řadu let úspěšné činnosti; od roku 1950 jsou vedeny manž. Čechovými. Na oslavy budou vypraveny dva busy a výhodné ceny j:stě přispějí k hojné účasti našich krajanů na této památné cestě do Washingtonu. Výprava se rovněž zastaví v Gettysburg, Pa., cena cesty busem i s dvou denním pobytem v krásném motelu na 14. ulici je kolem $60, což umožní zúčastnit se zájezdu jistě každé12 • VĚSTNÍK mu .Přihlášky k účasti na výpravě přijímá sestra Štěpánka Čechová, 609 No. Park Ave., Owosso, Mich. 48867. Srdečně zveme všechny naše krajany, aby se zúčastnili této historické výpravy. Mládež v počtu 18, která bude vyslána do Washingtonu, aby předvedla národní tance, bude mít cestu hrazenu, ježto většina z členů kroužku jsou studenti. Bude jim to odměnou za velikou a dobrou práci, kterou snaživě a úspěšně konají na poli kulturní a národní práce našeho Michiganu. K uskutečnění našeho záměru cestu jim uhradit bude třeba pomoci našich organizací, našich členů a členek i naší veřejnosti k získání jednoho tisíce dolarů. Za tím účelem se obracíme na všechny s upřímnou žádostí o finanční dary. Sebemenší dar je vítán a oceňován. Pro dary již byl otevřen účet (account) v Owosso Savings Bank, Owosso, Michigan 48867, pod jménem: “Washington, Czechoslovak Trip”, na který mohou být finanční dary zasílány přímo. Mohou též být odevzdány činovnikům Masarykova sdružení, nebo našich řádů ZČBJ a ČSA či našich jiných spolků. Všechny dary budou veřejně kvitovány a rovněž celkový obnos sbírky, jakož pak i celá zpráva z výpravy, které se zúčastní činně vedoucí našich spolků. Vznášíme proto upřímnou žádost na celou naši krajanskou veřejnost, na všechny naše krajanské spolky, o spolupráci a pomoc. Je to významná událost naší celé krajanské větve zde. Nazdar! A. Benesh, tajemník. ZPRÁVY Z MICHIGAN Smutné dny. — Děsivé zprávy, že naše stará vlast, která po 20 letech ujařmení se snažila získat zpět svou svobodu a právo na vlastní život, byla obsazena cizími ozbrojenými silami, vyvolala v našem Michigan trpkost a smutek — i volání po odčinění této krutosti. Všechny časopisy, deníky a týdeníky, rozhlas i televize přinášely denně zprávy o nové tragedii Československa a tím i smutek do duší všech Američanů československého původu. Celý svět odsoudil vojenské obsazení Československa. Deník Detroit News přinesl již ve středu 21. srpna článek od reportéra Max E. Snow, nadepsaný: “Czechs in Detroit choked with grief”, v němž byly vyjádřeny pocity vedoucích činitelů našeho života v Detroit. Profesor Vladimír Bezděk z Wayne University, starosta Sokola v Detroit br. Ferucio DeConti, br. Jan Sklenář, všichni projevili lítost a rozhořčení nad zlým osudem své staré, milované vlasti. Také krajanské obce našeho středního M’chiganu byly zpravovány o událostech v Československu. V sobotu 24. srpna o nich promluvil v rozhlasové půlhodince v Owosso br. A. Čech a následující den pan Michelson. Byly hrány československé písně a vysloveny naděje, že československý národ toto kritické údobí překoná a stane se znovu svobodným. V nedělních Detroit News bylo uveřejněno více zpráv o Československu a o jednáních v Moskvě. Také přinesly článek o československém studentovi, který byl vyslán do Detroit, aby zde studoval bankovní systémy v programu vedeném Michigan University. Tento mladý muž pravil, že Československo je jednotné ve své snaze po liberalizaci a že se nikdy neskloní. Vláda Dubčekova že byla přijata s velkými symnatiemi celým národem a všichni čs. občané doufali, že v Československu zavládnou svobodnější poměry, jako jsou v Jugoslávii a v Rumunsku. Sovětskou invasí do Československa byl velmi překvapen, nevěřil, že by k ní mohlo dolit. Ale věří, že národ je pevný a odhodlán a že censura jednou zrušená, nemůže bvt znovu přijata a tvrdý režim mmulých let již nemůže být nastolen. Řekl, že se do Československa vrátí, že by nemohl být v osudných dnech venku. Věří, že to, co se tam nyní děje, nebude mít dlouhého trvání. Věříme, že ani naši lidé v této zemi neztratí naděje na odčinění pokusu o nové ujařmení československého národa a budou pracovat pro to, aby byl svoboden. [pageend12]Sestra Boženka Eisnerová, dlouholetá a vždy činná naše sestra, utrpěla v červenci těžký srdeční záchvat a nalézá se nyní v Oakwood nemocnici v Dearborn. Je tam pečlivě ošetřována a je naděje, že bude moci brzy jít do ozdravovny a pak opět do svého domova na Emily ulici v Melvindale. Je to jistě trpká rána pro tuto vždy tak činnou a úspěšnou pracovnici, která po léta působila v našem krajanském životě. Působila v Sokole, záslužně pracovala v osvobozovacích a pomocných akcích našeho Michiganu za války a i v sociální péči v rámci kdysi činné Federace Českých spolků. Její činnost ve všech odvětvích byla veliká. Poslední léta též významně pracovala pro odbočku ČSNRA Masarykovo sdružení v Detroit, kde její zásluhy o úspěch práce odbočky jsou veliké. Přejeme milé sestře brzké uzdravení a brzký návrat k rodině — a také mezi nás, do našeho krajanského života. Dožinky v Owosso byly opět úspěšné, mohutně navštívené a bratr Čech jistě napíše podrobnou zprávu o tomto výročním podniku, pořádaném Okrskem ZČBJ v Michiganu, který přivedl velikou návštěvu našich lidí z blízka i z daleka — a celý bus milých hostů z Chicaga, mladých tanečníků a jejich vedoucích. Den byl krásný, pořad byl konán na rozsáhlé zahradě budovy ZČBJ v Owosso na Corunna Rd. Tančila mládež i ti starší a zpěvy a hlavně dobře podanou scénou Dožinek, na které se podílelo mnoho našich známých ochotníků a ochotnic, byl zajištěn úspěch pořadu. Byl to velký den a všem patří pochvala a ocenění za dobré uspořádání. Vinobraní v Detroit. — V neděli, dne 8. září, řád Detroit ZČBJ pořádá — dle ohlášení na čsl. rozhlasu v Owosso — oblíbené Vinobraní, a to na tábořišti Sokola Detroit u Sandy Bottom Lake za Whitmore Lake. Kromě mnoha jiných atrakcí, lidově národní program předvedou taneční kroužky z Owosso a z Bannister, za vedení manželů Čechových. Naše krajanská veřejnost z celého státu je srdečně zvána na hezký den zábavy a pobytu mezi krajanskými přáteli naší širé oblasti. Připraveny budou chutné obědy jitrnic a později taneční zábava při krajanské hudbě. Tábořiště je na rozcestí 9 míle a Marshall Rd., ze severu cesta po U.S. 23 až k Pickney Rd., pak na východ po 9 mile asi 2 míle a ¼ míle severně ku bráně. Cesta je pak též označena nápisy "Sokol Camp”. Na shledanou na tábořišti v neděli, 8. září. A. Benesh. federalizaci dvou národů. Včera byla také znovu ustavena Česká Národní Rada, jako ji vytvořil T. G. Masaryk za prvé světové války v Americe. Je pravda, že nás dřívější vláda za 20 let uvedla do bídy, ale my doufáme, že se opět povzneseme. Víme, že máme dost blízkých nepřátel, kteří jen neradi vidí náš nový kurs v Evropě, a doufáme, že i za mořem, které nám drží palec, v Evropě, a doufáme, že i za mořem, kteří nám drží palec. Stačí si přečíst noviny jugoslávské, rumunské, italské atd. Dobré věci se vracejí — i myšlenky a ideály Sokola a Skautingu. Pro Vás je to tam daleko možná až nepochopitelné, ale je to tak.” Pište domů opatrně! Připomínáme našim krajanům, aby v dopisech do staré vlasti psali velmi opatrně a raději nekomentovali poslední tragické události v Československu. Censoři už budou v “pilné” práci a přece nechceme naše drahé přivést do neštěstí. Vše o Bolven-Zdravitaminu je pravda neboť já jsem teď po nich tak zdráv, že každý známý je zvědavý co ten Svoboda užívá, že opět pracuje? Já jim říkám: užívejte kombinaci BOLVEN-ZDRAVITAMIN a budete také pracovat a cítit se tak zdravý jako já. Michael Svoboda, Coopersburg, Pa. — I vám pomůže kombinace BOLVEN-ZDRAVIT AMIN na 5 týdnů za $6.88, na 10 týdnů jen $9.88. Také Moravské Mazání koncentrát na 1 pintu $3.50, na kvart jen $6.00. DANUBE znamenité projímadlo na měsíc $1.30, na 3 měsíce jen $2.98, rychlou poštou pod zárukou. Přiložte cash, money order, šek. Na C.O.D. když chcete zaplatit o 60c více za poštovné. Také do Kanady. Do ČSR vezměte sebou velkou kombinaci Bolven-Zdravitamin, budou Vám děkovati kolik síly a zdraví jste jim přivezli. Nebo pošleme odtud za vás tyto léky do ČSR když připlatíte $2.90 na air mail a pojištění. Clo se v ČSR teď neplatí. EUROPEAN DRUGS P. O. Box 927 Laguna Beach, Calif. 92652 Z dopisů z Československa “. . . . Nyní se mi daří již lépe a radostně denně procitám k novému životu, který se u nás rodí za velkých potíží. Většina národa však zůstala věrna odkazu T. G. Masaryka a s vytčeným vzorem jeho humanitních ideálů jdeme opět vpřed. Mohl bych Ti psát po celé dny dopisy o mnoha stranách, či spíše celé knihy a dlouhé reportáže o našem novém životě, ale vím, že i Vy v Americe víte dobře o všem, co se u nás doma děje. Přesto se Ti však chystám napsat obsáhlý dopis o vývoji událostí. Škoda, že jsem při tom špatném, temném životě zestárnul a dnes již nemohu tolik dát na oltář své milované vlasti, jako dříve za mladších let. Pokud jde o naši rodinu, syn i jeho žena jsou zaměstnáni u dopravy, a dobře spolu žijí. Trápí je však, že nemají vyhovující byt; mají jen jeden pokoj, pro vše. Byty zde vůbec nejsou. Praha se totiž úžasně zvětšila, rostou mrakodrapy, nové, vysoké moderní budovy i hotely — jeden z nich staví i USA. Také počet obyvatel je již pomalu 1½ milionu. Nyní je Praha hodně rozbourána, na všechny směry. Je zde hodně cizích odborníků i dělníků, kteří razí pod Prahou tunely pro vlaky. Mnoho starých budov bylo zbouráno a nové teď rostou jako houby po dešti. Pro Tebe, která jsi zde byla naposled v r. 1926, by celá ta podívaná byla asi velkým šokem. Mnoho Američanů čs. původu se letos přijíždí podívat na starou vlast. Vše dnes je národní, české — a na Slovensku slovenské, neboť od 28. října 1968 má dojít k PROGRESSIVE CZECH OD PROF. B. MIKULY Páté vydání nejmodernější učebnice, s úkoly, gramatikou, výslovností, ilustracemi. Pouze $4.50 — Poštou $5.00 VĚSTNÍK • 13 Prosíme, nezapomeňte si OBNOVIT předplatné Věstníku - $2.00 ročně. DĚTSTVÍ A MLÁDÍ DR. ALICE MASARYKOVA Krásný dárek přátelům v Československu. Cena $2.50 [pageend13]panorama THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands of Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME _______________________________________ ADDRESS ______________________________________________ CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago, Illinois 60623 ADDRESS CORRECTION REQUESTED WASHINGTON, D. C. OCTOBER 18-19-20 436 [pageend14]