věstník ČESKOSLOVENSKÉHO SDRUŽENÍ V KANADĚ Číslo 1 leden-únor 1987 DVOJÍ OBČANSTVÍ Na přelomu r.1986/87 se v deníku The Toronto Sun objevila serie článků dobře známého kanadského novináře Douglase Fishera, která se zabýval problémy imigrace. Jeden z článků se jmenoval HALF-CITIZENSHIP. D.Fisher zde útočil na kanadský zákon o občanství /Citizenship Act/. Jako příklad si vybral - Kanaďany českého a slovenského původu, kteří využili slabosti kanadského zákona z r.1976 a po tzv. úpravě vztahů s československou vládou se stali držiteli dvou pasů a tím také státních občanství: Kanady a Československa. Přesto, že některé výroky D. Fishera jsou značně problematické, v jednom jsem s ním museli souhlasit: politika dvojího občanství je nesmyslná, zvláště jedná-li se o občanství dvou států, které jsou členy opozičních vojenských paktů: NATO a Varšavské smlouvy. Přísahat věrnost Kanadě a zároveň Československu si zcela jistě protiřečí. Podepíše-li někdo obě přísahy, stává se křivopřísežníkem. A na ty se každá společnost dívá s odporem. Ale vraťme se trošku k historii dvojího občanství a k problému, který vyvolal mezi Kanaďany českého a slovenského původu. Na zákon o dvojím občanství reagovala Československá vláda dne 16. března1977 svou Směrnicí o úpravě právních vzathů Československé socialistické republiky k občanům, kteří se zdržují v cizině bez povolení československých úřadů. Nelidskost čs. úřadů, které odmítaly udělit viza i jen pro několikadenní návštěvy u umírajících rodičů či blízkých příbuzných, přirozená touha člověka navštívit místa svého dětství a mládí a pod. zapříčinily, že se mezi Kanaďany českého a slovenského původu opravdu objevili lidé, kteří - ať už z důvodů výše uvedených či jiných - situace využili a do Československa jezdí. Nemáme teď na mysli ty, kteří se z čs. občanství vykoupili, ale ty, kteří na pražské letiště v Ruzyni přilétají s platným čs. pasem - a na kanadská letiště se pak vrací s pasem kanadským. D.Fisher ve svém článku uvádí, že počet žadatelů o dvojí občanství za prvních šest let platnosti směrnice byl 1154. Problém však nespočívá ve velikosti čísla. Pro nezasvěceného počet 1154 z počtu přes 86000 Kanaďanů českého a slovenského původu může být zanedbatelný. Problém spočívá v amorálnosti čs. vlády, která ihned zneužila přirozených psychologických motivací každého člověka a jeho citových vazeb s rodinami. Od té doby totiž mnohá česká či slovenská rodina, která byla pozvána k návštěvě svých příbuzných - většinou dětí - v Kanadě, dostala z čs. strany zamítnutí žádosti o výjezd s tím, že jejich rodina si neupravila poměr k čs. republice. Písemný nátlak rodičů a rodin na své nejbližší v Kanadě, je dalším dokladem toho, co dokáže tzv. socialistický systém: přinutit i rozumné rodiče k citovému vydírání - "...už Tě nikdy neuvidíme, proč jim to nepodpíšeš..." a pod. Od okamžiku, kdy Citizenship Act v r.1976 vešel v platnost, Československé sdružení v Kanadě na zákon reagovalo množstvím dopisů a podání kanadské vládě : 1. ) 12. září 1977 - podání ministru zahraničních věcí Hon. Donaldu Jamiesonovi; 2. ) 16.listopadu 1977 - Svědectví Jiřího Corna,předsedy Československého národního sdružení v Kanadě přednesené na parlamentní půdě na Parliamentary Hearing of the Canadian Parliamentary Helsinki Group, Ottawa; 3. ) 21. března 1978 - dopis Hon.Donaldu Jamiesonovi, týkající se opět problému dvojího občanství. Příjem potvrzen dopisem ze dne 7. dubna 1978. 4. ) 9.března 1979 - opět dopis o problému dvojího občanství Hon. Donaldu Jamiesonovi. Příjem potvrzen dopisem z 29. března 1979. 5. ) O problému činovníci naší organizace znovu hovořili na schůzi Kanadského výboru porobených evropských národů, které se zúčastnila Hon. Flora MacDonald, ministryně zahraničních věcí dne 7. ledna 1980, zvláště ve 3. části projevu br. J.G.Corna, C.A. 6. ) Dne 13. března 1980 jsme zaslali dopis The Right Honourable P.E.Trudeauovi, ministerskému předsedovi Kanady. Dopis opět obsahuje velkou část o problému dvojího občanství pro kanaďany českého a slovenského původu. 7. ) V našem dopisu Dr. Jean James, předsedkyni výboru pro nový zákon o občanství upozorňujeme, že v zákonu o občanství, Citizenship Act z r.1976, není obsažena formule, že kanadský občan nesmí podepsat přísahu věrnosti jiné vládě, která byla v zákonech předchozích. 8. ) K danému problému se naše organizace opětovně [pageend1]vracela ve všech svých podáních pro vypracování dokumentů pro kanadská jednání pro konference o bezpečnosti a spolupráci v Evropě, Helsinki Accord, ať již se jednalo o zasedání v Bělehradu, Madridu, Ottawě, Bernu či Vídni. 9. ) V loňském roce, 28. května 1986, jsme opět znovu celou záležitost předložili min.Hon. Otto Jelínkovi, Ministr of State.Na naše podání však odpověděl dne 4. srpna1986 Hon.David Crombie, Minister of State, nástupce min. Otty Jelínka. 10. ) Na seriál článků D.Fishera reagoval předseda našeho Sdružení br. Jiří Corn dopisem vydavateli deníku The Toronto Sun panu Paulu V. Godfreymu, ze kterého vyjímáme : "Dear Sir: The series of articles written by Douglas Fisher and published in The Toronto Sun clearly discloses his animosity against some immigrants and refugees to Canada active in Canadian politics. That is his privilege. "Whatever statement I make as President of Czechoslovak Association of Canada is a different matter. In this capacity I wrote the following to The Right Hon. Brian Mulroney on the occasion of the recent visit of the Czechoslovak Prime Minister Strougal: " "The Czechoslovak Association of Canada believes that it is an obligation of the Canadian Government and of all democratically oriented people to seek whatever means there are available to support the strugle of the people of Eastern Europe for freedom, democracy and human rights. This struggle against communist oppresion is of the utmost interest to all Canadians of Czech and Slovak origin."" I have also urged Mr. Mulroney to request Mr. Strougal to respect freedoms and human rights in Czechoslovakia, allow reunification of families and to stop harassment of advocates of human rights issues, demand release of and amnesty for those presently imprisoned, and discontinue pressing Canadian citizens, who also happen to be citizens of Czechoslovakia, to "normalize" their relationship to communist Czechoslovakia. Mr. Fisher is fully aware that every national group, including French and English, has a percentage of disloyal members. About 3% of such weak Czech a Slovak refugees accepted the opportunity to obtain a Czechoslovak passport and declared their allegience to the Communist Czechoslovak Socialist Republic and world socialist system. Some of us are considered by the communist Czechoslovak Government to be such enemies that their Czechoslovak citizenship has been revoked and their relatives are persecuted and prohibited from traveling abroad. I am one of them, and as a result my relatives in Czechoslovakia suffer." "I feel offended by Mr. Fisher's article published in The Toronto Sun, dated 10 November 1986, which was used as a basis for a further attack on my integrity and character in another publication." "J.G.Corn, F.C.A., President Czechoslovak Association of Canada" Kanadská vláda připravuje změny zákona o kanadském občanství. Být občanem pouze Kanady, jak bychom si my všichni přáli, není však přáním všech Kanaďanů, např. Angličanů, Portugalců a Švýcarů. Stanovisko Československého sdružení v Kanadě, že Kanaďané mají mít jen jedno občanství - kanadské a přísahat jen Kanadě, bylo již přijato mnoha národnostními skupinami a Canadian Ethnocultural Council. Ten kanadský občan, který příjme jiné občanství, automaticky by měl ztratit občanství kanadské. Toto naše stanovisko bylo jasně tlumočeno Secretary of State The Hon. Davidu Crombiemu. Věříme, že nový zákon postaví kanadské občanství na takový základ, že být občanem Kanady bude a zůstane nejvyšší metou každého obyvatele Kanady. BLACK RIE Výbor Black Ribbon Day zorganizoval spolu s ostatními torontskými etnickými organizacemi /tedy i Čs. sdružením v Kanado/ demonstraci proti vystoupení souboru Rudé armády v Torontě. Demonstrace byla více než úspěšná... Vystoupení souboru bylo součástí akce nazvané Rendezvous 87, kdy se v Kanadě hrála dvě hokejová utkání mezi hokejovým mužstvem SSSR a representanty NHL. V nejbližších dnech dostanou členové Sdružení dopis od DN DAY výboru BRD se žádostí o finanční podporu hnutí a akce, o které jsme vás informovali v průběhu celého loňského roku. Pokud můžete - pomozte. Finančně i svými vlastními silami při organizování a finančním zajištění letošního 23. srpna, dne, ve kterém demonstracemi opět připomeneme světu podepsání hanebné mírové smlouvy mezi fašistickým Německem a komunistickým Sovětským svazem v r.1939. NOVÍ STÁLE PŘICHÁZEJÍ... referenty jednotlivých odboček. Určitě vaši nabídku přivítají. V Torontě nás můžete najít na adrese Sdružení /740 Spadina Ave./ či nám telefonovat na číslo 925 2241. 2 ...a stále potřebují pomoc. S hledáním bytu a zaměstnáním, s tím, jak se co nejrychleji sžíft s novou zemí, společností, jazykem. Múžete-li nějak pomoci, spojte se, prosím, s imigračními [pageend2]CHARTA TJ 1.ledna 1987 tomu bylo 10 let od chvíle, kdy se zvedla velmi významná vlna nové opozice v Československu - Charta 77. Československé sdružení v Kanadě vydalo k 10. výročí Charty 77 prohlášení, ze kterého vyjímáme: "Přesto, že podepsání Helsinských dohod theoreticky slibovalo zlepšení života společnosti ve výše jmenovaných oblastech, nedošlo k žádným změnám, právě naopak, docházelo k ještě většímu vnitřnímu útlaku. 240 obyvatel Československa tedy dne 6.ledna 1977 předává Československé vládě dopis, ve kterém upozorňuje na porušování podepsaných dohod a vyzývá vládu k nápravě. Podepsání, kteří se nazývají Chartou 77 a představují celou širokou sociální škálu československé společnosti, nepožadují jen nápravy. Vyzývají vládu k dialogu, nabízí svou spolupráci při nápravě společnosti. Československá vláda nejen, že dopis a výzvu k dialogu ignorovala, ale začala signatáře Charty 77 a zejména její první mluvčí - Václava Havla, prof.Jana Patočku a dr. Jiřího Hájka - policejně pronásledovat. Přesto, že nátlak na signatáře, jejich rodiny a podporovatele byl enormní, počet signatářů stále rostl. S jeho narůstajícím počtem také vzrůstaly represe: protizákonné bytové prohlídky, propouštění ze zaměstnání, zatýkání, věznění, nenávistná kampaň vedená proti Chartě 77 všemi sdělovacími prostředky." "Charta svou neohroženou činností dosáhla mimořádné podpory západní veřejnosti a mnoha osobností na Západě i v zemích východního bloku. Spolupracuje velmi úzce s polskou Solidaritou a obránci lidských práv v ostatních zemích porobených Sovětským svazem. Je uznávána za mluvčího za Československo v Mezinárodní lize pro lidská práva při Spojených národech." "Cílem Charty 77 je přimět československou vládu, aby dodržovala svou vlastní ústavu a zákony. Naše cíle, cíle Československého sdružení v Kanadě,jsou širší: tyto zákony nejen změnit, ale z Československa znovu vybudovat demokratický stát věrný tradicím a ideálům, z nichž se v r. 1918 zrodil." J.G.Corn, F.C.A. předseda Toronto, 1. ledna 1987. Zdeněk Otruba, generální tajemník Fejeton březnový neboli knižní Už od dob Biblí Kralické je v českých a slovenských rodinách kniha ne dekorací, ale věcí denní potřeby. I v těch nejchudších domácnostech jste mohli vidět ne-li knihovnu, pak alespoň poličku s knihami. Vzdělanost v naší kultuře nepatří k privilegiím, ale je součástí denního života. Jen si vzpomeňte na fronty před prodejnami knih, kdy jsme trpělivě čekávali na 8 hodin ráno /a bývalo to vždy ve čtvrtek, kdy se novinky objevovaly na pultech/, abychom "ukořistili" jeden z několika málo vydáných titulů autorů: Čapek, Steinbeck, Saganová, Páral, klasika i literatura moderní, detektivka či novela, poezie, próza či literatura faktu. Nechtěli jsme knihu jen přečíst, ale znovu se k ní vracet, vychutnávat jednotlivé pasáže znovu a znovu. Kolikrát jsme nadávali, hudrovali, ba i pohansky kleli, že těch knížek není dost, a že ve Francii /USA, Anglii, Itálii/ právě vyšel nový Sartre /Joyce, Amis, Moravia/ a že my si knihu nemůžeme koupit, protože je u nás "ideologicky závadná"... atd. atd. Pak přišla emigrace. Po několika měsících v exilu jsem stála ve frankfurtském Dialogu a bylo mi jako diabetikovi v cukrárně. Tolik báječných knih - a v češtině - už bylo vytištěno a tiskne se na Západě a já si žádnou z nich nemohla koupit. Neměla jsem totiž peníze. Pak jsem se usadila - a kolem mne se začaly usazovat i knihy: Škvorecký, Kundera, Ulč, knihy z 68-Publishers, z kolínského Indexu, švýcarské Konfrontace. Bolestně opuštěná knihovna v brněnském domě začala být nahrazována sbírkou novou. Každou z těch knih jsem vítala jako narození nového dítěte. To už jsem také věděla, co to dá potu a námahy takové knižní dítě přivést na svět. Začala jsem každý měsíc posílat do nakladatelství šek tu na 5 tu na 10 dolarů - podle toho, jak se mi s minimálním rozpočtem podařilo vyjít. Někdy to byl doplatek za zásilky předchozí, jindy předplatné na ty krásy, které časem přijdou. A vždycky jsem s jásotem novou zásilku oznamovala známým. Až jednou... Ano, jednou bylo mé nadšení zmraženo. To, když mi uprchlíci z r.1968 /a psal se tenkrát rok 1981/ vznešeně oznámili, že českou literaturu oni nečtou. Bylo mi smutno. V tradici české a slovenské kultury bylo, že ti, kteří si to finančně mohli dovolit, podporovali české a slovenské umělce. Tedy i spisovatele, literaturu. Proč se tato tradice vytratila z českého exilu, který nepatří k nejchudším? Je to prý "paperback" a za ty peníze dostanou tři knihy anglické. Ale jaké? To, že vydání 300 ks knih je téměř stejně nákladné, jako vydání 300.000, to jim nedochází a že když bude těch vydání 600 či 1000, tak třeba bude cena téhle české knížky o polovinu nižší. Občas slyším, že "Kunderovi nerozumím". Inu, nedá se rozumnět všemu. Ale aby Kundera /nebo Škvorecký, Ulč, 3 [pageend3]Rybáková/ mohli vyjít - V ČEŠTINĚ - na to opravdu potřebujeme, aby odběratelů české a slovenské literatury bylo víc a víc. To, že máme v exilu tři stálá nakladatelství, to je naše chlouba. Přiznávám, že ani já se nenadchnu každou českou či slovenskou knihou, vydanou v exilu.. Nakonec, kde je psáno, že mi musí vyhovovat úplně každý žánr? Můžu dávat přednost literatuře faktu, ale to přece neznamená, že poslední román od Jana Nováka není ke čtení, protože se třeba nelíbí mně. Považuji za svou povinnost i nadále každý měsíc poslat na konto "svého" nakladatelství 15 či 20 dolarů. I když se mi všechno nebude líbit. Protože jen tak si můžu přečíst knihu, která se líbí mně a můj známý si zas může přečíst knihu, která se líbí jemu. A tahle čtenářská solidarita znad za těch 15 dolarů měsíčně stojí. Nebo ne ? ČESKÁ A SLOVENSKÁ LITERATURA NA TORONTSKÉ UNIVERSITĚ Jak ten čas letí... Před dvaceti lety (v březnu 1967) jsem dostal - jako tehdejší právní zástupce Masarykova ústavu - - dopis od rektora Torontské university, Claude Bissella, ve kterém děkuje za nabídku finanční podporu "towards the salary of a professor in the Department of Slavic Languages and Literatures who will be responsible for teaching a course or courses in Czech and Slovák literatúre...". Dopis dále říká, že universita se zavazuje pokračovat v kursu nejméně tři roky po roku 1970, tedy do roku 1973 a že po roce 1973 má universita v úmyslu pokračovat kurs bez časového omezení, pokud by to neznemožnil nedostatek studentů nebo jiné nepředvídané důvody. A tak se od roku 1968 na Torontské universitě vyučuje nejen jazyk /s důrazem na podrobnosti a rozdíly českého a slovenského jazyka/, ale i literatury sbou národů. Břemeno vyučování posledních dvacet roků nesli profesor Gleb Žekulin a profesor Lubomír Doležel. Počet studentů se pohyboval mezi 5 až 11, z nichž jedna studentka psala disertační práci z české a ruské literatury a jedna pouze z literatury české. Kurs je plným universitním programem, zahrnujícím "undergraduate" i "postgraduate" studium. Letos, bohužel, odchází do penze prof. Žekulin a za rok ho bude následovat prof. Doležel. Jmenování jejich nástupců by přicházelo v úvahu teprve v r. 1990. To znamená, že by se tři roky /od r.1988 až do roku 1990/ kurs neučil. Zdá se však, že díky profesorům Žekulinovi a Doleželovi a finančnímu příspěvku našich organizací a jedinců bude možné přerušení odvrátit a posílit naději na jmenování nástupců v r.1990. Výběr profesorů je, samozřejmě, naprosto v rukou university. Upozorňujeme studenty českého a slovenského původu na tento kurs, který jim dávám plný kredit. Tím, že se do kursu přihlásí, pomáhají k jeho udržení na Torontské universitě Josef Čermák ROZHODNUTÍ OTTAWSKÉ RADNICE Městská rada Ottawy přijala na svém zasedání 18. února 1987 rozhodnutím 11:2 hlasům návrh radní Jacquelin Holtzman (Richmond), podpořený místostarostou a radním Michaelem McSweeney (Canterbury), nevyvěšovat 14. března slovenskou vlajku. Návrh byl předložen a schválen v tomto znění: WHEREAS Council has received correspondence from the Czechoslovak Association and the Jewish Community Council voicing their concern over the flying of the Slovak flag on March 14, which to them represents the Independence of the Slovak State as proclaimed by under the protection of the German Reich during the Hitler years; AND WHEREAS the intent of the Council policy on the Flying of Flags Outside City Hall is not to make any statement of support for the politics of particular nations or ethnic groups; THEREFORE BE IT RESOLVED that Council under Clause 7 of the approved Policy on the Flying of Flags Outside City Hall, direct that the Slovak flag not be flown on March 14. OMLUVY A OPRAVY Zdá se, že v minulém čísle si Šotek (známý to nepřítel všech novin, časopisů a tiskovin) přišel na své. Montrealští nás upozornili, že výtěžek bazaru jejich Dámského odboru "...je každoročně věnován na pomoc potřebným starým a nemocným krajanům v Montrealu, v Evropě a na pomoc nově příchozím "kubáncům"" - nikoli pouze na pomoc "kubáncům", jak jsme v minulém Věstníku uvedli. Omlouváme se montrealským za tuto nepřesnost. Další nepřesnosti jsme se dopustili v článku, kde jsme blahopřáli nově zvoleným členům Rady svobodného Československa. Dr. Marie Neudorflová z Ottawy nám napsala, že není signatářkou Charty 77, jak jsme v článku uvedli, neboť je od r.1968 - v Kanadě Omlouváme se tedy i dr. Neudorflové a věříme, že obě naše omluvy budou přijaty. 4 [pageend4]BLAHOPŘÁNÍ Dne 10. února 1987 se v Torontě dožil 75 let významný a obětavý činovník československého exilu, předseda valného shromáždění Rady svobodného Československa, br. RUDOLF FRAŠTACKÝ. Dalším významným jubilantem byl OSCAR MORAWETZ, významný kanadský hudební skladatel českého původu, který se v lednu dožil 70 let. A do třetice - 65 let se dožil prof. VICTOR FIC z Brock University ze St.Catharines. Všem jubilantům přejem všechno dobré VZPOMÍNKA V druhé polovině ledna zemřel náhle v Mnichově Sláva Volný, redaktor rozhlasové stanice Svobodná Evropa. Jeho brilantní rozhlasové komentáře budou chybět zvláště těm, kterým byly určeny - posluchačům v Československu... Každý inteligent čte a odebírá svůj časopis a nespoléhá pouze na četbu vypůjčenou nebo kavárenskou. Je kulturním příkazem míti svoji četbu, svůj vlastní časopis... Dnes bychom vás rádi seznámili s dalším exilovým časopisem - 150,000 slov. Poditulek časopisu je - texty odjinud. Je složen výhradně z českých a slovenských překladů významných západních /převážně severoamerických a evropských/ novinových statí, studií a pod., které se vztahují k závažným tématům dneška, ale mají i nadčasovou platnost. Časopis vychází třikrát do roka, jeho jednotlivá čísla se mezitím rozrostla již na podstatně víc slov než je uvedeno v jeho názvu. Každé číslo obsahuje úvodem statě o Československu a řadu rubrik, zabývajících se různými zeměmi, politikou, hospodářstvím, kulturou, ale i filosofí, dějepisem, moderní technologií a pod. Poslední číslo z r.1986 se zabývalo v mnoha příspěvcích situací v SSSR, v Maďarsku, Jugoslávii,vztahy národů ve střední Evropě a pod. V závěru čísla byla též obsáhlá studie italského politika o totalitaritním systému. Roční předplatné tohoto časopisu je $ US 15. V ceně je zahrnuto nejen poštovné, ale i prémiová publikace /do češtiny či slovenštiny dosud nepřeložená kniha. V r.1985 to byl román Maďara J. Konráda: Spoluviník, za rok 1986 dostávají čtenáři knihu exilového Rusa G.N.Vladimírova Věrný Ruslan a na konci roku 1987 bude rozesílána nová práce Grahama Greena Monsignore Quijote. Ti, kteří získají nového čtenáře, mohou dostat bezplatně knihu polského nositele Nobelovy ceny za literaturu Czeslava Milosze Hymnus o perle.Časopis si můžete objednat na adrese Index, Postfach 41 05 11, D-5000, Koeln 41, West Germany. SPOJOVÁNÍ RODIN Spojování rodin je bod, který je obsažen i v poslední obchodní dohodě mezi vládou Kanady a Československa. Je to však Československé sdružení v Kanadě, kdo se ministerstva ptá, upozorňuje, urguje, je prostě nátlakovou skupinou občanů Kanady, která se o problém spojování rodin mezi Kanadou a Československo stará. Nejeden případ rozdělených rodin byl vyřešen urychleně právě zásluhou Sdružení. Abychom mohli pravidelně ve věci spojování rodin inervenovat, k tomu potřebujeme znát jména těch, kteří o spojení s rodinou žádají. Mnozí imigranti se mylně domnívají, že klidným jednáním a zbytečným neupozorňováním na sebe snad Čs. vládu získají k tomu, aby jejich případ či neúnosnou situaci vyřešili. Omyl. Čs. vláda nemá naprosto žádný zájem na slučování rodin a tak je možno věc urcyhlit jen v těch případech, kdy o nich víme a můžeme se ve věci angažovat. Napište nám, prosím, vaše jména, adresy, celou situaci, ať můžeme účinně intervenovat i ve vašem případě ! ZPRÁVY Z ODBOČEK Jako každé jaro, i nyní je období výročních členských schůzí odboček Československého sdružení v Kanadě. O mnohých jsme informováni podrobně, o některých nevíme téměř nic. Jsou také odbočky, které dosud neposlalyvýroční finanční hlášení. Ty bychom chtěli porosit, aby tak učinily obratem, neb kvůli dvěma či třema pak nemůžeme ukončit finační zprávu za uplynulý rok. O činnosti odboček napíšeme více v příštím čísle, které bude "kongresové" a bude vlastně celé věnováno naší činnosti za uplynulý rok. VÍTE, KOLIK STOJÍ VÉSTNÍK ? Když jsme spočítali vše dohromady, tak jedno číslo Věstníku pro jednoho našeho člena nás stojí bezmála dolar /doslova bez několika centů/. Věstník vydáváme 6x do roka, což je celkem $ 6 za rok. To znamená, že příspěvky z odboček pokrývají pouze náklady na náš členský časopis... A ještě něco - od tohoto čísla si Věstník sázíme sami a tak se předem omlouváme za všechny chyby. KLUB AKADEMIKŮ V těchto dnech odesílá přípravný výbor Československo - kanadského klubu akademiků informační a náborové dopisy, ve kterých je vysvětleno poslání klubu. Doufáme, že nebude mezi našimi akademiky jednoho, který by se členem klubu nestal. Bližší informace dostanete v kanceláři Sdružení, 740 Spadina Ave, tel. (416) 925 2241. [pageend5]INFORMAČNÍ A IMIGRAČNÍ STŘEDISKO Československého sdružení v Kanade 740 Spadina Ave., Toronto, Oní. M5S 2J2 telefon (416) 925 2241 * Zprostředkovává jednotlivcům i organizacím styk s krajanskými spolky a kluby * Objasňuje podstatu sponzoračního imigračního programu Československého sdružení * Poskytuje přímé i referenční služby nově příchozím, kteří hledají práci, ubytování a pomoc při styku s krajanskými úřady * Zajišťuje tlumočnické služby, doprovod a orientaci v nejrůznějších aspektech kanadského života * nabízí konsultace a pomoc při přípravě daňových přiznání Prosíme ochotné jednotlivce i podniky, aby nám i nadále hlásili volné pracovní příležitosti a informovali nás o volných bytech a podnájmech. Rádi bychom rozšířili počet dobrovolníků, kteří by byli ochotni občas tlumočit z angličtiny do češtiny či poskytnout nově příchozím doprovod a pomoc při styku s úřady. ANGLICKO-ČESKÝ SLOVNÍK IDIOMŮ Idiomy a mnohá ustálená rčení lidová i metaforická se vyznačují tím, že se nedají předložit podle významu jednotlivých slov, z nichž se skládají. Narážíme na ně při čtení novin i vážné literatury a pouze velké referenční slovníky přinášejí definice např. vysvětlením významu těchto jazykových zvláštností. Doujazyčný slovník zatím neexistoval, nepochybně proto, že za normálních vydavatelských podmínek by cena jednotlivého výtisku byla nemožně vysoká. Pakliže vyšel nyní v Kanadě, je to zásluhou nekomerčního přístupu jednak autorů, jednak Československého sdružení v Kanadě a v neposlední řadě díky finanční podpoře ontárijské vlády (Ministry of Citizenship and Culture). Slovník obsahuje 1358 základních hesel, které dohromady dávají na 10,000 idiomů, kolokvialismů, obrazných rčení i vžitých výrazů slangových, včetně přísloví, pokud činí shora zmíněné potíže s překladem.Cena je $ 28 plus $ 2 za poštovné. Můžete si jej zajistit objednávkou s přiloženým šekem (vystaveným na "ČSK-Slovník") na adrese : Československé sdružení v Kanadě 740 Spadina Ave. Toronto, Ont., M5S 2J2 B.Kroulík VĚSTNÍK Published bimonthly by Czechoslovak Association of Canada 740 Spadina Ave., Toronto, Ont., M5S 2J2 ADMINISTRÁTOR : Jan Fellmann EDITOR : Věra Rollerova [pageend6]