český zahraniční časopis POLYGON _______ reportér ročník 9 číslo 6 curych, 22. září 1992 JAN KRISTOFORI [pageend1]Dva státy - dvě republiky - jeden osud Tak teď se tedy dohodli - Václav Klaus a Vladimír Mečiar. Jejich strany, Občanská demokratická strana a Hnutí za demokratické Slovensko, chtějí rozdělení Československa ve dva samostatné státy - Českou a Slovenskou republiku. Bude to lepší, říkají. A možná, že v budoucnu prý bude spolupráce Čechů a Slováků upřímnější, plodnější, než tomu bylo kdykoli v minulosti. Možná - možná také, že ne - možná, že nakonec vůbec ne... Jisté je, že ani Češi ani Slováci nedokázali po „sametové revoluci“ v listopadu 1989 vytvořit spolehlivé základy společného státu. Jednou ti, podruhé ti druzí si kladli podmínky, které buď skutečně byly nebo sloužily jen jako záminka pro nepřijatelnost názoru toho druhého. Bude tomu teď tedy jinak? Otázka, na kterou nedokáže nikdo odpovědět. Ani Václav Klaus, ani Vladimír Mečiar. Jisté je, že rozdělení Československa nepřijali západní demokratičtí politici s nadšením. Jisté také je, že rozdělení vstup jak České tak Slovenské republiky do jednotné Evropy nijak neusnadní. Bude třeba ještě více námahy, více práce a především více skutků, aby se svět a Evropa přesvědčily, že v Čechách, na Moravě, ve Slezsku a na Slovensku nejsou opojeni šovinistickým nacionalismem, ale že to myslí s demokracií skutečně vážně. Zatím je ještě mnoho zádrhelů, které mnohdy vzbuzují právě o vůli, být skutečnou demokracií, pochybnosti. Začíná to třeba u mnohých majetkoprávních dosud nevyřešených otázek, u záruk pokud jde o práva a ochrany osobnosti až po mnohdy nepochopenou svobodu tisku, projevu. Od 1. ledna 1993 budou tedy - uskuteční-li se skutečně přání vítězů červnových parlamentních voleb - dva samostatné státy, dvě suverénní republiky. Budou-li pak mít oba národy stejný osud, ukáže teprve budoucnost. Už nyní ji vidí jak doma, tak v zahraničí převážně, alespoň na první roky, černě. Říká, ba tvrdí se, že rozvod Čechů, Moravanů a Slezanů se Slováky proběhne civilizovaně, kulturně. O tom, že by mohlo dojít k Jugoslávským“ poměrům, nechtějí v Praze ani v Bratislavě slyšet. Přáli bychom si, aby tomu tak skutečně bylo. I když zlomeček nejistoty přece jen zůstává. Neboť zatím šlo vždy při všech jednáních jen o slova, sliby, záměry. Ale nyní půjde do tuhého. Půjde o majetek, výhody, lepší postavení, práva, o větší krajíc z toho, co generace spoluvytvořily. Snad pak ti, kteří o tom všem budou rozhodovat, nezapomenou na svá předsevzetí. Na slova o civilizaci, humánnosti, spravedlnosti. Jen tehdy, budou-li vyplněna skutky, bude to předpoklad, abychom si v budoucnu mohli pohledět bez ostychu navzájem do očí. RUDOLF STRÖBINGER OBSAH 2 Rudolf Ströbinger: Dva státy - dvě republiky - jeden osud 3 Vladimír Valenta: Ať žije Československo! 6 Jindřich Stikarovský: Hloupý Honza 7 Jaroslav Bohanes: Život v našich republikách 10 Dušan Novák: Vývoj hospodářství v ČSFR 11 Antonín Měšťan: Četba k vodě 12 Karel Kryl: Mimochodem... 13 Milan Hulík: Z právníkovy palety 15 Dva dopisy čtenářů 16 Rudolf Ströbinger: Rozpaky nad svobodou tisku 17 Arnošt Wagner: Nefungující filtry demokracie 17 Eliška Kotrbová: Nešel by s ním na víno 18 Adolf F. J. Karlovský: Žongléři regimentu Royal Suisse to měli snazší 19 Josef Koláček: Odešel svérázný disident 20 Robert F. Lamberg: Výlet pařížského Broučka 21 Václav Hora: My a oni 22 Alexej Žák: O „odhalení estébáků“ v Necenzurovaných novinách 25 Názory čtenářů na seznam tajných spolupracovníků StB 28 Vlastimil Radkovický: Likvidace protivníka 30 Pavel Stiller: Černí baroni ve filmu (Jak se válčilo za Čepičky) Toto číslo vyšlo 22. září 1992. Číslo 7/92 vyjde koncem října. Redakční uzávěrka pro číslo 7 je 17. října 1992. Náš časopis POLYGON reporter je rozesílán do celého světa. Celkem do 37 zemí. Vy, kteří jej znáte, doporučte ho svým známým. Rádi pošleme jeden exemplář zdarma na ukázku. 2 POLYGON 6/92 [pageend2]VLADIMÍR VALENTA AT ŽIJE ČESKOSLOVENSKO! „Nehledejme žádné právní finty a kličky. Problém rozdělení se musí řešit otevřeně a čestně. Dojde-li k němu, náš stát nebude Československem. Bude českým státem.“ Josef Zieleniec, český ministr pro mezinárodní vztahy. Lidové noviny, 27. srpna 1992. „Negativná reakcia představitelův ODS ... na návrh unie ... dává za pravdu slovám poradcu predsedu federálneho parlamentu Jaroslava Šabatu, že ’výrazné tendencie k separatizmu na českej strane sú vlastne projevom ohrdnutosti tých, ktorí v hĺbke duše vyznávajú ideál unitárného štátu Národná obroda, Igor Cibula, 24.8.1992. „Dospeli sme politicky, ekonomicky i duchovne a v počte vzdelaných lidí predstihujeme Českú republiku. Navýše, málo si uvedomujeme, že napriek nepriaznivým podmienkám Slováci stopäťdesiat rokov prechádzajú dynamickým zrychlujúcim rastom a svoj historický zenit sme ešte zďaleka nedosiahli.“ Anton Bonko, Koridor, 19.8.1992. „Jsem hluboce přesvědčen, že člověk může svůj život prožít čestně, poctivě a užitečně bez znalosti marxismu-leninismu.“ RSDr Vasil Biľak, Paměti. Od I. září přistupuje federální ministerstvo financí k úpravě sazeb daně z obratu u benzinu, piva, destilátů a cigaret. Lidové noviny, 28.8.1992. Říká se: „Kvůli tomu houska u pekaře nebude dražší.“ Ale už teď je jisté, že kvůli rozpadu federace rum podražil už od 1. září o čtyři koruny. A není pochyb, že housky budou následovat. Takže bychom to měli brát všechno vážně. Minulý měsíc se mi ozval jakýsi slovenský krajan z Edmontonu, že četl můj článek v posledním Polygonu a že by mi rád vysvětlil, jak to vlastně s tím Slovenskem vypadá, že se zrovna odtamtud vrátil. Jsem povaha nerudná a tak jsem mu řekl, že by bylo lepší, kdyby to napsal, než aby to se mnou řešil, protože mne nezajímá vést ústní debaty o tom, co jsem napsal. A trvalo to jen pár minut nevítaného rozhovoru, který jsem nemohl slušně ukončit, a dozvěděl jsem se, že Mečiarovi křivdíme, protože nikdy v Moskvě nestudoval, v partaji nebyl, a boxerem už taky ne. Kdysi Havel poručil, aby ho v Bratislavě odstranili z místa slovenského premiéra. Taky Slovensko nikdy nevypovědělo válku USA a že v roce 1939 se Tiso spojil s Němci,' bylo vinou židovské mafie, která od roku 1918 Slovensko utlačovala. Takže poté jsem už neváhal a praštil telefonem. Konstatuji, že zbavit se lidí tohoto druhu politického přesvědčení je jeden z mála kladů rozpadu státu. Čímž nechci tvrdit, že tohle je recept, jak se zbavíme všech. Už od onoho známého interview, které udělal s Lidovými novinami Ján Čamogur- ský, bývalý slovenský premiér (kterého zřejmě Havel dosadil, podle výše uvedeného telefonátu), v němž se snažil čtenáře přesvědčit, že státní idea TGM je mrtvá, jsem si jasně uvědomoval, že největší překážkou jakékoli slovensko-české „soustát- ní“ existenci není nic tolik na závadu, jako ideový rozkol mezi národními politickými representacemi. Neříkám rozkol mezi národy, protože každý národ má své fašisty, antisemity a bolševiky a přitom vůle demokratických občanů po demokracii může být silnější právě tam, kde je demokratů méně, ne více. Onen edmontonský krajan mi však jen potvrdil, že s dnešním slovenským Mečia- rovým režimem musí být už opravdu něco špatného, když se k němu otevřeně hlásí i lidé jeho druhu. Přitom mě však ani nenapadá, abych se dal odradit od svého čechoslovakismu, který je tmem v očích i brněnskému komunistickému ideologovi Šabatovi. Ano, mým ideálemje unitární československý stát, tak jej nalinkovali Masaryk a Švehla. Ne proto, že jsem stoupencem centralismu, ale že v této unitárnosti vidím východisko pro budoucí vývoj. Již od počátku sametové revoluce jsem pochyboval o tom, jak bude Václav Havel schopen naroubovat demokracii na komunistický federální zákrsek, který mu zanechal jeho tvůrce a Havlův předchůdce, sovětský satrapa Gustáv Husák. Proto pro mne není překvapením, že to dopadá tak, jak muselo, a že, aby znovu byla vybudována nová státní budova, je třeba tu starou nejen zbourat, ale vykopat i základy a snad ještě vyvézt i pod tím zamořenou zem. Doufal jsem, že toho nebude zapotřebí. Že lidský rozum a „předstihující počet vzdělaných lidí“ na Slovensku, kteří svoje vzdělání získali jen díky onomu tupenému Československu, zabrání, aby i oni, jako jejich otcové a dědové, nalétli na idiotské řeči toho druhu, jaké jsem musel vyslechnout ve svém telefonu. Zmýlil jsem se. Uvěřili řečem politika, o kterém už píší psychologové studie jako o psychopatie - kém případu a jehož výmluvnost mi připomíná výmluvnost jiného boxéra, mnohem slavnějšího, jménem Casius Clay alias Mohamed Ali, který však dnes, následkem úderů do hlavy, už jen zadrhávané blekotá. Na pana Mečiara stačil protivník, jehož ekonomický talent je bez diskuse, ale jako politik ještě hodně neprozkoušený. Pan Václav Klaus jen logicky roztřídil celou problematiku, aby zjistil, co vlastně jeho slovenský partner požaduje, a odmítl se bavit o tom, co s věcí bezprostředně nesouvisí. Kdyby se tak principiálně začlo jednat od počátku, nemuselo se dojít k takovým koncům, které ještě ani dnes konci nejsou. Čtvrt roku po volbách vystupují dvě vítězné politické strany s návrhem na rozpad federace. Ani jedna z nich neměla na svém volebním programu nic z toho, na čem se dnes dohodla. Dosud nemají zajištěnu ve sněmovnách ústavní většinu a demagogové všeho druhu mají svátek. Beztrestně mohou ronit krokodýlí slzy a předstírat, že jdou za Masarykem, po jehož státním odkazu v posledních dvou létech, kdy už se to smělo, ani neškytli. Nutno konstatovat, že po sametové revoluci jsme nikdy nedospěli k obnovení demokratického Československa. Pořád jde o komunistickou federaci, kterou se nepodařilo přebarvit jako ten tank na Smíchově co natřeli na růžovo, jen ta rudá z té federace trochu vyšisovala. A tak jestli to federální parlament v září odkývá, od ledna pojede Západní Československo a Východní Československo každé po svém vlastním prkně. Jsou a budou pokusy se přejmenovat, ale to nemá co dělat ani se ctí ani s otevřeností. Čest máme totiž jen jednu a ta patří Československu, jemuž jsme přísahali věrnost. A v tom smyslu je naší povinností být otevření. Před občany Slovenska i Čech a Moravy stojí úkol, jak přes dokonalý rozvod nalézt cestu do nového společného státu. Jde o otázku života a smrti. Ani český, ani slovenský národ nejsou schopny samotný udržet svůj stát, aby to skutečně stát byl. Nikdo - ani politici - nepřipomíná, že celý československý pokus byl jediné řešení pro státní samostatnost obou národů. Říkám nerad ’obou národů1, protože nás Čechoslováků je menšina - statisticky asi třetina v Čechách i na Slovensku a naše národnost je nám v obou „republikách“ nestydatě upírána se stejnou povýšeností, jako se nám vysmívali v padesátých létech komunisté, když jsme vyslovovali své přesvědčení o návratu demokracie. Československost prostě nedozrála, ale je to jediná cesta. Čechům totiž do odtržePOLYGON 6/92 3 [pageend3]ného Slovenska nic není a nebude. Pokusy oprášit starý návrh maďarského agenta a později Tisová ministerského předsedy Bély Tuky na jakousi unii - k čemuž se nikdo nechce hlásit, že to oprášil - selhaly. Žádný Čech nepůjde prolévat krev proti Maďarům, ani nebude oplakávat rozdělovanou armádu, jejíž důstojnický sbor je na 100% komunistický. Spíše si oddechne, že nebyla nějak zneužita. Zatímco slovenskou starostí by mělo být, že Trianonská mírová smlouva je pochybná, jakmile se obnovuje slovenská státnost. Protože smlouvy Slovenského státu s Maďarskem a vytýčení hranic je odlišné od statutu Československé republiky. Také Češi budou mít svoje problémy. Právě jsem četl interview s českým ministrem pro mezinárodní vztahy Josefem Zie- leniecem, který za nic nemůže a tak může konstatovat realitu i miniaturisaci české státní prestiže. Aniž by to řekl, vypadá to tak, jako bychom navazovali na přemyslovské nikoli království, ale knížectví, kde si němečtí panovníci hráli s přemyslovskými vládci jako s koulema na kulečníku. „Vytvoříme útvar, který není vymyšlený. Má tradici a své pevné místo v Evropě. Je ale třeba světovou veřejnost o kořenech tohoto státu informovat, protože byla 74 let zvyklá na Československo a povědomí o tisícileté české státnosti ve světě tak hluboce zakotveno není,“ říká pan ministr Zieleniec dost naivně, protože nemá ani zdání, jak obtížně se buduje stát a jak těžce se umísťuje ve světovém společenství. Jak bude začínat jeho informace na světovém fóru o staronovém českém státě? Takto: „Pamatujete se na Bedřicha Falckého...“!? I Austrálie už vystihla, že se vracíme k pobělohorskému normálu a ruší pražské vyslanectví. Od teďka jejich vídeňské úřadovny jsou otevřeny jak pro Čechy tak i pro Slováky. Kritisuje to i Jiří Dienstbier, který by ovšem udělal nejlépe, kdyby raději mlčel. Co je pro mne záhadou, je, proč představitelé ODS tak dlouho mlčeli, když viděli - a oni to potvrzují, že to viděli -, jak Dienst- bierovo ministerstvo ztrácí čas a zabývá se nesmysly, zatímco zanedbává otázky rozhodující: vztah k NATO, správné načasování německo-československé smlouvy v době, kdy spojenecké velmoci schvalovaly sjednocení Německa. I ta Austrálie do toho patří: smlouva o dovozu australského skopového masa způsobila, že českoslovenští chovatelé musili vytloukat své chovy ovcí jako nerentabilní, ale nezabránila tomu, aby australští soudruzi ze Socialistické internacionály aspoň počkali, až to všechno bude s tím funusem československé federace hotové. Není možné, aby to dnešní čeští i slovenští politici neviděli, kam se to řítí. Bohužel se však od pana Mečiara nedá čekat nic jiného, než že bude hledat cestu, jak Čechy oblafnout. Pomalu se mu to podařilo. Pokusil se za Klausovými zády spojit s českými rudými a narudlými partajemi ve federálním parlamentě, ale to bylo prohlédnuto. Pak se pokoušel zachránit český korunovod ve formě společné měny. A společnou armádu proti Maďarům. Klaus to odmítl, ale nyní, když došlo k dohodě o rozchodu, je ochoten jednat o celní unii. Něco á la Benelux. Věřím, že i on vidí, že jediná cesta k státnímu přežití Slováků i Čechů je okamžitý nástup na cestu k integraci. Jak dalece se budou Češi i Slováci muset ještě více mrzačit, než bude vyvezena všechna otrávená půda, bude záležet spíše na tom, kdy půjde pan Mečiar & spol. od válu, než od toho, aby dostal rozum. Lekce, jaké dostal jeho emisár Koč- túch v LISA, asi mnoho nepomohou. V současnosti je nejvíce pobuřující nestydatost, s jakou v Bratislavě předstírají své ekonomické vyváznutí ze smyčky, do níž společně s komunisty i separatisty Slovensko dostali. Snad má Československo jedno desítiletí čas, aby se z této pohromy, nikoli beze škod, dostalo. Pro český stát to znamená, aby se raději staral o referendum občanů o takové otevřené formě své ústavy, která by umožňovala návrat Slovenska do jednotného státu, založeného na občanském principu a tedy i na rozsáhlé decentrali- saci. A do té doby hájila zájmy občanů celého Československa, kteří se hlásí k tomuto státnímu ideálu a které na Slovensku současná dohoda Klause a Mečiara ponechává vystavené libovůli současného bratislavského režimu. Boj o jméno Československa začal. Nepřijímám řeči pana ministra Zieleniece o čestnosti a otevřenosti. V této otázce není dobré mluvit o morálce, ale když už to začlo, pak je třeba mluvit o otevřené zradě. Protože žádný stát nelze rozpustit jen tak jako spolek holubářů. Je možno jej okupovat, utisknout, osekat, urvat území, ale nelze brát občanům naději a ideu, protože si to tak přeje pan Mečiar. Československo je jen dočasně omezeno na území Čech, Moravy a Slezska. Pro nás v zahraničí vznikl jeden imperativ: naše organisace, krajské, kulturní i vědecké, nebudou nic měnit na přídavném slovu „československý“. Protože my jsme se nikde nezavázali k něčemu „čestnému a otevřenému“, co by zradilo Masarykův odkaz. DVA SEZNAMY Už několik týdnů uveřejňují Lidové noviny na pokračování seznam „představitelů a exponentů pravice“, jak si jej sestavili Husákovi soudruzi po roce 1968. Je to dlouhý seznam osob, z nichž je jistě více než 90% komunistů a z nichž mnozí se vyskytují dnes ve všech politických stranách v Československu. Snad jde o taktní náznak, kde hledat hrdiny pro odbojové legendy. Snad to má být náplast na rozjitře- nou ránu, kterou způsobilo uveřejnění jiného seznamu, o němž se dnes tolik píše a který mnozí zatracují. Snad je to náhražka za to, že parlament se nemá a nebude se mít k vydání zákona o třetím odboji. Že komunističtí soudcové sametové revoluce mnohé hrdiny třetího odboje nejen neočistili, ale dokonce na ně nakydali nový hnůj ve formě dodatkových trestů. Takže oběšení, kdyby vstali z mrtvých, by putovali rovnou na dlouhé roky do kriminálů. Protože president Havel, který správně složil svou funkci, aby zachránil svou čest, raději dříve „než by něco špatného podepsal“, zapomenul na čest jiných a tyto zvrhlé rozsudky před odchodem z Hradčan neomilostnil. Jako by to nepochybně udělala každá hlava demokratického státu v podobné situaci. Protože doufám, že president Havel bude zase brzo zvolen presidentem, připomínám to v naději, že na to nezapomene alespoň při znovunastoupení do funkce hlavy českého státu. Je mi ovšem líto, že nebude už mít asi příležitost očistit jména slovenských hrdinů boje za demokratické Československo. Na seznamech „představitelů a exponentů pravice“ jsou ovšem i jména, která se vyskytují i na seznamu agentů StB, některá by se asi našla i mezi signatáři anticharty 77, takže je dobře brát věci s reservou. Možná, že nebylo vůbec příhodné něco takového uveřejňovat, protože málokdo z těch, kteří jsou ochotni se hlásit k zásluhám za rok 1968, se hlásí také k odpověd4 POLYGON 6/92 JAN KRISTOFORI [pageend4]nosti za rok 1948 a za to, co s demokracií, s republikou, i s jednotlivými občany, před i po tomto roce, udělali. Je pobuřující srovnávat seznam agentů StB se seznamem těch, kteří se honosí křivdami, které na nich napáchala jejich vlastní partaj. Přece oni to byli, kdo v době, kdy těm poníženým a potupeným bylo vnucováno do ruky pero, aby upsali svoje duše, byli stále ještě neochvějnou částí partaje, která tuto ďábelskou praxi řídila. Ze všeho zůstává jedna hořkost: neschopnost odpovědných politiků se s celou záležitostí důstojně vypořádat. Dnes, kdy jsme se mohli podívat aspoň do části seznamů lidí pošpiněných spoluprací s StB, chápeme, jakou mravní odpovědnost president cítil, když odmítal uveřejnění. A přece byla cesta, jak veřejnost uklidnit a přitom jí nic neříct. Jak mravně a politicky znemožnit pokoutní zveřejňování. Stačilo nalézt uznávanou mezinárodní instituci jako je mezinárodní soud v Haagu nebo OSN v New Yorku, nebo najmout slušnou právní firmu třeba v Londýně a kopii seznamu tam deponovat. A kdykoli by kdokoli něco na někoho vytáhl, dalo by se snadno zjistit, co je pravda a co je podvrh. Za dva roky na to nikdo v Praze nepřišel a je tam doktorů práv jako když naseje. NEZAPOMENEME, CO JSTE UDĚLALI „Už jednou pochopte, že volbou, kterou máte, rozhodnete si sami, zda budete přijmutí do civilisovaného světa. Nezapomeneme, co jste udělali. Isolovali jste se sami od nás a dlouho vám to neodpustíme, jestli toho nenecháte.“ Úřadující státní tajemník USA Lawrence Eagelburger varuje srbskou delegaci 26. srpna 1992 na mírové konferenci o Jugoslávii v Londýně. Naši sousedi na jihu, v USA, budou mít zase presidentské a kongresové volby. To se děje každé čtyři roky a tak jsme si zvykli na všechny ty legrácky, které jsou s tím spojeny a které zaplavují naše noviny, radio i televisní obrazovky. Tak jako se jinak propagují automobily, prací prášky, holicí strojky i dámské vložky a ovesné vločky, tak se dnes prodává v televisních reklamách americký politik. Není to útok na rozum, ale na podvědomí. Jako je tomu u každého jiného zboží. Dřív než si to uvědomíš, sáhneš v supermarketu po balíčku s obchodním názvem: nekupuješ prací prášek, ale krabici TIDE. Reaguješ jako cvičená opice na barevný signál namalovaný na krabici tak, jak tě to naučili v televisi. NEZAMĚSTNANOST, ROZPOČET, FAMILY VALUES (= rodinné hodnoty) jsou dnes reklamní značky amerických kandidátů na presidenta. Zvolen by měl být ten, kdo přesvědčí nejvíce voličů o tom, že on je ten pravý. Ten, kdo zajistí nejvíc nových pracovních míst, ovšem dobře placených. Ten, kdo srazí státní rozpočet a sníží národní dluh, který už jde do trilionů dolarů, aniž by byly nové daně - nebo aby byly zdaněny ty společenské skupiny, k nimž většina voličů nepatří. Kdo slíbí zařídit lidem život podle gusta a mravních zásad většiny voličů, t.j. povolí nebo zakáže potraty, omezí, nebo se nebude starat o to, jak se chovají homosexuálové a lesbičky, jestli se budou děti ve škole modlit nebo ne, nebo dokonce i to, jestli chlapi budou smět i nadále, nebo nesmět vést oplzlé řeči před ženskými. K tomu patří i to, zda i sami kandidáti v přítomnosti nebo v minulosti někdy manželkám byli nevěrní nebo ne. To všechno se počítá, píše na barevnou krabici, po které volič v listopadu sáhne dříve, než se rozmyslí, jestli to je právě to, co opravdu potřebuje. Je to jako s módou: nemá to logiku, co se bude na podzim „nosit“, prostě se to „nosí“. A stejně jako staré svršky ve skříni, které byly loni v módě, tak i politická móda, předsudky a předsevzetí brzy po volbách budou pozapomenuty a málokteré z toho, co dnes se považuje za základní pilíř volební strategie, bude připomínáno a dodržováno. Není to proto - nebo: není to jenom proto, že by politici byli tak cyničtí, ale proto, že nikdo není jasnovidec, aby viděl do budoucnosti. I americká politika je vlečena neznámými a nevypočitatelnými silami, které málokdo může předvídat. A tak vlastně Američané si nevybírají politické programy jako spíše lidské charaktery, jež v následujících dvou měsících budou před nimi předvádět mravně politické prostocviky. Původně byli kandidáti tři. Bilionář H. Ross spíše nedopatřením a bez rozmyslu spadl do politické kampaně, protože je příliš mnoho Američanů, kteří by chtěli zásadní změnu a nebyli nuceni si každé čtyři roky vybírat jednu ze dvou stále stejných nabídek. Tak se totiž projevuje negativní stránka většinového volebního systému. V čele politického dění se uhnízdí dva konkurenti, kteří mezi sebe dalšího nepustí a sami se stanou otroky nadbíhání volebnímu stádu, jehož většině vždy vyhovuje prostřednost. A vítězem bude vždycky ten, kdo uhádne - a není to tak snadné -, jaká prostřednost je ta nejprostřednější. V tom směru mne vždycky mrazilo, jestli voliči této supervelmoci, která rozhoduje o osudu této planety, šlapou vedle a zvolí toho nepravého kandidáta. V minulosti jsme především my, příslušníci „zotročených národů“, to měli jednoduché. Snažili jsme se odhadnout ochotu a talent presidentského kandidáta, zda bude schopen zatočit s bolševiky nebo ne a podle toho jsme mu drželi palce. Náš úsudek, že to budou USA, které nakonec rozhodnou o osudu našich národů, byl správný a vyšlo to. A tak se dnes díváme na volby jinýma očima a nejsme si jisti, tak jako v minulosti, které je to měřítko, které opravdu rozhoduje. Díváme se do křišťálové koule budoucnosti a vidíme, že, stejně jako v minulosti, vyvolení vítězové povedou docela jiné bitvy, než jsou ty na jejich dnešních reklamních sloganech. Z toho důvodu si nepřejeme mnoho změn. V zahraničních otázkách zkušená administrace presidenta Bushe a jeho nového šéfa presidentské kanceláře Jima Bake- ra, až dosud státního tajemníka USA, vede nad nezkušeným Clintonem. Pro Clintona zatím mluví jen to, že dokázal opět strhnout hlavní proud demokratické strany od leva ke středu. Ale neoslnil svěžestí nějakých nových ideí potřebných pro nový kurs v americké ekonomii. Myšlenky, které by elektrisovaly současnou volební atmosféru. Zatím je pro voliče atraktivní pouze jako „nové koště“. Clinton se těší přízni průzkumů veřejného mínění a vede nad Bushem. Ten stále těžce klopýtá na kamenité stezce vnitřní politiky a jistě netrpělivě vyhlíží, zda se objeví příležitost, jak by mohl prokázat svoji presidentskou nepostradatelnost. To je také dost málo. Dá se konstatovat, že president Bush neočekává, že by taková příležitost přišla z Evropy. Události v Rusku, v Polsku ani v Československu, místech starých novinek, které dojímaly americké občany stejně jako celou světovou veřejnost, pravděpodobně už nikým nepohnou. Nastupuje rozčarování veřejnosti nad těmi, kteří dovolili nebo zavinili stržení do bahna středo- a východoevropských národů, které měly jasnou perspektivu po osvobození od bolše- vismu. Citát z projevu L. Eagelburgera je inspirován právě těmito pocity a platí pro všechny, nejen pro Srby. Korunu z vývoje tomu ovšem nasazuje občanská válka v Jugoslávii, která na celou střední a východní Evropu vrhá stín znechucení: Nejlepší je od toho jít dál, když národy, které dostaly svobodu, nedokážou samy slušně spravovat své věci. Lidé mají různé reakce, ale zatím rozhoduje vždy poukaz na Vietnam: Jen abychom do toho nelezli a pak nevěděli, jak z toho. To je navíc dotvrzeno i zkušeností z Lebanonu: dílčí exponování se, vyslání expedičního sboru bez vůle jít do všech důsledků, mnoho nepomůže. A abychom se do věci cele obuli, toho jsme za poslední půlstoletí měli dost s bolševiky. Takové jsou pocity amerického voliče. Být spasitelem není výhodný kšeft. V tom směru člověk musí souhlasit, i když narůstající isolacionismus není nikomu po chuti. Je pravda, že Američané přivedli komunismus k bankrotu, ale dědicové bolševismu v Evropě úspěšně rozbourali Wilsonův americký mír pro střední Evropu a opětně šikovně, jako za Stalina, přihráli na obzoru se zatím neobjevujícímu, ale snad dřímajícímu německému revanšis- mu. Což není osočování dnešního Německa, ale konstatování, že stále pro něco takového by se mohla jednou naskytnout přílePOLYGON 6/92 5 [pageend5]žitost. President Bush může tedy spatřit svoji příležitost přicházet z jiného směru. Třeba ve vývoji událostí na Středním východě. Zákaz letů iráckého letectva v jižním Iráku - bude-li dodržen - potvrdí správnost loňského rozhodnutí presidenta Bushe zastavit boje v Iráku. Kteréžto rozhodnutí je stále podrobováno kritice a vítězství zjara 1991, největší trofej jeho presidentování, stále více postrádá na lesku a potřebuje trochu přeleštit. Jinou příležitostí k důkazu o kvalitách Bushovy politiky by pro americké voliče mělo být rovněž podepsání volného obchodu mezi Mexikem, USA a Kanadou. Je to však příliš veliké sousto, které sehraje svoji roli až v daleké budoucnosti. Současná ekonomická situace na severoamerickém kontinentu nedovoluje, aby veřejnost jásala nad velkorysým strategickým plánem, jakým je NAFTA (North American Free Trade Association). Nemyslím si totiž, že by mohlo něco znamenat pro současný žalostný stav severoamerické ekonomie volné obchodování USA a Kanady s dnešním Mexikem. Na to je až příliš propastný rozdíl mezi těmito zeměmi. Jde však o to, že vzrůst severoamerického trhu o stamilionové mexické tržiště bude postupně působit na stoupající životní úroveň mexického konsumenta a může vytvořit v jediném desetiletí netušené perspektivy pro celý severoamerický kontinent. Ale, jak jsem řekl, lze těžko předpokládat, že by to letos americký volič ocenil a přičetl to presidentu Bushovi k dobru. I když právě strategická rozhodnutí jsou v rukou skutečných vlád. Nikoli rozhodování o dnešních cenách vepřového bůčku. Co mne v souvislosti se smlouvou NAFTA napadá, je otázka, jaké jsou perspektivy hospodářského rozvoje okolo břehů Atlantického oceánu. Skutečného středu světového trhu na počátku příštího století. K jakým střetům zájmů dojde, až dozrají plány, jak Ameriky tak i Evropy, která má náskok se svojí integrací Španělska a Portugalska do Evropského společenství. Nikdo nemůže přehlédnout, že obě tyto koncepce mají stejný cíl: Jižní Ameriku. O to se mi jeví smutnější vše, co se děje na východ od Labe, Šumavy a Terstu. Politici těch států ztratili příležitost a ztrácejí stále více. Zanedbali zájem, který tu ještě před dvěma roky byl, a zítra budou svědky toho, že hlavní ekonomická koncepce současného západního světa půjde zcela mimo postkomunistický svět. Nikdy nepochopili a stále nechápou, že stáli před nadlidským úsilím změnit přirozené hlavní cíle politické a ekonomické strategie západního světa a ne před možností si něco z něčeho vybírat. Promarnili čas i příležitost. Jejich svět byl vždycky chápán jen jako ochrana z boku, když odtamtud něco hrozilo. A proto dnes bude ponechán regionálním zájmům a jen ti silní budou mít naději. Ať Bush nebo Clinton, žádný americký president si v této oblasti nebude chtít pálit prsty. Edmonton, 7. září 1992. • JINDŘICH STIKAROVSKÝ Hloupý Honza Mám kamaráda. Je to kluk přičinlivý, ale nešťastný. Protože když mu manželka zahnula- s jakýmsi Kudláčkem, nedal jí po hubě ani nepožádal o rozvod. Naopak, klekl před ní a prosil, aby neodcházela, že se vše urovná a když nejhůř, ať se Kudláček nastěhuje, sám že půjde do cimry v podkroví a konečně i na stravu tu může bejt; když se vaří pro dva, ten třetí se taky nadlábne. Hlavně však žádné scény a škandály a především žádné rozvody a soudy. Co by tomu řekli sousedé, vždyť si to představ, Slávinko, takových let spolu a najednou tohle. Přece to nechceš všechno bourat a dělit, copak se dá barák rozříznout napůl, to bychom ho museli prodat a k čemu by to bylo, jen advokáti se nažerou a lidi si nás přestanou vážit, a kdyby se to maminka dověděla, ta by z toho měla smrt. „Dobře,“ rozhodla poněkud překvapená choť. „Uvidíme, jak to půjde. Ale všechno se sepíše. Ode dneška chci každou věc na papíře! Především navalíš půlku vejplaty. A budeš dělat, co řeknu. Koza se prodá a z chlívku se udělá garáž! Jak víš, Kudláček má Favorita. Ty si budeš žít za svý a nečekej, že ti budu vařit, prát nebo žehlit. Nejsem žádná tvoje slunda. Chci už konečně žít jako samostatná a své- právná žena a ne jak nějaká čuchta. A do kuchyně mi nelez, to si pamatuj! Tam jsem paní já! Budeš-li si chtít něco přihřát, prosím, ale já o tom musím vědět. Jak vidíš, já tě nevyháním, koneckonců můžeme tu žít docela spokojeně dál. Ale foukat si nebudeš! Nebo se seberu a půjdu. Pak uvidíš! Rozhlásím všude, žes mě vyhnal a ty budeš znemožněnej.“ * * * Šel jsem onehdy kolem a viděl přítele, jak sedí na míchačce a maže si krajíc vepřovým z konzervy. Kolem cihly a pytle s cementem. Zvětšoval kozí chlívek, neboť Favorit se ukázal poněkud větším. „Těbůch, Jendo,“ zastavil jsem se na chvilku, „copak to buduješ?“ „No garáž, copak jinýho? To víš, na kozu to stačilo, na auťák je to holt malý..., ale víš,“ nahnul se ke mně a ztlumil hlas, „vono by to taky bylo dobrý i na bejka! Člověče, dát na stání kulatinu, žebřinu na seno a von by se každej rok jeden vykrmil. Víš, co by to bylo peněz?“ „Tak se vyprdni na auto a dej si tam bejka, “ vyhrkl jsem nerozvážně. „Neřvi, jéžišmarjá, ať tě neslyšej,“ ukázal k otevřenému oknu od kuchyně, odkud se linula vůně svíčkové a cinkaly příbory. „Dyk bych měl peklo na zemi a vona by zas začla s těma rozvodama, dyk ji znáš!“ „Tož se měj,“ loučil jsem se rychle a přemýšlel, kdy asi vznikly pohádky O hloupém Honzovi. Tehdy můj kamarád přeci ještě nežil... • 6 POLYGON 6/92 [pageend6]JAROSLAV BOHANES Život v našich republikách (1. - 31. srpna 1992) DEMONTÁŽ ČESKOSLOVENSKA Téměř tři měsíce se při popisu politického vývoje v Československu věnujeme jen vztahům mezi dvěma národy a dvěma republikami, zatímco vnitropolitický život v obou částech státu ustupuje do pozadí. Není to v pořádku, protože mnoho z toho, co se odehrává na federální rovině, vychází z republik. Bohužel, nezbývá nám čas ani místo na popis událostí na Slovensku a v České republice, které by si zasluhovaly naši pozornost. Zůstaneme i tentokrát ve federálním prostoru, ale buďme si vědomi, že tím poskytujeme jen dílčí, neúplný obraz. V srpnu pokračoval krizový vývoj, který se tak prudce rozvinul v červenci. Střídaly se vlny většího i menšího napětí, ostrá střetnutí a dny klidnějších, vstřícných prohlášení na obou stranách moravsko-sloven- ské hranice. „Rozvolňování“ federace však nepřestalo, výroky i činy vedoucích představitelů obou hlavních aktérů - ODS a HZDS - stále posunovaly Československo směrem k jeho rozpadu. Stejně jako v červenci, i v srpnu se ozývaly hlasy těch, kteří rozdělení odmítají. Jejich síla však nerostla, spíše naopak. Lze zaznamenat jen nevelký počet projevů, které podpořily zachování Československa, nebo alespoň žádaly, aby se o jeho rozdělení rozhodlo referendem. Patří k nim například návrh ústavního zákona o zániku federace, který dne 1. srpna předložilo Krestiansko-demokratické hnutie. Návrh obsahuje uspořádání plebiscitu, který by se měl konat 28. října 1992 a měl by občanům položit jedinou otázku: „Jste pro zachování společného státu a současně pro konání nových voleb federálního shromáždění, Slovenské národní rady a České národní rady?“ KDH tím vyjádřilo svůj nesouhlas s dohodami vítězných politických stran o rozdělení Československa bez účasti a rozhodnutí občanů. 9. srpna se v Bratislavě konala konference Iniciativy za prosperující Československo, na které asi 80 osobností veřejného života z obou republik odmítlo zánik státu a žádalo také uspořádání referenda. Šlo o opoziční činitele, např. J. Petříka z KDH, spisovatele J. Feldeka, J. Sokola z OH, J. Holčíka, předsedu dem. strany a další. V určité míře lze k těmto snahám zařadit i setkání českých opozičních stran s představiteli HZS. Došlo k němu dne 4. srpna u předsedy FS M. Kováče za přítomnosti R. Zelenaye a Kováčova poradce J. Sabaty. Zúčastnili se prof. Trnka, J. Hirš a J. Mucha za LSU a prof. Horák a I. Fišera za ČSSD. Účelem bylo vyměnit si názory na státoprávní uspořádání. Neověřené zprávy uvádějí, že šlo o pokus získat spojence pro jednání s ODS, pro kompromisní řešení, navrhované HZDS. Jsou-li tyto informace pravdivé, nebyl pokus úspěšný, protože se na schůzce projevily zásadní názorové rozdíly. Jen se všichni shodli v tom, že by se nemělo hovořit o rozpadu nebo zániku státu, ale o transformaci vztahů mezi Českou a Slovenskou republikou. JEDNÁNÍ MEZI ODS A HZDS A PROMĚNY JEJICH VZÁJEMNÝCH VZTAHŮ Přes korektní a věcný tón mezi oběma vítěznými stranami se v určitých přestávkách ozývaly rušivé tóny. Bylo to většinou při různých příležitostech, mimo přímé jednání mezi nimi. Například 5. srpna předstoupil V. Mečiar před poslance SNR a prohlásil výslovně, že „referendum v současné době je proti zájmům Slovenska“, protože by prý vytvořilo „nepříznivé postavení Slovenska v otázce nástupnictví“. Mečiar si stěžoval na neplnění dohod ze strany ODS a na neochotu ODS k jakémukoliv kompromisu mezi federací a samostatnými státy. Napětí se otevřeně projevilo 7. srpna v parlamentě. ODS a KDS sáhly k obstruk- ci a opustily zasedání pro „neplnění dohod o osobním obsazování různých důležitých funkcí, předkládání zákonů" a j. Také HZDS obvinilo ODS z porušování dohod a snažilo se představovat ODS jako neseriózního partnera. Předseda sněmovny lidu R. Zelenay obvinil českou stranu, že dostala od Evropských společenství 5 mil. ECU na výstavbu hraničních přechodů, ale na Slovensko nepřišlo nic. Ukázalo se sice brzo, že šlo o neověřenou zprávu, naprosto nesprávnou, ale její uveřejnění vykonalo své - rozvířilo hladinu a oslabilo již tak křehké česko-slovenské vztahy. R. Zelenay neuznal po vysvětlení záležitosti za vhodné a slušné, aby svoje neoprávněné obvinění odvolal a omluvil se. Jinou příležitost k osvědčení svého rozhodnutí dosáhnout plné samostatnosti Slovenska využil V. Mečiar na valném shromáždění Matice slovenské ve dnech 8. a 9. srpna. Přes své známé spory s J. Marku- šem se zúčastnil tohoto zasedání za slovenskou vládu a promluvil k přítomným. Ocenil vysoce příspěvek Matice slovenské k emancipačnímu procesu Slovenska a přislíbil Matici 5,5 mil. Kčs pro Nadaci Matice slovenské. Zdůraznil nutnost demokracie, tržního hospodářství a všech demokratických svobod na Slovensku, aby Slovensko mohlo vstoupit mezi demokratické národy a státy Evropy. Za zvláštní pozornost v této souvislosti stojí, že vzápětí doslova řekl: „Pokud by nám Západ zavřel dveře, budeme se muset obrátit na Východ, protože žít musíme.“ Vnucuje se otázka: proč tato poznámka? 18. srpna referoval Václav Klaus poslaneckým klubům ČNR o dosavadním průběhu jednání s HZDS. Přístup své strany zdůvodňoval tím, že slovenský partner trvale kategoricky odmítá Václava Havla a trvá na mezinárodněprávní subjektivitě Slovenska a přitom chce vytvořit obrannou unii. Na druhém setkání již HZDS pochopilo, řekl V. Klaus, že česká strana takovou unii nepřijme a že za takových podmínek ze slovenské strany je možné jen úplné rozdělení státu. Na třetím setkání již šlo o postup při dělení, o jeho legitimitu, kulturnost a klidný průběh. Předmětem příštího jednání by podle V. Klause měly být smlouvy mezi republikami o spolupráci v různých oblastech po zániku Československa. 20. srpna si v Praze vyměnili informace předsedové národních rad - Gašparovič a Uhde. Slovenský předseda předal českému návrh slovenské ústavy a podal zprávu o tzv. „minikomisích“ SNR, které připravily návrhy na budoucí spolupráci mezi republikami. Současně vyslovil obavy slovenské strany ze zpoždění prací na české ústavě, protože se v tom spatřuje úmysl využít případného vyhlášení slovenské ústavy před českou k získání výhodněj šího postavení pro nástupnictví. M. Uhde tuto obavu odmítl. Podle něho je politická dohoda v ČNR o ústavě obtížnější než ve SNR a proto se jednání protahuje. Nejde o žádnou spekulaci vůči slovenské straně. 25. srpna přinesly sdělovací prostředky překvapující zprávu, že VI. Mečiar jménem HZDS odmítl písemně schůzku s ODS, připravovanou a oznámenou na 27. srpna. Obvinil ODS, že neplní dohody a označil postup poslanců ODS a KDS ve federálním parlamentě za „pokus o revizi a odmítnutí dohod“. ... „Setkání dne 27. srpna považuji za nevhodné“, končí Mečiarův dopis Václavu Klausovi. První reakcí vedení ODS bylo překvapení a zklamání. V. Klaus vyslovil domněnku, že HZDS odmítá schůzku buď proto, že mu vyhovuje současný „rozvolněný“ stav federace a chce jej co nejdéle udržet, nebo že naopak zamýšlí provést určité rychlé kroky, které by se obtížně prováděly při současném j ednání. Vzrušení a dohady však skončily ještě téhož dne, 25. srpna, večer. Televize a rozhlas oznámily, že schůzka ODS-HZDS bu- POLYGON 6/92 7 [pageend7]de, a dokonce o den dříve, tedy hned zítra, 26. srpna, v Brně. Schůzka, opět ve vile Tugendhat, začala v 15.00 h. 26. srpna a skončila až v ranních hodinách 27. srpna 1992. Její výsledky shrnuli oba vedoucí delegací na tiskové konferenci takto: 1. byla obnovena vzájemná důvěra a 2. byl dohodnut harmonogram dalších kroků: V září • přijetí zákona o zániku federace (obsahujícího známé 4 varianty likvidace Československa), • přijetí zákona o způsobu dělení majetku a o nástupnictví, • dohody mezi národními radami o budoucích oblastech spolupráce. V říjnu vyřešení právních vztahů v souvislosti se vznikem dvou států. Půjde především o dvě základní dohody - o celní unii a o unii platovou a měnovou. Dále budou na pořadu dohody v oblastech zahraniční politiky, občanskohumánních vztahů, sociálních otázek a obrany. Celkový plán počítá se zánikem Československa k 31. prosinci 1992. 27. srpna se konaly tiskové konference - ODS v Praze a HZDS v Bratislavě. Václav Klaus řekl, že od 1.1.1993 by měly vzniknout dva samostatné státy, které budou mít po určitou, blíže neurčenou dobu společnou měnu. Ve druhé etapě by se měly měny oddělit, ale měly by mít pevně dohodnutý vzájemný kurs 1:1 - do té doby, než se obě ekonomiky „rozutíkají“. I potom by však měly určité oblasti zůstat společné, například armáda. V Bratislavě informoval novináře M. Húska. Podle něho se neuvažuje se zřízením celnic na moravsko-slovenské hranici, občané také nemají být cizinci ve druhé republice, přičemž však obě země budou mít mezinárodněprávní subjektivitu. Federální majetek by se měl rozdělit v poměru 2:1. NÁVRAT NEBO ALIBISMUS NEBO ZAMLŽOVÁNÍ? Na stole předsedy Slovenské národní rady, J. Prokeše, se 20. srpna objevil zčistajasna návrh smlouvy o vytvoření Česko-Slo- venské Unie. Navrhuje se v něm velice těsný svazek dvou republik, mnohem užší a pevnější, než představuje současná federace, tolik kritizovaná slovenskými představiteli. Tak to ve své reakci zhodnotil předseda federální vlády Jan Stráský. Jsou tam např. ustanovení, že občan České republiky je současně i občanem Slovenské republiky a naopak. Oba jsou také občany Unie. Společná definice a tvorba zahraniční a bezpečnostní politiky v rámci Unie jsou obsahem dalších ustanovení. Smlouva by měla mít platnost buď na 5 nebo na 10 let nebo na dobu neurčitou, a to bez možnosti výpovědi. Stejně překvapující a zajímavý jako návrh sám je i způsob jeho předložení či spíše anonymního objevení a jeho autorství. Předseda SNS jej nalezl na svém stole. VI. Mečiar řekl novinářům, že zná autora, ale s lišáckým úsměvem dodal, že „nepoví“. M. Kňažko prohlásil, že jde o návrh, o kterém by se mělo jednat na příští schůzce s ODS. M. Číč, hlavní expert HZDS pro ústavoprávní otázky, řekl, že jej nepřipravoval a nic o něm neví. Další představitelé se vyjadřovali podobně neurčitě a původ návrhu není dodnes zcela jasný. Někteří tvrdí, že byl zpracován odborníky na objednávku SNR a že je to jen pracovní materiál. Václav Klaus návrh jako celek zamítl zásadně, protože podobná Unie je podle něho pro českou stranu nepřijatelná. Platí stanovisko - buď funkční federace nebo dva samostatné státy. Tisk pochopitelně přinesl různé úvahy, mezi nimi i úvahu, že jde o snahu přesvědčit vlastní voliče na Slovensku o vůli zachovat společný stát, kterou česká representace odmítá - tedy v podstatě o alibis- mus. Mnohé nasvědčuje tomu, že slovenská representace nezměnila svou taktiku při vyjednávání o uspořádání státu. Na jedné straně je to jasný „tah na branku“ plné samostatnosti s mezinárodněprávní subjektivitou, na druhé straně opakované pokusy o zachování jakéhosi státního svazku kon- federačního typu. Není těžké uhodnout důvody takového postupu. Od okamžiku, kdy HZDS poznalo (s překvapením), že se „dobývá do otevřených dveří“, jak to při jiné příležitosti výstižně vyjádřil J. Čamogurský, došlo k obratu, ale jen v tom, že kromě důrazu na samostatnosti se nyní zvýšil i důraz na zachování co nejužších vazeb s českou stranou. Nikdo už nebrání Slovensku v plné samostatnosti a v té chvíli si jeho vůdcové začínají uvědomovat velikost své odpovědnosti. K poznání nebezpečí nové cesty však přicházejí až v době, kdy už „překročili Rubikon“. I v hospodářské oblasti však prožívá současná slovenská representace zásadní změnu svého kursu. Jeden z hlavních argumentů slovenských představitelů v minulých jednáních o státoprávním uspořádání byl nesouhlas s rozsahem a tempem ekonomické reformy, která prý nerespektovala slovenská specifika. Dnes, když česká strana uznává právo Slováků na odchod z Československa, a když se přední národohospodář HZDS vrátil ze své, dá se říci průzkumné cesty do USA, slyšíme ze Slovenska zcela jiné hlasy. Na tiskové konferenci ve Vídni dne 20. srpna říká ministr Dolgoš ’e slovenské hospodářství bude nadále směřovat k trhu, že nebude zpomalovat ekonomickou reformu. Zapomněl zřejmě, že všichni bojovníci za slovenskou samostatnost právě o toto zpomalení bojovali. Také privatizace zůstává pro Slovensko klíčovým programem. Podobně na téže konferenci prohlásil jiný ministr slovenské vlády Tóth, že rozpory s českou stranou spočívaly v tom, že „Slovensko chtělo vytvořit lepší podmínky pro zahraniční kapitál, než to umožňovaly federální zákony“. Podle něho má Slovensko podporu Evropské banky pro obnovu a rozvoj i Mezinárodního měnového fondu, protože „základní principy naší ekonomické transformace jsou shodné s metodami Václava Klause“!! Zapřísáhlí odpůrci Klausovy reformy, kterou odmítali jako hlavní příčinu slovenských potíží (spolu s útlumem zbrojní výroby) a jeden z důvodů samostatnosti, se tedy k němu teď horlivě hlásí, aby si zachovali přízeň Západu - a vůbec se při tom nečervenají. A H. Kočtúch po návratu z USA, kde jednal s různými činiteli především o hospodářských otázkách Slovenska, říká ve své zprávě mimo jiné: „... v podtónu téměř každého rozhovoru rezonoval strach, že po rozdělení ČSFR bude slovenská vláda uplatňovat deficitní financování.“ A na jiném místě: „... pokračovat ve zbrojní výrobě, a to i v omezeném rozsahu, znamená mezinárodní izolaci Slovenské republiky.“ A opět jinde: „Obyvatelům Slovenské republiky je potřeba jednoznačně říct, že ekonomická cena za nezávislost je vysoká a na tři až pět let je třeba počítat s dalším snížením životní úrovně.“ ODPOVĚĎ A ODPOVĚDNOST ČESKÉ STRANY Česká opozice byla ještě počátkem srpna téměř jednotná v obhajobě společného státu. Všechny její složky, parlamentní i mi- moparlamentní, kritizovaly postup ODS při jednání se slovenským Mečiarovým hnutím. Obviňovaly obě tyto strany z neoprávněného přisvojování si práva rozhodovat o osudu Československa. Ve druhé polovině měsíce se postupně názory mění, alespoň u části opozičních stran. LSU, ČSSD i HSD-SMS se při osobních setkáních s vedoucími činiteli HZDS přesvědčily o tvrdém stanovisku slovenské strany ve věci mezinárodní subjektivity a zřejmě si uvědomily, že tento požadavek je neslučitelný s myšlenkou společného státu. Přesto všechny tyto strany i dále trvají na referendu jako na jediném přijatelném způsobu, kterým se má občan vyslovit k tak zásadní otázce, jako je zánik jeho státu. V této souvislosti vzniká přirozeně otázka, zda česká politická representace nebo její vítězná a vedoucí část má právo rozhodnout o budoucnosti Československa tak, jak to v současné době činí. Je obvinění, vznášené opozicí, oprávněné, říká-li, že koalice chce rozhodovat pod vlivem svých stranických a ideologických, tedy úzkých zájmů? Vyvozovat oprávnění k rozdělení státu na základě své, třebas i oprávněné obavy o vlastní mocenské postavení, by bylo nesporně nepřípustné. Bylo by to čítankové zneužití politické moci, i když získané demokratickou cestou, proti zájmům občanů 8 POLYGON 6/92 [pageend8]a státu. Vládní koalice však svůj postup hájí tvrzením, že kritika jejího postupu z řad opozice, a to jak parlamentní tak i mimo- parlamentní, svůj zájem o stát jen předstírá, resp. že jím kryje svoji snahu změnit důsledky voleb, že jde především o levicové zájmy, o změnu demokratického režimu. Takové odmítání kritiky jako levicového útoku na demokracii je u nás po listopadu 1989 pochopitelné. Socialismus a levice a všechno, co s těmito pojmy jen trochu souvisí, má v této době velice špatné jméno. To však nemůže znamenat, že tomu tak bude vždy i v budoucnosti, že se socialismus a demokracie vždy a všude vylučují. Pouhý strach vládnoucí občanské koalice ze ztráty mocenského postavení a z možného posunutí politické scény k socialismu by nemohl ospravedlnit rozbití státu, i když je socialismus dnes ve střední Evropě zdiskreditován. Takový důvod by byl tím méně přijatelný v případě, kdy jde o zánik státu, který si ve své svobodné minulosti získal vynikající jméno a s ním spojené mezinárodní uznání, přinášející řadu nenahraditelných výhod všem jeho občanům a národům i národnostem. Kdyby situace v současném Československu odpovídala takovému hodnocení, bylo by počínání vládní representace nejen neoprávněné a nedemokratické, ale přímo škodlivé pro zájmy státu i občanů. Má tedy kritizující opozice pravdu? Demokracie a socialismus se obecně nevylučují. Ve střední Evropě však minulá léta spojila socialismus s nedemokratickými způsoby tak silně a pronikavě, že osobní nesvoboda, kolektivismus a neschopnost převzít odpovědnost za svůj vlastní život vnikly hluboce do myšlení lidí a, což je rozhodující, spojily se tam s idejemi socialismu. Je to jistě nesprávné, aleje to skutečnost, se kterou bude nutno intenzivně bojovat nejméně po celou jednu generaci. Obavu občanských politických sil musíme proto považovat za oprávněnou a objektivně správnou, protože případné vítězství levice by u nás bylo spojeno s nebezpečným ohrožením demokracie - alespoň za současného stavu myslí naší společnosti. Stát může mít jen jednu mezinárodní subjektivitu. Neoblomné lpění slovenské representace na vlastní právní subjektivitě Slovenska znamená ve svém důsledku subjektivity dvě. Totéž by platilo i při jakémkoliv dělení této subjektivity a tedy již samotný slovenský požadavek mít vlastní „hvězdičku“ rozbíjí Československo jako společný stát. Aleje tu ještě další, neméně závažný důvod zániku Československa. Upozornil jsem již v předcházející části, že dřívější slovenská argumentace o nepřijatelnosti československé hospodářské reformy a celé hospodářské politiky pro Slovensko dnes už neplatí a že tedy odpadá ekonomické zdůvodnění slovenských separatistických snah. Je také nesporné, že obsah a závěry zprávy H. Kočtúcha z cesty do USA je v diametrálním rozporu s volebním programem a předvolebními sliby jak vítězného Mečiarova HZDS, tak Prokešovy SNS. Předpovídaný a téměř jistý pokles životní úrovně na tři až pět let jako cena za samostatnost je rovněž prokazatelně pravý opak toho, co slibovaly vítězné strany na Slovensku po dosažení samostatnosti. Jak se tedy všechny řeči o rozkvětu Slovenska, o doplácení Slováků na federaci a podobné zdůvodňování ve volebních programech HZDS a SNS liší od obyčejných prázdných předvolebních slibů a lží? Nejde nám o moralizování. Uvádíme tyto skutečnosti, protože nevěříme v tak slabé vědomosti a nízkou inteligenci slovenských představitelů, a protože jsme přesvědčeni, že to všechno, co od nich slyšíme dnes, věděli samozřejmě dříve také. Jestliže přesto trvali a stále trvají na samostatnosti Slovenska, dokazuje to, že věděli a vědí, co chtějí, že jejich rozhodnutí je pevné a že jsou připraveni snášet a překonávat všechny potíže, spojené se vznikem samostatného státu. Jinými slovy to znamená, že nemají politickou vůli k zachování Československa. Můžeme s tím z hloubi duše nesouhlasit, ale nezbývá nic jiného, než jejich vůli ctít a uznat skutečnost, že za Československem v dosavadní podobě společného státu Čechů a Slováků v dnešní době nestojí dostatečná politická vůle. Při takovém pohledu a rozboru vnitropolitického vývoje u nás budeme zřejmě jinak hodnotit postup vládnoucí koalice i kritiku z řad opozice. Něco jiného je ovšem názor, že vedoucí slovenští představitelé měli mluvit otevřeně, že měli slovenského občana předem pravdivě informovat o jeho budoucí situaci a že budou s největší pravděpodobností musit vypořádat se s procitnutím slovenské veřejnosti z růžového snu o samostatnosti, přinášející hojnost všeho, do kterého ji svými předvolebními sliby vědomě uspali. Tento problém ovšem již nemůže být a ani nebude řešen v českých zemích. * * * * * * * Závěrem zdůrazňuji, že ještě stále není rozhodnuto s konečnou platností o zániku Československa, že stále ještě teoreticky žije naděje, že by snad v případě referenda mohli občané rozhodnout jinak. I kdyby však referendum vyslovilo požadavek zachovat společný stát, bylo by to představitelné v praxi jen za předpokladu, že by v jedné z republik byla - snad volbami - vyměněna celá vládnoucí koalice. A to v současné chvíli patří podle mého názoru do kategorie zbožných přání nebo zázraků. Ale zázraky se dnes už nedějí a zbožná přání zůstávají nesplněna. • POLYGON 6/92 9 [pageend9]DUŠAN NOVÁK Vývoj hospodářství v ČSFR HOSPODÁŘSKÝ VÝVOJ STÁLE PŘÍZNIVÝ Zatímco denní tisk uveřejňuje pesimistické předpovědi o následcích rozdělení republiky, vládní ekonomové označují hospodářské výsledky za první pololetí 1992 jako velmi uspokojivé. Federální statistický úřad ve své zprávě hodnotí, že ukazatelé jsou příznivější než se očekávalo. Průmyslová výroba byla ve srovnání se stejným obdobím 1991 nižší o 20%, ale podle měsíců se rozdíl postupně snižoval, v červnu se zlepšil na 10%. Dle odhadu FSÚ bude celoroční objem výroby jen o 9% nižší než 1991 a ve IV. čtvrtletí vyšší o 11%. Nejlepší výsledky vykazuje stavební výroba, která bude za celý rok 1992 vyšší o 10% než 1991. (Prognóza platí za předpokladu, že případný rozpad státu neovlivní nepříznivě tento vývoj.) V červenci se spotřebitelské ceny zvýšily ve srovnání s červnem o 0.8%, nejvyšší- mi položkami byl vzestup cen nájemného státních bytů o 25% a autobusové dopravy o 26%. Od počátku roku do července ve srovnání s 12/1991 se ceny zvýšily o 3.9%. Ve srovnání se stejným obdobím loňského roku byly ceny v červenci vyšší o 7%. I v červenci nezaměstnanost mírně klesla, úbytek však činil v celé ČSFR pouze 4800 osob. K 31.7. připadali najedno volné místo čtyři uchazeči o zaměstnání (v ČR 1.6, v SR 20). V Praze na jednoho uchazeče připadá asi 9 volných míst, ale v západoslovenském regionu 30. Zahraniční obchod vykázal za první pololetí aktivum ve výši 10.2 mid. Kčs. Vývoz dosáhl hodnoty 148 mid. Kčs a směřoval hlavně do států s vyspělou tržní ekonomikou (56%). Dovoz klesl o 17% na 138 mid. Kčs, takže výsledné saldo bylo aktivní 10 mid. Kčs. V posledních dvou měsících pololetí však vývoz klesal a dovoz zůstával na stejné úrovni. Přesto však FSÚ očekává celoroční aktivní saldo ve výši 16 mid. Kčs, které však celé připadá na ČR, SR vykáže mírné pasivum. Zpráva ministerstva financí o plnění státních rozpočtů vykazuje malý celkový přebytek 4 mid. Kčs. Federální rozpočet je pasivní o 4 mid. Kčs, český je aktivní 4 mid. Kčs a slovenský v podstatě vyrovnaný. Výsledek je celkem příznivý, ale ministerstvo upozorňuje na nízké výnosy daně z obratu, které dosáhly za pololetí pouze 40% celoroční hodnoty. Příjmy obyvatelstva rostou rychleji než poptávka po zboží, obyvatelstvo spoří. Přetrvávaly daňové úniky např. při nákupu lihoviny pro vývoz a při placení cla za dovozy. Legislativní opatření již některé nedostatky v zákonech odstranila. Pro druhé pololetí trvá nebezpečí, že vzniknou schodky. DĚLENÍ STÁTU Předseda FSÚ ing. Šujan uveřejnil v Hospodářských novinách článek, ve kterém mj. propočítává ztráty, které vzniknou rozdělením státu v roce 1993. Vydání nových občanských průkazů, bankovek, dělení majetku, pokles cestovního ruchu a přílivu zahraničního kapitálu sníží hrubý domácí produkt (HDP) v ČR o 6 mid. Kčs a v SR o 8 mid. Omezení vzájemných dodávek zboží způsobí větší pokles pro ČR oil mid. Kčs, pro SR 8 mid. Celkové snížení HDP v roce 1993 dosáhne v ČR 17 mid. Kčs (2%) a v SR 21 mid. (6%). Platební bilance ČR se vylepší o 16 mid. Kčs (5%) a SR zhorší o 7 mid. (7%). Konečně státní rozpočet ČR rozdělením získá 1 mid. Kčs, ale slovenský ztratí 10 mid. Několik představitelů NEZES (Nezávislé sdružení ekonomů Slovenska) navštívilo koncem července Washington, kde hovořili se zástupci MMF, Světové banky, ministerstva zahraničních věcí a kongresu, aby zjistili jejich stanoviska k rozdělení ČSFR. Vedoucí delegace H. Kočtúch (HZDS) uveřejnil koncem srpna o tomto jednání výslednou zprávu. MMF upozornil, že podmínkou přechodu SR k trhu je odstátnění, cenová liberalizace, tvrdá rozpočtová omezení, kontrola inflace atd. Nejdůležitějším zdrojem rozpočtových úspor jsou sociální výdaje, pokračovat ve zbrojní výrobě znamená mezinárodní izolaci SR. Podle slovenských novinářů je tato zpráva v rozporu s volebním programem HZDS a programovým prohlášením slovenské vlády. KUPÓNOVÉ SPEKULACE POKRAČUJÍ Federální ministerstvo financí oznámilo, že po druhém kole kupónové privatizace DIKové i fondy již dostali 170 milionů akcií, t.j. 56% nabízeného množství. Přibližně dvě třetiny získávají investiční fondy, neboť disponují větším počtem kupónů. Fond Investiční kapitálové společnosti Komerční banky (IKS KB) oznámil, že měl k disposici téměř 500 mil. bodů a 90% již uplatnil. U téměř tří set společností získal 10 až 20% akcií, proto v mnoha z rich má zajištěno zastoupení ve správní radě. Kritikové vytýkají Centru kupónové privatizace (CKP), že podle výsledků prvního kola příliš upravilo ceny akcií podle poptávky. U společností, kde zájem převýšil nabídku, zvýšilo cenu tak, aby všichni žadatelé byli uspokojeni. U méně přitažlivých společností CKP cenu snížilo, aby se celkový počet zbývajících bodů rovnal souhrnu akcií krát bodová cena. Část dřívějších zájemců však zdražené akcie již neobjednala (hotely, pivovary) a dala přednost zlevněným společnostem (strojírny). Akcie přitažlivých podniků se prodaly jen zčásti a u mnoha opomíjených společností nastal převis. Třetí kolo zahájilo 26. srpna, objednávkové období končí 15. září a závěrečným dnem byl 6. říjen. Nové ceny kolísají od 97 akcií za 100 bodů u podniků pravděpodobně určených k likvidaci: ČKD Praha, Aero Praha, Povážské strojárne, až po 1/800 za hotel Palace Mariánské Lázně, hotel Panorama Praha. Celkem u 120 podniků již prodej skončil a třetího kola se zúčastní 1371 akciových společností s kapitálem 132 mil. tisícikorunových akcií. Odborníci upozorňují, že u mnoha společností je větší část akcií již prodána a u zbytku se velmi nesnadno vyrovná nabídka a poptávka. Proto CKP bude možná pro dokončení první vlny nuceno uspořádat více kol než předpokládaných pět. Dosud však chybí zákon o cenných papírech, který umožní novým akcionářům, aby se ujali svých práv. Musí to být zákon federální, republiky nejsou příslušné. DIKy i fondy zvláště zajímá, zda budou akcie z kupónové privatizace ihned obchodova- telné bez jakýchkoliv překážek. Pesimisté vyslovují obavu, že při zcela volném obchodu bude burza zaplavena příkazy k prodeji. Při současném přetížení parlamentu však poslanci pochybují, že zákon projde legislativní cestou tak rychle, aby mohl vstoupit v platnost od 1.1.1993. Na zřízení burzy se usilovně pracuje, velmi pomáhají zahraniční odborníci. PROBLÉMY ZEMĚDĚLSTVÍ Ministr zemědělství ČR Josef Lux označil jako kritickou situaci v navracení zemědělského majetku původním vlastníkům. Ze 170 tisíc podaných restitučních nároků je vyřízeno pouze 15 tisíc. Do konce roku, kdy končí termín pro uplatnění nároku, stoupne počet žádostí o dalších 30 tisíc. Ministr Lux považuje za hlavní příčinu zdržování neochotu podniků majetek vracet. Varoval viníky, že nedostanou ani korunu dotací. Ministerstvo připravuje normu, která by povinné subjekty za neplnění povinností citelně postihovala. Tisk upozorňuje na různé machinace dosavadních vedení družstev, které jsou zaměřeny proti restituentům. Mnozí žadatelé nedostali doklady o vlastnictví majetku včas, neboť pozemkové úřady jsou přetížené. Vedení družstva se snaží vyloučit tyto 10 POLYGON 6/92 [pageend10]žadatele z transformačního procesu. Na mnohých valných hromadách prosazují vedoucí, aby stanovy obsahovaly povinnou pracovní účast členů, pak by bývalí vlastníci museli družstvo opustit. Vedení se rovněž snaží o různé majetkové úniky, např. pronajmout výnosné provozy známým, nedodržovat ustanovení, která se týkají ocenění majetku atd. V loňském roce vykázalo zemědělství ČR ztrátu 9.4 mid. Kčs. Jednou z příčin tohoto nepříznivého stavu jsou nízké výkupní ceny zemědělských produktů. Např. v současné době se projevuje přebytek vepřového masa (důsledek zákazu exportu do ES zvířat vakcionovaných proti moru). Za 1 kg vepřového dostanou zemědělci od zpracovatele 22 až 24 Kčs, masokombinát účtuje obchodu cenu o 7 až 10 korun vyšší a obchod prodává zákazníkům průměrně za 60 Kčs. Federální úřad pro hospodářskou soutěž proto vyšetřuje údajné tiché kartelové dohody mezi podniky masného průmyslu. Ministr Lux chce odstranit monopolní chování zpracovatelského průmyslu propojením s prvovýrobou. Jeho ministerstvo prosazuje, aby v privatizačních projektech předkladatelé vyhradili 30% akcií pro zemědělské prvovýrobce. Mnoho se diskutuje o dalším vývoji forem hospodaření v zemědělství. Malá hospodářství, jaká existovala do kolektivizace, nejsou ekonomicky únosná, družstva jsou poznamenána dosavadním špatným hospodařením a vedením, jež dosazovala strana podle politických měřítek. Ministr Lux očekává, že po transformaci bude členská základna vyvíjet tlak na dosazení schopného managementu, který by družstvo vedl k prosperitě. Soukromí vlastníci, zatím ojediněle, se snaží zakládat sdružení, která by na vlastní i pronajaté půdě a dalších výrobních prostředcích hospodařila ve větším měřítku. Takové kapitálové zemědělské společnosti vznikají v bývalé NDR, kde se jejich průměrná výměra pohybuje až kolem 1400 hektarů. • ANTONÍN MĚŠŤAN Četba k vodě Literární kritici, knihkupci a nakladatelé v Německu zjistili, že nejvíc knih se prodá a čte v zimě. To samozřejmě nepřekvapuje - nic jiného se ani neočekávalo. Zajímavé je zjištění, že druhá vlna zájmu o knihu je v létě. Lidé mají dovolenou a když o dovolené prší, přečte se kdeco. Jenže ono nemusí pršet a lidé berou v létě knihu do ruky poměrně často. U řeky, u jezera nebo u moře, v horských chatách a hotelích se hodně čte. Existují dokonce knihy, psané rovnou pro čtenáře na dovolené. Je to velmi lehká strava a v hlavách čtenářů z ní moc nezůstane. Většina čtenářů dává ostatně přednost hodnotnější četbě. Jsem čtenář netypický - jako literární historik musím přečíst kdeco, také v létě. A k tomu si přidávám ještě četbu knih, které bych číst nemusel, ale čtu je se zájmem. Když mi Václav Bělehradský dal v Praze svou knížku „Kapitalismus a občanské ctnosti“ (Čs. spisovatel), tak jsem si řekl, že tohle může počkat - nejde přece o beletrii ani o literární vědu. Jenže knížku jsem měl nahoře na hromadě jiných knih a tak jsem se do knihy Bělohradského přece jen začetl. Přiznám se, že jednotlivé úvahy jsem v novinách Mladá fronta Dnes nečetl a tak na mě dopadla tíha těchto textů naráz. Tržní ekonomika, které se dost nešťastně říká kapitalismus, má své přívržence a odpůrce všude, nejen v Čechách. Nakonec jsem se nedověděl, zda se Bělehradský tržní ekonomiky vlastně bojí či nikoli. Jenže jsou tam v té knize věci, které vybízejí k zamyšlení. Pustil se Bělehradský do Svi- táka, což dnes dělá kdekdo. Vyřizuje si to s ním inteligentně, což zase kdekdo nedělá. Ostatně: sedím-li s Ivanem Svitákem u stolu, přestává být bojovný a v ledačems se shodneme. Bělehradský by si měl sednout ke stolu se Svitákem a až by si ledacos vysvětlili, mohli by vydat společnou knížku. Určitě by se neshodli - to by ale věci bylo na prospěch. U stolu bych s nimi chtěl sedět já: zajímala by mě jejich debata a myslím, že bych je uměl umírnit v případě, že by se do sebe zvlášť ostře pustili. Zatím vám „Kapitalismus a občanské ctnosti“ doporučuji ke čtení třeba u vody. Nudit se nebudete. - V Čs. spisovateli vyšla kniha Júlia Sa- tinského „Moji milí Slováci“. Řekl tam hodně nepříjemných věcí svým slovenským krajanům a zaryl i do Čechů. Čte se to moc dobře, mohu jen doporučit. Teď by někdo z Čechů měl sednout a napsat „Moji milí Češi“. Měl by říct hodně nepříjemných věcí Čechům a rýpnout taky do Slováků. Třeba se někdo dá zlákat a takovou českou knížku nám napíše. - Netušil jsem, že se někdy zamyslím nad problémem, zda by se měl zrušit trest smrti. A už vůbec jsem netušil, že o tomto problému vyjde napínavý český román. Olomoucký advokát Petr Ritter vydal nedávno v Melantrichu román „Protipopravčí četa“. Knížka je vlastně detektivka, která porušuje jedno ze základních pravidel tohoto žánru: čtenář se nakonec nedoví, zda pachatel skutečně vraždil. Už proto mě kniha zaujala - hned na podzim ji ve svém úvodu do literární teorie pro studenty naší fakulty uvedu jako pokus, a to zdařilý pokus, překročit rámec tradičního detektivního románu. Ritter umí psát - a je proti trestu smrti. Knížku jsem přečetl jedním dechem. Jako rodilý Pražan jsem autorovi odpustil i některé moravismy, které jsou občas na hranici jazykové korektnosti. Kdyby mi student napsal: „Zedvakrát si ještě nacpat dýmku“ - se zlou by se potázal. ,Zedvakrát“ přece není správně česky. Ale jinak si jistě s chutí přečtou „Protipopravčí četu“ nejen Moravané a Slezané, ale i Češi z království. Takže čeští čtenáři si letos přijdou na své - nejsou při volbě četby odkázáni jen na překlady. Třeba se také v českých zemích ukáže, že se vedle zimního období hodně čte i o dovolené v létě. Odborníci by této věci měli věnovat zvýšenou pozornost. • „Útěky železnou oponou“ redaktora Jožky Pejskara vyšly ve 2. vydání v Melantrichu. Autor v knize líčí nejdramatičtější útěky, jako „Vlakem svobody“, jak to bylo s přeletem tří dakot do Erdingu, jak se prostříleli bratří Mašinové východním Německem a řadu dalších pozoruhodných a napínavých útěků. První vydání, které vyšlo v curyšském Polygonu ještě za existence železné opony, bylo velmi brzy rozebráno. Nyní mají zájemci o tuto knížku možnost šiji objednat přímo u autora, který vám ji dodá s autorským podpisem: Josef Pejskař, 330 Stage Coach Lane, FALLBROOK, CA 92028, USA. (Cena SFr. 10.00, US$7.00, Can$8.00) • POLYGON 6/92 11 JAN KRISTOFORI [pageend11]KAREL KRYL Mimochodem... Motto: „Svoboda je hodnota, jejíž přítomnost přináší méně potěšení, než její nepřítomnost bolesti. “ Jean Paul (1763-1825), německý básník Dočetl jsem dopisy, uvařil kávu - a přemítám, co že odpovědět; snad by byl nejlepší xeroxovaný polotovar, nad který bych vždy - a jednotlivě - nadepsal oslovení. Tak stejné, obdobné, podobné jsou starosti a otázky, jen důvěra v „osoby veřejné“ strachy a obavy rozlišuje; tentam je optimismus, tatam vůle něco změnit. Zčásti re- signace, zčásti zaječí úmysly; do vnější nebo vnitřní emigrace. Do vnější se odchází, do vnitřní jsme zaháněni. Znám obě. Ti, kdo se do nich verbálně chystají, nevědí namnoze, co činí. Pochybuji navíc, jsou-li si vědomi, co emigrace či exil znamená - a co obnáší. Sotva kdo z těch dvousetpade- sáti tisíc Čechů a Slováků emigrací nové doby vyjádřil před odchodem svůj úmysl odejít. Silně pak pochybuji o tom, že by některý z nich emigroval právě v této době a za stávajících podmínek. Jsem naopak přesvědčen, že by se pokoušeli rvát se o místo na slunci tak, jako to dělají kdekoli na tom širém světě. Odtud strach z nich, nedůvěra k nim, závist vůči nim. Ale - to je jen omílání prázdné slámy. Co tedy vadí, co tedy trápí mé drahé? Jeden z důvodů .teoretické emigrace jest setrvávání starých struktur v mocenských pozicích. Na ředitelských a náměstkovských místech. Díval jsem se, či sledoval dvě kola presidentské volby. Nenašel jsem vážného protikandidáta v prvním kole. S politováním jsem musel konstatovat, že se ani pan Sládek neodvážil přímého střetu s autoritou, byť sebevíce pochybenou, rozmělněnou, neodvážnou, či odvahy zbavenou. A kolo druhé? S demokratumím davem hysterických Havelek a Havílků, kteří si neuvědomují nic, co jim sametový president opakuje týden co týden ve vypůjčených hovorech z Lán, netuší zbla z toho, co jim o demokracii pravil a dosud ze záhrobí tvrdí originál Tomáše Masaryka. A jsem věru zvědav na kolo třetí. Vypadá-li to obdobně ve chvíli, kdy se rozhoduje o převzetí zodpovědnosti i v továrně, v družstvu, v obchodě, není divu, že v zodpovědných křeslech setrvávají ti, kdo tam seděli dosud. Viděl jsem plakat chlapy jako hory nad tím, co jim zase gauner vyvedl. Chlapi nebrečí, chlapi se perou. A to i tehdy, jde-li o život. Nad rozlitým džbánem federálního mlíčka pláčou jiní. Jakkoli to nám, Čechům, Moravanům a Slezanům nevoní, je slovenská nezávislost vkotvena už v první federální ústavě. Je hloupostí představenstva slovenské části dosud existujícího státu, má-li za nutné proklamovat fakta, de iure právoplatná už před dvaceti a více lety. A to ještě tak, jak k tomu došlo: tedy veřejným bolševickým způsobem, demokratické zvyklosti odporujícím od A do Z - a vypočítaným na přežívající a bezmála už vrozenou občanskou neodvahu „chlapců u koryta“. Týden před hlasováním jsem v Bratislavě odzpíval dva koncerty. Netajil jsem se nevolí - a řekl, co jsem si myslel. Říkali mi předtím v Čechách: nejezdi tam, zabijí tě. Ano, pokusili se: rozmáčknout mě v objetí a upít do bezvědomí. Smáli se na stejných místech a téže hlouposti, jako kterýkoli z této strany dosud neexistentní - a bohdá ani v budoucnosti neexistující hranice. A bude-li, nedejbože, tato hranice jednou postavena, vězme, že krom Avi- gnonského má každý most dvě strany, dvě strany má i každý plot. Neopomenu nikdy, a znova a znova opakuji: bylo to právě na náměstí Slovenského národného povstania v Bratislavě, kde na mne více než sto tisíc lidí křičelo: Vitaj doma! a: V jednote je sila! Jestliže tedy dnes 5000 lidí slaví „Samostatnost“ či „Nezávislost“, táži se, kde zůstalo oněch 95.000? A jestliže někde zůstali, dobře jim tak. Chlapi nebrečí, chlapi se perou. A ještě nad nouzí pláčeme. Zvolili jsme si ji. Dědičným brbláním, spojeným s neči- nem. Volebním aktem, vedeným touhou po silné ruce, touhou po tom, aby nám někdo odebral zodpovědnost za sebe samy. Zvolili jsme si heslo „Peníze nesmrdí“. Zbývá otázka, jsme-li na prodej. Červenec 1992 ■ čajnými. Možno preto nás aj tak dokonale cíti - všetkých, už či sme Slováci, Česi alebo čojaviem Indovia. Zatiaľ Kryla v Indii nepoznajú. Ale možno by ho tam milovali tiež. SOŇA ČECHOVA ■ KAREL KRYL - SUPERSTAR Mosty, červenec 92 - Možno nie na celej zemeguli, ale v Bratislavskom stredisku kultúry na Vajnorskej ulici celkom iste. Bol sparný večer, v sále na nevydržanie, ale zato ľudia stáli aj na stoloch pri zadnej stene. Jediný Kryl s gitarou ich držal v napätí dve hodiny bez prestávky ako velká hviezda v parížskej Olympii. Boli to dva koncerty za sebou, boli to piesne a bolo to o všetkom. Nielen piesne. Kryl hovoril s obecenstvom tým spôsobom nadaných - tak ako s kamarátmi, s dôverne známymi. „Já jsem tady doma, jestli se to někomu líbí nebo nelíbí!“ Líbilo se to všetkým, a veľmi. Páčili sa piesne, nové, zväš- ča smutné - lebo darmo je, na tomto koncerte mal vrodený humor Karla Kryla odtienok smútku - páčili sa aj piesne spred dvadsiatich rokov; celá sála ich tíško spievala s ním, a pri slávnon Bratříčkovi, ktorý zabolel novou časovosťou, veru nejeden aj poťahoval nosom. Niežeby nás Kryl nebol aj rozosmial, ojojoj. Istotne dobre padlo nejednému slovenskému uchu, že titul „súdruh“ sa ušiel nielen Mečiarovi, ale aj Klausovi. Darmo, Kryl je a bude disident a odbojár v každom režime. Je dolu, je s nami, obyOstrov pokladů Jsem zřejmě na hlavu, když o pocty se nervu, když s proudem neplavu - - a raděj pro Minervu přepřahám Pegasy Jsem zřejmě na mozek, když hledám před vzlétnutím k přistání podvozek - - a do vztyku se nutím, s rizikem pro vlasy Když místo po Hradu sám chodím po ulici, když smím - a nekradu, jsem zřejmě na palici! Já zůstal pozadu: hniju si na vesnici. Rád. Jsem zřejmě na lebku, když nechci nové bohy, či lesklou nálepku - - a preferuji nohy k pohybu po zemi Jsem zřejmě na bednu, když nevím, kolik za to, když strachem neblednu - a píšu pro Erató, byť zase v podzemí Spláchl jsem dozadu výhodnou investici: lépe žít o hladu, než zdobit šibenici! Svůj ostrov pokladů v domečku na vesnici (svůj ostrov pokladů v domečku na hranici) (svůj ostrov pokladů v exilu za hranicí...?) mám... Karel Kryl Babylon Když hrdost s prasaty se válí na kompostě, v korytě perly jsou a nouze v podhradí, jdu s tebou - plešatý — - po Babylonském mostě, pod bledou kulisou na temném pozadí. Tvá ruka chvěje se - - snad strachem - nebo touhou. 12 POLYGON 6/92 [pageend12]V podpaží zvlhla jsi - -jen chvíli od klína, na špatné adrese, kde kdekdo chce být slouhou, kde všichni souhlasí - - a každý proklíná. Ach, lásko, co se s námi stalo? Vždyť blbství zívající nám Véčka prstů vzalo - - i světlá světla svící; a správci staronoví dál v kalné vodě loví: - - zvuk mincí mezi slovy. Co říci...? Amora bez luku už překřičely žestě. V hospůdce se sloupy si se mnou víno dej! Vedu tě za ruku po Babylonském městě, - - ty nejsi ke koupi - já - nejsem na prodej...! Karel Kryl ■ MILAN HULÍK Z PRÁVNÍKOVY PALETY ADVOKACIE A LUSTRACE Jestliže byla advokácie vyloučena z lust- račního zákona, bylo tomu jak pro charakter tohoto povolání vymykajícího se ze státní správy, tak i pro možnost volby klienta zvolit si svého právního zástupce podle svého výběru. Tato možnost volby je tolerována i v tom případě, že právě ono odium spolupráce s StB bude pro klienta oním doporučujícím kritériem. Proti gustu žádný dišputát! Každý k svému, ostatně pranostika vychází ze staleté moudrosti a spolupráce s StB byla jen moderní variací po staletí se vracejících peripetií špiclování, denunciantství a honorovaného práskání. Aby však klient takovouto nebo jinou volbu vůbec měl, musí vědět! Zatím neúplný seznam spolupracovníků v kategorii „AGENT“, v němž je i řada advokátů, neprokazuje nic jiného, než že dotyčný souhlasil se spoluprací s StB. To Samo o sobě, bez vědomostí o tom, za jakých okolností, zda dobrovolně či pod nátlakem a hlavně co pro tu spolupráci vlastně udělal, nemusí mnoho znamenat. Avšak existuje nejen registr, v řadě případů i registrované svazky a z nich je možné výše uvedené otázky zodpovědět. A tato zjištění jsou nejen zajímavá, ale mnohdy i otřesná. Otřesná jako svědectví o totalitním režimu a o charakteru lidí, v tomto případě těch, kteří absolvovali specielní vzdělání a složili dokonce i přísahu, aby chránili zákon, právo a spravedlnost. Smyslem onoho „spondeo et policeo“ nebyl socialistický zákon a socialistická spravedlnost, ale ona vyšší přirozenoprávní humanita a spravedlnost, jejíž pojmy bylo možno pochopit i při studiu na právnické fakultě totalitního státu. Bylo řečeno, že advokácii jako nestátní orgán není třeba chránit před setrváváním těch, jejichž charakter (nebo třeba jen statečnost) neobstál a neobstála. Ale zákon o advokácii má dvě důležitá ustanovení, kterým se odlišuje od jiných stavovských předpisů. Advokát má býtŕez- úhonný a má povinnost mlčenlivosti o věcech, o nichž se dozvěděl při výkonu advokácie, tedy při poskytování právní pomoci. Její poskytování je totiž založeno především na vztahu důvěry mezi klientem a advokátem. V případě této mlčenlivosti je to jasné. Advokát, který ji porušil, a to i ve vztahu k orgánům mocenského aparátu totalitního státu, závažným způsobem porušil svoji povinnost. V souvislosti s tím je nutno uvést, že této povinnosti mohl být advokát zbaven svým klientem nebo vrcholným orgánem advokácie Z pohledu zpoza svazků spolupracovníků StB se jeví dnes komické kdysi tvrzení tehdejších představitelů advokácie, že sporé žádosti StB tehdejšímu Ústředí advokácie o zbavení mlčenlivosti advokátů ve vztahu ke klientům byly statečně zamítnuty. StB měla totiž jiné možnosti, jak potřebné informace získat. Měla totiž své spolupracovníky - advokáty, agenty a důvěrníky, kteří buď ze strachu, za peníze či dokonce z ideového přesvědčení poskytovali bohaté informace. Mikrofiše registrovaných svazů jsou toho důkazem!!! I bez dosud nevyloženého pojmu bezúhonnost se jistě shodneme na tom, že takovéto porušení mlčenlivosti nečiní advokáta bezúhonným. Byli ovšem také jen takoví „spolupracovníci“, kteří informovali jen na kolegy, zvláště na ty, kteří vynikali jako exponenti pravice nebo obhájci disidentů. Zda tito spolupracovníci jsou bezúhonní nebo jen „úhonní“, by měl posoudit autorizovaný vykladač tohoto pojmu. Pak ovšem byli i ti, kteří informovali na všechny a o všem, nečiníce rozdílu mezi kolegy a klienty. Specifická je kategorie těch, kteří ideově zakaleni a zakotveni ve svých stranických a advokátských funkcích směřovali výše a rychleji ve své kariéře, právě díky horlivému informování svých řídících orgánů. Bylo zase jen věcí StB, jak využívala tyto informace, ať již proti sledovaným advokátům či ve prospěch svůj, stranické nomenklatury či ve prospěch advokátů-spolu- pracovníků. Totalitním kolotočem informací šly informace až k soudům, tak např. ve známém procesu s VONSem byl soud prostřednictvím StB informován o taktice a úmyslech obhajoby a obviněných na základě informací poskytnutých obhájcem a nasazenými spolupracovníky Vnitřní ochrany SNV, ač šlo o úplně zbytečnou zpravodajskou konspiraci, protože obvinění se ničím netajili a jejich závěrečné řeči mamě přerušované dr. Kašparem záhy kolovaly po celé republice. Otázkou zůstává, nakolik má ještě smysl utajovat všechno dnes! Nakolik zájem na mlčenlivosti archivů vyváží porušení smysluplné mlčenlivosti podle zákona o advokácii a poskytne krytí těm, jejichž spolupráce s StB sama o sobě postižitelná není, ale kteří se podle uvedeného zákona dopustili jednání, jež postižitelné je; není ani tak otázkou hamletovskou jako macbethov- skou! Avšak ani otázka míry, zla, ani džin zajatý v mikrofiších by neměl bránit posouzení zde ne již morální, ale právní odpovědnosti, neboť precedent zbytečnosti ustanovení o povinnosti mlčenlivosti a bezúhonnosti advokáta činí zbytečným nejen tato ustanovení, ale zákon o advokácii sám. HONECKER A ČSFR Věren svému komunistickému přesvědčení zdravil Erich Honecker po svém odchodu z vily chilského velvyslanectví v Moskvě zaťatou pěstí. Dal tím najevo, že komunismus nezemřel a že se jeho představitelé nemají za co stydět. Jistě, jestli komunisté něco postrádají, tak je to sebekritika, po které celá desetiletí volali ve svých stranických usneseních a sjezdových materiálech. Již těchto několik slov stranické hantýrky vyvolává nepříjemné mrazení, neboť komunismus žije nejen ve vzpomínkách, protože máme možnost se denně setkávat s jeho představiteli a vyznavači. V paměti zůstávají ale i zločiny, kterých se komunisté, zejména ti nomenklaturní, dopustili. Slovo zločin není sice právně nejpřesnější, platný trestní zákon je nezná, pouze trestné činy, ale jeho význam jako původního právního pojmu pro těžký trestný čin v původním slova smyslu označuje POLYGON 6/92 13 [pageend13]trestné činy, na které se nezapomíná nebo by nemělo zapomínat. Nezapomínají v Bulharsku, bývalém SSSR a bývalé NDR, ve státech, jež mimo nerozborné bratrství spojovaly i bratrské zločiny. Erich Honecker nebude souzen pro vykonávání svého stranického a státního úřadu, ani jako představitel komunistické moci, ale jako pachatel, který se dopustil trestného činu ve formě účastenství, návodu nebo pomoci k trestnému činu vraždy a trestného činu zpronevěry. A tyto trestné činy jsou trestné jak pro kmána, tak i pro pána. Ne ale v ČSFR, jehož orgány trestního řízení zřejmě rozlišují mezi vraždou obyčejnou a vraždou socialisticky zákonnou. Jinak si není možno vysvětlit, proč nebyli ještě před soud postaveni naši Honeckero- vé. I na našich hranicích se střílelo, dokonce jeden zastřelený byl přivlečen zpět z německého území, aby „lživá imperialistická propaganda“ nemohla tvrdit, že byl zastřelen až v BRD. O leckterých zastřelených a ubitých ví i soudruh Pich-Tůma, důchodce žijící v Turnově, také soudruzi Barák a Štrougal vědí své. Například jak byl z Rakouska unesen, mučen a posléze zavražděn Bohumil Laušman, předák sociálně demokratické strany, jemuž KSČ mohla vděčit za postoj sociální demokracie v únorovém puči. Jak kvalifikovat jednání právníků, soudců a prokurátorů, kteří věděli o nevině souzených a přece pro ně našli jediný trest - trest smrti! Ti, co žijí, by to mohli ve svých obhajobách vysvětlit. Je známo, že bez souhlasu politbyra se v této zemi mohlo měnit snad jen roční období. Kdo dal př-íkazy k mlácení disidentů, k jejich pronásledování, které vedlo až k sebevraždám a k emigraci? K pronásledování členů jejich rodin, k zabavování jejich věcí, kdo inicioval domácí prohlídky, zadržování a nezákonné procesy? Kdo bral lidem léta svobody a jejich dětem vzdělání? Kdo nařizoval jejich okradení a ožebračení? A to jsme stále ještě na půdě práva a trestního zákona. Neboť jedině ten dovoluje trestní postih individuální osoby za jednání kvalifikované v tomto zákoně. Koho však odsoudit za všechny ty škody ekologické a ekonomické, za nemožnost získání vzdělání pro jedny a poskytnutí pseudo- vzdělání jiným, za nemožnost poznávání cizích zemí a jazyků, za izolaci, demoralizaci a manipulaci s osudem statisíců a jejich rodin, za zničený bytový fond, za ztrátu sebevědomí a ztrátu řemesel a řemeslníků, za přetvářku a faleš, kterou do nás vštěpovali od dětství, za nevyužití talentů a schopností, za emigraci desetitisíců, za přetrhané rodinné a příbuzenské vztahy, za nátlak a vyhrožování ke spolupráci s StB, za ztrátu času a nucení k účasti na komunistických maškarádách, brigádách a školeních, za výchovu k nenávisti k zemím ležícím jiným směrem než byl jejich, za potlačení národního vědomí a vlastenectví, za... (co všechno bychom mohli ještě vyjmenovat). To vše není právně postižitelné, protože se dělo ve jménu vyšší ideje, ve jménu té „největší, nejširší a nejlidovější demokracie“ a světlých komunistických zítřků. A paragraf 260 nemá a ani nemůže mít zpětnou účinnost, ale je okrasou trestního zákona i pro hlásání komunismu dnes! Poté, co přestala růst tráva a pan president promluvil o morálním tribunálu nad KSČ a paní Burešová slibovala historickou komisi, můžeme parafrázovat Jiřího Wolkera: „Usnulo slunce, usnuly hvězdy kolem měsíce a ze státu celého v pozdní ty hodiny zbylo.... “ NEPROJDOU! To bylo slavné heslo. Bývalo také napsáno na plakátech nebo na obrazech s klečícím pohraničníkem se svým věrným psem. Ten nejslavnější z nich, „Brok“, byl dokonce vycpaný vystaven v museu SNB a Pohraniční stráže. Všichni máme v živé paměti, jak komunistický totalitní režim apotesoval Pohraniční stráž. Tato elitní část armády byla preferována nejen nejlepší výzbrojí, ideologickým výběrem těch nejuvědomělejších branců a celou propagandistickou mašinérií komunistického režimu, ale dostávalo se jí i slávy literární, filmové a televizní. Tento kult „obohatil“ český jazyk totalitním patvarem NARUŠITEL, kterým byl ten, kdo zvenčí či z vnitřku chtěl překročit „čáru“. Nešlo přece jen o hraniční milníky, které se překračovaly po staletí, ale šlo o hranici tábora míru a socialismu a tábora války a imperialismu. Byla to hranice mezi světem pokroku a vítězného komunismu a světem umírajícího, v křečích sebou škubajícího kapitalismu. (Že tomu bylo přesně naopak, bylo překvapením pro polopřesvě- dčené a šokem pro přesvědčené soudruhy.) Byla to železná opona, jejíž spuštění ohlásil W. Churchill ve Fultonu, která popřela základní právo člověka cestovat a jít na vandr kamkoli. Vzala generacím možnost poznání světa a znalosti cizích jazyků. Některým i život nebo léta svobody. To těm, kterým seji nepodařilo překročit. „Opustíš- li mne, zahyneš“, byl další komunistický slogan, ukradený z veršů Viktora Dýka a komunisty překroucených. Jeho licoměr- nost je zřejmá z faktu, že zahynuli především ti, kteří neopustili, ať již fysicky, morálně či duševně, zatímco ti, kteří překonali stráže a překážky emigrace, mohli žít plným a svobodným životem, byť se steskem a touhou po domově. Tato touha, která se byť jen návštěvou vlasti splnila, se bohužel už nesplnila všem emigrantům. I to byl jeden z důsledků vytvoření železné opony, oné komunisty tolik opěvované čáry - pásu z ostnatého drátu, překážek, elektřiny, min, stážních věží a ostražitých pohraničníků. Byla to jedna z komunistických perverzí tvrdit, že Churchill byl lhář a že železná opona neexistuje. Heslo „neprojdou“ komunisté naplňovali skutkem, svědčí o tom mnoho mrtvých a odsouzených, kteří chtěli žít jako svobodní lidé ve svobodné zemi a nikoliv jako otroci v zemi obehnané ostnatým drátem a elektřinou. V padesátých letech udělali komunisté z té své ostnaté čáry střelnici a terén pro lov lidí. Zneužili k tomu nejen indoktrino- vané pohraničníky, většinou vojáky základní služby, ale i takové přátele lidí, jako jsou psi. Pokusy o její překročení však pokračovaly po celou dobu její existence. Střílelo se i v šedesátých letech na ty, co se pokoušeli uprchnout po zemi, vzduchem či vodou. Komunisté měli svůj slavný román „Král Šumavy“, až bude jednou napsána historie onoho krvavého pruhu země, který z nejkrásnějších míst naší země, pohraničních hvozdů, které po staletí a v míru přecházely tisíce poutníků, udělali komunisti, až bude vcelku známa historie legendárních útěků vlakem, balonem a domácím tankem, historie plazících se lidí v igelitovém plášti chránícím před elektřinou, s kleštěmi v rukou, útěků vímíky, letadly a po drátech elektrického vedení či v obleku žabích mužů, bude to román obrovské lidské síly, vytrvalosti, vzdoru a lásky ke svobodě. Také ale román zhovadilosti a nenávisti komunistického režimu, který dal lidi do klece, aby na nich experimentoval těmi všemi postupnými stadii úděsného experimentu, který KSČ v této zemi zkoušela, od „lidově-demokratického zřízení“ přes socialismus ke komunismu. Toho jsme se naštěstí již nedožili, takže se můžeme vracet k demokratické společnosti z období „reálně rozvinuté výstavby socialistické společnosti“, namísto ze společnosti prvobytně pospolné. Mluvíme-li o čáře a utrpení tisíců či lépe desetitisíců, pak máme na mysli i odpovědnost těch, kteří tento nepřirozeně právní stav na hranicích vytvořili. Dokonce pro ochranu „mírové hranice“ vytvořili oddíly malých udavačů, tzv. „malých strážců hranic“. Uděláme-li koncesi stoupencům a milovníkům „tlusté čáry“ a namalujeme-li ji hned za onu krvavou čáru po roce 1968, pak zbývá dalších 20 let, kdy čára zůstala ostnatou. Zůstala i krvavou, stačí vzpomenout případu bratranců Barešových, kteří v zoufalé snaze udělat to, na co měli základní lidské právo, přejít pokojně hranici, unesli autobus se studenty, aby nakonec jeden z nich byl zastřelen na místě pokusu, druhý popraven a dalším mrtvým byl řidič autobusu. Nebyli to jediní mrtví oné novodobé „potlustočárové“ historie a byli i v době, kdy se čs. představitelé slavnostně zavázali dodržovat Helsinské dohody a jiné mezinárodně právní závazky, které jim ukládaly povinnost vrátit čs. občanům základní právo volného pohybu, které měli jejich předkové staletí před nimi. Vedle oněch mrtvých jsou samozřejmě pouhé episody osobní a lidská dramata těch, kteří nebyli zastřeleni, ale jen zatčeni. 14 POLYGON 6/92 [pageend14]odsouzeni podle § 109 tr. z. nebo dokonce jen episodicky těch, kteří nedojeli na dovolenou, protože se na hranicích našla dolarová bankovka v zubní pastě či vysvědčení nebo diplom v termosce. Vždyť kdo z nás nevymýšlel ty nejroztodivnější úkryty v zavazadlech či autu, aby schoval peníze při cestě tam nebo knihu či časopis při cestě zpět. Houpaly se nám žaludky, chvěly ruce a stahoval se nám krk. A co celá ta ponižující procedura se získáním výjezdní doložky. Žebrání o doporučení KSČ a zaměstnavatele, hodiny vystáté ve frontách, dopro- šování se devisových příslibů, úplatky a známosti, celá ta nervově vysilující procedura, která leckdy skončila mamě na čáře, protože jsme v tom shonu neodevzdali vojenskou knížku, neměli správně vyplněné celní prohlášení nebo jsme se přeci jen nakonec nějak nezdáli. Mluvíme o těch, co vyjeli nebo mohli vyjet. Vedle nich však byli před zákonem rovní další spoluobčané, kteří se do přísli- bových nebo doložkových front nestavěli, věděli, že by stáli zbytečně. Notoričtí „ne- překročovatelé“ čáry byli pečlivě rozškatulkováni odborem pasů a víz a StB. Disidenti, příbuzní emigrantů, lidé bez nároku na devisový příslib, různé zájmové osoby z důvodu zájmu známého jen StB atd. Přesuny z jedné kategorie do druhé se mohly dít jen uplynutím času, z rozmaru StB nebo vyššího politického zájmu nebo dokonce přece jen pod tlakem mezinárodní veřejnosti a mezinárodních právních závazků. Ale konečná redakce zůstávala u StB, spolu s nátlakem na spolupráci. Kdo za to vše nese právní odpovědnost? Aspoň za dobu, kdy ČSSR již garantovala mezinárodní právní závazky o svobodě cestování? Protože to orgány prokuratury nezajímá, rád bych se na to aspoň zeptal třeba svého kolegy JUDr Lubomíra Štrougala, který by v této věci mohl vypovídat na základě několikerého právního titulu: jako dotázaná osoba podle § 158 tr. řádu, jako svědek v trestním řízení proti odpovědnému pachateli či sám jako obviněný, nebo by mohl podat svoji expertisu jako právník. (Napsáno 10.8.1992 na břehu Dunaje, řeky, která rozdělovala a nyní spojuje.) • Komunisté ve státních funkcích Krátce po „sametové“ revoluci v listopadu 1989 se mnozí západní návštěvníci Československa podivovali nad skutečností, že v čele státu, který nastoupil cestu k demokracii, je tak málo politiků, jejichž minulost by nebyla poznamenána legitimací KSČ. Pouze president republiky Václav Havel nikdy členem komunistické strany nebyl. Ale - předsedou federálního shromáždění byl bývalý první tajemník ústředního výboru KSČ Alexander Dubček a předseda federální vlády Marian Čalfa byl ministrem komunistické vlády před listopadem 1989 a dokonce předsedou výboru organisace KSČ na předsednictvu vlády. Na otázku, proč tomu tak je, odpovídali v Praze pokrčením ramen a slibem, že po volbách v červnu 1992 se vše změní. Je po volbách - a co se stalo? President republiky Václav Havel abdikoval a s ním odešel poslední nekomunista v nejvyšší státní funkci z politické scény. Předsedou federální vlády, který podle ústavy vykonává do volby nového presidenta mnohé z jeho povinností, je bývalý člen KSČ Jan Stráský. Předsedou federálního shromáždění je člen slovenského HZDS Kováč - rovněž bývalý člen KSČ. Předseda České národní rady Milan Uhde byl rovněž komunistou stejně tak, jako jeho slovenský kolega v čele Slovenské národní rady Gaš- parovič. Členem KSS a absolvent vysoké školy sovětského Komsomolu byl předseda slovenské vlády Vladimír Mečiar. Členy KSČ byli rovněž ministři české vlády Karel Dyba a Vladimír Dlouhý. Ale ti, kteří měli „kladný“ poměr k „socialistické republice“, jsou mnohdy v čelných funkcích i v jiných politických stranách - ať už LSU, v české sociální demokracii - zde je to např. bývalý člen KSČ Valtr Komárek, který propaguje úzkou spolupráci ČSSD s komunisty - nebo v KDU- ČSL. Tato strana sice před volbami vyhlásila, že žádný její kandidát na poslance nebyl nikdy komunistou - jistě správný počin -, ale neváhala kandidovat do České národní rady předlistopadového předsedu městského výboru ČSL v Brně a člena rady krajského národního výboru Ludvíka Motyčku. Ten je nyní dokonce členem předsednictva KDU-ČSL. Pod záminkou lustrací se často diskreditují lidé, kteří kritizují tento stav. Kritici tak mají být umlčeni, hlavní slova mají mít lidé s rudou minulostí. Jenomže - fakta vyvrátit nelze. I když se o to mnozí byvší komunisté a jejich úzcí spolupracovníci snaží. M. HAMÁLEK, PRAHA ZPRZNĚNÍ PRÁVA LIDU V pražském „Reportéru“ jsem se nedávno dočetl, že prý jsem „nesl v exilu štafetu Práva lidu“, ale titulu se „velkoryse vzdal“, protože jsem údajně „respektoval právo domácí sociální demokracie na tradiční název novin“. Skutečnost byla poněkud jiná: polistopadové „domácí“ Právo lidu se stalo (žurnalisticky i politicky) tak otřesnou ču- bičkou, že jsem nemohl dopustit, aby bylo nějak spojováno se mnou či zaměňováno s exilovým Právem lidu, které jsem redigoval v letech 1978 až 1989. Proto jsem časopis počátkem roku 1990 přejmenoval na revui PÓL, která pak ještě vycházela dva roky. Pražské Právo lidu bylo vydáváno nejprve jako týdeník a oplývalo sociální demagogií nejhrubšího zrna, poťouchlými útoky na ekonomickou transformaci a šovinismem; redakce se stala sběrnou prošvihnutých exbolševiků a novinářských nul. Situace se začala měnit až s příchodem šéfredaktora Miroslava Jelínka a přeměnou Práva lidu na deník. Ten se vyvíjel v docela slušné noviny, ovšem zničená pověst se ekonomicky vymstila a náklad stagnoval v počtu, který nedosahoval ani někdejší exilové úrovně. V této situaci rozhodl předseda ČSSD, profesor Jiří Horák (někdejší tajemník tzv. Rady svobodného Československa), že Právo lidu prodá rakouské komerční firmě MIDAS, která v Československu kšeftuje především s nemovitostmi. Tak se stalo - a rakouské vedení hbitě proměnilo nejstarší český politický deník v bulvární plátek po vzoru vídeňské Kronen-Zeitung... Vedení exilové sociální demokracie, které už před rokem zmrazilo kontakty k bolševiky infiltrované domácí straně, vydalo po zašmelení a žurnalistickém zprznění Práva lidu protestní prohlášení, z něhož, jak se domnívám, stačí ocitovat jednu jedinou větu: „Handlíři tu mrhají hodnotami, které nevytvořili, majetkovými stejně jako politickými a mravními.“ Což ovšem v sametovém polistopadovém režimu není jev nijak ojedinělý, nýbrž jen jedna malá epizodka v záplavě dekadence, korupce a cynismu. JIŘÍ LOEWY, WUPPERTAL PRODÁM SLAVÍČKŮV DŮM Jedná se o krásný činžovní dům v centru Prahy, jehož renovovanou fasádu zdobí bronzová busta a pamětní deska malíře Antonína Slavíčka. Bydleli v něm po sobě malíři Ant. Slavíček, Herbert Masaryk a Oldřich Blažíček. Dům stojí 100m od Letenských sadů nedaleko stadionu AC Sparty a tenisových dvorců. Má 4 etáže, 9 bytů, ateliér v podkroví a sklepy. Zastav, plocha 308m , zahrada do dvorku 336m2. Cena: 320.000 SFr. Karel Pachlopník Sägemattstrasse 34 CH-3123 BELP Telefon: 031 - 819 17 00 POLYGON 6/92 15 [pageend15]RUDOLF STRÖBINGER Rozpaky nad svobodou tisku Není to žádné tajemství: Svoboda tisku patří k demokracii jako sůl na chleba. Bez ní se o demokracii dá sotva hovořit. Jinými slovy - podle toho, jak který stát, vláda chrání, umožňuje či zase na druhé straně omezuje svobodu tisku - podle toho se dá jasně vypozorovat stupeň demokracie v tom či onom státě. Jak je to tedy se svobodou tisku v Československu, nebo - abychom byli přesní - v České a Slovenské republice? Ruku na srdce: Stále tu či onde něco - někdy třeba jen maličko - chybí. Ale buďme konkrétní: Nejprve pohled na Slovensko. Tam pan ministr Slobodník doslova zarúbal po vítězství Hnutí za demokratické Slovensko Vladimíra Mečiara v mladém lesíku slovenských hromadně sdělovacích prostředků jak se patří. Nejen že rázem vyměnil a nově jmenoval představitele rozhlasu, tiskové kanceláře a televize. Pustil se hned i do diskusí, jak ta „svoboda tisku“ má vypadat. Samozřejmě, že vládní strany mají dostat více prostoru v zatím státem kontrolovaných prostředcích než opozice. Názor hodný autoritativních režimů. S podobnými názory by pan ministr Slobodník v každé demokratické zemi musel poklusem opustit vládu a premiér by ho vypoklonko- val, aby mu nedělal v očích veřejnosti doma i v zahraničí ostudu. Na Slovensku je tomu zřejmě jinak. Pan ministr Slobodník dále vesele „ouřaduje“ a pokračuje v prosazování svých názorů na svobodu tisku a projevu. Na řadě je např. deník „Směna“. Ten se v minulosti nevyznačoval sympatiemi k dnešní vládní straně v Bratislavě, ba dokonce dával najevo, že ji alespoň občas kritizuje. Tak by tomu nemělo podle pana ministra zřejmě být. Proto projevil najednou starost, jak to vlastně bylo se vznikem akciové společnosti, která vydává deník „Směna“. A samozřejmě našel hned několik zádrhelů. Možná, že má dokonce pravdu, že vše není v souladu s literou zákona. Ale kdekdo se v Bratislavě ptá, zda nebyly na řešení v resortu pana ministra důležitější věci - třeba vydání nových, od totalitních nánosů minulosti oproštěných učebnic. A tak se zdá, že nebude trvat dlouho a „Směna“, která nezpívá tak, jak by si členové vlády přáli, buď přestane zcela vycházet nebo dostane nové vedení - a vše bude zase v „pořádku“. Ostatně i pan premiér Mečiar zaškobrtnul, když prohlásil, že novináři jsou zdrojem mylných informací, a proto nebudou moci již diskutovat s pány ministry, aby jejich názor falešně neinterpretovali. Když se některý z pánů ministrů nevyjádří zcela přesně, tak to pro novináře nemá být důvod, aby pana ministra kritizoval. Neschopný nebo ve svém oboru málo znalý ministr - a to by pan premiér měl vědět - není jen předmětem oprávněné kritiky novinářů, ale tato kritika by předsedovi vlády měla být impulsem k zamyšlení, zda je ten či onen ministr vůbec na svém místě. To však není vše. Vladimír Mečiar prohlásil, že on i vláda budou rozvažovat, koho zvát či nezvat na tiskové konference, pohovory. Kritičtí novináři a novináři zastupující české hromadné sdělovací prostředky to budou mít těžké. Inu - také postoj k svobodě tisku. Jenomže jde o to, jaký... Ale abychom nebyli kritičtí pouze k tomu, co se v posledních dnech událo v „causa svoboda tisku“ na Slovensku. V České republice to také není tak zcela v pořádku. Ale zase konkrétně: Nedávno si postěžovali předseda Komunistická strany Čech a Moravy soudruh Svoboda a někteří jiní straničtí funkcionáři, že nedostávají prostor k vystoupení ve státem kontrolovaných sdělovacích prostředcích. Názor soudruha Svobody je jistě pozoruhodný, zvláště, když si uvědomíme, jaký „prostor“ měli ve státem kontrolovaných sdělovacích prostředcích za vlády komunistů lidé, kteří měli jen trochu jiný názor než vládnoucí strana. Ale když už komunisté v Československu legálně existují a mohou se zúčastňovat voleb, jsou zastoupeni v parlamentech, tak pro ně - byť to bylo komukoli (i autoru tohoto článku) proti srsti - musí platit, že v demokracii mají stejná práva jako ostatní politické strany. Překvapuje pak, že několik poslanců vládní ODS pana ministerského předsedy Klause zcela vážně prohlásí, že se opozice (tedy nejen komunisté) musí jednou provždy smířit s tím, že vládní strany a představitelé vlády budou mít ve státních sdělovacích prostředcích více prostoru k vyjádření svých názorů než opozice. A zase: Kdyby podobný názor vyslovil někdo na Západě, pak by s ním již nediskutovali nejen novináři mající blízko k opozici, ale ozvali by se i žurnalisté zastupující názory vládní koalice a ostře by podobný názor na svobodu tisku odmítli. Inu - svoboda tisku je, jak se zdá, pro mnohé odpovědné činitele v Československu něčím, s čím si nevědí rady, co je jim dosti cizí. Ostatně zřejmě tak, jako jsou jim nejasné a cizí zásady skutečné demokracie. Ale - snad se dočkáme i toho, že na Vltavě i na Dunaji se oprostí od minulosti a budou myslet - demokraticky. • ********************************** Nový Laub Zná je skoro každý - satiry a aforismy v Hamburku žijícího českého spisovatele Gabriela Lauba. Mohli se s nimi seznámit ti, kteří čtou jen česky (nedávno vyšly po více než dvaceti letech tři Laubovy knihy i v Praze), i ti jen německy čtoucí. Na sto jeho snad nejlepších textů z posledního čtvrtstoletí Laubovy práce vydalo nyní nakladatelství Langen Müller v Mnichově pod titulem „Unordnung ist das ganze Leben - Die besten Satiren von Gabriel Laub“ s 33 vtipnými kresbičkami Mariana Ka- menského. Ten, kdo se chce zasmát, ale někdy i zamyslet nad hloupostmi, schválnostmi i radostmi života, by si novou Lau- bovu knihu měl koupit. Těch 29.80 marek, které stojí, se mu zcela určitě vrátí zpět. Neboť dobrá pohoda nad knihou se přece nedá vyčíslit penězi... - rst — 16 POLYGON 6/92 [pageend16]ARNOŠT WAGNER Nefungující filtry demokracie Fejeton Tisíce lidí se marně snaží dostat do dějin. A zatím je to docela snadné. Stačí zabít presidenta - nebo se jím nechat zvolit. Anebo se jenom nechat volit. Atentát na presidenta přináší smrt, ale i nesmrtelnost. Ještě dnes se čtou v Americe (lživé) příběhy a pohádky o tom, jak se stal kolportér nebo poslíček nejmocnějším mužem Spojených států. Dnes by jejich celý majetek nestačil ani na vytištění navštívenek pro George Bushe. Snad každý chlapec sní o tom stát se presidentem. Nejjednodušší to má v Československu. Tam se daří všem presidentům. Nejlépe těm se zakrvácenýma rukama. O blaho a zdraví předposledního presidenta se postará ten poslední. Bulhaři svého bývalého presidenta postavili před soud. Endéráci (čili Dederóni) si bývalého „Prvního“ nechali poslat z Moskvy k potrestání. Rumuni ztrestali svého otce vlasti úměrně jeho zásluhám. Čechoslováci tomu svému předposlednímu odpustili ještě předtím, než sepsali seznam jeho hříchů a na jeho rodné hroudě se mohla slovenská vláda Car- nogurského roztrhat, kdo mu položí na hrob vládní kytku. Toho posledního československého presidenta zradili Slováci. Židli mu podtrhli nejednotní a ctižádostiví čeští disidenti. A ještě za tepla ji chtěli zasmradit Sládek s Kotasem. Dva „politici“, kteří porazí to, o co se opřou, pošpiní to, čeho se dotknou, znesvětí to, o čem hovoří nebo píší. A demokracie v amatérsky sešitých plenkách se jenom rozpačitě pochechtává nad parlamentní komedií volby následníků velikého státníka Masaryka a slušného člověka Havla. Je Sládek a Kotas nutné zlo demokracie'? Samozřejmě, že není. Průběh presi- dentských voleb v Československu je šaškárna a rarita, v americké nebo anglické demokracii nevídaná. Jakým právem tito dva ctižádostiví dobrodruzi zesměšňují šestnáct milionů obyvatel jedné z nejkulturnějších a nejslušnějších republik v Evropě? Kolik voličů dalo Jiřímu Kotasovi mandát k tomu, aby se nám svět posmíval? Nedokonalými filtry demokracie prošli Sládek a Kotas, dva „bratři v triku“ s doktoráty, dobrou vyřídilkou a stejnou diagnózou dokázali to, co se v Americe nepodaří ani vůdcům velikých politických stran. Nechat se volit presidentem, aby bylo o čem vykládat dětem a vnukům, o čem přemýšlet historikům a psychiatrům, o čem psát v příštích dotaznících a curriculum vitae. Dostat se (zdarma) před světla kamer a na stránky novin s vědomím, že k usednutí na presi- dentský stolec není šance. To nebyl špatný nápad nechat se prostřednictvím jediného (a jakého!) poslance napsat na presidentskou kandidátku. Speciálně od Kotase, jenž presi- dentstvím „vyhrožoval“ již v exilu. Jenž slíbil mamince, že až vyroste, bude z něho T. G. Masaryk. Jak Kotas tak i Sládek jsou vlastně svým způsobem géniové. Zásadně lžou ve velkém (whole sale) a pravdu prodávají jenom v malém. Velkoobchodníci s vlastní slávou, pýchou a domýšlivostí. Jak musela být obrovská ctižádost a touha po moci, která vedla našeho oidipka k založení papírové strany a ke spolupráci s bývalými potentáty KSC a ROH! Jak skvělý pocit musel J. Kotas mít, když se mu v rukách octlo 700 milionů Kčs původně z větší části patřících Revolučnímu odborovému hnutí. Miliónky, které ho vynesly do čela banky Bohemia. Je na čase, aby si československý exil, některé jeho organisace a tisk umyly ruce. Udělalo se, co se dalo, aby lidé doma věděli o dobrodruhovi Kotasovi a jeho podivné politické kariéře. Cítíme se za něj trošku zodpovědní. I když jej exil nikdy nepřijal, vrátil se z něj na bílém koni do Československa, které v éře po otřepaných frázích sametových disidentů a osmDAšedesátníků je ochotné uvěřit každé rozumně přednesené lži. Kotasův pád je zákonitý. Vyhozený Václavem Klausem z ministerstva, vyloučený vlastní stranou, vytlačený z banky, odmítnutý KANem a nepřijatý důchodci vyrazil znova na politické turné a startuje tentokrát u cíle své dráhy. Kolik nepříjemného a zlého se ještě v české politice stane, než pánové Sládek a Kotas splasknou a polepí vše kolem jako balónková žvýkačka... A zůstane po nich jenom puch, jako z vejce zapomenutého v ruksaku turisty. Ottawa, 24. srpna 1992 ■ ELIŠKA KOTRBOVÁ Nešel by s ním na víno „Vladimír Mečiar není člověk, se kterým bych šel na víno. Je ale politickou realitou,“ řekl V. Klaus 2. září t.r. na obědě se zástupci exilových a krajanských organizací v Torontě. Na to, že se setkání s českým premiérem konalo - řečeno trochu nadsazeně - „na nepřátelské půdě“, dopadlo velmi dobře. Oběd s Václavem Klausem totiž organizoval mj. torontský Masarykův ústav (MU) a jím vydávané noviny Nový domov (ND). Dvoutýdeník ND vychází již 43 let a je nej- starším krajanským periodikem v Kanadě. Redakce se však v poslední době pustila do boje proti politice Klausovy vlády (např. úvodník Z. Otruby, předsedy redakční rady ND, v němž srovnává českého premiéra se slovenským a srovnání mu vychází ve prospěch posledně jmenovaného). Komentáře občas přecházejí až do hysterických výkřiků. Tak bývalý poslanec Ota Hora navrhuje zakázat politickou stranu, která ve volbách získala přes 30% hlasů a zároveň stíhat její představitele pro velezradu, neboť pracují na rozdělení republiky. Kdepak byli tito bijci, když se tvořilo podhoubí, z něhož nemohlo vzejít nic jiného, než právě rozpad státu? Proč mlčeli k návštěvám zahnědlých kanadských Slováků v domovině, kde burcovali národní uvědomění třeba pietni návštěvou rodného domku Jozefa Tisa v doprovodu příštího čs. velvyslance v Kanadě, tehdy předsedy SNR? Václavu Klausovi se však asi poslední výtisky ND nedostaly do rukou. Pokud ano, nedal to najevo. Na otázky pozvaných Čechů a Slováků odpovídal stručně, perfektně jasně a věru důvěryhodně. Zachování Československa jednoznačně vyloučil. Jeho důvody vyzněly racionálně, bez jakéhokoliv emocionálního podtextu. Veselí v sále vzbudila otázka, jak mohl ještě jako ministr financí udělat tak velikou chybu a přijmout za svého poradce Jiřího Kotase, navrátivšího se z Kanady. Klaus odvětil, že lidí j ako J. Kotas bylo kolem něj spousta a nebylo možné se o nich dovědět všechno a rychle. J. Kotas však nebyl poradcem, staral se jen o zahraniční delegace jako jejich průvodce, protože uměl anglicky. Jeho činnost na FMF byla velice krátká, řekl V. Klaus. Nový český premiér zapůsobil na několik desítek pozvaných Čechů a Slováků vesměs dobře. Máme-li ho srovnat s představiteli minulé vlády (politickými přívrženci OH), kteří navštívili Kanadu, vidíme největší rozdíl v Klausově jasné politickoekonomické linii. Improvizaci nahradilo koncepční myšlení. Zbývá jen vyčkat, zda obsáhne všechny oblasti života a nezůstane úzce zahleděné jen do problémů ekonomických. Na závěr torontské návštěvy položil Václav Klaus květiny u pomníku umučených komunisty. Takže se pomník konečně dočkal opravdu vzácné návštěvy. ■ POLYGON 6/92 17 [pageend17]ADOLF F. J. KARLOVSKÝ Žoldnéři regimentu Royal Suisse to měli snazší Tu střelu, která několik dní před koncem války provrtala mou přílbu a zničila mé levé ucho jak vně, tak uvnitř, nikdo nehledal, protože byly jaksi jiné starosti, když mi řekl lékař, který mi dával první ošetření, „buď tě dostaneme nejdéle za hodinu na operační sál, nebo zkápneš“. Považovat za operační sál podzemní bunkr, kam mě nakonec dopravili, ač na jeho strop dopadaly občas palebné přepady německého dělostřelectva, vyžadovalo sice jistou fantasii, a taky jezdecké kalhoty a boty, které jsem měl při operaci na sobě, nesplňovaly asi zrovna požadavky aseptické chirurgie, ale protože se hojím jako kočka, šťastně jsem se ze všeho vylízal a vrátil se do vojenské služby. To byla tedy ta moje první operace krátce předtím, než definitivně dodělala nacistická orlice s hákovým křížem. Pak ale došlo k boji neméně těžkému, protože nějaká erámí hlava na ministerstvu objevila, že císařovna a královna Marie Te- resie, blahé paměti, kdysi nařídila, že důstojník zbraní musí mít dvě uši a mně už zbývalo jenom jedno. Proti uplatnění tohoto byrokratického rozkazu mi nakonec pomohla intervence dvou Čapkových „pátečníků“, gen. dr. Františka Langra a mjr. v zál. dr. Karla Steinbacha, účastníků prvního i druhého odboje, a také protestní dopis důstojníků mého útvaru ministrovi národní obrany, v němž projevili názor, že podle válečných zkušeností je snad důležitějším brát v úvahu, co má důstojník v hlavě než na ní. U zbraní jsem tedy zůstal, ale pak splnil svátý Únor oprávněné tužby ani ne tak dělnické třídy, jako těch, kteří prý jejím jménem mluvili, a já jsem, už jako důstojník Hlavního štábu, vyfasoval od státního soudu obvyklý trest smrti za velezradu. To se nakonec i samotnému vojenskému senátu zdálo trochu přehnané, protože přes upřímné úsilí pověstného prokurátora pplk. dr. Vaše nepodařilo se dát proti mně dohromady jedinou usvědčující výpověď a byl jsem tedy odsouzen pouze na základě proslulé klausule „soud nabyl přesvědčení“. A tak mi byl rozsudek snížen na pouhých 25 let žaláře, prý s přihlédnutím k mým válečným zásluhám a asi také jaksi pro pořádek, protože jsem nedlouho před zatčením oslavil své rovněž pětadvacáté narozeniny! Po několika letech nepříliš úspěšné převýchovy k socialismu mi lékaři v Leopoldově našli jakési hnisavé ložisko v lebeční kosti a pohotově to použili jako záminku, aby mě poslali do Brna, kde mělo ministerstvo vnitra v tamní nemocnici svůj tajný vězeňský špitál označený - se skromností soudruhům od StB vlastní - jako „Druhé infekční oddělení“, asi abychom nikoho nenakazili svým „záporným postojem“ jak k socialismu vůbec, tak ke straně a Sovětskému svazu zvláště. Na lékařské vyšetření a operativní a jiné zákroky nás ale bachaři (v rámci utajení v bílých lékařských pláštích, pod nimiž se jim plandaly zelené kalhoty uniformy) vodili mezi normální pacienty, přičemž se civilní lékaři a řádové sestřičky, které tam ještě sloužily, snažili protáhnout náš pobyt v nemocnici co nejdéle a trochu nás tam vykrmit. Tam také moje rána přišla vlastně poprvé na rentgen, na němž lékaři našli jakési kovové tělísko, o němž se domnívali, že to je střela. Na moje tvrzení, že ta tehdy v ráně nezůstala, sice moc nedali, ale nakonec se ukázalo, že jsem měl pravdu, protože to byly dva malé úlomky z přílby, které ve zranění nikdo nehledal, neboť skutečnost, že by se mohlo z přílby něco odštěpit, byla technicky nemožná a v důsledku toho absurdní. To tedy byla ta druhá operace, tentokrát ve znamení červené pětihroté hvězdy se srpem a kladivem. I po ní sice nějaké malé ložisko v kosti zůstalo, ale protože se to projevovalo vždy jen pár dní v odstupu mnoha měsíců a příliš mě to nerušilo, přestal jsem se o to starat, už také proto, že jsem neměl peněz na placení „všimného“, jak se to stalo jedním z neodmyslitelných „výdobytků“ socialistického zdravotnictví v době mého věznění. Hned v září 1968 jsem se - bez svolení znormalizovaných úřadů - usídlil ve Švýcarsku, protože jsem - pro změnu jednou také já - nabyl přesvědčení, že mi stačí moje zevrubná znalost všech významných kriminálů československých, a že tedy není nutné, abych se seznámil třeba také s krásami Sibiře. Místo toho jsem raději poznával mnohé zajímavé končiny světa, pokud to šlo, snažil jsem se „poškozovat dobré jméno československé socialistické republiky“ (jak dospěli soudruzi k názoru, že tato moskevská kolonie někdy nějaké dobré jméno měla?) a postupně se zhoršujícím zdravím jsem se tak dočkal „sametu“. Byl jsem rehabilitován, dokonce povýšen do hodnosti, které bych byl v armádě dosáhl tak kolem své čtyřicítky, ale protože žiji v kapitalistické cizině, nemám nárok ani na pensi, ani na vrácení majetku. Na léčení ve vojenských ústavech bych sice teoreticky nárok měl („kdybyste nežil v té cizině, bylo by to všechno skoro bez problémů") - jako mám také nárok na vojenský pohřeb - ale po tom, co jsem slyšel od kolegů, kteří té možnosti léčení použili, rozhodl jsem se raději obejít se bez ní, protože se toho pohřbu přecejen nechci dočkat už v nejbližší době... Shoda okolností tomu ale chtěla, že právě v čase, kdy jsem byl letos v basilejské kantonální nemocnici - ze zcela jiného důvodu - hospitalisován, otevřelo se mi zase právě to bolavé ložisko a na ušní klinice mi řekli, že by teď už ale bylo žádoucí dát také tuto záležitost do pořádku. Bylo sice poněkud nesnadné vysvětlit švýcarským lékařům, proč nemohu z „infekčního oddělení“ z Bma dostat své nálezy z padesátých let („přece není myslitelné, aby byl někdo operován pod číslem a aby jeho jméno nebylo operatérovi známo!“), nu ale nakonec to přece udělali i bez nich. Tentokrát jsem tedy nastoupil na sál pod znamením helvetského kříže a pod svým jménem a dokonce jsem přitom překonal i tři mušketýry, protože to nebylo po dvaceti, ba ani ještě po deseti letech, ale po plných sedmačtyřiceti! A protože můj případ není zdaleka ojedinělým, ptám se, proč právě jen u nás, Čechoslováků, se musí o vyhojení a uzdravení starat stát, v němž žijeme a jehož občany dnes už také jsme, ač by to mělo být morální povinností země, za jejíž svobodu jsme nasazovali své životy. Ale možná, že si v Praze říkají, že právě ve Švýcarsku jsou už na to zvyklí, protože až do začátku tohoto století se švýcarští žoldnéři vždycky vraceli domů, buď aby zde užívali svou zaslouženou pensi, nebo aby si vyléčili svá zranění. A ačkoliv válčili vlastně jen v cizích službách, byli a jsou ve své vlasti vysoce ctěni a váženi (dodnes je to velká čest pro celé příbuzenstvo, když se někdo z rodiny vrátí ze šlužby v papežské švýcarské gardě), zatímco nás sice zvou na oslavu státních svátků velvyslanci američtí, britští či dalších válečných spojenců, ale nikoliv diplomati soudruha Dienstbiera. Konečně, proč také? Vždyť jsme nebojovali ani za socialismus, nebo za Sovětský svaz, ani proti fašistům, ale za Československo a proti Němcům! • ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzung»- und Korrespondenzbüro D(W)-6250 LIMBURG 9, Tannenstr. 2 Tel.: 06431/42363, Fax: 06431/47185 18 POLYGON 6/92 [pageend18]JOSEF KOLÁČEK Odešel svérázný disident 11. srpna P. Kolář v krátkém rozhlasovém komentáři vyhmátl jeden aspekt osobnosti Františka kardinála Tomáška označením „poslední velký disident“. Poslouchal jsem jeho slova večer po namáhavé tůře po alpských vršcích, většinou nad 2.000 metrů, a náramně se mi zamlouvala. ,Jeden z velkých disidentů, disident netypický, ale o to významnější, ustoupil do ústraní už v loňském roce ... nyní odešel na pravdu Boží a oba odchody se odehrály pokojně...“ A končil: „Tohoto největšího církevního disidenta si už Pán povolal k sobě - ne do ústraní, ale do své slávy.“ Viselo to ve vzduchu a když to pak P. Kolář vyslovil, asi mu mnozí dávali za pravdu, že totiž odchodem otce kardinála Tomáška jako by se uzavírala velká kapitola našich dějin, kapitola disentu. Mezi úterkem 4. srpna, kdy v 15.20 kardinál Tomášek vydechl naposled, a začátkem pohřebních obřadů v katedrále svátého Víta 12. srpna jsme byli svědky nejen mimořádného ohlasu této osobnosti v místní církvi, nýbrž i ve světovém tisku, rozhlasu i televisi. Pohladilo naši hrdost, že ve středu 12. srpna se jeho památce poklonili i přední osobnosti středoevropského politického života. Jména Helmut Kohl, rakouský president Tomáš Klestil, polský president Lech Walesa, maďarský ministerský předseda Antal, francouzský ministr zahraničí Dumas naznačovala i jinak roztržitému a uspěchanému občanu, že mu asi něco ušlo, když tu a tam vídal nebo slýchal o kardinálu Tomáškovi. Málokterý papežský soustrastný telegram má tolik úctyhodných titulů, jako jich bylo v telegramu Jana Pavla II. pražskému arcibiskupovi Miloslavu Vlkovi. A dovedu si představit, jak okřívala jeho zdravá hrdost, když si je četl: „neohrožený pastýř, který se za své dlouhé služby projevil jako její skutečný sloup, jako neohrožený svědek evangelia a jako vytrvalý obránce křesťanské víry a lidských práv“... a pak znovu přichází připomínka let diskriminace a pronásledování a objeví se titul, který Svatý Otec použil už při připomínce 85. narozenin kardinála Tomáška v roce 1984: ,Jako nezdolný dub se nikdy nedal zastrašit a podával příklad pevnosti a důvěry v Boží prozřetelnost.“ Tehdy při polední promluvě před modlitbou Anděl Páně 1. července 1984 jej Petrův nástupce potěšil těmito slovy: „Každý den myslím na tohoto ctihodného pastýře, pevný duchovní dub, který vydává statečné svědectví věrnosti Kristu jak pro své stádce tak pro celou Církev.“ - Za časů normalizace to bylo považováno za podvracení a diplomaté se třásli, jak budou zase muset čelit rozhořčeným protestům pražských komunistů. Při své pětaosmdesátce kardinál Tomášek naznačil se synovským jemnocitem, z jakých kořenů vyrůstá takový „pevný duchovní dub“. Tehdy se svěřoval našim posluchačům: „Po Bohu jsem vázán vděčností rodičům, zvláště mamince, neboť tatínek zemřel ve věku 40 let a mamince bylo jen 32 let, když zůstala s námi sama; tulilo se k ní šest malinkých dětí. Od dětských let jsem vídal zblízka, že její sílou byl Kristus, s nímž se důvěrně setkávala často ve mši svaté a ve svatém přijímání, a pak mocná přímluva Matky Boží, k níž se denně obracela s růžencem v rukou. Její život byl plný těžkých zkoušek, ale říkávala vždy odevzdaně: Bože, Ty víš proč buď vůle tvá. Jednou mi také svěřila, jak se za nás modlí: Pane Ježíši, Ty víš, jak mám své děti ráda. Neprosím však o jejich pozemské štěstí, to je krátké a pomíjející. O jedno Tě prosím, abychom byli všichni u Tebe, aby tam nikdo z nás nechyběl.“ Zdravotní sestra Ludmila Vlasáková, která otce kardinála ošetřovala až do vydechnutí, naposled nám zanechala hrst vzpomínek, malé diamanty. Vybírám na dokreslení jeho osobnosti jednu až závratně krásnou: -Při jedné noční službě, když byly dvě hodiny po půlnoci, se bolesti otce kardinála vystupňovaly. Nenaříkal, jen na jeho obličeji bylo znát, jak krůtě trpí. Zeptala jsem se: „Otče kardinále, za koho dnes obětujete své bolesti?“ Okamžitě odpověděl: „Za kněze.“ Po malé chvíli mlčení jsem mu připomněla jeho kázání, které měl při oslavě 60. výročí svého kněžského svěcení (na kněze byl vysvěcen 5.7.1922) a v němž vzpomínal na svou maminku. Ta se před jeho narozením modlila, aby dítě, které se má narodit, bude-li to chlapec, bylo knězem. A když pak byl opravdu vysvěcen na kněze, maminka mu řekla: „Budu stále s tebou, budu se za tebe modlit, a když budeš třeba i na kříži, pamatuj si, že budu stát vždycky vedle kříže.“ Pomalu jsem mu to vyprávěla. Otec kardinál naslouchal velmi pozorně, pak se dlouho zahleděl kamsi do dálky a brzy nato usnul.- Nynější generální vikář pražské arcidi- ecése biskup Jaroslav Škarvada připomněl sportovní stránku kardinála Tomáška. Vo- zíval ho totiž při jeho římských návštěvách na Palidoro, na kněžskou pláž, kde jednou dokonce prožil celou dovolenou, a to bylo obyčejně v říjnu nebo v listopadu. Tamní matka představená na něho nedala dopustit; říkala, že je ráno první, kdo vychází na pláž, aby se nadýchal vzduchu prosyceného slanými jódovými výpary. A že tento kardinál se vody opravdu nebojí. Před posledním konkláve, v němž byl zvolen na Petrův stolec krakovský arcibiskup kardinál Wojtyla, si chtěl zaplavat, přesto že už bylo půl října, kdy se v Itálii už nikdo nekoupe. Byli jsme hrdí, že máme takového arcibiskupa a leckdy jsme se tím i chlubili. Dověděli jsme se od něho, že tam nebyl sám. Kousek dál se ve stejné době koupal v moři tehdejší berlínský kardinál Bengsch, dnes už dávno nebožtík, a pak prý nějaký kardinál Karol Wojtyla z Krakova. Ale ten už asi od té doby do mořských vln nevstoupil... Americký deník Herald Tribune představuje svým čtenářům zesnulého pražského arcibiskupa, kardinála Tomáška, ve světle výstižné definice P. Václava Malého, jednoho ze zakládajících členů hnutí Charta 77: ,Je symbolem důvěry, neohroženosti a neochvějné obrany náboženské svobody a ostatních základních lidských práv. Sama jeho existence je pro věřící důležitá.“ Tento aspekt potvrdilo v roce 1988 nejen oněch více než 600.000 podpisů, věřících i ateistů, pod petici s 31 body, známou pod názvem Podněty katolíků k řešení situace věřících občanů, nýbrž i svědectví jednoho kněze, který se v letech, kdy byl osamocen a obklopen fízly a kolaboranty, odvážil ho navštívit, aby ho povzbudil. Prosil ho tehdy, aby navzdory nemožné situaci vydržel, protože je tolik lidí, kteří na něj spoléhají. Tehdejší pražský apoštolský administrátor (nemohl být pro odpor komunistů jmenován arcibiskupem) se zadíval do očí toho kněze, jako by zkoumal, kolik je v nich upřímnosti. Ale byl to zlomek vteřiny, ujišťuje onen kněz, protože vzápětí, bez váhání, odpověděl: „Ano, až do krve!“ Nevymizí mně z paměti, jak v listopadových dnech 1989 seděl u mne v rozhlasové kanceláři a po zprávě, co se děje v Praze, nápadně zmlkl. Cítil jsem, že jeho mlčení POLYGON 6/92 19 [pageend19]je těhotné rozhodnutím. Pak jen pronesl dvě slova: „Musím promluvit.“ Když jsem pak četl 21.11. do mikrofonu jeho prohlášení ke všemu lidu Československa, jezdil mi mráz po zádech při větách: „Ani mně nemůže být cizí osud mého národa a všech obyvatel našeho státu. Nesmím mlčet ve chvíli, kdy jste se sjednotili k mohutnému protestu proti bezpráví, páchanému na vás po čtyři desetiletí... těmto lidem se nedá věřit... potřebujeme demokratickou vládu... právě teď jsme povoláni všichni k odpovědnosti za přítomnost a budoucnost nás i našich dětí... bojujme: dobro dobrými prostředky. Na našich utlačovate- lích vidíme, jak krátkodobá jsou vítězství zloby, nenávisti a pomsty, chtivosti, bezohlednosti a zpupnosti... v této osudové hodině našich dějin nesmí zůstat stranou nikdo z vás...“ U příležitosti návštěvy Jana Pavla II. v Československu jsem natáčel interview s tehdejším předsedou české vlády Petrem Pithartem. Jednou otázkou jsem zabrousil i na tohle téma. Odpověděl mi lapidárně: „Bylo to pravé slovo, v pravý čas.“ Václav Havel projevil svou účast těmito slovy: „Běh pozemského života kardinála Františka Tomáška dospěl ke svému konci. Uzavřelo se pozemské bytí člověka, který je naplnil službou svým bližním, katolické církvi a Bohu. Velmi jsem si vážil kardinála Tomáška. Působení jeho osobnosti překračovalo hranice katolického společenství a zasahovalo celou naši společnost. V dobách pro naši zem i katolickou církev nejtěžších dovedl vytrvat, a přestože byl odříznut od společenství věřících, byl pro ně oporou. Každý z nás se k němu mohl vztahovat jako k nevyvratitelné mravní jistotě. Jeho poselství k národu v listopadu 1989 přispělo nemalou mírou k odhodlání společnosti vybojovat si pokojnými prostředky svobodu a právo nastoupit cestu k demokracii. Když jsem nastoupil svůj presidentský úřad, bylo pro mne velkým povzbuzením, že to byl právě on, kdo posvětil moje nelehké poslání slavnostním Te Deum. Naše sousedství mi dodávalo jistotu. Věděl jsem, že se na něho kdykoliv mohu obrátit se žádostí o radu či přispění, že v něm mám otcovského přítele i spojence... Dnes se obracím v myšlenkách k poselství života tohoto odvážného muže a velkého člověka. Sdílím smutek i radostnou mravní jistotu, kterou nás napájí završený život kardinála Františka Tomáška.“ Připadám si, jako bych chytal vítr holýma rukama. Vítr 93 let jeho života. Tolik toho zůstává nevysloveno! ... kdybych mluvil jazyky lidskými i andělskými... Řím 30. srpna 1992 • ROBERT F. LAMBERG Výlet pařížského Broučka Esejista Milan Kundera a Max Brod „Podílel se na snu o komunismu, aby se později stal obětí můry, ve kterou se tento sen změnil.“ Touto lapidární větou charakterisuje český sociolog Petr Hrubý (Perth, Western Australia) vývoj básníka, žurnalisty, spisovatele a esejist/Milana Kundery (1). Tento dlouhá, předlouhá léta jen mírně oposiční a v rámci lidovědemokratických definic setrvávající homme de lettres napsal 1954 trapný chvalozpěv na Juldu Fuldu (2) a 1960 pokrokové kecání o Vančurovi. Za hru „Majitelé klíčů“ ho jmenovali 1963 laureátem státní ceny Klementa Gottwalda. Čtyři roky později, na 4. sjezdu Svazu spisovatelů, našel Kundera odvážná kritická slova na adresu mocných Hendrychů. Pak vyšel „Žert“, vyšel - už na Západě - „Život je jinde“... V roce 1975 mohl přijatý a vyloučený, znovu přijatý a znovu vyhozený člen KSČ a gottwaldovský laureát vycestovat do Francie, legálně (za několik let později mu úřady ovšem odňaly čs. státní občanství), a tam ho potkalo štěstí - v podobě výborných literárních agentů, kteří se ho ujali, a v důsledku královského přátelství (socialistického Roi Francois vulgo Mitterand). Neví se ostatně, co bylo dříve: ty Public Relations služby nebo to přátelství. Kundera, který jako romanopisec rozšafně míchá svéráznou erotiku s politikou a i jinak působí dojmem „tough guy“, se v Paříži vrhl také na politickou esejistiku. Třeba pojednáním o „tragédii střední Evropy“ s idejemi, které se mu asi zdály nové a originální, co by se mělo připisovat provinciálnosti uzavřeného rudého Československa v letech Kunderova intelektuálního dospívání. Objevení starých pravd ve zralých již letech - i takto je možné charakterisovat snahy politického esejisty Kundery - sice nezanechá ve čtenáři nutně dojem úžasné sen- sačnosti; ale něco špatného to také není. Měli bychom se tudíž spíše těšit ze vzestupu českého spisovatele v podmínkách ne- bolševických i neproviněních, bez velikého ohledu na to, jestli onen vzestup je skutečně přes míru zasloužený nebo ne natolik. * * * Zaraženost se čtenáře zmocní spíše, když se dočte suverénních výroků našeho krajana o věcech, o kterých už jen z důvodů objektivních nemůže mít více než povrchní, periférni znalosti. Mám před sebou švýcarský čtvrtletník „Biicherpick“ (č. 1/1992), kde se recensent Georges Neuvecelle pod titulem ,Kafka, Kundera & Co.“ zabývá článkem esejisty Kundery o Kafkovi, který byl uveřejněn ve francouzském časopisu „Ľinfini“. Snažil jsem se ve svém bydlišti - v jižní části zeměkoule - sehnat tuhle tiskovinu, ale neuspěl jsem. Jsem proto nucen referovat ze zmíněného článku pana Neuvecelle, o kterém ale nepředpokládám, že by Kunderovy názory překrucoval nebo zkomolil. Kundera - tak se dovídám z článku - „subtilně útočí“ na Maxe Broda, kterému světová veřejnost, jak známo, vděčí posmrtnou literární existenci Franze Kafky (3). Brod byl prý sice „skvělý intelektuál“, ale zároveň „špatný spisovatel“. A takový se stává nebezpečným, jestli vydává práce svého spisovatelského přítele. Proto - tak Kundera - Brod Kafku vůbec nedokázal pochopit a ve své bezradnosti představil zemřelého přítele (s kterým strávil celá desetiletí, R.F.L.) jako náboženského myslitele. Podle Kundery - v citaci recensenta Neuvecelle - je celá „kafkologie“ vinou Maxe Broda zkreslená a nesprávná. Kafka nám - v optice Kundery - spíše otevřel „pohled na existenční aspekty sexuality“ a proto Kafkovo vnímání světa „se zakládá na jeho pohledu do sexuality“. * * * Že jsme tímto o jednu „kafkologickou“ exegesi bohatší, o exegesi in sexualibus, ať nás moc nevzrušuje: kolem Kafky se již několik desetiletí rozvíjí únavný kult, který se navíc pro jeho všeliké německé i neně- mecké velekněze ukázal dosti lukrativním (kdo by si nevzpomenul na s. Edu Gold- stiickra). A dokonce mi v zásadě ani nevadí, že někdo, kdo po dlouhá léta na rudé oltáře pokládal sacrificium intellectus, si tady dnes hraje na arbitra. K tomu je ostatně třeba dvou: jednoho, co si na toho arbitra hraje, a druhého, který si to nechá líbit. Já si to v konkrétním případě Maxe Broda líbit nenechám! „ ... charakteristická literární, postava dvacátého století ... patriarcha z kuriosní německo-pražské básnické školy ... jeden z nejvýznamnějších německých epiků, autor universální vzdělanosti a z nejvýznač- 20 POLYGON 6/92 [pageend20]něj ších podněcovatelů moderní literatury říká Brodoví Hermann Kesten (4), literární esejista a intelektuální maecenas, jemuž v Německu není rovných. Dva různé názory tedy? Tak jest - a to by o sobě nebylo nic zvláštního nebo dokonce odsouzeníhodného, nebýt Kunderovy nesnesitelné lehkosti: Kesten na rozdíl od Kundery může totiž číst a hodnotit Broda (a také Kafku) v originálu; jako žid navíc intimně zná středoevropské - byť i asimilované - židovské prostředí, které Kafku i Broda v nemalé míře ztvárnilo. Suverén Kundera, jehož (směšnou?) láskou byl svého času pěvec míru Nezval, tohle vše postrádá. Zato však disponuje něčím, čím se v našem západním světě leccos dá dosáhnout: značnou dávku chucpe. Jako znalec Kafky i Broda a jejich labilního universa na rozhraní věků Kundera tenhle jednou v židovské Praze běžný výraz jistě zná. Na vysvětlenou čtenářům: slovo chucpá (hebrejsky) nebo chucpe (jidiš) se překládá do němčiny slovem Unverfrorenheit a do franštiny nebo angličtiny výrazem insolence. 1) Peter Hrubý: Daydreams and Nightmares. Czech Communist and Ex-Communist Literature 1917-1987. New York 1990: Columbia University Press, str. 232. 2) Dobová zkratka gottwaldovského Horste Wessela - Julia Fučíka. 3) Brod, nositel československé státní ceny (1919) a literární ceny města Tel Avivu (1949), úředník Předsednictva čs. vlády, pak redaktor deníku „Prager Tagblatt“, v Israeli (od r. 1939) dramaturg národního divadla Habimah, byl všestranným tvůrcem - romanopiscem a lyrikem, dramatikem, historikem umění, kulturním filosofem, hudebním teoretikem. V jeho literárních a dramatických dílech se projevují jak vlivy rakouské, české a lokálně-pražské, tak tradice židovského humanismu a myšlení. 4) Hermann Kesten: Lauter Literaten. Porträts - Erinnerungen. München — Basel 1963: Verlag Kurt Desch, str. 313 a další. • VÁCLAV HORA MY A ONI Každý z nás už to zažil při návštěvě Československa nebo se dočetl v novinách, s jakou nevolí je emigrace přijímána. Je to až podivuhodné, každá česká i slovenská rodina má ve svém okruhu příbuzných a známých nejméně jednoho emigranta, dnes, po roce 1989, dokonce přibyl nový pracovní typ toho, čemu se dříve v Německu říkalo „Gastarbeiter“ a nyní už jen „ausländische Arbeitnehmer“. Ještě že se neujal válečný výraz „Ostarbeiter", i když vlastně jen odtud, z východu, tentokrát ale dobrovolně, přicházejí. Znám jednu paní, která v emigraci ze strachu před StB, že by nepovolili její matce návštěvu u ní, si nekoupila ani jednu knížku, vydanou v exilu. Žije sice dále na Západě, ale s trvalým bydlištěm v Československu, nemá problémy s majetkem a zakoupením privatizačních kupónů. Jiní, kteří nemohou jednoduše se vším na Západě seknout a odstěhovat se do země rodné, nemají v Československu nárok na nic. Bývalý parlament nedochvilných a urologických poslanců z nich udělal nové vyhnan- ce. Samozřejmě, že naše emigrace je všechno možné, jen ne početná skupina lidí bez bázně a hany, o tom by mohli vyprávět mnozí nakladatelé i knihkupci listující nezaplacenými účty. Ale jen díky zájmu menšiny, která většinou ani do Československa nesměla, se podařilo k sametové revoluci přispět, dokonce v ní aktivní emigrace s vydáváním knih a časopisů hrála významný podíl. Zatím je v Československu spousta věcí v rukou bývalých, dřívější straně věrných aparátčíků, udavačů, vytvořila se mafie, nařizující v Praze hostinským, za kolik smí prodávat pivo, zapalující obchody a stánky konkurence, podílející se na obchodu se zbraněmi, semtexem, s ukradenými auty a nově dokonce i s odpadky. Podsvětí a spodina s mezinárodními konekce- mi vylezla na povrch, zbohatla a cítí se a může se cítit v sedle. Není divu, že mnohý emigrant se rozhodl až teprve teď uzavřít kapitolu „rodná země“. Už mě tam nikdy neuvidí, kdybyste věděl, jak se mnou jednali, advokát mě varoval, abych si dal pozor, je to možné, že to za těch 21 let tak upadlo nebo tomu bylo vždycky a my zapomněli, proč jsou ti lidé tak zlí, bez humoru, nápadů, proč setrvává kult piva namísto pustit se do něčeho, obchod bez jakékoliv etiky a morálky = to všechno a mnohem více jsme už slyšeli skoro od každého, kdo se vrátil z Československa. Dnes už každý ví, že pokud jde o zničení lidských vztahů, morálky, základní slušnosti, ohleduplnosti a serióznosti, byl komunismus perfektní a dlouhá léta, víc než jednu generaci bude trvat, než se Československo po lidské stránce vrátí do Evropy. Jenže emigrace by to neměla vzdávat, ale něco pro to dělat. Třikrát jsem poslal lidem to, co potřebovali. Jednou drahou knihu o autech tomu, který mi sehnal autoopravá- ře na cestě do Brna (autoopravář samotný kupodivu nic nechtěl), pražské atraktivní překladatelce holandskou knížku a pražskému taxikáři podklady z vojenských výprodejů, i když mi za stejnou cestu účtoval více, než jeho kolega předtím. Ani jeden Z nich nepoděkoval za zaslaný dárek. A vidíte, přece to nevzdávám... ***$***** Někdy na začátku roku jsem se v jedněch pražských novinách dočetl, že není tak zcela jisté, zda listovní cenzura byla v Československu odstraněna. Žurnalismem, kterému nemohu přijít na chuť, jsem byl poučen, Že by zrušením přišla spousta lidí o zaměstnání, tedy kam s nimi, a pak, že zásilky větší než dopis je třeba otevírat, aby se v nich tajně nepašovalo. To chápu, co kdyby třeba někdo tajně do Československa chtěl poslat zlatý chrup po babičce k prodání za koruny. A pak jsem to zkusil, ještě za minulé vlády. Mám to vše hezky dokumentováno. Na Josefa, 19. března 1992, jsem odeslal větší tlustší obálku, v níž byly pouhé ručně psané lístečky s názvy knih. Šlo to na jistou paní do Prahy Bubenče. Vzadu ke zpáteční adrese jsem připsal následující slova: „Pro dopisní cenzuru: v rámci ’mírné' demokracie, obsah: lístečky bezcenné, objednávky knih“ Nemýlil jsem se. Dopis došel do Bubenské ulice 14. dubna, tedy téměř za měsíc. Roh obálky byl, aby bylo možno nakouknout dovnitř, odtržen. Pomsta cenzury nebo výsměch všem demokratům? A tak, pane nový ministře spojů, jsem rád, že Československo má svou raritu. Co ji zařadit do programu turistických zájezdů? Zřejmě rarita poštovného za knížku do ciziny ve výši 621.-Kčs (v přepočtu na DM ca.37.-, německá pošta vyžaduje za stejnou službu 12.50DM) nestačí k prosazení ve světě. A to poštovné je koneckonců také druh cenzury, např. aby nás, emigranty, přešla chuť předplatit si noviny a časopisy či nechat si poslat knížku. Už se těším na dobu, až budou přes hranice chodit pašeráci s knihami v pytlích, aby je odesílali německou poštou. • Mgr. Eliška Kotrbová-Wagnerová advokátka České advokátní komory právní porady, zastupování, obhajoby. Kancelář v Kanadě a v ČSFR Adresa: RR 1, KARS - Ottawa Ontario KOA 2E0 Tel.: (613)692-1082 POLYGON 6/92 21 [pageend21]ALEXEJ ŽÁK O „odhalení estébáků“ v redakci časopisu a jiných problémech V Polygonu 5/92 jsem na str. 29-30 našel příspěvky , reagující na zveřejnění spolupracovníků StB v Necenzurovaných novinách, dříve nazývaných Ty rudá krávo. Ke dvěma z nich nemohu mlčet. Jedná se konkrétně o příspěvky paní Zdeny Škvorecké- Salivarové a Vladimíra Škutiny, jež reagují velmi podrážděně na skutečnost, že se jejich jména objevila v seznamu spolupracovníků StB, publikovanému tímto časopisem. Seznam byl zřejmě pořízen přepisem z tzv. registru svazků spolupracovníků StB v různých kategoriích, jak je vymezuje Směrnice pro práci se spolupracovníky kontrarozvědky A-oper-I-3, jež byla přílohou k rozkazu ministra vnitra ČSSR č. 3 ze dne 25.1.1978, kterým byla zrušena platnost dříve vydaných předpisů upravujících tuto problematiku. V článku 3 této směrnice byl tajný spolupracovník definován jako „Osoba, která byla získána ke spolupráci způsobem stanoveným těmito směrnicemi, udržuje s pracovníky konšpiratívni (tj. utajený) styk, plní uložené úkoly, podává nebo předává poznatky a informace nebo poskytuje kontrarozvědce pomoc nebo služby, které je nezbytné utajovat“. ČI. 4 hovoří o tom, že „využívání TS je hlavním prostředkem činnosti kontrarozvědky proti podvratné činnosti zahraničních nepřátelských rozvědných, ideologických a ekonomických center a seskupení, jejich domácím pomahačům a proti zbytkům vnitřních nepřátel“. Pracovníci kontrarozvědky v souladu s daným zaměřením své činnosti (tj. boj proti cizím zpravodajským službám, ochrana ekonomiky, či boj s tzv. vnitřním nepřítelem - domácí opozicí) využívali právě TS k odhalování, rozpracování a dokumentování trestné činnosti vymezené v trestním zákoně a k předcházení takovéto činnosti pomocí nejrůznějších zpravodajsko taktických, rozkladných, administrativních, právních (viz tzv. pendrekový zákon) a dalších opatření. Tajní spolupracovníci byli získávání - na základě ideových pohnutek, - na základě výhod, - na základě kompromitujících skutečností, tj. takových, které ohrožují pověst získávaného TS na veřejnosti, v zaměstnání či osobním životě, nebo umožňují jeho postih pro porušení zákonů nebo jiných právních předpisů. Tímto způsobem však mohli být získáváni pouze agenti, v žádném případě pak rezidenti nebo držitelé propůjčovaných bytů ke konspirativním schůzkám. ČI. 46 odst. 1 stanovil, že souhlasí-li získávaný TS se spoluprací, podepisuje připravený závazek ke spolupráci nebo jej sepíše sám volnou formou. V odst. 2 pak bylo uvedeno, že písemný závazek se nevyžaduje v těch případech, kdy by jeho podpis mohl ohrozit dobrý vztah získávaného TS ke kontrarozvědce. V tom případě postačil ústní souhlas získávaného TS ke spolupráci. Právě tohoto ustanovení využívali někteří tzv. čárkomani k vytváření neexistující sítě agentů v jimi obhospodařovaných objektech, kdy zcela vědomě porušovali tento předpis a evidovali osoby jako TS v kategorii „agent“, aniž tyto osoby o tom věděly, protože to byli v nejlepším případě pouze tzv. informátoři, kteří se běžně stýkali s pracovníkem kontrarozvědky v rámci své pracovní náplně nebo při běžném společenském styku. Zde však musím upozornit, že z celkového počtu agentů to bylo jenom naprosto mizivé procento, na což se při kontrolách obvykle přišlo. To vše záleželo na benevolenci nadřízených konkrétního čárkomana, protože dle této směrnice se jednou ročně prováděla kontrola a vyhodnocení práce TS za účasti nadřízených náčelníků pracovníka kontrarozvědky. Takový byl stav po roce 1978, k těm předcházejícím se vyjadřovat nebudu, protože dřívější praxi jsem osobně nepoznal. Nepředpokládám však ani v tomto případě nijak vysoké číslo tímto způsobem získaných „černých duší“. Dále bych chtěl zdůraznit jednu podstatnou věc. Mnozí si agenta StB nyní představují jako „dacana“, který všemožně znepříjemňoval lidem život a byl na ně zlý. To je ovšem tragický omyl, protože se v daném případě nejednalo o opravdu kvalitního agenta, ale o člověka naprosto nepoužitelného pro práci kontrarozvědky. Agent, to byl člověk, který v žádném případě nevybočoval ze svých zvyklostí, choval se naprosto přirozeně, mnohdy svým obětem i takzvaně nezištně a dobrácky pomáhal v překonávání nejrůznějších obtíží a tak si získával jejich důvěru. Nezřídka takoví lidé vystupovali i s odvážnou kritikou režimu, za což měli přesně určené „potíže“ buď na pracovišti, ve škole nebo u úřadů. Tyto potíže sloužily ke krytí takového agenta, čehož bylo s úspěchem využíváno. Někdy se přikročilo i k zajištění TS a jeho umístění do cely předběžného zadržení, pokud to situace vyžadovala, což se dělo po vzájemné dohodě mezi řídícím orgánem a agentem, aniž by útvary VB věděly, o koho se jedná. Takováto opatření se realizovala právě v rámci agenturní sítě budované u opozice, zejména mezi chartisty a církevními spolky. Odhalit takto „perzekuovaného" člověka bylo skoro nemožné. Někdy, po důkladné analýze a k rozpracování exilových center v zahraničí, bylo přistupováno k plánovanému vysazení agenta za hranice našeho státu do cílové země ve formě nucené emigrace. V takovém případě, po tomto úspěšném vysazení a zhodnocení perspektivnosti agenta, respektive zajímavosti objektu z hlediska státobezpečnostního zájmu, do něhož měl proniknout nebo jej rozpracovat, přebírala řízení agenta I. správa FMV - rozvědka. Od této chvíle se už žádné materiály o jeho činnosti v původním osobním svazku neobjevovaly, protože agent byl již evidován v příslušném objektovém svazku I. správy FMV, která registr svazků nepoužívala. Ten, kdo nezná příslušné číslo takového svazku, nemůže nikdy tajného spolupracovníka I. správy FMV objevit, protože i zde byl ještě navíc veden pod krycím jménem. I. správa FMV měla prioritu ve výběru lidí do svých řad a vybírala si opravdu ty nej schopnější, kteří pak většinou působili venku jako nelegálové. Diplomatický status byl vyhražen jen pro vyvolené z okruhu komunistické společenské smetánky, takže při odhalení jim v nejlepším případě hrozilo jenom vyhoštění z dané země. Rozvědka verbovala pro svou potřebu u všech ostatních správ FMV, nejčastěji však u kontrarozvědky, tj. II. správy FMV a vojenské kontrarozvědky, tj. III. správy FMV. Kromě toho si rozvědka získávala své vlastní spolupracovníky na vysokých školách, vědeckých ústavech a mezinárodních organizacích, přičemž jimi získaný TS nebyl pochopitelně od samého počátku nikde evidován jako TS v registru svazku. Na každé správě FMV byli vysazeni tzv. poradci ze sovětské KGB, kteří koordinovali činnost naší a sovětské zpravodajské služby v zahraničí při přesně vymezených akcích, stejně tak jako na teritoriu našeho státu či jiných spřátelených zemí Varšavského paktu. Při překrývání zájmů pak docházelo i k přebírání TS získaných naší zpravodajskou službou ze strany KGB pro vlastní potřeby. Jenom jednu malou perličku pro příklad. Málokdo zřejmě ví, že bývalý afghánský představitel Babrak KARMAL, který před invazí sovětských vojsk do Afghánistánu působil jako velvyslanec této země v ČSSR, byl získán (tj. naverbován) ke spolupráci čs. rozvědkou, od které si jej pak převzala sovětská KGB a plně využila ke svým cílům. Velké věci vznikají vždy z těch malých a čs. zpravodajská služba měla vždy ve světě dobrý zvuk, neboť byla 22 POLYGON 6/92 [pageend22]obávaným protivníkem západním zpravodajským službám. Pro svou činnost si budovala opěrné body a základny nejen mimo hranice našeho státu, ale i na našem území. Jednou z těchto základen byl i DAK Slušovice, nyní DAK MOVA Bratislava. Zde si estébáci a kágébáci podávali ruce, protože veškeré podvody a nezákonnou činnost tohoto agrokombinátu jejich pracovníci a TS kryli. Z toho titulu se v příslušném objektovém svazku I. správy FMV objevují jména ing. Františka ČUBY. jeho ekonomického náměstka doc. HURTY a také Dr. Karla ZELENÉHO, bývalého ředitele závodu Agrogen DAK Slušovice, jinak též švagra bývalého ministra zdravotnictví ČR Martina BOJARA. Všichni tři byli spolupracovníky 74. odboru I. správy FMV. Jejich jména v registru svazků a tedy ani v seznamu tajných spolupracovníků StB proto nenajdete. Z toho důvodu mě při vyšetřování slušo- vických machinací v létech 1990-91 vůbec nepřekvapilo, že DAK Slušovice si během svého polistopadového maratónu, při němž okrádali jeho vedoucí funkcionáři nejen stát, ale i své vlastní družstevníky, zřídil v Egyptě jednu ze svých odboček s názvem Overseas Investment Company, která získala dosud nevyjasněným způsobem 10 mil. US$ z deblokovaných čs. pohledávek pro svoji činnost v této zemi. Zbývá tedy zodpovědět otázku, kdo jim to umožnil a proč právě jim a z jakého důvodu. Kdopak měl asi na tom takový zájem? O jejich vietnamských a singapurských aktivitách je zbytečné se rozepisovat, protože při současném stavu policie a justice v ČSFR by to mělo stejný účinek, jako házení perel sviním. Jediný, kdo by ze zveřejnění těchto informací měl prospěch, by byl DAK MOVA, protože jeho funkcionáři by toho okamžitě využili k zametání stop dříve, než by se policie a prokuratura rozhýbala. Vede mne k tomu jedna zkušenost. V listopadu 1991 jsem zde ve Švýcarsku poskytnul redaktorům deníku METROPOLITAN interview, při němž jsem jim sdělil poměrně přesné údaje k trestné činnosti páchané ředitelem vnitropodnikové banky DAK ing. Arnoštem TRAXLEREM. Činnost spočívala v tom, že v měsíci září 1990 prošlo pokladní knihou DAK celkem 141 mil. Kčs v hotovosti, které měl předat jistý Petr KAŠLÍK právě ing. Traxlerovi a ten zase jistému občanu Čínské lidové republiky, který do ČSFR velmi často dojížděl a měl přitom vazby na a.s. CARGO-Moravia (což byla společnost založená FMV a DAK Slušovice a její letadla neustále pendlovala do jihovýchodní Asie, nejčastěji mezi Vietnamem a Singapurem). Pokladní údajové bloky byly vyplněny na částky 35, 45 a 61 mil. Kčs, takže v tomto konkrétním případě se ing. Traxler zcela zjevně dopustil devizového trestného činu ve velkém rozsahu ve spojení s podvodem, pokud zde ještě nešlo o klasické praní tzv. špinavých peněz. Krom toho, jak jsem byl informován krátce před svým odchodem z republiky, převzal Traxler dne 23.5.1991 u pobočky Čs. obchodní banky v Bratislavě, kde má DAK svůj účet, částku 14 mil. Kčs v hotovosti, která však neprošla pokladní knihou DAK ani účty na bankovních kontech ke dni 25.6.1991, kdy se konala porada u ministra vnitra FMV Langoše. Tyto informace byly zveřejněny v Metropolitanu začátkem prosince 1991 a teprve dne 10.1.1992 byl soudruh ředitel vzat do vazby, ze které byl už 24.4.1992 propuštěn na kauci jednoho milionu Kčs, složenou DAKemMOVA. Jsem zvědav, co bude následovat dále. Bez zajímavosti není ani fakt, že ing. Traxler společně s Petrem Kašlíkem založili soukromou akc. společnost FORTUNA, přičemž bez jakéhokoliv oprávnění poskytli její účet u Komerční banky ve Zlíně k disposici DAK MOVA Bratislava (tehdy ještě Slušovice), na který byly převáděny značné finanční částky, jež byly majetkem DAK Slušovice a tato aktiva se měla stát předmětem dělení mezi nástupnické subjekty zanikajícího DAKu Slušovice. Aniž tato skutečnost byla vzata v úvahu, předsedkyně senátu soudu v Bratislavě, pí JUDr TOTHOVÁ, provedla registraci DAK MOVA na počkání. Za tento čin byla po letošních volbách jmenována panem Mečiarem do funkce ministryně spravedlnosti SR. Během šetření jsme od svých informátorů ve Slušovicích (jejichž jména rovněž nejsou nikde uvedena) zjistili značnou frekvenci vystavených a vzápětí stornovaných faktur, zejména u středisek zahraničního obchodu, které nikdy neopustily družstvo, ale vyváděly z účetní evidence obrovské množství různého druhu zboží, které bylo později prodáno buď přímo pracovníky daného střediska v jejich vlastní prospěch, nebo soukromou firmou, kterou si k tomuto účelu tito pracovníci sami založili. Tímto způsobem tak totiž vznikaly neevidované zásoby z majetku DAK, který byl doslova rozkraden. Rozsah takto vystavených a vzápětí stornovaných faktur se pohyboval kolem dvou miliard Kčs!! Zde je nutné mít na zřeteli, že tento stav, který vyvolal takový chaos v účetnictví,, nevznikl náhodně, ale byl vyvolán záměrně odpovědnými hospodářskými pracovníky DAKu a jedná se o vysoce organizovanou a tedy velmi nebezpečnou trestnou činnost srovnatelnou s tou, kterou praktikuje pověstná italská mafie. Přitom je třeba mít neustále na zřeteli, že DAK prováděl systematicky odliv finančních prostředků do ciziny, protože od 1.11.1988 měl povolenu zahraničně-ob- chodní činnost ve značném rozsahu prostřednictvím svého vlastního podniku zahraničního obchodu PZO Export Slušovice se sídlem v Bratislavě. Doslova šokem pro mne bylo zjištění, že bývalý spolužák ministra vnitra ČR Tomáše SOKOLA a zároveň jeho dobrý přítel JUDr Jan ŠULA, který byl slušovickým nomenklaturním kádrem a působil právě ve Vietnamu, byl na podzim r. 1991 jmenován SOKOLEM do funkce ředitele útvaru, který se má zabývat ochranou ekonomických zájmů ČR na MV ČR. Že ve Vietnamu působili pouze tzv. prověření lidé, buď pod kontrolou naší rozvědky nebo KGB, snad ani nemusím zdůrazňovat. Šula zde navíc seděl na momenklatumím postě ředitele, tedy nikoli v zanedbatelné funkci nějakého referenta. Dnes se už opravdu musím smát tomu známému prohlášení Sokola o tom, jak zamete s těmi komunisty. Většího kašpara na politickém jevišti po listopadu 1989 bychom asi těžko hledali. Ovšem, i zde platí známé pořekadlo o tom, že účel světí prostředky, protože tato jediná věta jej vynesla na post ministra. Když o mne dnes slušovičtí kágébáci a estébáci tvrdí, že jsem agentem KGB, já se naproti tomu mohu zeptat: A čí agenti byli všichni ti, kteří způsobili rozpad čs. státu, rozdmýchávají nacionalistické vášně mezi lidmi v ČSFR, umožnili komunistické nomenklatuře a šmelinářům legalizovat své nezákonně získané finanční prostředky a umožnili jim bezproblémový přechod do ekonomiky, odkud dnes budou ve formě podnikatelů a zaměstnavatelů terorizovat lidi a ovlivňovat politiku státu? Kdo byli ti, co znemožnili akceschopnost hospodářské kriminální služby a útvarů vyšetřování této problematiky tím, že tam nasadili bývalé politruky a sesazené náčelníky včetně bývalých pracovníků StB, kteří předtím soustavně kryli páchanou trestnou činnost hospodářského i devizového charakteru komunistické nomenklatury? Kdo byli ti, co prosadili v parlamentu novelu trestního zákona, ze které byla vypuštěna všechna ustanovení postihující dnes páchanou trestnou činnost? Co to bylo za lidi, kteří doslova zaneřádili zhrzenými a pokřivenými osma- šedesátníky všechna důležitá místa ve státní správě, kteří pak pokračovali dál ve své přímo sabotážni činnosti, která podminovala základy státu? Kdo mi na to dá odpověď? V koho zájmu se toto vše asi děje? *************** Promiňte, milí čtenáři, že jsem poněkud odbočil od tématu, o kterém jsem začal psát. Ale už zase v něm pokračuji: Pan Škutina i paní Škvorecká by udělali mnohem lépe, kdyby stanoveným způsobem požádali o svou lustraci a osvědčení o jejím výsledku zaslali Necenzurovaným novinám (nebo Polygonu). Příslušná komise FMV, v jejímž čele stojí p. Bašta, kterého znám jako slušného člověka, jistě zcela objektivně prozkoumá materiály obou postižených a vydá příslušné osvědčení s negativním nebo pozitivním nálezem. V registru svazků totiž není uveden obsah příslušných spisů, ale pouze jejich registrace. Nic jiného z něj nevyčtete než to, co je publikováno v seznamech otištěných Ne- POLYGON 6/92 23 [pageend23]JI - rozkaz policejního ředitele ve věcech personálních č. ze dne y. 5". u d é 1 u j i služební volno s nárokem na služební příjem od 13.5. 1992 do 4.6. 1992 1. pplk.lng. TUREK Vladimír - 28. 4. 1938 - 241423 ze Správy Jihomoravského kraje Policie ČR Důvod : Podle § 46 odst.l zák.č. 100/1970 Sb. a § 53 zák.č. 60/1992 Sb. Policejní ředitel ČR JastU 7vi*< pik. JUDr. František ZELENICKÝ Poučeni: Proti uvedenému rozhodnuti lze podat odvolání písemně nebo ústné do protokolu u policejního ředitele do 15 dnů ode dne oznámeni rozhodnutí (§ 116 zák.č. 100/1970 Sb.). Podání odvoláni nemá odkladný účinek. cenzurovanými novinami. Tohle všechno je už dnes naprosto druhořadá záležitost, daleko horší je skutečnost, že celý proces s gen. Aloisem LORENCEM a spol. co nevidět skončí bez hmatatelného výsledku, protože silně pochybuji o tom, že jej na Slovensku bude někdo soudit za skartaci dokumentů StB a jejich odvoz do bývalého SSSR. Pokud by i nějaký soud proběhl, byl by výsledek stejný, jako kdyby Hitlera a spol. měli soudit jím dosazení nacističtí soudci. Zřejmě by to nakonec skončilo tím, že by na lavici obžalovaných seděli zástupci vítězných mocností protinacistické aliance. **************** Na závěr mého příspěvku, když už se točíme kolem problematiky ministerstva vnitra, nabízím k zamyšlení jednu věc. Do omrzení byla v ČSFR na všech možných politických shromážděních, zasedáních parlamentů, vlád, v tisku, televizi apod. rozebírána otázka důsledné apolitič- nosti příslušníků policie. Z toho plyne, že příslušníci policie, přijatí do služebního poměru, nebudou členy žádné politické strany, ale také nebudou ani kandidovat za žádnou stranu, protože už samotná kandidatura znamená porušení zásady apolitičnosti. Každý, kdo vstupuje do řad policie a chce skutečně poctivě vykonávat tuto náročnou práci jako profesionál, nemůže stranit žádné politické straně. Pokud chce tzv. politicky pracovat a má v tomto směru nějaké ambice, pak takový člověk nemá v aparátu policie co pohledávat, protože bychom se za chvíli dostali zase tam, kde už jsme jednou byli. Jak je vidět, tuto zásadu neustále porušují právě sami representanti Občanského hnutí. Předkládám k posouzení dokument, aby bylo jasno, že nepoužívám desinforma- ci. Pan ing. Vladimír TUREK se po listopadu 1989 objevil v prověrkové komisi pro příslušníky StB u OS SNB ve Znojmě. Blížily se volby 1992 a ejhle, pan Turek, který neustále vyžadoval na každém apoli- tičnost, najednou kandidoval do FS za OH!! Dokonce na 3. místě v kraji (Volební kraj č. 7 - Jihomoravský). Policejní ředitel ČR Zelenický mu k tomuto účelu ještě poskytnul volno s nárokem na služební příjem z peněz daňových poplatníků se zdůvodněním ve smyslu uvedených paragrafů, což ve své podstatě znamená z důvodu veřejného zájmu. Jakým veřejným zájmem může být, aby policista kandidoval za politickou stranu do zákonodárného sboru místo toho, aby likvidoval kriminalitu? Dovedu si představit dopady, kdyby jeho představený rovněž kandidoval, ale za KSČM nebo za Sládkovu stranu. To by asi už déle nesloužil. Jsem zvědav, jak se s tímto případem vypořádá p. RUML a zda se něco podobného bude ještě opakovat. Pokud ano, lidé by si to neměli nechat líbit. Pan pplk. Turek se navíc na kandidátní listině pro volby do FS presentuje jako nezávislý kandidát, což při správném výkladu znamená, že ve skutečnosti není členem tohoto hnutí, které by si jej vybralo, aby hájil a prosazoval jeho zájmy, ale soukromá osoba zapsaná na kandidátku tohoto hnutí (což je zase hloupost s ohledem na jeho pořadí - 3. - na této kandidátce). Z toho tedy vyplývá, že kandidatura p. Turka jako poslance do FS není veřejným zájmem, jak ve svém rozkaze uvádí plk. Zelenický, nýbrž soukromou záležitostí p. Turka a nemá tedy nárok na služební příjem po dobu uvedenou v rozkaze. K tomuto účelu si mohl p. Turek čerpat bud’ náhradní volno za službu (kterou nevykonával), nebo řádnou dovolenou jako všichni řadoví příslušníci policie, kteří si potřebují zařídit soukromé věci. *************** Vést úspěšný boj s profesionálním zločinem se současnými čs. nedokonalými a víceméně směšnými zákony, které poskytují všechna práva zločincům, ale naopak silně omezují policii, nelze. O právech poškozených se raději ani zmiňovat nebudu, protože to ve skutečnosti žádná práva nejsou. Organizovanému zločinu, který je u nás na postupu, lze účinně čelit jedinou možnou cestou, a to proniknutím do jeho organizací, odhalením jeho vůdců, zdokumentováním jejich činnosti a zabavením všech finančních prostředků se současným dalším odpovídajícím trestním postihem. To ovšem znamená, že čs. policie přestane ve své práci používat určitého stereotypu a šablon z předlistopadových forem práce, neboť zločinecké gangy s vazbami do politických a hospodářských struktur státu pracují většinou stejnými metodami jako samotná policie (nezřídka ve svých řadách s bývalými příslušníky StB a jiných složek MV, propuštěných po listopadu 1989 ze služebního poměru - viz Slušovice), mají svoje analytické útvary, počítačové sítě, kartotéky apod. S takovou organizací nelze bojovat pomocí zvyšujícího se počtu po- chůzkářů, vozového parku a novými stejnokroji, což byla koncepce vyhlášeného „komunistobijce“ Tomáše SOKOLA, ale pouze dlouhodobou zpravodajskou prací s plným využitím kvalitní agentury a za těsné spolupráce s bezpečnostními složkami sousedních zemí a Interpolu. Velmi palčivým problémem je neexistence zákona, který by policii v odůvodněných případech dovolil kontrolu bankovních kont. Stávající praxe to umožňuje až po zahájení trestního stíhání, což je naprosto neudržitelná věc. Stejně nevyhovující je i „revoluční výdobytek“ v podobě 24hodi- nové lhůty pro zadržení resp. zajištění po- 24 POLYGON 6/92 [pageend24]dezřelé osoby, po jejímž uplynutí - nejsou- li získány usvědčující důkazy - musí být tato osoba propuštěna na svobodu. Dřívější lhůta 48 hodin byla k těmto nezbytným úkonům v naprostém souladu s celosvětovou praxí a byla potřebám policie dostatečná. S těmito problémy jsme se setkali při vyšetřování činnosti slušovické mafie a ty přetrvávají dodnes. Pokud jsme chtěli postoupit dál, musel jsem přitom porušit směrnice pro práci vyšetřovatele VB. Je proto nezbytné urychleně novelizovat zákon o policii a překlenout tak období (které v souvislosti s rozpadávajícím se státem bude zřejmě dlouhé), než bude k disposici kvalitní legislativa. Ovšem ta by měla vyjít z jiného kabinetu, než ve kterém sedí s. akademik Milan ČÍČ. • Z mnoha dalších rozličných pohledů na seznam „tajných spolupracovníků“ vyjímáme: .... A EMIGRANTI OPĚT SKOČILI NA ŠPEK“ (Příspěvek VI. Škutiny v Polygonu 5/92. str. 30.) Nejspíše asi patřím k těm hlupákům mezi krajánky, poněvadž „Necenzurované noviny Rudé krávo“ se staly mojí oblíbenou četbou a ve své proletářské prostotě jsem vůbec nepostřehl, že by jejich zaměření odpovídalo zájmům estébáckých sponsorů. Staly se pro mne dokonce jakýmsi prostředkem k uklidnění po četbě intelektuálních salonních Lidových novin, jejichž pseudohumanistická linie mi už příliš lezla na nervy. Otištění seznamu spolupracovníků StB v číslech 13 a 15 považuji za akci, v zoufalství donutit oficiální státní orgány už konečně k tomu, aby byly vydány ověřené seznamy příslušníků a vědomých spolupracovníků rudého gestapa. Rovněž by mělo být umožněno všem obětem komunistických represí seznámit se s veškerými materiály, které o nich tato zločinecká organizace nastřádala a po patřičném ověření umožnit zveřejnění všeho, co by lidi právem zajímalo. Místo předrážděné reakce ve formě spí- lání vydavatelům Rudé krávy a zesměšňování jejích čtenářů bych dal spíše přednost postupu, který se doporučuje v Rudé krávě č. 18 na str. 6 a 7 a který rovněž doporučuje Antikomunistická aliance ve svém prohlášení č. 11. Pokud se domníváte resp. jste přesvědčeni, že jste v seznamu spolupracovníků StB zaneseni neprávem, podejte trestní oznámení na příslušníka StB, který zápis provedl a tehdejší nomenklaturu KSČ, která nesla za vše přímou zodpovědnost. Prvním krokem je žádost o vystavení lustračního osvědčení, která se podává na adresu FMV a zároveň s touto žádostí požádat o sdělení jména a bydliště řídícího orgánu StB, který záznam do registru zanesl a podat na něj trestní oznámení za způsobení újmy na občanské cti a jménu. Vůbec nevidím ve vydání tzv. Kompletního seznamu spolupracovníků StB výzvu k zahájení honu na čarodějnice, ale považuji ho za otřesný a smutný dokument o rozsáhlosti působení této SS (Schutzstaffel) KSČ, který rozhodně není moc k smíchu. Ti, kteří se ve společnosti skutečných udavačů a ideových spolupracovníků StB ocitli jaksi proti své vůli, by měli místo spílání těm, kteří seznamy zveřejnili, vydat konkrétní svědectví o vyděračských praktikách a teroru, tedy zločinců, kterých se KSČ jednačtyřicet let dopouštěla na vlastním lidu, který považovala za svůj majetek. Ta KSČ, která se dnes v roli odhaleného zločince tak vehementně dovolává lidských práv, které ostatním upírala. Je už konečně na čase začít s postihem skutečných viníků, kteří se dopouštěli zločinů proti lidskosti ve jménu zrůdné komunistické ideologie v létech 1948-1989 FEDERALNX MX N X S'FERSTVO C.j. : 1 D-1655 7/1-024/ 1-LU-9 1 O SVEDCENX V N X TRA V Praze dne 27.07.1992 podie § 9, odst. 1 zákona číslo 451/1991 Sb., kterým se Stanovi některé další predpoklady pro výkon některých’ funkcí ve státních orgánech a organizacích České a Slovenské Federatívni Republiky, České republiky a Slovenské republiky Os v ě d č u j i že pan : Jiří KEBRLE narozen : 19.11.1938 Plzeň e v X <1 o v A r i jako osoba uvedená v S 2, odst. 1, pí srn. a), b) nebo c) zákona číslo 451 /1991 Sb Poučení : toto osvědčení je platné pouze s osobními doklady, potvrzují cí mi jméno, pří jmění , datum a mí sto narození v něm uvedené POLYGON 6/92 25 Petr ČERMÁK Ministr vnitra CSER [pageend25]a úplné odhalení zločinné podstaty této ideologie od samého počátku její existence, aby už nemohli tak snadno všichni ti současní „ochránci práv pracujících“ ze všech těch Levých bloků, alternativ a front, nebo jak se všechny ty spolky nepoučitelných marxistických sirotků jmenují, ohlupovat lidi, využívajíce přitom současného katastrofálního stavu hospodářství a s tím spojený sociální úpadek společnosti, zaviněný právě dlouholetou „vládou proletariátu“ a uplatňováním marxisticko-leninské pavědy v praxi a nepotrestání komunistických zločinců po pádu jejich teroristického režimu. Ti dnes naopak s možností podnikat s bezpracně získanými penězi zaujímají mnohé významné pozice ve všech odvětvích hospodářského života společnosti a z toho plynoucí vliv na politické dění ve státě. JIŘÍ KEBRLE, WELS (RAKOUSKO) TISÍC DOBRÝCH DŮVODŮ Motto: Našel jsem svou první lásku v seznamech registru svazků. Jiří Dědeček A Jiří Dědeček nebyl sám. Našli jsme všichni. Mnohá z potrefených hus se ozvala, u mnohé z potrefených hus jsme překvapeni pocity pobouření. Paní Chytilová kdysi natočila film Sedmikrásky, film o dívkách, které se rozhodly být zkažené, když svět už je zkažený. Netroufám si soudit všecky prameny rozhodnutí, podepsat takový či onaký závazek zkaženosti, ale vadí mi míra pobouření, která se ozývá po jeho zveřejnění. Jistý dvorní sochař císaře Františka II. soudil, že umělec má právo být i vrahem, a zdá se mi absurdní, je-li obhajováno právo na zkaženost. Vzpomenutý sochař vytvořil kromě jedné unikátním způsobem odlité sochy ve Florencii (o které ví málokdo) co své nejznámější dílo, pro císaře Františka II. cukřenku. Císař totiž, lze říci, rozhodoval tehdy o právu vraždit, že? Tedy právu ukončit život jiné lidské bytosti. Rovněž soudruzi nabízející papír k podpisu rozhodovali o právu na určitý život jiných lidských bytostí. O jejich možnosti bydlit, pracovat, cestovat, posílat děti do škol, žít. Mít nějaký život. Toto právo na život bylo umenšováno, či umožňováno podpisem, podpisem zajisté ne vždy zcela dobrovolným, ale v zásadě vždy umožňujícím mít nějaký život, - na úkor těch, kterým to právo bylo upíráno. Cukřenka sochaře Celliniho, umožňující beztrestně vraždit. Nic víc. Nic méně. Jméno naší první lásky, včetně služební přezdívky shodné se jménem používaným ve chvílích nejintimnějších, které přeci měly být jen naše. Cosi nám bylo ukradeno. Ach ano, tisíc dobrých důvodů slyšíme od těch, kdož podepsali. „Co taková XY vlastně mohla donášet?“, slyšíme. A docela zásadní popření: „Nikdy jsem nic nepode- psal.“ - „Podepsal jsem v době, kdy jsem byl po mrtvici a vlastně v bezvědomí.“ - „Estébáci mě tam dali, aby si udělali čárku za aktivitu,“ slyšíme. Tvrzení, nedokazující nic více a nic méně než jen to, jak flexivní jsou osobní hranice lidské slušnosti, tak jako cynicky flexivní byla cena lidského života pro jednoho dvorního sochaře, jehož cukřenka - nemluvě o unikátně odlité soše - zajisté patří k uznávaným vrcholům umění, ale nemá a nikdy nebude mít hodnotu zmařeného života člověka. Doba byla zkažená, ale proto, že lidé byli zkažení a ve víře v sílu zkaženosti a důvěře v její utajení a svou možnost i nadále hrát roli slušných lidí, podepsali. A zvolili si jméno jinak známé a používané jen ve chvílích nejintimnějších, o které se tím s estébáky rozdělili. Cosi o presumpci neviny, - bylo nám rovněž zaslechnout. Jenže presumpce neviny je zásada ve věcech trestních, zatím co výskyt jména na seznamu je záležitost mravní. Daňový poplatník musí rovněž berňáku dokazovat, že daně zaplatil, nikoli berňák poplatníku, že je nezaplatil. A nikomu z nositelů jmen na seznamu nehrozí žádný trestný postih za to, že na seznamu je. Musí se pouze smířit s ostudou, která není vyvažitelná záslužným autorstvím jakékoli cukřenky, prosím. Či autorstvím čehokoli jiného. Musí se smířit s tím, že nemohou hrát roli, která jim nikdy nepatřila, byf si na ni zvykli, a bylo jim v ní dobře. Roli integrované osobnosti, která si se špatností doby nezadala. Neboť kdo podepsal, byť si i nezvolil krycí jméno shodné s tím používaným ve chvílích nejintimnějších, si zadal. Dívenky z filmu paní Chytilové nakonec zkažené být nedokázaly. Ti, kteří dávali podepsat, zajisté dbali o to, aby podepsaní svou zkaženost dokazovali. Že se uvedením na seznamu chtěli estébáci někomu pomstít? Nevím. Zatím jsem nalezl v seznamech jména všech, kdo po léta zasvěceně tvrdili, že fízl jsemjá. Ale sebejsem tam nenalezl. Jména těch, kdož „vedli urputné boje s cen- surou“, ale tiskli, zatímco já jsem netiskl. Samé hezké cukřenky pro Františka II. - řekl bych. Samý osobním prospěchem na úkor někoho jiného motivovaný egoismus, řekl bych. Zajisté, každý lidský tvor se musí někdy rozhodnout, zda být, či nebýt zkažený. Ale nikdo nemá právo na zkaženost. A jméno na těch seznamech je znamením zkaženosti. Zkaženosti doby, která byla zkažená, neboť určití lidé byli zkažení a činili ji takovou. Pokud neprokáží jinak, lze je za takové považovat. Vše ostatní je jen slovní balast výrobců cukřenek. Nikoli příjemné, zvláště u prvních lásek, ale pravda. Konec komedie. Tečka. JAN BENEŠ, KALIFORNIE (USA) PODEPSAL JSEM SPOLUPRÁCI S STB Bylo to velmi jednoduché. V roce 1954 se už ve vězení nemlátilo, šlo se na to rafinovaněji. Tři fingované zprávy o těžkém onemocnění mého dvouletého syna, promyšleně stupňované. „Jako táta a lékař mu skutečně nechcete pomoci? Jak podepíšete, jdete hned k němu domů.“ Podepsal bych mnohem více než tuto spolupráci. Když mě po výslechu nevyzvali, abych se převlékl a šel domů, ale odváděli zpět do samovazby, byl mi podvod jasný. Byli jste také v samovazbě? Po divadélku u soudu následoval tábor Vojna na Příbramsku. Za spoluúčast na hladovce asi tři měsíce samovazby na Sing-Singu ve Vykmanově (za odměnu?). Pak Leopoldov (za odměnu?). Odtud NPT/E se známou věží smrti s mlýny na uran (za odměnu?). Tábor Barbora, kde jsme byli jen zubař a já státní, ostatní byli kriminální. Nakonec NPT/C. Na „podmínku“ mě nepropustili, ani manželka ani já jsme o to nežádali. Po návratu domů na amnestii v roce 1960 zákaz Jihomoravského kraje, práce jako asfaltér nejdříve na střechách Vítkovických železáren, později asfaltování vepřínů a cest na jižní Moravě. Konečně místo v pohraničí, kam tři léta nemohli nikoho získat. Při první možnosti odchod do exilu. Nebylo to tak těžké, neměli jsme co ztratit, již při odsouzení propadl náš celý majetek ve prospěch státu. Ostatně to zabavení jmění platí i nyní, když jsem již rehabilitován. Zvažuji svůj život a svou práci. Soudit mohou jiní, člověk se ale soudí také sám... Po dvaceti létech se prý promlčuje vražda. Za jakých okolností kdo podepisoval, to asi nebude nikdy posuzováno. Těch, kteří budou soudit a odsuzovat, bude mnoho. Soud bez možnosti obhajoby nepatří k demokratické společnosti. To už jsme prožívali za nacistů a za komunistů. Máme to opět prožívat? Z té diskuse o „Necensurovaných novinách“ se mně líbí dvě věty paní Škvo- recké: „Zdá se, že kdo prošel kolem kach- líkárny, je tam.“ A potom: „Lůza bere spravedlnost do svých rukou.“ Máte pravdu, paní Škvorecká. Udělal někdo za posledních dvacet let v exilu pro myšlenku svobody a demokracie ve staré vlasti více než právě tato paní? Neměli bychom založit SSP? „Svaz stále persekvovaných?“ Dr. OTAKAR ZOUFALÝ, NĚMECKO MILÁ ZDENO, pozoruji i čtu reakce lidí, kteří se dozvěděli či si sami prstíčkem vyhledali, že tvé jméno je uvedeno na seznamu spolupracovníků StB a je mi při tom strašně smutno. 26 POLYGON 6/92 [pageend26]Zase naletěli? Nikdy se nepoučí, kdo je to bolševik? Jak mohli všichni tak rychle zapomenout nebo jim dokonce i odpustit? Jak si vlastně vykládají heslo „Nejsme jako oni“? Zdeno, i já jsem listovala tím seznamem a hledala svoje jméno. Když jsem na filosofii studovala angličtinu, přivydělávala jsem si jako průvodkyně v Čedoku. Musela jsem tedy psát (či podepisovat) různé zprávy o chování a otázkách cizinců. Že byl Čedok profízlovaný, jsem věděla z několika průšvihů, které mě postihly. Řidiči udávali průvodce vyloženě za blbosti, ale často i ze závisti (my jsme dostávali vyšší spropitné), objevovaly se i lži a snad nedorozumění: neuměli jazyk, ale museli vykazovat činnost. Takže pro ilustraci: jeden takový řízl mě udal, že nabízím a prodávám za valuty Američanům lístky do Národního divadla, protože viděl jakousi transakci: předala jsem dva lístky, dostala jsem dva dolary (ano, tehdy lístky do ND stály 16 Kčs), ale on nevěděl, že před transferem z letiště jsem lístky dostala od své čedokářské referentky s tím, abych „arniky zkásla“, že je to služba navíc. Protože právě přiletěli a ještě neměnili a protože já jsem je měla právě jen na ten transfer, vzala jsem ty dolary. Kvůli čemuž mě z Čedoku málem vyhodili ... dokud se referentka nerozpomněla, že mi ty lístky pro ně opravdu dala. I tak jsem měla průšvih, neměla jsem brát Cizí valutu, měla jsem počkat, až budou mít vyměněno a koruny od nich pro Čedok převzít ve svém volném čase. Tehdy jsme my, externisti v Čedoku, brali 6 Kčs na hodinu hrubého... Tudíž: cosi jsem jim tam i podepisovala, vím já dneska, co - a kdo byl řízl? Když jsem se nenašla, tak jsem si v tom seznamu listovala chvíli dál, ale přestalo mě to bavit. Proč to mám vědět? A co se vlastně dozvím? Pochopila jsem, že je to strašlivá bouda na naivní lidi, je to hrozný a špinavý podvod, zosnovaný komunisty... Není sice na první pohled tak úplně průhledný (však víme, že dokáží být rafinovaní) - ale kdo má mozek v hlavě a seřadí si pár faktů k sobě, musí pochopit, jak to je. Myslím si, že tam mezi těmi desítkami tisíc bude i dost autentických jmen (nějakou pravděpodobnost ta špinavost musí mít) - ale ti další? Máš pravdu, zdá se, že na seznamu mohou být i lidé, kteří snad jen „prošli“ kolem kachlíkámy... Pro mne ovšem rozhodující moment, kdy jsem pochopila, že jde zase jen o další komunistickou desinformaci, byl ten, když jsem se dozvěděla, že na seznamu je i tvoje jméno. Myslím, že v podobnou chvíli to došlo i mnoha ostatním. Jak lépe se ti totiž mohli pomstít za to, co jsi proti nim celá ta léta v 68 Publishers dělala? Jak tebe a Josefa musí nenávidět za ty stovky knížek, které lidé hltali a po nocích opisovali - a které komunistům nastavovaly zrcadlo a mařily propagandu. Ovšemže tam ale jméno tvého muže už nevpašovalil V tom je právě ta rafinovanost. To by bylo zřejmě už i pro největší naivky moc silné espresso! A tebe si vybrali taky proto, že moc dobře vědí, že tím velmi ublíží Josefovi. Účinné a podlé. Milá Zdeno, byla jsem u počátků 68 Publishers. Vidím tě stále v těch džínsách a tričku, vlasy stažené gumičkou do ohonu: na holiče nebyl čas. Bedny s knihami, rukopisy, práce od tmy do tmy. Dopisy, složenky, anonymy made in kachlíkáma, nervy, únava. A přece jsi se do toho dávala každý den znova a znova. Vydrželi jste, vyhráli jste, i doma jste našli ocenění. Ale kde je teď ten happy end? Vím, lidé, kteří dělají hloupé poznámky a píší do časopisů o tom, že jsi na seznamu, tě neznají osobně a pravděpodobně ani nečetli tvé knížky - a už vůbec nemají ponětí o tom, co to bylo za nadlidskou dřinu nejen řídit, ale především udržet fungující nakladatelství v takových podmínkách, jaké jste měli vy. Jinak by přece věděli, co je v „Honzlové“: měla jsi u fízlů kartu, nutili tě k „pohovorům“ - a ty ses tím přece také nikdy netajila! Tak o co jde? Vždyfje přece obecně známo, že i chartisty nutili k pohovorům - kdo to mohl odmítnout? A vidíš, někteří na seznamu jsou, jiní tam nejsou. Nemám nejmenší chuť zkoumat důvody, kdo a proč ano či ne, protože ty seznamy jsou prostě bezcenné. Už jen to, jak jsou jména seřazena, napovídá o jakémsi chaosu: Rudá kráva, pardon, zatím ještě Rudé krávo, se cudně omlouvá za „atypické abecední řazení“ - avšak ani slovo o tom, proč k němu došlo. Proč asi? Jsem, jak víš, čtenářkou vašich knížek, a proto už odedávna mě váže „silný cit“ k poručíku Borůvkoví. Takže moje detektivní buňky zapracovaly: vypadá to, jako by na sebe byly nalepeny nějaké seznamy prostě bez ladu a skladu, jména, která k sobě vůbec nepatří. A pro „někoho“ to byla moc velká práce se s tím přepisovat nebo to snad sestřihávat, lepší je se prostě „omluvit“, že? Otázek by jistě bylo víc, ale už se mi s tím nechce špinit ani ruce, ani mysl. Hrozím se jenom toho výsledku! Tak už se jim zase povedlo lidi oblbnout a rozeštvat, zasít podezíravost, nedůvěru! Jinak by se přece nikdo nemohl ptát na „okolnosti, které paní Z. Škvoreckou ke spolupráci s StB vedly“! Ta otázka, když už si někdo myslí, že ji musí položit, má být: „Jak se tam jméno paní Škvorecké dostalo?“ Takže: „Nejsme jako oni?“ Nebo to KONEČNĚ, až začneme zase žít - doufejme, že brzy - v normálním státě, vezme někdo pořádně do ruky? Tvé probděné noci, bolest a smutek - a jistě i mnoha jiných - už tím neodčiní. Ale ať se to, proboha, pořád neopakuje! Zdravím tě a tisknu ti ruku, Zdeno. A dě- kuju. Tvá Michaela. M. SWINKELS-NOVÁKOVÁ, BELGIE PODPISY Bylo mu kolem osmnácti, když ho v devětačtyřicátém spolu s tucty dalších členů katolických organisací zatkli. Při nočních výsleších v „domečku“ u Lorety si přičinlivé soudružky zapisovatelky zhášely cigarety na jeho přirození ve snaze, přimět ho ke spolupráci. Odmítnul. Z navrhovaného trestu smrti sešlo, dostal jen osm let, byl pro oprátku přece jen mladý. Na podzim třiapadesátého ho propustili z Jáchymova. Prý na podmínku. Doma ho očekávalo předvolání k vojenské službě, po týdnu svobody už nosil starou německou uniformu v jednom kladenském PTP. Tam jsem se s ním spřátelil. Po roce dostal předvolánku na lékařské vyšetření v jedné pražské nemocnici. Údajná lékařská komise ho nechala vysvléct, aby mu vzápětí sdělila, že tentokrát státní bezpečnosti neujde; buď bude s ní spolupracovat a informovat ji o naší činnosti na dole - při této příležitosti mu sdělili několik detailů - anebo půjde zpět na uran. Spolupráci po krátkém váhání podepsal. A navíc, protože mu nevěřili, musel pode- psat ještě druhé prohlášení, ze kterého plynulo, že prozrazení jakýchkoliv informací o jeho spolupráci se státní bezpečností bude stíháno podle vojenských zákonů... Hned po návratu z Prahy se mnou hovořil. Šlo tu o to, najít onoho druhého informátora a nalézt strategii, jak z nastalé situace vyjít s pokud možno zdravou kůží. Což se podařilo. Dali nám jen „pobuřování“, ačkoliv se ten druhý „informátor“ (dnes člen exilového PEN-klubu) snažil ze všech sil na nás našít boudu. Ale proč o tom po tolika létech píšu? Pro jakoukoliv bezpečnostní službu jsou nedobrovolní spolupracovníci risikem, proto jsou použiti jen pro vymezený úsek činnosti. Ani můj přítel, ani ten přičinlivec nejsou uvedeni v seznamu spolupracovníků. Stejně tam nejsou jména mých dlouholetých „andělů strážných“, ba ani těch několik lidí z jistého výzkumáku, o kterých bylo obecně známo, že spolupracují s StB. Neboť se tu jednalo opět o informátory vázané na určitý problém. (Koncem padesátých let obdrželi za své služby kus TESILU na kalhoty. Vzácnost nad vzácnost, neboť obdobné bylo lze obdržet pouze v TUZEXU, smůla pro StB spočívala v tom, že se tu jednalo pouze o jediný vzor a jedinou barvu.) V seznamu nejsou jména těch, které donutili ve věznicích ke „spolupráci“, estébáci věděli dobře, že po pominutí tlaku jsou získané informace bezcenné nebo falešné. Jak vyplývá z různých informací, vyskytují se ve zveřejněném seznamu RUDÉ KRÁVY jména pouze universálně použitelných. O korekturách či dokonce dodatečném vřazování nových jmen nemůže být řeč. Námitky mají pouze obranný charakter; „spolupracovník“ není rozvědčík, čili to jsou, jak se tu v kraji říká, „cvaj pár šú“. CL A. SEKANINA, SOLOTHURN (CH) £ POLYGON 6/92 27 [pageend27]Likvidace protivníka Vlastimil Radkovický V době války se témuž říká likvidace nepřítele, socialismus převzal od zkušenějšího bratra už zacílený výraz likvidace třídního nepřítele, případně likvidace světového kapitalismu a imperialismu, nebo likvidace zaprodanců Vatikánu. Likvidace je odstranění, vyřízení, zničení. Likvidují se škodlivé odpady i negramotnost. Likvidují se protivníci a nepřátelé všeho druhu, likvidují se psychicky, majetkově, politicky, omezováním, vězněním, likvidují se i fyzicky. Všechny likvidace probíhají převážně s halasnou teorií o nutnosti zlikvidovat. U odpadků, chorob, negramotnosti, hladu a jiných metel lidstva je beru a uznávám, protože posouvají hodnotovou a morální příčku lidstva o stupínek výš. Také jsem nucen rozumem přijmout formu věznění jako druh likvidace reálného ohrožení mnohých od narušených jedinců. V nejkrajnějším případě zavřu oči a souhlasím i s rozsudkem smrti nad mnohonásobným brutálním vrahem. To proto, že společnost se ntusí bránit jí škodlivým krajnostem-, proto zdravá společnost - nebo ozdravění prosazující - dává průchod spravedlnosti ve formě co nejdokonalejších zákonů a nezávislých soudů. Známe i výrok V. I. Lenina, že každá kraj- nost je škodlivá. Šestina světa svého velikána v tomto nerespektovala a zapadla do krajností až po uši. V krajnostech se topí i ti, kteří byli donuceni krajnostem sloužit a je uctívat. Tvůrci krajností někde zalezli do ústraní, jinde občas povyskočí, nadechnou se, vykřiknou něco ze svých vyčpělých nálevů - nebo alespoň plivnou. U všech ale setrvává snaha získat ztracené a nebo vysněné pozice, pojem protivníka jim splývá s těmi, kteří jim moc vzali a nebo omezili. Přetrvává i paradox, že oběti krajností vidí protivníka v každém, kdo jim tzv. bere jejich v krajnostech získané „výhody“: nárok na zajištěnou práci těmi „shora“, flákání i možnost krádeží na pracovištích, mzdu i za nevykonanou a nebo bezcennou práci, nárok na laciné bydlení, dopravu, atd. atd. Život je boj - ale mnohým se do pravidel tohoto boje přimíchala i vstřebaná zvyklost bojovat nečestně, záludně, vymýšlet podvody, intriky, léčky, dávat rány pod pás, pomlouvat, hanobit i urážet. Tak se v určitých teritoriích přirozená životní nutnost bojovat „obohatila“ dlouhodobým tlakem deformací až do krajnosti znetvoření morálky a hodnot. V povážlivém poklesu a rozsahu. Československo není a ani nemůže být výjimkou. Znetvořené životní normy ovšem nevznikly letos ani před pěti léty. Už v době nacistické okupace, v období Protektorátu, nabývala vrchu snaha okupantům škodit, sabotovat co se dá, podvádět, zatajovat, přelstít. A v té době právě taková činnost charakteri- sovala „čestné“ občany a vlastence - oddělovala je od kolaborantů a zrádců. Byl položen - neúmyslně - základ k deformaci normy čestnosti a spravedlnosti. Přesvědčivým projevem protektorátních deformací bylo vyhnání sudetských Němců. Bez soudů a zhodnocení činnosti toho kterého Němce byli národností kolektivně odsouzeni k vyhnání. To nebylo spravedlivé, o tom je nyní zbytečné diskutovat a hledat záplaty na starý hřích. Došlo ke krajnosti, protože nebylo zúčtováno spravedlivě, nebyl zohledněn osobní podíl viny. Mnohý Němec, např. rolník, který převzal grunt od otce a ten od děda, se provinil jen tím, že byl německé národnosti - čímž byl zařazen do stejné skupiny, jako horlivý příslušník Henleinovy strany, jenž udával, rozhodoval, střílel - a oba byli donuceni opustit svoji vlast formou nuceného odsunu, tedy vyhnáním. Tři krátké roky po válce nestačily na zformování smyslu pro práci, čest, morálku, spravedlnost. A už tu byla nová garnitura okupantů, ale rafinovanější a záludnější, nešlo o prosté násilné velmocenské obsazení státu. Rafinovanější a záludnější v tom, že obyvatelstvo bylo v legálních volbách nalákáno programem - příslibem budoucí sociální spravedlnosti. Ti, kteří pochybným slibům podlehli, mohli později jen bezmocně přihlížet - a nebo se na nové deformaci tu méně, tam více přiživovat - a nebo i vybudovat svou zbrusu novou kariéru. Podlehli mnozí a vědomě, pro zisk a mocenské pozice se stah pomocníky okupantů i spolutvůrci totality. Ne- morálnost, násilnosti a projevy bezpráví nešlo nevidět! Jen toto hledisko - stejné jako u posuzování viny či neviny Němců - je rozhodující, tedy podíl jednotlivce na tvorbě totality, vzniklých škodách i bezpráví se musí individuálně zvažovat! Nebo přinejmenším kategorisovat do skupin podle hledisek závažnosti, tedy viny. Tak jako nelze souhlasit s tehdejším brutálním sloganem „Dobrý Němec je jen mrtvý Němec“, tak nelze souhlasit s paušálním odsouzením každého, kdo byl příslušníkem KSČ. Ne že by příslušnost ke KSČ někoho příliš zdobila, ale je nevyhnutelné rozlišovat drobného účtárenského úředníčka, který do KSČ vstoupil hlavně proto, aby se jeho děti dostaly na studia, oproti členovi KSČ, kterému stranická příslušnost umožňovala dlouhodobě zneužívat politickou funkci a moc. A na druhé straně zohlednit - či spíše nezanedbal - fakt, že mnoho nestraníků kolaborovalo s totalitní mocí přímo exemplárně, a tím totalitu udržovali významněji, nežli mnozí straníci. Proto při dnešních bilancích, kdo jakým byl a jakým je či bude, má smysl jen hledisko spravedlivého zúčtování za všechny konkrétní činy a postoje v minulosti. A z tohoto vyhodnocení také přímo vyplývá, kdo na které straně barikády bojuje - přímo nebo anonymně „ze zákopů“. A také lze potom snáze pochopit komu a o jaký druh likvidace (koho nebo čeho) v současné době jde. Únorová parlamentní diskuse ke Zprávě komise o událostech 17. listopadu byla ilustrací nejen současného politického chaosu v ČSFR, ale i současného chaosu právního. Snaha po likvidaci zaznívala ve všech směrech a ze všech stran. Jedni se snaží likvidovat staré struktury a vše, co s nimi souvisí, napadení se úspěšně brání platnými zákony. Nynější fraška bez konce je chozením v kruhu, protože uzavřenost kruhu je dána chybějícími zákony. Po listopadu 1989 sametové a pro svět atraktivní „smíření“ znamenalo amnestování předchozích krajně - a všem! - škodlivých činů i zločinů přímých původců a pachatelů. Parlament schválil vypuštění ústavní klausule o vedoucí úloze komunistické strany, později se dokonce pokusil zařadit fašistickou a komunistickou činnost mimo zákon. Ale neuspěl, komunistické a levicové síly v parlamentu sehrály svou roli. Takže fašismus byl a je zrůdný, komunismu se toto odsouzení netýká. A tedy ani komunistických původců všeho desítky let páchaného zla. Proto viníci v ČSFR mohou buď užívat svého „zasloužilého odpočinku“ s pěknými důchody a bohatstvím nahrabaným za léta vlády, nebo aktivně vstupovat do současného politického (ale i hospodářského) dění - s vysokými šancemi úspěšně prosperovat politicky i hospodářsky. Tento „mírumilovný a demokratický“ stav je výsměchem právu i demokracii!! A je i fackou všem poctivým lidem, kteří neztratili cit pro spravedlnost. Můj známý truhlář ze západních Čech mi řekl: „Nedovedu si představit žádného podnikatele, který by si po krachu vzal do vedoucí pozice člověka, jenž krach způsobil. Ani bankéře, který by pokladníka-defraudanta opět v pokladně zaměstnal. Ale v Československu jsme moudřejší a >spravedlivější<, my na to máme svoje originální metody a na svět kašleme. Jak může ministr Dienstbier jmenovat do diplomatických funkcí staré komunisty a ještě přitom prohlašovat, že si ve svém ministerstvu udělal prověrku sám? Nebo co hledají ve vládě a v parlamentu staří >osvědčení< funkcionáři a ti, co starému režimu tak horlivě sloužili? Bez nich se nedokážeme obejít, to jsou takoví specialisté? Já bych nejraději vzal bukovou lať a vymlátil bych je odtamtud...“ Slova obyčejného truhláře jsou jak ušita pro situaci, kdy ve zmíněné únorové parlamentní diskusi se poslanec Kavan např. obhajuje proti nařčení, že v Londýně zabraňoval demonstraci před čs. zastupitelstvím. Vítězoslavně prohlásí, že je to nesmysl, protože v tu dobu byl prokazatelně na jiném konci světa. Základní fakt, že v době totality mohl téměř volně a „služebně“ po světě jezdit se souhlasem a v zájmu tehdejší vládnoucí nomenklatury, jaksi někam zapadl a nikdo se nad ním nepozastavuje. Ani to, že akce pro zabránění zmíněné demonstrace mohl zajistit dlouho před svým odjezdem z Londýna na jiné působiště. Positivně lustrovaný poslanec likviduje připomínky k jeho starým hříchům využíváním předchozích situačních a osobních pozic - i nynějšího právního stavu beztrestnosti za tyto činy. A není sám, kdo situace využívá k udržení se v politické a mocenské pozici. Proč by on měl být výjimkou, když mnozí jeho straničtí druhové vydobyli v současnosti ještě vyšší pozice, nežli měli za starého režimu? Hloupý není kdo bere, ale ten, kdo dává... Proto nemohl být v parlamentě schválen zákon, který by z emigrantů učinil rovnopráv- 28 POLYGON 6/92 [pageend28]né občany. Emigranty nelze zařadit do masy dřívějších lhostejných, protože už svým odchodem a osobními ztrátami prokázali občanskou odvahu postavit se proti totalitě. A mnozí v emigraci nemlčeli a nemlčí dosud. Představují proto pro současnou politickou garnituru reálné nebezpečí] Představte si tu hrůzu, kdyby např. v parlamentě zasedl místo dřívějšího spolupracovníka StB nějaký emigrant. Takovou „nenormalitu“ nemohou přece sametoví politici vůbec připustit... A z téhož důvodu se můžeme v novém důchodovém zákoně seznámit i s pasáží, která pečlivě rozlišuje občany v zahraničí na ty, kteří jsou tam s povolením úřadů - a bez povolení úřadů. Dnes už není ani třeba skrývat snahu po likvidaci vlivu emigrantů. Je ale bláhové se domnívat, že emigrace bude mlčet - a nejen k vlastní likvidaci. A ještě se vrátím k moudrým slovům českého truhláře. Řekl totiž také toto: „Nechápu hloupost našich politiků. Prosazovat demokratické postoje a přístupy - stejně ale jen v něčem! - a přitom bez potřebných demokratických základů a zákonů, to je totéž, jako bych já slíbil Horovi udělat do týdne almaru, ale měl bych v dílně místo dřeva jen trochu pilin - a ještě bych hned na to konto šel do hospody propít ten budoucí výdělek! A na Slovensku jdou politici ještě dál - podle nich bych mohl jít do hospody i kdybych neměl ani dílnu, ani objednávku, stačí přece, že jsem truhlář! Politici jsou fušéři a nevidí si ani na špičku nosu! A hlavně se starají jen o svoje koryta, jejich programem je oblbovat lidi - to už dnes vidíme skoro všichni. Já vůbec nevím, koho budu volit, asi budu muset založit vlastní stranu s programem >Truhláři všech zemí, spojte se proti blbosti! <“ Truhlářově mentalitě vyhověla čs. akce nazvaná „Zločiny komunismu“, která se konala tentokrát v Košicích. Promluvilo na ní mnoho řečníků a také nabídli k tvrzenému průkazné dokumenty. Např. o tom, že současný nejpo- pulámější slovenský politik V. Mečiar se mnoha osobnostními rysy podobá Kl. Gottwaldovi - a používá stejné propagandistické metody: slibuje vědomě nemožné, k otázce výroby a vývozu zbraní zastává stanovisko, že „zbraně jsou stejně dobrým zbožím jako kterékoliv jiné výrobky“, chová se stejně zbaběle jako K. Gottwald, čehož důkazem je jeho sedmnáctiletá právnická praxe v období totality, kdy se ani jednou nezastal nespravedlivě pronásledovaných, ale jen a jen ochotně vyhovoval tehdejším vládcům, atd. Tyto vážné výhrady k charakteru a metodám V. Mečiara přednesl - Slovák! Padla i slova k „začarovanému kruhu“, pokud nejsou potřebné zákony, nelze soudit - a tyto zákony federální shromáždění v současném složení nepřijme! Tuto snahu likvidovat bezpráví přenášel čs. rozhlas - a to byl čin chvályhodný. Jeden z mála chvályhodných pro dění v ČSFR. Komplex konkrétních politických, právních i hospodářských jevů v ČSFR ukazuje zvláštní - ale ne překvapující - stav: nejasnosti, chaos, nelítostný a hlavně nečestný boj ve všem, bezradnost, nespravedlnost, vychytralost, atd. Připomíná to značně snahu likvidovat nepřítele největšího, totiž morálku. Připomíná to manýry středověkého vítězného vojska, které dobytím území ztratilo veškeré zábrany a přisvojilo si právo drancovat, loupit, znásilňovat, zkrátka odreagovat si předchozí tvrdost vnuceného ukáznění. Najednou získaná volnost dostává podobu uvolnění pudů a nejeden chrabrý bojovník se mění na sobeckého primitiva. Uvolnění zasahuje většinu a tak se akt vítězství stává aktem vandalismu. Silní jedinci urvou nejvíce, ti o něco slabší se jim to snaží vydrápat a nebo alespoň závidí. Nebo jim podstrčí do poháru jed. * * * Příměr válečného plenění je sice jen příměrem - ale značně přiléhavým. Není také bez zajímavosti, že postihuje všechny vrstvy obyvatelstva. Čím je způsoben obrovský nárůst krádeží aut, vykrádání bytů i jiných objektů, znásilnění, podvodů i zabití? Vždyť jsou to titíž obyvatelé jako před třemi roky! Proč tak obrovské množství branců naléhavě žádá civilní náhradní službu z důvodů „svědomí“? Proč vzniká desetkrát více obchůdků s módním a většinou ze Západu pašovaným zbožím, nežli pekařských či řeznických živností? A proč jsou mnohé ceny v mnoha soukromých obchodech a službách „volně upravovány“ na desetinásobky cen přiměřených, tedy skutečnému obchodování odpovídajících? Proto se poté můžeme setkat s případem, kdy je povolán na cvičení voják v záloze, ale musí být poslán domů, protože vojenská správa mu nemůže platit zákonnou náhradu mzdy za dobu cvičení: přinesl si totiž úřední doklad o tom, že výše jeho měsíčního výdělku je 36 tisíc korun. Má malý obchod a pracuje v něm sám. Zvýšení ceny favorita je veřejnosti zdůvodňováno tím, že jde o cenu v přepočtu srovnatelnou s jeho cenou na německém trhu. Přepočtovou výši platů v Německu a v ČSFR monopolní výrobce favoritů už ale neuvádí. Na zkreslující vysvětlení má zřejmě nárok. Příkladů je nekonečná řada - a nejen v oblasti obchodu, motivace jevu naprosto stejná: zájem o vysoký zisk - bez ohledu na výši vytvářené hodnoty. Stejně tak zájem o vysokou mocenskou pozici - bez ohledu, kdo a čím na to doplatí. Přelstít, získat, urvat, máme demokracii a svobodu! Zlikvidovat nepřítele, jímž je morálka. Nepotřebovali jsme ji desítky let, tedy k čemu by nám byla dnes? Tak její zbytky odhazují cikáni, zlodějíčci i zloději, obchodníčci i obchodníci, ale i představitelé orgánů vyšších i nejvyšších, politiky nevyjímaje. Proces má vzestupnou tendenci a není nepodobný opojení. Názory na stupeň opilosti se různí, v důsledcích se ale shodují: kocovina bude krajně nepříjemná - i pohledem na vzniklou realitu. ■ POLYGON 6/92 29 [pageend29]PAVEL STILLER Černí baroni ve filmu aneb Jak se válčilo za Čepičky Listopadový převrat 1989 znamenal návrat k skoro normálnímu životu rovněž v oblasti humoru a smíchu. Český a slovenský lid si nikdy nepřestal dělat legraci ze směšného a zapšklého režimu, jímž trpěl, ale který také do značné míry toleroval nebo podporoval. Co se však v dobách temna mohlo šuškat jen pod rukou, s oblibou dokonce i mezi soudruhy, lze dnes veřejně psát, hrát a zpívat. A tak se národ, nepříliš zatížený špatným svědomím, může aspoň teď trochu podívat své vlastní minulosti do očí a smát se hořkosladce každodenním hloupostem a trapnostem, které za Čepičků a „Hnusáků“ často končily kunderovsky žertovně čili tragicky, např. doživotním kádrovým záznamem a basou. Sametová revoluce uvolnila z cenzorových regálů „tresorové filmy“, tiskařskou čerň spatřily strojové rukopisy „Edice Petlice“, vydávané v exilu, a na „prknech, která znamenají svět“, se znovu objevily zakázané hry. Aspoň umělci, když ještě ne právníci, politici a historici, se začínají vyrovnávat s neblahou minulostí, pokoušejí se zpracovat obrovský ledovec národní hanby a ponížení, z něhož by spousta lidí ráda viděla a vnímala jen onu příslovečnou špičku. Smutné pravdy mohou jak viníci tak oběti přijmout a strávit nejlépe ve formě komedie, pomocí dobré nálady, smíchu a lidsky hřejivého porozumění. Je to prastarý kome- diantský trik. Světový filmař Forman ho ve svém díle geniálně rozvinul a modifikoval. Svými obrazy nastavil současníkům veselé zrcadlo, jež se stalo pastí: nechal je tak dlouho smát, až jim začal běhat mráz po zádech a úsměv zmrzal na rtech. Formanův princip je dodnes základem čs. filmové školy. Není tedy náhoda, že první velké sondy do zraněné duše národa zapustili v osvobozené vlasti filmaři, kteří adaptovali výborné předlohy, napsané už dříve. Mezi nejúspěšnější knihy na domácím trhu let 1990-91 patří dva exilové humoristické romány, Tankový prapor Josefa Škvoreckého a Černí baroni Miloslava Švandrlíka, vyšlé v ČSFR ve statisícových nákladech. Oba bestsellery se zabývají stejnou dobou a podobným prostředím: padesátými léty, obdobím stalinských zločinů a „nejnovějšího národního blbnutí“, jakož i vojenskou službou dle sovětského vzoru, místem křiklavých výstřelů a nezměrné hlouposti narychlo vyškolených důstojnických kádrů. Málo mírový poměr mazáků a bažantů během nedemokratické základní služby „na stráži míru“ a třídní válka, vedená straníky proti slušné, tj. „buržoasní“ části národa také v trestných praporech nucených prací u tzv. pétépáků, jsou věčnými tématy pro nekonečnou řadu vtipů, politických point a komických situací. Oba autoři bez potíží navázali na velkou humoristickou tradici české literatury, sahající od Haškova Švejka přes Čapkovy povídky z obou kapes a Jirotkova Satumina po Hrabalovy Pábite- le. Politicky významnější je filmový přepis Černých baronů, který pořídil přední český režisér Zdeněk Sírový, tvůrce vynikajícího dramatu z údobí násilné kolektivizace vesnice Smuteční slavnost, zakázaného v roce 1969 a tajně v Praze uvedeného 16. listopadu 1989, v předvečer Havlovy nekrvavé akce. Sírového verze pétépáckého veselí a smutku je ostrou satirou na uniformované byrokraty moci, již pochopí a vychutnají nejen bývalí účastníci, ale také zcela mladí diváci, nezkušení ve slangu a tricích „če- pičkářů“ před 40 lety. Těžkopádná a suchopárná podstata diktatury se od počátku nikdy nezměnila, přežila až do svého neslavného jakešovského konce: rozpustilé mládeži všech generací sotva kdy voněla. Na snímku Sírového spolupracovala první barrandovská garnitura, mj. kameraman J. Macháně a neobyčejně nápaditý skladatel F. Fišer. Obsazení filmu je úměrné námětu, sami mužští, ženy se mihnou jen na okraji. Vyrovnanému souboru „ostrých a veselých hochů“ kraluje Pavel Fandovský v hlavní roli prohnaně přiblblého slovenského velitele. V této úloze se „Lan- ďák“ může dokonale vyžít a vytáhnout všechny rejstříky svého zralého komediant- ství. Mezi dalšími herci vynikají O. Vetchý, L. Potměšil, M. Donutil, J. Somr a V. Vydra ml. jako hrabě Šternberk. Sírový se při režii drží Švandrlíkovy autentické předlohy a v zásadě nic nepřidává ani neubírá. To má samozřejmě své výhody i nevýhody. Dnešní divák by si přál, aby dialogy byly bujařejší a sršatější, aleje třeba mít ná paměti, že „uhozená“ doba plodí často ubohý humor. Z toho dobrého soudku, který převažuje, je možno uvést dva krásné vejšplechty neboli hlášky. Hrabě Šternberk, výstavní PTP-šlechtic, odpovídá fanatickému svazákovi, jehož vlastní soudruzi „zašili“ a pro slabé plíce poslali na práci do kamenolomu (!), na jeho jedovaté bláboly o dialektice třídního boje sarkastickou poznámkou: „Kecáš. Jsem feudál. Bur- žoasie je náš společný nepřítel.“ Dobovým marxistickým žvástům nasadí korunu sám politruk. Na otázku generála, jenž ve všeobecném rudoarmějském chaosu provádí nezvykle přísnou inspekci praporu, po začátku Říjnové revoluce domýšlivý, ale nevzdělaný bolševik slavnostně prohlásí: „Tak tohle já vím dobře. Velkou říjnovou revoluci zahájil palbou křižník Potěmkin. Od té doby se na jeho počet v zemi Sovětů stavějí potěmkinské vesnice!“ Po své červnové premiéře v pražském Sevastopolu se Cemí baroni těšili značnému zájmu diváků. Po celé týdny byla odpolední a večerní představení vyprodána. Na 14. festivalu čs. filmové komedie v Novém Městě nad Metují obdržel snímek hlavní cenu, jež se tradičně jmenuje „Hrnec smíchu“. Jako balsám na rány komunismu by mnohý nostalgický pétépák v hledišti potřeboval nejméně celou baterii prapomích kotlů smíchu. • 30 POLYGON 6/92 [pageend30]\\\\\u\\«\w für Versicherungs-, Finanz- und Unternehmensberatung sowie Immobilienhandel u • Čtyř- a vícenásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně _ • Budete dědit ve Švýcarsku, v Německu, v Československu? Pozor na §§§ I • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty"? • Chtěli byste vědět, co je bezpodmínečně nutné a co méně nutné v otázkách pojištováníse? • Vyřizujeme náhrady škod z pojištoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 93252 03 PRODEJNA ČESKÝCH Knih PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PREKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 52 73 Náš časopis POLYGON reporter je rozesílán do celého světa. Celkem do 37 zemí. Vy, kteří jej znáte, doporučte ho svým známým. Rádi pošleme jeden exemplář zdarma na ukázku Čtěte časopis Čechů a Slováků ve Švýcarsku vychází měsíčně. Již 25. ročníkl Celoroční předplatné: Švýcarsko Sfr. 40.— ostatní Evropa Sfr. 45.—, zámoří letecky Sír. 50.—. Čtenářům v Československu můžete předplatit za Sfr. 20.—. Objednávky v administraci: ZPRAVODAJ Postfach 12, CH-5233 Stili Telefon 056 / 44 25 15. Rádi Vám pošleme číslo na ukázku. HIPPOCRENE CONCISE DICTIONARY SLOVAK-ENGLISH ENGLISH-SLOVAK DICTIONARY review copy Author: Nina Trnka pages: 360 paperback price: $8.95 ISBN: 0-87052-115-2 Publicity Contact: Amy Gillett HIPPOCRErtE BOOKS, INC. 171 MADISON AVENUE NEW YORK NY 10016 POLYGON 6/92 3 1 [pageend31]POLYGON ___________ reportér Český zahraniční časopis Zeitschrift in tschechischer Sprache VYDAVATEL / HERAUSGEBER POLYGON-VERLAG CH-8048 Zürich-Ältst., Postfach 1737 Vychází 8x ročně / Erscheint 8x im Jahr REDAKCE PRO EVROPU, ASII A AFRIKU: Jaroslav LAMBERT, tel. +41-1-372 0930 Rudolf STRÖBINGER, tel. +49-4931-7525 Milena WAHLENOVÁ, tel. +41-1-272 1560 ADRESA: POLYGON, CH-8048 Zürich-Ältst., Postf.1737 REDAKCE PRO AMERIKU A AUSTRÁLII: Miloš ŠUCHMA, tel. +1-613 - 824 7439, fax +1-613 - 834 8757 ADRESA: M. Šuchma, Box 9021 Terminal P. O., Ottawa, ON Canada K1G 3T8 STÁLÍ SPOLUPRACOVNÍCI: Jan BENEŠ, Kalifornie, USA Jaroslav BOHAN ES, Brno Milan CIMBUREK, Švýcarsko Milan HULÍK, Praha Adolf F. J. KARLOVSKÝ, Švýcarsko Marie KAZDOVÁ, Praha Josef KOLÁČEK, Vatikán Helena KOSKOVÁ, Švédsko Eliška KOTRBOVÁ, Kanada Jan KRISTOFORI, Norsko / Švýcarsko Robert F. LAMBERG, Argentina Antonín MĚŠŤAN, Německo Dušan NOVÁK, Brno - Vlastimil RADKOVICKÝ, Německo Zdena SALIVAROVÁ, Kanada Jindřich STIKAROVSKÝ, Praha Pavel STILLER, Německo Michaela SWINKELS-NOVÁKOVÁ, Belgie Josef ŠKVORECKÝ, Kanada Ota ULČ, New York, USA Vladimír VALENTA, Kanada Arnošt WAGNER, Kanada Otakar ZOUFALÝ, Německo Alexej ŽÁK, Švýcarsko VYDAVATELSTVÍ A ADMINISTRACE: Ludvik FRIEDE tel. +41-1-432 1768, fax +41-1-433 0620 ADRESA: POLYGON, Postfach 1737, CH-8048 Zürich-Ältst. (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Jindňch STIKAROVSKÝ, Italská 12, 12000 Praha 2 telefon +42-2-25 05 27 ZASTOUPENÍ V AUSTRÁLII: Mrs Marcela CECH, 65 Klama Av., Yeppoon 4703 OLD tel. +61-79-397 624 ROČNÍ PŘEDPLATNÉ: Evropa: sfr. 48,-; zámoří (letecky) sfr. 54,- TISK: Milan CIMBUREK, Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. EUROKLUBU OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trádgárdsgatan 2 411 08 GOTEBORG Telefon 031 / 130129 HOTEL-PENSION Majitelka: Jana Šrámová Zpříjemněte si u nás svůj pobyt, af kratší či delší, zavítáte-li do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit. 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911 / 44 84 48 SEJDEME SE V PRAZE V OPLETALOVA 5 110 00 PRAHA 1 Tel 22 40 91 Fax: 22 25 09 [pageend32]