■Jpvy ZELIVAN: MARITAINOVA CESTA KE KŘESŤANSTVÍ. • PIKARI) : NÁRODNÍ SVAZ ČESKÝCH KATOLÍKŮ A NÁRODNÍ OSVOBOZENÍ. • STŘEDA : CHESTERTON PROROK • STÁRKOVÁ : BŮH A DUŠE V MODERNÍ ANGLICKÉ FILOSOFII» P A P IN I: LIST VLÁDCŮM NÁRODŮ • ČEP : MODLITBA ZA VLAST • JUST : ZE STARÉ PRAHY • PETR : DVĚ KRISE • DOPIS Z LUDVIGSBURGU • JAK JSEM SE STAL KOMUNISTOU • ROZHLEDY • STALO SE DOMA, V EXILU A JINDE VE SVĚTĚ • POZNÁMKY • DOPISY • DOTAZY • ODPOVĚDI. ROČNÍK V III • RIM • RIJEN 1956 [pageend1]život MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KĚÍESŤANSKÁ AKADEMIE V SÍMĚ . ADRESA KEDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. . Redakční uzávěrka 10. každého měsíce. - Předplatné na rok 1956 : V Itálii 1800 lir (podpůrné 2.500 Ur). Pro ostatní zemé 3 dol. (podpůrné 5 dol.) nebo stejná hodnota v jiné méně. Zasílání letecky účtujeme zvlášť a třeba je platit předem. Bližší návod, jak předplácet Nový život, je na poslední strano časopisu, i se seznamem našich zástupců. • Vita Nuova. - Mensíle • Con approvazione ecclesia- stica. • Autorizzazione Tribunále Roma N. 3779 del 16-3-51, • Direttore responsabde : P. Vincenzo Insoleka S. J. PAVEL ŽELIVAN: MARITAÏWOVA CESTA KE KŘESŤANSTVÍ Staré rody, jejichž kořeny se ztrácejí v minulých stoletích, jsou jako vzácné jabloně. Kvetou rok co rok, ale zdravé a trvanlivé plody přinášejí jen občas podle neznáme pravidelnosti a zákonů. Jsou to však plody dobré a vzácné. Jako by si vždy odpočinuly a nasbíraly nových sil, aby v plodném roce přinesly větší užitek a dohnaly to, co bylo zameškáno. Takovou starou a vzácnou jabloní je rodina Les Eavrů, z nichž po matce pochází jeden z největších současných křesťanských myslitelů, Jacques Maritain. Minulost Les Fa- vrů je hluboce zakotvena v katolických dějinách Francie. Jeden z jejích členů je blahoslavený Petr Favre (nebo Le Févre), soudruh sv. Ignáce a první kněz Tovaryšstva Ježíšova. Tradice je vzácná opora ve vírech času, ale sama nestačí udržet na živu rodovou věrnost velkým ideálům. Hluboké přeměny a rozsáhlé přesuny na náboženské, sociální a politické rovině Francie zasáhly i prastaré rody, zlámaly staré a určily nové tradice a nové ideály. Proto pochopíme, proč v 19. století rodina Les Favrů byla jak myšlenkově, tak prakticky velmi vzdálena Kristově Oírkvi. Les Favrové bojovali za velký republikánský sen, za svobodu, rovnost a bratrství, zapomínajíce, že jeho uskutečnění není myslitelno bez Krista. Otec Maritainovy matky, Jules Favre, je jedna z největších postav Třetí republiky. Je znám jako slavný řečník, první budovatel republikánské soustavy ve Francii. Koku LSTI mu připadl těžký a nevděčný úkol : hájit zájmy své země před německým vítězem. Jules Favre byl muž velké a rozsáhlé kultury, nástupce Viktora Oousina v Akademii. Ovšem jeho kultura byla napojena duchem liberali- stického racionalismu a nebylo v ní místa pro náboženskou víru. V druhém manželství se oženil s přesvědčenou protestantkou, a ke konci svého života přešel osobně do liberál- nílio protestantismu. Jeho dcera Geneviève, matka Maritainova, narozená v prvním manželství z horlivě katolické matky, následovala svého otce v jeho příklonu k protestantismu. Proto si vysvětlíme, proč Jacques Maritain byl pokřtěn protestantským pastorem, i když jeho otec se hlásil — tradičně — ke katolicismu. Geneviève, vědoma velikosti a významu svého otce pro republikánskou Francii, těžce nesla, že jeho jméno, dílo a zásluhy jsou velmi rychle zapomínány a že tím celý rod ustupuje do pozadí. Bylo jejím velkým přáním a tajným snem, aby syn Jacques pokračoval ve slavné demokratické politické kariéře svého děda. Jakubovu vychování věnovala všechnu svou péči a lásku. S obdivem a vřelou účastí sledovala první synovy úspěchy ve škole, jeho nadšení a touhu po vědění a zvláštní náklonnost k intelektuálnímu životu. Podle přání rodičů měl Jacques studovat právo a stát se advokátem jako jeho děd a otec. Vrozená hloubavost, nenasytný hlad po vědění a potřeba najít uspokojující odpověd na tížící otázky lidského života o smyslu skutečnosti vedly mladého Maritaina na Sorbonn a k jejím filosofům. S’avnà Sorbona jako vždy měla i na Maritaina jakýsi tajemný vliv, její jméno okouzlovalo jeho duši, která hledala rozumovou autoritu a oporu ve svém rozumovém růstu. A Sorbona nemela jenom jméno ; mela i vliv a autoritu, takže se málokdo odvážil odporovat jejím zásadám nebo jít jinou cestou, která '’nebyla schválena sorbon- skými učenci. Sorbona vládla v tehdejším intelektuálním a vědeckém světě, ale sama byla též v područí hlubokého filosofického úpadku, to je positivismu. Většina tehdejší akademické francouzské mládeže prošla touto školou a načerpala do svých vyhladovělých duší ovzduší skepticismu a popírání všeho nadsmyslového a nadskušenostního a opájela se slepou 198 [pageend2]důvěrou vc všemohouenost positivních, hlavně matematickofysikálních věd. Je něco velmi tragického v úsilí tolika skvělých vědců, kteří po celá desetiletí věnovali své nej lepší intelektuální síly na rozboření rozumu, popření jeho hodnoty a. zabití jeho vlastního života ; kteří s neobyčejným nadšením a ve jménu svobody hádání hlásali se svých kateder naprostý determinismus a svobodu lidského ducha prohlašovali za dětskou ilusi ; kteří jsouce hrdi ua to, že prý dokázali neexistenci Boha, se vroucně a nábožně klaněli Pokroku a Vědě. Matematika jako nej vyšší řadící věda byla pokládána za královnu věděni. A co se nedalo vysvětlit beze zbytku vývojovou tlieo- rií, předpokládající monismus, bylo prohlášeno nejen za nevědecký odpadek, nýbrž i zři hloupou a. ohlupující pohádku. Tyto positi- vistické theorie splývaly v jakousi více méně uvědomělou a jednotnou soustavu, kterou v jedné ze svých prvních filosofických pracích nazval Maritain seicntismem. Naprostý primát a výlučnost positivní zkušenostní vědy znamenal konec a smrt jakéhokoliv spiritna- listického a náboženského řešení odvěkých nejpalčivějších otázek života. Každá otázka byla zcela chladnokrevně převedena na půdu seientismu, vyjádřena jeho názvoslovím, vysvětlena podle jeho zásad a perspektiv, anebo odhozena jako neexistující. Podle metafy- siekélio seientismu veškerá skutečnost sc: vyčerpává ve smyslových jevech ; pravdivé a vědecky jisté je jen to, co můžeme zkušenostně a hmotně ověřit ; každý zákon skutečnosti musí být vyjádřitelný matematickou formulí. Podle profesorů Sorbony ua začátku našeho století víra ve výJouěnou hodnotu positivních věd — hlavně matematiky — neměla zapotřebí důkazů ; byla spíše podle nich samozřejmým vnitřním požadavkem lidského ducha. Stačí si připomenout některá jména, abychom si uvědomili, jak silný a hluboký byl vliv tehdejší Sorbony na mladého Maritaina. Jména jako Paul Appell, manželé Curie a j. zůstanou vždy pro své skutečné zásluhy ve vědě zapsána do francouzské kultury. Ale hlavně vynikal Felix Le Dantec, pro něhož rozum nebyl ničím jiným než >> měkkou hmotou žijící 11a 3tt stupních teploty « a vědomí považoval za »průvodní jev zdokonalené hmoty «. Byl tu * Idmi I Durkheim, velký sociolog, E. Edet, Gabriel Séailles, Brochard, Lucien Lévy-Bruhl, kteří oslňovali mladého Jakuba a utvrzovali jej jako i ostatní francouzskou mládež ve víře v neustálý pokrok a snažili se jeho metafysickou žízeň ukojit materialismem. Jacques Maritain v době své konverse (1906). Jak se tehdy soudilo o metafysice a náboženství, je patrno z výroku Le Dantecova, jímž definoval Maritainův příklon ke katolicismu jako » intelektuální sebevraždu « a Berg- sonovu filosofii jako » špinavé sn y«. — Na Sorboně poznal Maritain i svou budoucí ženu Raissu, která pochází ze židovské rodiny a přišla do Francie z Ruska. Le Dantec sliboval Jacquovi a Raisse skvělou vědeckou budoucnost, budou-li pokračovat podle směrnic, jež jim naznačil. Podle jeho názoru měli se pustit do hledání způsobu, jak syntheticky vytvořit živou hmotu a dokázat tak vědecky a pokusně, že život není nic jiného než šťastná kombinace prvků. Maritain se tehdy věnoval studiu positivních věd s velkým nadšením a opravdovou obětavostí. Domníval se, že se mu podaří to, co se nepodařilo jiným ; totiž že se zmocní srdce veškeré skutečnosti, odkryje její zákon i jistotu a vysvětlí zevnitř všechny životní jevy. Nástroje, které mu poskytoval tehdejší stav vědy a filosofie, byly vnitřně zlomené, a cesta, kterou mu ukazovali jelio učitelé, ústila do všeobecného skepticismu a nicoty. Studium 199 [pageend3]positivních věd dalo Maritainovi mnoho dobrých a hodnotných poznatků, které mu mohly vždy sloužit — a skutečně též slouží — , ale samy ze sebe nebyly s to, utišit jeho žízeň po celé a nekouskované pravdě ; a nebyly samy schopny vybudovat cestu k jednotě a jistotě lidského poznání. Každý Maritainův pokus překonat filosofický a mravní relativismus a empirismus končil tam, odkud vyšel, totiž v tvrzení, že není skutečnosti mimo hmotný svět a že každý zákon se dá hmotně ověřit a převést na matematickou funkci. Metafysika se mu nutně jevila jako snůška nesmyslů a dobrá jedině na konejšení nervově slabých a zbabělých lidí, kteří se bojí podívat tváří v tvář nicotě, jež je posledním tajemstvím skutečnosti. Ovzduší relativismu a skepticismu ke všem nadsmyslovým hodnotám důkladně vniklo do myšlenkového světa Maritainova a napojilo každé vlákno jeho duše ; proměnilo poslední zbytky náboženské a mravní jistoty v přesvědčení o bláhovosti a nicotnosti duchovních, náboženských a mravních hodnot. Jedinou odpovědí hledající a po pravdě a jistotě toužící duše nemohlo být nic jiného než hluboký smutek. Pro Maritaina otázka jistoty, pravdy a smyslu lidských dějin byla otázkou života, otázkou smrtelně vážnou. Nepatřil nikdy k těm, kteří rozvracejí svou myšlenkou jakoukoliv jistotu lidského života, a přitom jsou v naprosté duševní pohodě schopni se bavit, užívat světa a žít, jako kdyby se nic nestalo, jako kdyby bylo vše při starém a jako kdyby zbořené mravní hodnoty byly dále spolehlivé. Maritain viděl, že ačkoliv skepticismus není definovatelný, protože každá definice je určité tvrzení, a tedy opak a popření skepse, je s to zvrátit a rozleptat lidský život. A jak se mohl ve svých dvaceti letech účinně bránit proti tomuto tlaku nicoty? Jeho mládí, láska k pravdě, neúprosná důslednost v myšlení a odvaha dívat se každé otázce přímo v tvář mu nedovolovaly, aby si rozděloval život na různé vrstvy, aby přijímal jako jedinou pravdu neexistenci jakékoliv duchovní hodnoty a duchovního smyslu lidského osudu, a zároveň žil klidný a měšťáeky pohodlný život v důvěře, že život je přece jen krásný. Tyto rozpory a nesrovnalosti tehdejší filosofie a filosofů mučivě mu drásaly duši, prohlubovaly v něm neustále děsivou prázdnotu a otvíraly všechny cesty hledajícího srdce do nicoty. Hluboký smutek, pramenící z poznané nepřítomnosti smyslu lidského života, se zatím popínal jako mrtvolná plíseň po každé myšlence a po každém záchvěvu vůle a hrozil, že jednoho dne se přemění v naprosté a bezmezné zoufalství. Pak by nezbývalo nic jiného než sebevražda, konec nesmyslného života, v němž není místo pro jistotu a pravdu. Co zabraňovalo, aby jeho mladý život nepropadl úplnému zoufalství, byla skutečnost utrpení. Bolest nad nedostatkem poznání pravdy dávala Maritainovi jakousi naději, že snad přece najde cestu, a sílila jeho již téměř podvědomý obranný boj proti nesmyslným závěrům scientismu. Bylo to v čase, kdy jeho boj — či spíše naprostá prohra — vrcholil. Jacques a Raissa nemohli již déle vydržet v tomto přítmí naprosté nejistoty a tápání. Oba cítili, že takto se žít nedá, že třeba rozhodnutí, jež by ukončilo tuto tragikomickou hru, toto hraní na schovávačku s nej vyššími hodnotami lidského života. Myslím, že to bylo v Jardin des Plantes, kde jednou po přednáškách na Sorboně se pokusili definovat svůj stav, své hledání, a učinit poslední pokus o rozuzlení svých otázek. Bůh pro ně neexistoval a ani si tehdy nekladli otázku o jeho jsoucnosti. Šlo jim spíše o smysl života, protože ještě netušili, že se tato otázka bez Boha řešit nedá. Jestliže se musí vzdáti poslední naděje, tak uvažovali onoho dne v Jardin des Plantes, že najdou nějaký smysl pro slovo » pravda «, a jestliže rozdíl mezi pravdou a omylem, mezi dobrem a zlem, mezi spravedlností a nespravedlností je jen jakási pomyslná bublina, pak není možno lidsky žít, pak je lidský život komedie. Oba byli ochotni přijmout život se všemi jeho bolestmi, ale nemohli přijmout nesmyslnost života. Život se svým utrpením, bolestí a bídou žádal vysvětlení a potřeboval určité jistoty, aby byl možný. Buď je pravda a jistota možná, pak bude i možná cesta k nim. Nebo je vše jen fraška, a pak sama lidská existence je komedie a nestojí za to, aby byla žita. Všechna mladost a touha po plném lidském životě se vzpírala myšlence, že by všecko mělo končit v nicotě. Proto Jacques a Raissa, dříve než opustili Jardin des Plantes v tento rozhodný den, rozhodli se pokusit ještě jednou a naposled o proražení tmavé zdi nesmyslnosti. Ěekli si, že se ěhtějí dívat tváří v tvář a do posledních důsledků všem danostem nešťastného a krutého světa, jehož jediným světlem byla filosofie relativismu a skepticismu. Odvážili se ještě jednou zoufalého hledání světla a jistoty, doufajíce, že se jim snad podaří v poslední chvíli najít pevný bod, 11a němž by mohli postavit svůj mladý život. A jestliže tento poslední pokus a tato zoufalá zkušenost 200 [pageend4]se zhroutí, tak uvažovali, pak jediné řešení, které se jim tehdy zdálo naprosto důsledné, byla sebevražda. Chtěli by potom zemřít zcela dobrovolně v letech nej krásnějšího mládí, dokud jejich síly nebyly podlomeny, jestliže jim nebylo možno žít podle pravdy. V tomto kritickém okamžiku zoufalého hledání se setkal Maritain s Bergsonem. Bergson přednášel tehdy v Collěge de France, Ze Sor- bony to nebylo daleko. Stačilo přejít ulici sv. Jakuba a udělat několik kroků v rue des Écoles. Ovšem tento krok nebyl tak snadný, ba pro mnohé byl skoro nemyslitelný, protože mezi Bergsonem a Sorbonou ležely hluboké propasti předsudků, vzájemné nedůvěry a velkého pohrdání. A právě Charles Péguy pomohl Maritainovi učinit osudný krok právě tehdy, když zklamání a smutek rozleptávaly poslední vlákna naděje a hrozily pohltit vše. Bergson na začátku tohoto století byl obklopen mládeží, která dychtivě čekala na vysvobození od positivismu a toužila po jistotě a pravdě. Bergson otevřel Maritainovi nové perspektivy a ukázal, že je možné poznání skutečnosti a že člověk je s to poznat i Absolutno — podle Bergsona intuitivně — a na něm a v něm budovat svůj duchovní lidský osud. Bezvadnou a tvrdou kritikou drtil Bergson protimetafy- sické předsudky pseudovědeckého positivismu a přiznával lidskému duchu jeho původní tvář a povahu. Pro duše, které doposud slyšely jen popírání a výsměch všemu nadsmyslovému, byla Bergsonova myšlenka jakési vykoupení. Pro Jacqua, Raissu a též pro E. Psi- chariho, který spolu s nimi navštěvoval přednášky v Collěge de France, nastalo nové údobí života. Netřeba se domnívat, že Maritain založil ruce v klín jsa spokojen, že našel určité řešení svého osudu. Bergsonova filosofie byla výzvou, na níž se odpovídá prací ; a jestliže slibovala možnost metafysického poznání Absolutna v pravdě a jistotě, nechávala každému úkol, aby tuto možnost přeměnil ve skutečnost, a tak přezkoušel její páteř. S mladistvou opravdovostí a skoro vášní pustil se Jacques do studia, účastnil se studijních seminářů a účinně zasahoval do poloveřejných rozprav o bergsonismu. Slo mu o vše, o život nebo smrt. Brzy bylo známo i na Sorboně, že Maritain se přiklonil k Bergsonovi. Sám Bergson jej velmi obdivoval a říkal o něm, že patří k žákům, kteří nejlépe a nejvěrněji pochopili a vykládají jeho myšlenku. Pod vlivem Berg- sonovým začal Maritain číst Plotina, Pascala a Ruysbroecka. I když nechápal na Pascalovi a Ruysbroeckovi specificky křesťanskou povahu jejich díla a obdivoval se spíše jistotě jejich myšlenky a kráse její stavby, přece tu byl už pokrok v tom, že to připustil a byl schopen podobné četby. Hledání základní, absolutní pravdy a jistoty nabývalo určitosti, mlha ustupovala, a jejími průlinami se prodíraly první paprsky tušené pravdy do vyprahlé, schvácené a bolavé duše. Ale byly doposud příliš vzdálené a slabé, aby mohly zahojit hluboké a krvácející rány zasazené skepticismem. Naprostá neznalost křesťanství a tradiční předsudky proti katolicismu nedovolovaly studium náboženské otázky jako takové. To byl přibližně Maritainův stav v letech velkého přerodu 1904 a 1905. Možnost vybudovat pevnou filosofii, jež by řešila —■ neuhýbajíc a integrálně — otázky lidského osudu, se stávala naléhavou povinností, velkou nadějí, ale i tíživým úkolem. Metafysika a poznání Absolutna jsou možné ; ale jak je uskutečnit? ' (Dokončení přičte) M A X p i k a r i ) : NÁRODNÍ SVAZ CESKYCH111111 lil A NABODNI OSVOBOZENI (Dokončení z minulého čísla) První světová válka přinesla s sebou závažné problémy, k nimž nakonec i čeští katolíci v Americe musili zaujmout své stanovisko. Hned od počátku války se tušilo, že jde o bytí a nebytí Rakousko - Uherska. Při různých příležitostech Češi a Slováci doma i v zahraničí dávali najevo, že jejich sympatie jsou na straně Dohody — Francie, Ruska a Anglie. V prosinci roku 1916 vyzval americký president Wilson válčící strany, aby prohlásily, čeho vlastně chtějí válkou dosáhnout. Dohodové státy 10. ledna následujícího roku odpověděly, že jejich cílem mimo jiné je osvobození Italů, Slovanů, Rumunů, Cechů a Slováků od cizí vlády. V Americe svobodomyslní Češi utvořili již v březnu 1915 Národní sdružení, jehož cílem bylo vydobytí samostatnosti pro země koruny svatováclavské a odloučení Slovenska z maďarského jha. Vedení odboje se ujala pařížská 201 [pageend5]Národní rada, vedená především Masarykem, Benešem a Štefanikem. Čeští katolíci ve Spojených státech byli v těžkém postavení. Měli za sebou těžké boje a trpké zkušenosti se svobodomyslnými, jejichž tisk napadal soustavně jejich víru a hrubým způsobem urážel jejich duchovní vůdce, katolické kněze. Neměli důvěry k pařížské Národní radě, neboť Masaryk byl známý svým protikatolickým postojem v předválečném Ra- kousko-Uhersku, Beneš byl socialista, Stefa- nik protestant. Vadilo jim nejvíce, že ve vedení odboje není zastoupena vůbec moravská katolická strana, která jinak měla ve vídeňském parlamentu jedenáct poslanců. V roce 1916 se rozhodli američtí „čeští katolíci, že budou pracovat nezávisle na Národním sdružení, budou samostatně pomáhat válečným zajatcům a trpícímu domovu. K tomu účelu byly založeny Cyrilometodějské pomocné fondy v Clevelandu a Chicagu. Neměly však dlouhého trvání, neboť všeobecně se uznávalo, že je potřebná jednotná celostátní organisace, a takovou se stal Národní svaz českých katolíků, založený v Chicagu dne 6. února 1917. V květnu téhož roku došlo pak k dohodě Svazu s liberálním Národním sdružením a Slovenskou ligou ; tato tři sdružení pak utvořila českou národní radu. Čeští američtí katolíci uznali tak pařížskou Národní radu jako vedoucí orgán odboje a také jí poskytovali finanční podporu ze svých sbírek. První výkonný výbor Národního svazu se skládal z těchto činovníků : P. Innocent Kestl, P. František W. Jedlička, Jan Straka, Josef J. Janda, Konrád Ricker, Tomáš Filas a Jan Novotný. Pozdější opat Valerián Kohlbeck byl od samého počátku duchovním rádcem výboru. Za krátký čas své činnosti Národní svaz byl nucen zříditi si vlastní úřadovnu, prvním jejím ředitelem byl František Šindelář, který se stal Národnímu svazu tím, čím byl Národnímu sdružení Vojta Beneš. Národní svaz prostřednictvím katolických spolků vypsal národní daň na osvobozovací akci. Nelze vypsati až k slzám dojímavou obětavost našich krajanů v zámoří, s jakou láskou dávali obětiny, aby pomohli rodné vlasti. Jenom tak byla udržena Národní rada při životě, jen tak bylo možno organisovat československé legie. » Nebýt příspěvků amerických Čechů «, — prohlásil prof. Masaryk v Chicagu, » nebyla by měla Národní rada dlouhého trvání. « Národní svaz jako mluvčí českých katolíků v Americe podal také dne 21. listopadu 1917 apoštolskému delegátu ve Washingtoně memorandum adresované papeži _ Benediktu XV. stran osvobozovacích snah Čechů a Slováků. Na svátek sv. Josefa v roce 1919 byli přijati delegáti Národního svazu, Msgr Em. Bouška a P. Oldřich Zlámal, samým papežem Benediktem XV. a podali mu výklad k situaci, jež nastala po pádu Rakousko-Uherska v českých zemích a na Slovensku. V listopadu 1919 navštívila Prahu druhá mise Svazu, vedená P. Prokopem Neužilém, ředitelem benediktinského učiliště v Lisle ; jistě přispěla ke zmírnění proticírkevní nálady, jež panovala tehdy v porevolučním Československu. Kromě P. Prokopa Neužila byli členy mise P. František Jehlička, kaplan Národního svazu, P. František Kolář, farář z Reedsville, Wisc., a P. Josef Nekula ze St. Louis. Z laiků redaktoři Hynek Dostál ze St. Louis, Antonín Tesař z Hallettsville, Texas, a Václav F. Jelínek z Omahy, Nebraska. í{í í}í % Boj za svobodu otčiny byl skončen. Na generálním shromáždění Národního svazu dne 25. února 1919 v Chicagu bylo rozhodnuto pozměnit poněkud spolkovou činnost do budoucna. Národní svaz bude i nadále udržovat přátelské styky s katolickým lidem v osvobozené vlasti, bude pracovat pro dobro českého člověka ve Spojených státech, bude nápomocen novým přistěhovalcům. Hned v těžkých začátcích republiky Národní svaz vydal na charitativní účely v Československu přes půl druhého milionu korun. Větší částku sebraných dolarů odevzdala jeho delegace, vedená opatem Neužilém, v roce 1929 svátému Otci pro čsl. kolej Nepomu- cenum v Římě v den jejího vysvěcení. Po druhé světové válce, kdy našim biskupům nebylo možné vydržovat tuto kolej, převzal Národní svaz čestný závazek spolu s katolickými Slováky v Americe, že odevzdá každého roku dvacet tisíc dolarů na Ncpomucenum. Po únorovém puči v Československu stojí naši američtí katolíci před novými závažnými problémy. V Německu, Rakousku, Itálii plní se uprchlické tábory našimi lidmi, kteří prchají před hrůzami komunismu, aby zachránili často jen holý život. Prchají svobodní, prchají celé rodiny i s dětmi! Studenti, inteligence, kněží, bohoslovci — Národní svaz stojí před novými a neňekanými úkoly! Čestní předsedové Národního svazu, njdp. biskup lincolnský Ludvík Kučera, njdp. opat Ambrož Ondrák, Msgr Oldřich Zlámal, kaplan 202 [pageend6]Svazu Msgr Martin Křižka, předseda Jan Voliér se svými spolupracovníky v New Yorku, Clevelandu, Baltimore, Toledu i dalekém Texasu dávají se do tiché, ale záslužné práce. Zásluhou redaktora Antonína Jandáčka se dostala do proudu dalekosáhlá akce sběru šatstva, prádla i potravin pro naše uprchlíky. Rukama neúnavné svazové pracovnice .Františky Hejlové v New Yorku procházejí stovky zárukových listin, jež Národní svaz získal od amerických Cechů, aby umožnil našim uprchlíkům vstup na americkou pevninu. Pí Františka Hejlová jako representantka NCWC prokazuje neocenitelné službu našim emigrantům v newyorském přístavu. Kolik balíků vypravila za posledních osm let z úřadovny Národního svazu v Chicagu tichá a nenáročná pracovnice sl. Janett Krip- nerová? Jsou to jistě tisíce ! Jaké sumy peněz vydal pan opat Ondrák na léky pro naše trpící v Československu? Kolika našim kněžím se dostalo pomoci prostřednictvím mešních stipendií, aby mohli pastoračně působit v táborech, návštěvovat nemocné, vězně a roztroušené strádající uprchlíky. Vzpomeňme zásluh benediktinského tisku, který ochotně slouží všem podnikům Národního svazu! To jsou jistě skutečnosti, jež si zaslouží naší úcty, vděčnosti a lásky. Je však zarmucující, že šlechetní a obětaví pracovníci Národního svazu se dožili i mnohých zklamání a případů nečekané nevděčnosti z řad nově přibylých. Bolí nás to všechny ; ovšem domníváme se, že to jsou jen výjimky. Všeobecně však každý poctivý Čech musí uznat záslužnou a nenáročnou práci Národního svazu v uplynulých čtyřiceti letech, a bude ji v budoucnu podporovat. JINDŘICH STŘEDA: CHESTERTON PROROK Je to starý obrat, připomínající pěvce pohanských obřadů, že jsou básníci nazýváni věštci. A není sporu : velikého umělce poznáme po tom, že vysloví něco, čeho současníci nevidí; ba často — to právě sám Chesterton krásně vysvětlil — umělec mocí svého bystřejšího zraku, své nadprůměrné vnímavosti spatří a vysloví něco, čeho ani sám si není plně vědom. Než zcela výjimečný je způsob, jakým Chesterton v obrazech, které se čtenáři s přímo děsivou zřetelností vnucují, předpovídal události našeho pokolení. Pochopitelné je to ještě, jakožto pouhý projev neobyčejné politické prozíravosti, když máme na mysli romány, kde básník symbolickou, a nadto velmi zdařile satirickou formou si předsevzal vykresliti jisté moderní sklony, které se mu nelíbily, a obranu proti nim. Když si tedy v » Létající hospodě« tropí legraci z moderní sociální péče, čteme ho nejen s rozkoší, nýbrž s obdivem, protože teprve naše pokolení poznalo plné možnosti útisku humanitně idealisticky zdůvodněného ; ale konečně řekneme, že tyto možnosti už v začátcích tohoto směru bylo vidět, a že je Chester- tonův přítel Hilaire Belloc ve svém » Otrockém státě« také jak náleží vysvětlil. V tomto smyslu je celá řada knih Chestertonových — romány i sbírky essayí, na př. » Eugenika a jiná zla « ■—■ výkonem sice obdivu, a hlavně pozoru hodným, ale konečně ne nadlidským. Není v tom nic tajemného. Ba dnes budeme spíše nakloněni se diviti těm tehdejším velikánům, kteří tyto směry vývoje neviděli. Něco jiného je už » Balada o Bílém koni«. Již jsme se o ní zmínili. Sepsána na začátku století, líčí beznadějný, ale naprosto neúnavný boj křesťanstva proti záplavě barbarů a nepřátel jména křesťanského : to jest, líčí situaci křesťanstva za nacistických a sovětských vítězství. Slohem, jehož sloky světélkují jako bleskem ozářené stromoví v deštivé noci, podává hesla pro tuto naši dobu. Věru by se chtělo říci, že státníkům a žurnalistům naříkajícím, že nějaký obranný boj trvá už deset let, by měl býti předepsán za povinnou četbu — a státním tajným bezpečnostním policistům, plánujícím vykořenění náboženských pověr, by měl být v dárkovém balíčku poslán zpěv, který vyhnanec Alfréd vrhá v tvář vítězným varjahům : » že ač vy štvete křesťana, jak v stráni zajíce : máť zajíc k běhu srdce víc, než máte honíce ... « Než i tu možno říci: Sloh Bílého koně je ovšem nenapodobitelný. Ale představa, že křesťanstvo musí znovu a znovu beznadějně bojovati proti přemoci; že tato přemoc zničí evropskou vzdělanost, protože ona je na křesťanství založena ; že ale žádná přemoc nezničí naději křesťanů, dokud hvězdy stojí na svých místech —• to nejen není nic zvláštního, nýbrž divné by bylo to zapomenout. 203 [pageend7]Ale teď si vezmete » Kouli a kříž «. — Vím dobře, že podám-li prostě obsah děje, bude znít hrozně dřevěně a umělkovaně : nebot autor docela vědomě a nezakrytě zosobnil určité směry a ideje ve svých postavách. Jenže jak to udělal ! Postavy stojí před námi, viditelné, hmatatelné, ba živější než život, tou zvláštní neodbytností osob ze snu. Co se tam děje? Socialistický volnomyšlenkář urazí Pannu Marii (jak to za dob růžového jitra pokroku naši volnomyšlenkáři také rádi dělali). Do londýnského velkoměsta právě přišel horal ze skotských ostrovů, katolický reakcionář, a vy zve ho na souboj ; a pokrokář, čestný muž, který svým zásadám věří, výzvu přijme. Samozřejmě civilisovaná liberální Anglie mobili- suje svůj státní aparát, aby souboji zabránila : a oba protivníci prchají hledajíce příležitost k boji — jako ty dvě ideologie 19. století, revoluce a reakce, hledaly 1789 až 1933 příležitosti k vypořádání. Na své bludné cestě potkají pokušení, které je má odvést od smluveného boje. Potkají antidemokratického intelektuála á la Nietzsche - Mirbeau - Bonnard, který jásá při představě krvavého boje : a Skot po prvé pocítí sympatii k levičákovi. Připadnou na pokrokového tolstojovce, který jim úmysl souboje z humanitních důvodů vymlouvá, a když ho neposlechnou, zavolá policii. (Tato postava neodolatelně připomíná ovzduší Dykova » Vyběrače kosů « : tak se rozmýšlí : » Musím použiti Lásky «, pravil. Vyslovil toto slovo těžce a tvrdě, jako by řekl »B oty« ...) Na dalším útěku konečně padnou do zajetí tajemné, neprůzračné osobnosti — mají sen, každý z nich jiný, a přece stejný. Tyto sny jsou nejenom literárně vrcholkem Chestertonovy tvorby, srovnatelné jenom s nezapomenutelnými vidinami » Božské komedie « nebo Dostojevského, nýbrž popisují, o generaci dříve napsány, krisi Evropy v letech 1933-1948. Nejenom popisují ono pokušení, které zavedlo tolik pravičáků k Hitlerovi, tolik levičáků ke komunismu : nýbrž popisují to pokušení tak, že chápeme, kterak slušní lidé mohli těmto pokušením propadnout. To je podstatné. (Chesterton již v románech o otci Brownovi vždy zdůrazňuje zásadu, že křesťan musí hříšníka chápat ; jenom farizej si sebe hříšníkem představit nedovede.) Čím onen Neznámý svádí oba? Nabídne každému uskutečnění jeho ideálu ; splnění toho snu, v který se už ani doufat neodvažoval. Horal Mac lan vidí návrat středověkého království a ve stříbrném světle měsíce blyštící obrněnou stráž rytířů kolem báně velechrámu. Jeho nepřítel revolucionář vidí v nachovém soumraku Velikého Večera Londýn, dobytý revolucí, a rudý prapor všude vítězný. Obrazy, pravím, jsou podány tak (opakuji : o jednu generaci předem !), že chápete, jakou neodolatelnou silou byl pravičák stržen k nacismu, který zdrtil marxisty a zednáře, přivedl Ruskou Osvoboditelskou Armádu k branám Moskvy a navrátil korunu Svaté říše do Norimberka; že chápete, jak živelně byl levičák puzen dc řad strany, která marxismus nastolila od Saigonu do Výmaru a rozšířila ho do končin země. Jaké opojení, konečně stát pod praporem nepřemožitelným a zpívat: » Pusť od pobědy k pobědě vedet!« Ale ... Neznámý ve své vzducholodi vysvětlí tomu i onomu, že když Poslední bitva vzplála, nelze mít jisté ohledy. Legitimista nechť si uvědomí, že Pořádek je konečně důležitější nežli Spravedlnost. Revolucionář musí být srozuměn s fysickou likvidací vrstev, které jsou pro výstavbu nové, lepší společnosti bezcenné. -— Viděli jsme —- a básník zajisté nic jiného nečekal — , že svedeni snem, jehož splnění je na dosah, plno lidí se smířilo s tou a s onou podmínkou : s totožnou podmínku, kterou kladl totožný Neznámý. » Toto všecko dám tobě, pakliže padna ... « Ale hrdinové — a zde tento otřepaný výraz pro ústřední postavy děje je na místě — hrdinové z tajemné vzducholodi vyskočí ; ba nedají se zdržet posměchem Neznámého, který se ptá, chtějí-li svůj celoživotní sen zradit ... Seskočí, jako katoličtí odbojníci vypověděli boj nacismu a demokratičtí socialisté volili vyhnanství. Seskočí a smíří se ; neboť je smíří třetí postava románu, mnich-stařec od Východu, před nímž se i plameny světového požáru skloní. A nad Londýnem dále září na velechrámu Koule a Kříž : koule světa, jehož lidskou pravdu představuje pravá svoboda, a kříž nadzemské pravdy a posvátného řádu. Nebylo by věru divu, pomyslí-li kdo při četbě těchto stránek, nebo lépe při prožití těchto vidin, že zde netvořil spisovatel, nýbrž věštce se něco“'zmocnilo. Toť nejsilnější z dojmů letošního dvacetiletí od Chestertonovy smrti : jak bohatě obdarovaný duch to byl, s nímž se konversí slila plnost katolické pravdy ; a jak ho ještě oplodnila, že jeho dílo pučí poznatky a vidinami novými a nevídanými. Historie nás nalodila do apokalypsy, kde už není možno zacpat si uši před Hvangeliem. J. Maritain 204 [pageend8]VĚRA STÁRKOVÁ : BŮH A DUŠE V H. A. H o d g e s , nar. 1905, profesor filosofie na universitě v Readingu, patři k mladší generaci anglických filosofů ; v jeho díle ^ se humanistické tendence projevují nej zřetelněji. Zabývá se theologií se stejným zaujetím jako filosofií samou, usiluje o filosofickou, raciona- listickou formulaci křesťanské nauky. Sblížení a harmonisaci obou těchto velkých proudů věnoval Hodges svá hlavni díla : » Krestanstvi a moderní světový názor« (»Christianity and the Modern World View«), »Jazyk, názory a stanoviska « (»Languages, Standpoints and Attitudes«), a nedávno uveřejněnou knihu » Smysl vykoupení « (» The Pattern of Atonement «). ř ^ Je v tradici křesťanského myšlení, domnívá se Hodges, aby vztah mezi filosofií a theologií byl kladný. Bůh jako nej vyšší realita a nej- vyšší dobro je cílem hledání pravé filosofie. V moderní filosofii však, v které metafysika ztratila své vůdčí postavení, není už středem zájmu hledání nej vyšší reality, ale lidský duch sám ve všech svých projevech. Filosofie nabyla převážně charakteru kritiky ustálených koncepcí, které podrobuje nové analyse ze dvou rozličných stanovisek: jedno je kritika poznání (epistemologie) a druhé kritika jazyka (sémantika). — Světový názor u Hod- gese je obdobný soustavě Colligwoodových » předpokladů «. Je to souhrn principů, obsahujících nejen otázku, ale i odpověď vztahující se k našemu způsobu, kterým se díváme na věci kolem sebe, společně s prvky mravního hodnocení a vůle. Světový názor má tudíž ethický obsah. _ v V přehledu současné situace rýsuje se jasně tolerance Hodgesova, lidsky vřelý a umírněný prvek jeho filosofie. V nedávné rozmluvě čtyř filosofů v rozhlase byl jediný, který mluvil o poznání Boha jako o nej vyšším cíli člověka na zemi. Pro něho samého není pochyb a váhání : Filosofie je mu jen ujasňováním a utvrzováním hluboké křesťanské víry, která je mu základem myšlení, života i světového názoru. J o h n W i s d o m , nar. 1904, je profesorem filosofie na universitě v Cambridge. V jeho spisech, které projevují vliv Wittgensteinův, uplatňuje se prvek jemu vlastní v kladném vztahu k metafysice a ve snaze sblížiti filosofii s psychologií. Jeho pojetí není příliš vzdáleno pojetí existenciálnímu, pro co svědčí, mimo (Dokončení) jiné, jeho záliba v psychoanalyse a v příkladech z moderní literatury. V esseji, který se nejvíce dotýká předmětu tohoto článku, pojednává Wisdom o filosofickém významu víry v Boha. Pod názvem »> Bohové « (» Gods «) byl původně uveřejněn v symposiu » Logika a řeč«, (» Logic and Language « 1951), později vyšel ve sbírce essejů » FUosofie a psychoanalysa «. Existence Boha, podle Wisdoma, není v dnešní filosofii předmětem experimentálního zkoumání. Víra v Boha se nevztahuje pouze k událostem v budoucnu, které by mohly vést k důkazu, ani k faktům, jež mohou být ověřeny. Rozdíl mezi vírou a skepsí není tudíž možno nazvat ani správným nebo nesprávným, ani racionálním nebo irracionál- ním, neboť se vztahuje k rozdílu cítění. Víra obsahuje svou vlastní logiku, slovy nevystižitelnou. Wisdom ji přirovnává k estetické zkušenosti, která je také nepřenosná a nevysvětlitelná. Zaváděje — posud nesměle a obezřetně — otázky metafysického rázu do všeobecné diskuse (odkud byly nelítostně vypovězeny logickými positivisty), shledává, že mnoho zdánlivě vědeckých otázek má meta- fysický charakter. Věří, že odvěký spor mezi theisty a atheisty může být vysvětlen jen rozdílem způsobu nazírání ; poněvadž netkví ve skutečnosti, resp. vé faktech, je třeba přenésti váhu analysy na jiné pole, totiž na zkoumání psychologické zkušenosti. Aby objasnil svou myšlenku, používá Wisdom půvabného přirovnání: Dva lidé se vracejí do své opuštěné zahrady a nalézají v ní některé rostliny, které kdysi nasázeli, krásně rozvinuté a vzdorující množství plevele, jímž mezitím zahrada zarostla. Jeden z přátel se domnívá, že nějaký zahradník musel pečovat o tyto rostliny za jejich nepřítomnosti. Avšak podle výpovědi sousedů zjistí, že tomu tak nebylo. Práce neviditelné ruky neviditelného zahradníka nejde jim s mysli. Prohlížejí si zahradu znovu a znovu, někdy se přiklánějíce k názoru, že zahradník přece jen nepozorovaně zasahoval, jindy k docela opačnému mínění. Když konečně jeden z nich prohlásí s určitostí, že zahradník o květy pečoval, a druhý se stejnou určitostí to popírá, není tento spor vůbec sporem o důkaz, neboť žádný z nich nemůže vidět tak, jak vidí druhý. Je to tedy MODERNÍ ANGLICKÉ FILOSOFII [pageend9]spor o význam, který má daná skutečnost pro každého zvlášt. Zdánlivý relativism nebrání Wisdomovi, aby se nepřiklonil k tradičním výkladům, odmítaje jazykové řešení, tolik zdůrazňované u logického positivismu. Jeho cesta ukazuje k hodnocení cítěné zkušenosti, v které intuici je přiznáno místo, jež jí v metafysíce po právu náleží. Wisdom konci svou studii odvoláním na evangelium sv. Jana : Bůh je v nás, jestliže milujeme jeden druhého ... D. M. E m m e t o v á , nar. 1904, profesorka filosofie na universitě v Manchesteru, byla žákyní Whiteheadovou a věnovala jednu ze svých knih výkladu filosofie svého učitele. Ve svém samostatném díle, psaném za poslední války a věnovaném taktéž Whiteheadovi, » Povaha metafysického myšlení« (»Nature of Metaphysical Thinking «), rozvádí prof. Emmetová svůj názor na potřebu nového způsobu metafysického myšlení v nynějším stadiu krise západní filosofie. Podle jejího názoru lidský duch není zdrojem zkušenosti, neboť existuje realita nezávislá na subjektu, s níž je však subjekt ve styku a z níž nabývá svou zkušenost. Autorka je přesvědčena, že metafysika je v jistém smyslu analogickým způsobem myšlení, kterým je možno utvářeti soudy o absolutní realitě. » Potřebujeme nového Kanta spíše než nového Hegela, « říká Emmetová, » potřebujeme někoho, kdo určí přesnou povahu metafysického myšlení ve vztahu k novým typům vědeckých koncepcí, tak jako učinil Kant ve vztahu k Newtonově fysice, a taktéž ve vztahu ke všemu, co je významné v umění, literatuře a náboženském myšlení naší doby. « —■ » Používáme jazyka, určeného pro svět jevů (phenomena) i pro svět věcí o sobě (noumena), a proto si představujeme věci o sobě analogií s věcmi, jež jsou pouhými jevy. Jedním z příkladů je pojem Boha-Otce, kde analogicky spojujeme pojem nevystižitelný s pojmem nám velmi blízkým, a tím jej vysvětlujeme. « V kapitole nazvané » Analogia En- tis « přiznává se Emmetová ke své poplatnosti thomismu, v kterém shledává mnoho prvků významných pro moderní způsob myšlení, a zároveň podává kritiku některých bodů, v kterých se od něho odchyluje ; tyto odchylky jsou epistemologické povahy. Jiné části knihy jsou věnovány analogiím náboženského symbolismu, problému zjeveného náboženství a kritice moderních theologických proudů (Barth atd.). . I). Emmetová je příkladem snahy několika jednotlivců, osvobodit moderní anglickou filosofii od dogmatismu logického positivismu, který se zdá nejen nejzazším bodem výkyvu, ale též slepou uličkou anglického empirismu. A poněvadž přirovnání ke kyvadlu je velmi přiléhavé v tomto světě myšlenkových extrémů, které následovaly jeden po druhém v rytmu zákonitosti lidské povahy, a opakují se stále, s menšími či většími záběry prostoru i času, nebudeme moci nalczti v nich moudrost a pravdu, pokud v nich shledáváme prvek pýchy. Lidský duch, gravitující okolo střediska poznání, nemůže proniknout k hloubce cíle bez vlastního prohloubení, jehož předpokladem je pokora : Abychom se přiblížili tajemství reality, musíme především změnit samy sebe. Připomínám si zde slova Ahasverova z Ne- kolovy povídky » Cariocký chodec«: »Vy smrtelníci, jak jste mnohdy podivní! Připouštíte jen to, co víte ; a to, co nevíte, proklínáte a odmítáte.« Tento povzdech jako by byl namířen na mnohé filosofy moderní doby, kteří to, co nemohou dokázat nebo vysvětlit po způsobu vědy, odmítají jako neskutečné nebo neexistující. KAREL JUST: ZE STARÉ PRAHY Jako pohádková vidina vyrůstá nad mořem staroměstských domů kostel Matky Boží v Týně. Spolu s Hradčany a s malostranským kostelem sv. Mikuláše patří k nej výraznějším stavbám města. První zmínka o kostele je z roku 1135. Stál tam asi už několik let starý románský kostel, který náležel špitálu Panny Marie. Špitál vznikl v sousedství prastaré obchodní křižovatky, tam kde je dnes Ungelt. Nemocní kupci z Evropy i z Asie tam, nalezli bezpečný útulek. Okolí chrámu se stále více zalidňovalo. Proto v druhé polovici 13. stol. začali se stavbou nového, většího kostela, ve slohu raně gotickém. Byl to farní kostel pro Staré Město. Přešlo další století. Praha se stala středem svaté římské říše. Za Karla IV. začal v Praze stavební ruch, jakému nebylo ve středověku na Západě rovno. Staroměstští občané chtějí závodit s císařem. Strhují svůj 206 [pageend10]kostel a na témž místě budují chrám nový, už třetí. Nejdříve vyrostl vysoký chór. Uzounká, ale úžasně vysoká okna vyúsťují do hrotité klenby. Pak vzniklo prosté trojlodí, se značně vyvýšenou hlavní lodí. Po straně, do malinkého náměstíčka při Týnské uličce, je hlavní boční portál, vybudovaný podle vzoru francouzských katedrál, s bohatým tympanonem. .Byly na něm výjevy z utrpení Páně, podané ,se středověkým realismem, živeným zbožným rozjímáním hluboce věřící duše středověkého člověka. -— Největší péči věnovali stavitelé průčelí s dvěma věžemi, hledícími na Staroměstské náměstí. Za kulisou domů vyrůstají dva hranoly věží, které svírají obrovské okno s bohatou kružbou. Nad ním balustráda balkonu nese bohatý kamenný štít se zlatou sochou Matky Boží. Štíhlé věže, vrcholící pozdně gotickými jehlany, jsou ozdobeny nevýslovně malebnými dvěma čtveřicemi osmibokých jemných vížek. Pod naším severským nebem se mění skoro stále vzhled týnského průčelí. Každou hodinu, každou roční dobu, jak si na něm pohrává stín a světlo, mění Týn svou tvářnost a svůj nesmrtelný půvab. Přitahuje cestovatele i umělce. ' : Týnský kostel nebyl ušetřen různých pohrom. li. 1679 zničil požár klenbu hlavní lodi ; nynější, raně baroková, je o něco nižší. Z té doby pochází i vysoký barokový hlavní oltář, k němuž v dalších desítiletích přibyly další oltáře, rovněž barokové. Kostel Panny Marie Týnské srostl se Starým Městem pražským, srostl i s jeho bohatými dějinami. Pod jeho klenbami prošlo a proklečelo tolik generací Pražanů od doby Karlovy a Jiříka z Poděbrad, od doby reka- tolisace českého království a doby probuzen- ské až k těm zástupům, které tam pozdravovaly Palladium české země ve chmurných dnech vigilie druhé světové války i po jejím skončení! Dnes nám věže týnského kostela s pozlacenou sochou Boliorodičky mluví o téže naději, která sílila mimilé generace, a ukazují vzhůru k nebi, odkud přijde spása i pro nás, budeme-li se upřímně snažit stát se jí hodni. * * Národnost netvoří přírodní hranice : řeky a hory, ani moc vojenská, ba ani ne jednotná řeč a literatura, národnost tvoří pouta vyššího řádu : společné, svorné požívání národních svobod a věrnost jim. Dnes je nemožno utlačit nebo zničit nějaký národ, nechce-li se sám poddat. Godefroid Kurth * Tragedie moderních demokracii je, že dosud nedovedly demokracii uskutečnit. J. Maritain Staroměstské střechy s Týnským kostelem. V pozadí Hradčany. JAN ČEP : MODLITBA ZA VLAST (K 28. říjnu) Dtim Boží, schránka vtělené přítomnosti Nej- světějšího, zduchovněná tíha české země, její zhmotnělý sen ... Svaté kamení, nasycené slzami a krví, svatyně tolikrát znesvěcená a zpustošená, úzký plameni viry neumírající ! Bijeme čely před tvým svatostánkem, vytlačujeme důlky do tvého dlážděni, plazíce se po kolenou kolem tvých svátých hrobů, kolem zetlelých těl svých krajanů a pokrevních bratří, důvěrných přátel Božích Václava, Vojtěcha a Jana ... Jdeme procesím do sousedních kostelů, kde odpočívají Ludmila a Mlada, a statečný oráč Kristův, Prokop ze Sázavy. Líbáme v duchu skrytý hrob slavné dcery sv. Františka a sv. Kláry, bl. Anežky české. Kéž se rozmnoží procesí poutníků, kéž s námi poklekne všechen lid ; kéž volá celá česká země ústy hmotnými i nehmotnými, z hloubi své víry, ze srdce omládlého láskou : Všichni svati patronové vlasti naší. orodujte za nás ! — (Ze sborníku » Srdce vlasti « 1940 ; úryvek přetištěný ze sborníku Křesťanské akademie » PRAHA « 7. svaz. liter, edice » Vigilie «, který právě vyšel a je rozesílán zájemcům.) ” 207 [pageend11]GIOVANNI PAPINI: LIST VLÁDCŮM NÁRODŮ Uveřejňujeme tuto ukázku z knihy známého italského konvertity, spisovatele a myslitele Giovanni Papiniho, který zemřel ve Florencii 8. července t. r., » Listy -papeže, Celestina VI. lidem,. « Připomínáme, že papež Celestin VI. nikdy neexistoval. Listy jsou literárním výtvorem Papiniho a podávají jeho vlastní názory, s kterými nemůžeme vždycky plně souhlasit : na př. s jeho pojetím státu, jako by byl pouze následek hříchu, jako by všichni vládci byli ve službách Satanových a mohli beztrestně používat zločinů k udržení své moci. Moji bratři, moji synové, neobracím se na Vás s prosbou o pomoc, nebo abych se domáhal práv. Nepotřebuji Vaši pomoc, protože by byla v hmotném řádu, a ten mi nenáleží. Moje práva, vyšší než Vaše, pramení ze síly Kristovy a byla jednou provždy zapsána do Nového Zákona. Církev se na Vás, služebníci lidí, často dívala jako na své zbrojnoše, protivníky nebo vasaly. Pro mne však jste politováníhodní nešťastníci, lidé tápající, kteří musejí být uvedeni na správnou cestu. . Nechci Vaše zbraně, protože se nebojím nikoho mimo Boha. Nehledám spolek s Vámi, protože to mělo skoro vždy neblahé následky pro Církev. Její silou bude vždy láska k prostým lidem, ne zneužívání náboženství jako nástroje panování. Jestliže Bůh chtěl Církev a založil ji, žádné pronásledování ji nebude moci zahladit, žádná lidská síla ji nebude moci zničit. A jestliže Bůh dovoluje a si přeje, abych já prolil svou krev, znamená to, že on dá mé ubohé krvi výměnnou a výkupnou cenu. * Nepokládám Vás však ani za nepřátele. I když mě nenávidíte a bojujete proti mně, přece cítím v sobě povinnost a nutnost milovati Vás. A nežádám, aby mi vládcové a hlavy národů byli poddaní jako vasalové. Protože celá země patří Bohu, bylo by nutné a spravedlivé, aby jí vládl Náměstek Kristův ; ale takové panství musí být připraveno změnou a obrácením duší, musí být založeno z vůle a se souhlasem národů. Nemůže to být pouhé ideální prohlášení, nebo ještě hůře : vypočítavý a pokrytecký hold vladařů. Chtěl bych vládnouti všem srdcím, ale ne být vznešeným lenním pánem nevěrných poplatníků. Jsem Náměstek Kristův a mou povinností je uvažovat podle evangelia. Kristus odmítl Satanovu nabídku, aby se stal pánem všech Přeložil J. P. království světa, a později odmítl státi se králem. Dal přednost trnové koruně, kterou nemůže shodit žádná revoluce ; ba naopak, Čím silnější je bouře, tím pevněji sedí na hlavě, protože tmy vnikají hlouběji do skrání. Kristus nařídil dáti císařovi, co je císařovo. Ale co tím nařídil dáti? Kovové kolečko s vyraženým profilem člověka : takřka nic. Bohu však je třeba dát celou duši, duši zcela jinak raženou, duši stvořenou k obrazu Stvořitelovu, duši, která v sobě má vtištěnu podobu Boho člověka a která má nekonečně větší cenu než všechny mince, jež chrlí Vaše mincovny. Když Satan nabídl Ježíšovi království světa, nebylo to pouhé chvástání, je-li pravda, jak praví sv. Pavel, že země patří knížeti tohoto světa. Vy byste tedy byli určitým způsobem Satanovými náměstky ; ale i když Váš úřad pochází od tak strašného pána, počet z něho budete muset vydat zcela jinému Pánovi ! Lidé Vás budou muset poslouchat, dokud zcela neposlechnou Krista. Vaše panství je trošt za neposlušnost : vzniklo z odmítnutí. Vaše panství je nutným důsledkem hříchu a má své nejširší základy ve zlobě lidí a ve strachu všech. Kdyby lidé žili podle zákona Otcova a kdyby se milovali v lásce Synově, nebylo by už zapotřebí soudců, vojáků a vůdců. Lidské pokolení by se obešlo bez Vás všech, jak těch, kteří se odivají v purpur a hormelín, tak těch, kteří nosí kazajku nebo vojenskou uniformu. Genius sv. Augustina dokázal, že Bůh dal králům autoritu, aby zkrotil zlé pudy člověka, t. j. že světská moc je svým původem jedním z nejvíce zahanbujících následků dědičného hříchu. Člověk se po svém pádu stal zlodějem a vrahem, napodobitelem Kainovým a následovníkem Kakovým ; proto bylo nutno postavit v čelo národů mocné muže, jimž je dovoleno dokonce použiti krádeže a vraždy k zabránění nebo potrestání zlodějství a zabíjení soukromníků. Jste tedy potřební, ale často pro mnohé své poddané jste potřebni tak jako je potřebný krotitel pro šelmy, žalářník pro vězně, hlídač pro zajatce a jako je svěrací kazajka potřebná pro blázny. Kdyby lidé přestali být šelmami a stali se křesťany, t. j. kdyby se stali svobodnými v Kristu, byli byste hned zbyteční, nežádoucí a hodni propuštění. Až budou všichni lidé užívati svobody dítek Božích, skončí Vaše panství. Bude jediný vůdce, Náměstek Kristův na zemi. A papežové už nebudou zacloněni Vašimi stíny, které jen západ slunce činí zdánlivě obrovskými, nýbrž konečně budou moci vládnouti příslibenému nebeskému království. Jsme ještě daleko od onoho dne ; zatím musíte stát na svých místech a vládnout, musíte být posloucháni a musíte vyžadovat poslušnost. Ale nebuďte proto pyšni! Nemyslete si, že jste pozdviženi nad ostatní lidi, protože uživatelé peněz ohmatáváním zničili 208 [pageend12]Vaše podoby na nich a protože čerň poštovního razítka přeráží Vaše obrazy! Nejste skutečnými pány země, jak si snad myslíte a jak naoko věří pochlebova či. Ve skutečnosti jste jen dočasnými a nejistými strážci proměnlivých zákonů, nestálých hranic a vrtkavých lidských společností. Za svého života musíte skládat účty lidem, po smrti Bohu. Jste-Ji dobří, stanete se služebníky a obětmi poddaných ; jste-li zvrhlí, budete žít ve strachu a skončíte v ponížení. Nej častěji přes všechnu malichernou a nicotnou nadutost nejste ničím jiným než ozdobnými loutkami v rukou pletich ářů, kteří Vás udržují zpříma jako provazy udržují oběšence. Avšak Vaše odpovědnost je veliká, přes Vaši dočasnou vladařskou moc. Nenasloucháte dosti hlasu svých národů, nemyslíte dosti na bídu, úzkosti, utrpení a nedostatky ubohého, poníženého, upachtěného lidu, jímž se hemží Vaše města ; neumíte za noci a v tichu slyšet vzdechy a kletby, které ^se pozdvihují proti Vám a Vašim pomocníkům. Utlačujete i chudé, znepokojujete i trpělivé, zavíráte i samotáře, posíláte na popraviště i nevinné. Jsou lidé, kteří Vám dodávají mírná, povzbudivá hesla, theorie a krásnobarevné prapory. Všichni se však nespokojují zvuky a výkřiky, jasně znějící formule nemohou vždy nahradit chléb a mír. Omlouvajíce se tím, že chráníte život občanů, zatěžujete je tak mimořádnými sumami, že se život sám nakonec stává trýzní a že nezasluhuje, aby byl bráněn. Jste často skvělými herci a kouzelníky. Umíte skrýt krvavé skvrny pod purpurem, drápy pod hladkými rukavičkami, satyrovo kopyto v panských botách, liščí kůži pod uniformou. Ale nedostává se Vám, bohužel, jedné z nej vznešenějších vlastností člověka: představivosti. Myslíte, že Vás lidé milují, když Vás snášejí ; myslíte, že se Vás bojí, když Vás nenávidí ; myslíte, že Vás oslavují, když Vám lichotí. Hlavně však si neumíte představit, čím by se mohla stát Vaše panství, kdybyste si někdy — a to nejen z řečnického pohodlí — vzpomněli, že jste křesťané, a kdybyste přestali být náměstky Satanovými, kteří marně vyslovujete jméno Boží. Vidíte, do jakého hrozného stavu jste uvedli celý svět, přesto, že máte moudré rádce, přes Vaše státní zřízení, Vaše bohatství, pýchu, přes Vaše vojska. Někteří lidé tvrdí, že takovou zkázu a úzkost způsobilo několik málo lidí, t. j. právě Vy a jenom Vy. Není to pravda, ale je hrozně pravdivé, že Váš podíl na vině je ještě větší než podíl kněží. Bůh trpí a dovoluje Vaši moc jako nedokonalý lék proti divoké nedokonalosti lidí, ale neodpustí Vám všechen pláč, krev, opovrhování, nenávist, nešváry a úzkosti, jimiž jsou prosáklé stránky Vašich letopisů. Budete za to trpět a už teď začíná toto Vaše utrpení. Jste vinni, ale jste také nešťastni. To, co přese všechno vůči Vám nejsilněji pociťuji, je soucit. Pod Vašimi nádhernými čalouny denně odkrývám Vaši ubohou bídu. Za drobky moci platíte otroctvím ; za zdání vznešenosti platíte strachem a podezříváním. Servilnost těch, kteří Vás obklopují — a to spíše ze ziskuchtivosti než proto, aby Vám sloužili — živí Vaši ilusi o moci a podporuje Vaši pýchu. Pýcha opíjí více než silné víno ; opilství přivádí k šílenství nebo k zuřivosti, t. j. k pomatenosti : a to znamená pád a smrt. Pokušení k pýše, rozmarnosti a vrtochům se u Vás dají spíše omluvit, protože je podporuje snadnost a beztrestnost. Jste za to skoro vždy potrestáni tím, že nemůžete uspokojit národy, které jsou svou přirozeností neposlušné, vzpurné a svárlivé. Jste potrestáni závistí, posměchem a němou nenávistí poddaných, kteří se často stali Vašimi katy. Jste potrestáni nudou z vynuceného přetvařování, neznalostí pravého smýšlení druhých lidí a zradou těch, kterým jste prokázali nějaké dobro. . Opravdu ; cítím nad Vámi ohromný žal. Protože jste mými nepřáteli, i když to vždy nevíte, miluji Vás. A protože Vás miluji, chtěl bych zmírnit Váš tvrdý osud. Naučím Vás tomu, co všichni znají, ale nač všichni zapomínají: nemůžeme se stát šťastnými jinak než tím, že učiníme šťastnými druhé lidi! Jak Vás mohou lidé milovat, když se Vaše moc sama sebou jeví národům skoro vždy jako příkaz, hrozba a trest? Mnozí lidé neznají Vaši vládu jinak než ve formě četní- ků, žalářníků, katů, odvodních důstojníků, vojenských velitelů, daňových výběrčí, inkvi- sitorů, exekutorů a lidí, kteří vydávají jen zákazy. Proto se stát většině lidí jeví jako Leviathan, jehož jedinou vnitřností je břicho, jako Polyfem, který nemá jiný úd než tlamu, jako Briareos, který používá rukou jen ke krádeži a k ústrku ; jeví se jako obluda, číhající v záloze, která může občanům — i nevinným — odejmouti peníze, svobodu i život. Měli byste méně myslit na zeměpisnou a politickou velikost svých států, a trochu více, ba mnohem více na štěstí těch, kdož v nich žijí. Zdvojení Vašeho území znamená někdy 209 [pageend13]zdvojení počtu lidí, kteří Vám zlořečí. V těchto letech jste viděli, k jakým pohromám vedla touha po zemi a po moci. Čiňte své poddané méně smutnými, méně sklíčenými a méně utlačenými, a učiníte je nezměrně bohatšími, protože žádné bohatství nemá takovou cenu jako jasná duševní radost! A jestliže Vás Vaše povaha a hodnost ponoukají k válce, veďte ve jménu Božím válku proti chudobě, proti slabosti, proti krutosti, válku proti neznalosti vzdělanců a proti barbarství civiliso váných lidí! Neměli byste se starat jen o ovládnutí občanů; o otužení vojáků a o odevzdanost služebníků. Měli byste s Kristovou Církví spolupracovat na přeměně názorů ; ta je nyní jedinou nadějí, která může vésti lidi k záchraně z tohoto ohnivého a krvavého pekla. Měli byste si určit za hlavní cíl své moci zbavit lidi oné zvířeckosti a barbarství, obrátit a zlepšit duše, krátce onu inetanthropii, která stojí nad vší politikou, nad vší moudrostí, nad všemi reformami a nad všemi režimy, protože jen proměna srdcí způsobí změnu v osudech národů i jednotlivců. Jenom účinným a úplným uskutečněním několika veršíků z evangelia budou moci lidé smazat největší část nynějších pohrom a budou moci začít život snesiteinější, vznešenější a lidštější, protože bude hrdinněji božský. Neukazujte se lidem jen v šatě celníků a řezníků, strašáků a bůžků, nýbrž ukažte se spíše jako vychovatelé, napravovatelé, reformátoři a obnovitelé duší! Máte v rukou velké nástroje a mohli byste dosáhnout velkých věcí u těch, kdož se formují podle velkých. Staňte se duchovními alchymisty, zabývejte se bílou magií pročišťování! Buďte pastýři národů ne proto, abyste se jako vlci vrhali na beránky a abyste se jako tygři sápali na ovce, nýbrž proto, abyste vlky a tygry přivedli k snesitelnějšímu spolužití! Všech svých sil, užívaných až dosud k předčasnému uskutečnění apokalypse, použijte k přeměně duší, k obšťastnění srdcí, k vítězství Kristovu ! Po skončení tohoto díla budete postaveni stranou jako zbyteční strážcové : což však nejste i Vy nešťastni a zajati? Což nevíte, že dozorci na galejích jsou uzavřeni stejně jako vězňové? Nežádám tedy, abyste byli církevními va- saly ; nýbrž chtěl bych, abyste se stali spolupracovníky Náměstka Kristova, aby Kristus i Vás zbavil jha a výčitek moci. Neříkejte, že tu mluví můj sen, že sním a blouzním o nemožnosti ! Nejste snad i Vy snílkové, kterým se zdá, že vládnou? Což nebyl plavovlasý jezdec Bukefalus poháněn snem až k řekám Indie? Nebyly snad říše Augusta a Karla Velikého sny, byt i sny, které zasluhovaly, aby se staly skutečností? Což se říše i)žin- gischána a Akbara nerozplynuly jako sny za svítání? Nevíte, že je lépe trpět a zemřít pro nějaký sen, než žít a zahnízdit se v trestuhodné prostřednosti ? Ale Kristus není sen ! Dnes vidíme, že lidská moudrost vrhá národy do pekla všech bláznovství. Bláznovství evangelia nás osvobodí, t. j. učiní nás šťastnými. O sto let později svět buď bude křesťanský, nebo zanikne. I Vy, sluhové, převlečeni za vladaře, jste povoláni k tomu, abyste se dali do práce za spásu, t. j. za všeobecné obrácení. Nežádám od Vás ochrannou službu ani vasalskou úctu. Jste vinníci, a já jsem připraven Vám odpustit. Jste nešťastni, a já cítím s Vámi. Jste nepřátelé, a proto Vás miluji! Žádám od Vás jen, abyste pod oprýmovaný- mi hadry vznešenosti znovu našli své lidské srdce, své ubohé lidské srdce, své zapomenuté a otrávené lidské srdce. Myslete na obávanou slávu, na ztracené štěstí ; myslete na zástupy, které Vám odevzdal Lucifer a které musíte vrátit Bohu ! Nestyďte se někdy trpět jako světci ; nestyďte se někdy snít jako básníci; nestyďte se plakat se mnou, s posledním z Náměstků Kristových, nad těmito nešťastnými zástupy, které nám přes všechno ještě důvěřují! - Papež Celestin VI., sluha služebníků Božích. Středovým článkem končíme sérii článků a úvah, kterými jsme chtěli vzpomenout dvacátého výročí smrti katolického spisovatele, novináře a myslitele Gillberta K . Chestertona. Ačkoliv to bylo jen několik pohledů na jeho osobnost a dílo, jsme velmi vděčni Jindřichu Středoví, že nám Chestertona tak přiblížil. Křesťanská akademie v Melbourne vydá v blízké době Výbor ze Chestertonových spisů v českém překlade. Doporučujeme všem našim čtenářům. Svět, sevřen hříchem, ale též Kristem, se vrací celý k Bohu ve mši svaté. Chléb a vino jsou plody země, ale zároveň také plody lidského úsilí. Hostie a kalich representují celé stvoření a celé lidské utrpení. Mouroux Víte, proč je člověk tvor, který nejvíc trpí? Protože má jednu nohu v koneénu a druhou v nekonečnu a je rozdělen mezi dva světy. Lammenais 210 [pageend14]p o z n á m k y BL. ANEŽKA ČESKÁ. — Bl. Anežka je nám Čechům stále ještě málo znama a velikost její oběti a svatosti života je od nás nedoceněna. A prcce její zřeknutí se královské koruny a manželství, její volba úplné a dobrovolné chudoby, otřásly tehdy mocně světem. Zdůrazňuje to ve svých spisech její duchovni matka sv. Klára i papež Jiclioř IX., který o ní na př. píše její tetě lleatrici Kastillské toto : » ... v jejím něžném věku a tvrdém osudu shledáváme známky nebeského obcování, poněvadž pohrdla jí nabízenými od,znaky císařské důstojnosti a kráčí nyní vstříc svému ženichovi s rozžatou lampou, provázena sborem svátých panen.« Na Anežku zapůsobil mocné život její sestřenice sv. Alžběty, zemřelé 12,11 a svatořečené už za čtyři roky po smrti. To už byla Anežka v klášteře Na Františku, kam vstoupila o svatodušních svátcích r. 1231 »jako holubice z potopy ubohého světa vzlétla do archy svátého řádu«. Papež Řehoř IX., přítel sv. brantiška a sv. Kláry, si oblíbil zcela mimořádně tuto řeholnici z královské krve a v prostém rouchu dcer Chudáčka z Assisi. Známe asi 20 dopisu a listin adresovaných bl. Anežce, a bylo jich pravděpodobně ještě víc, jak dokazuje na př. list, kterého si dosud historikové nepovšimli a který ještě není vydán. Opsal si jej však do sve formulářové sbírky papežský notář Marius z F.boli, a tak nám zachoval tento důležitý dokument. List není datován a nemůžeme ani tvrdit s jistotou, zda jej psal papež Řehoř IX ., nebo některý z jeho nástupců. Některé důvody by ukazovaly na papeže Inocence IV., od něhož jsou ve jmenované sbírce ještě dva jiné listy adresované bl. Anežce, které můžeme datovat s velkou přesností. Jak se zdá, psal tento první list papež Inocenc IV. brzy po svém zvolení 1243 a je to odpověď na Anež- čin neznámý dopis, kde asi doporučovala sebe a svůj klášter do papežské oehranv a milosti. Papež oslovuje Anežku jako nevěstu Kristovu, kterou její božský Snoubenec obdařil tolika dary ctností a ušlechtilých mravů, a pak pokračuje : » Toto je pro Nás pohnutkou, abychom tvou osobu vyznamenávali duchovní a krásnou láskou v Pánu. A aby vynikl tento Nas cit také skutkem, My — vyznamenaní bez Naší zásluhy apoštolskou důstojností, protože se tak zalíbilo božské dobrotě, — přijímáme tě ke cti tvého nebeského Ženicha za svou duchovní dceru a projevujeme ti co největší otcovskou náklonnost. Ty jsi přece obdivuhodné oddána svaté řeholi jako překrásná holubice Páně, jsi zrcadlo svaté řehole a příklad vaší chudoby, jsi ozdobena vůní lilie, to jest bělosti panenské čistoty. Můžeš v Nás důvěřovat! jako dcera a můžeš očekávat od milosti Naší a apoštolského Stolce vše, co budeš pokládat za vhodné k duchovní radosti svého srdce, protože My budeme z milosrdenství Božího vždy co nej ochotnější, abychom ihned vyslyšeli tvé prosby. Tvůj hlas pak, dcero požehnaná — poněvadž se spoléháme na zásluhy tvého andělského života — ai zní v uších Snoubence ; naléhej na jeho nevýslovnou milostivost, aby on milostivě vzhlédl na Nás, nehodného náměstka svého majestátu, aby Nám pomáhal a Nás posiloval, milostivě přijímal Naši opravdovou službu ke cti svého jména a spáse všeobecné Církve.« Dva další už dotčené papežské listy, poslané bl. Anežce, můžeme velmi přesně vrořit. České letopisy (druhý pokračovatel Kosmův) vypravují o velkém vzrušení, které prožila Praha 15. ledna 1251, a kterého byl schopen jen středověký^ nábožensky vroucí člověk. Toho dne vyšlo z Prahy velké procesí duchovenstva a lidu za městské hradby k Vyšehradu, aby přivítalo bratry minority přinášející s sebou drahocenné ostatky poslané bl. Anežce osobně papežem Inocencem IV. Mezi touto událostí a našimi dvěma listy je souvislost, poněvadž ony doprovázely tyto ostatky a byly tedy odeslány z Lyonu, kde tehdy sídlila papežská kurie, na podzim 1250. Papež sám naráží na svůj pobyt v daleké krajině, když se v jednom listě zmiňuje, že nemá u sefce mnoho ostatků svátých, protože je daleko od Říma. Uvedená zpráva Českých letopisů neříká, jaké ostatky to byly, ale papežské doprovázející listy mluví o ostatku sv. kříže a Kristova oděvu. Že byl tento ostatek v klášteře Na Františku, vysvítá z legendy bl. Anežky, kde se vypravuje, jak se sestry modlily před tímto ostatkem, když Přemysl Otakar II. bojoval na Moravském poli. Tato legenda věnuje rovněž celou jednu kapitolu úctě bl. Anežky vůči sv. kříži a tajemstvím umučení Kristova. Proto jsou tyto dva uvedené listy nejen historickým dokladem velké ceny, nýbrž i pěknou ilustraci spirituality naší blahoslavené. Z nich se totiž dovídáme, že Anežka sama žádala papeže o ostatky svátých a papež »jako znamení vnitřní lásky, kterou má vůči ní, nejmilejší dceři v Kristu«, jí posílá hned dva ostatky z nejcennějších, které má. Přitom nešetří ani tady slovy chvály a zdůrazňuje svou ochotu jí vyjít všemožné vstříc. Podle jeho slov Anežka žije už zde na zemi nebeským životem a snaží se o získání koruny slávy, která ji připojí ke sboru blahoslavených panen. V druhém listě, týkajícím se těchto ostatků, uděluje papež odpust- ky věřícím, kteří se zúčastní slavnostního přivítání a slavnosti těchto ostatků. Život lil. Anežky je, bohužel, stále ještě málo prozkoumán a oceněn. Proto je každý nový přínos a osvětlení jejího života a charakteru tím vzácnější. Kromě těchto tří nových papežských dopisů, týkajících se naší blahoslavené, byl nalezen před krátkém i dopis psaný bl. Anežce čtvrtým generálem dominikánského řádu Janem z Wildeshausenu a poslaný jí z generální kapituly řádu v Bologni roku 1252, I tento dopis je dokladem evropských styků bl. Anežky a všeobecného obdivu, kterému se těšila tato královská dcera, její dobrovolně chudý život pro Krista a její uskutečňování evangelických rad. České království nebylo tehdy slavné jen velkými, zlatými a železnými králi, příbuznými bl. Anežky, nýbrž — a ještě více — svátým životem této královské dcery. vl. k. II. SVAZEK ST. ZÁKONA. — V dubnovém čísle NŽ jsme upozornili na Hegrovy Proroky, které vydala Česká Charita v Praze jakožto III. díl Starého Zákona. A právě se nám dostává do rukou svazek II : Knihy básnické - poučné (Praha 1956, vázané za 32 Kčs). Vnější úprava je stejně pečlivá jako v Prorocích. Ve zpracování je však někde vidět druhou ruku (pravděpodobně vydavatelů Dr Merella a Dr Kotalíka) ; tak u slova izraelský nacházíme dokonce trojí pravopis : jisraelský, israelský a izraelský. Čeština je tam jinak pěkná, i když pár jazykových kazů přece proklouzlo (užívá jako pomůcku, místo správného genitivu ; příslovce siřeji, místo spisovného šíř nebo šíře ; nckteré části mají připomínat listy sv. Pavla, místo ... prý př ipomínají ...). V úvodu k Velepisni je zřejmě tisková chyba (netřeba spěchali s otevřením Šalomounova původu — správně asi ... s popřením ...) Upravovatelé použili i výsledků novějšího biblického bádání, ke kterým ještě Heger nepřihlížel, tak na př. latinského překladu a výkladu Velepísně, jak je pořídil r. 1953 P. Bea S. I. (Nepodařilo se jim to však na všech místech vpracovat do Hegrova výkladu jednotně.) V překladu Žaltáře se u pochybných čtení přiklonili k novému latinskému překladu Biblického ústavu v Římě. U Proroků jsme vytýkali, že rozsah poznámek je naprosto nedostačující. U tohoto II. dílu však — ačkoliv knihy poučné jsou lehčí než prorocké — je vysvětlivek o něco maličko více a jsou už častěji rázu náboženského. V této věci nad toto české vydání daleko vyniká Písmo sváté Starého Zákona, které r. 1955 vydal v jediném — téměř misálovém — svazku Spolek sv. Vojtěcha v Tmavě. omp 211 [pageend15]rozhledy Průčelí Týnského kostela v Praze. DVĚ KRISE (Mezinárodní přehled) Uplynulé léto stálo nesmlouvavě ve znamení křísí. Bylo jich více a rozličných druhů, avšak dvě, spravedlivě rozdělené mezi Západ a Východ, převýšily daleko všechny ostatní. Ta, která připadla Západu a právě hýbá celým světem, připomíná v mnohém onu krisi, jož so před dvaceti lety zběhla okolo Československa a vyvrcholila roku 1938 v Mnichově. Tehdy německý diktátor Hitler vztáhl ruku na Sudety ve jménu všeněinecké národní svrchovanosti. Vyzval tím k souboji diplomatickému, a případně i vojenskému, Francii s Anglií, strážkyne to versaillskó mírové smlouvy, na níž spočívala celistvost Československa. Dnes egyptský diktátor Nasser vztáhl ruku na Suezský kanál ve jménu egyptské národní svrchovanosti, čímž vyzval na obdobný souboj touž Francii s Anglií, strážkyně to smluv, na nichž spočívá mezinárodnost Suezského kanálu. Mohlo by se zdáti, že přirovnání pokulhává v tom, že mohutný mocenský potenciál, jímž vládl německý diktátor v letech třicátých, nelze srovnávati se skrovnými silami diktátora egyptského. Avšak za Egypťanem stojí Sovětský svaz se všemi satelity, počítajíc v to i Československo, a halasně se za ním kupí veřejné mínění barevných národů afrických a asijských, jež v jeho gestu vidí hrdinský čin, namířený proti nej zranitelnějšímu místu evropského kolonialismu. Náznaky na diplomatickém nebi nemluví příznivě pro Angličany a Francouze. Jejich rozběh na případné vojenské řešení záležitosti se setkal ve světě s přijetím tak chladným jako naše mobilisace roku 1938, Chamberlainova role zprostředkovatele z doby mnichovské byla obsazena státním sekretářem Dul- Iesem, a věci se zdají spětí ke kompromisu, který bude úspěchem diktátora egyptského tak jako Mnichov byl úspěchem Hitlerovým. Dojde-li ke kompromisu v takové podobě, lze říci už nyní (píšeme 12. října), že to nebude řešení dobré. S diktátory dynamického typu Hitlerova a Nasserova nelze uzavírati kompromisy, poněvadž je jistě nedodrží. Každý ústupek, který se jim učiní, přijmou jen jako nástupiště k dalším výbojům. Jsou jako řeka nebo sopka ; a s řekami a sopkami se neuzavírají kompromisy, nýbrž se proti nim stavějí hráze. Kompromis mnichovský, tak výhodný pro Hitlera, trval jen šest měsíců. Pak následoval 15. březen 1939 a pohlcení celého Československa. Co by následovalo po kompromisu suezském, výhodném pro egyptského diktátora, si domyslí každý, komu je známo, žg jeho snem a programem není nic menšího nežli sjednocení všech arabsky mluvících zemí v ohromném prostoru od Atlantického oceánu k Perskému zálivu. Tento sen je potměšile podporován Sověty, pro které bezmezná ctižádost egyptského vládce je zlatou příležitostí k zašívání rozkolu mezi západní velmocí, narušování jejich posic na Středním Východě a odvracení pozornosti od povážlivě rostoucí krise v jejich vlastních řadách. Druhá krise, která zase hýbá světem komunistickým, začala dne 25, února tohoto roku. Tehdy soudruh Chruščev pronesl v Moskvě svou historickou, paličskou řeč proti mrtvému Stalinovi. Odsoudil Stalinovu samovládu nad komunismem, zavrhl uctívání osobností, a jeho první cesta do ciziny vedla do Jugoslavio k usmíření s Titom. Od té doby vánek nadějí začal provívat dusné ovzduší satelitských států. Modly se začaly kácet, Červonkov byl sesazen v Bulharsku, Rákoczi v Madarsku, v Polsku byl rehabilitován Gomulka, odsouzený pro titoismus, a v Praze vystrašené politbyro složilo, v nedostatku lepší oběti, na oltář nové » generální linie « alespoň odpornou hlavu Alexeje Čepičky. Po nadějích přišly hmatatelné skutečnosti. Tíživý policejní tlak v sa- telitských státech se skutečně poněkud uvolnil, různým shromážděním intelektuálů byla dovolena mírná kritika poměrů, hranice se pootevřely omezenému styku s cizinou, na Západě se v létě objevilo několik set turistů ze zemí za Železnou oponou, a v polském procesu s poznaňskými výtržníky byla po prvé v análech satelitských států politickým provinilcům povolena téměř normální obhajoba ve veřejném soudním líčení. Není divu, že tak citelné úchylky od stalinismu, nevídané a neslýchané v Rusku po dobu celé jedné generace, způsobily nemalé třídění duchů v Moskvě. Mnozí z vedoucích ruských činitelů považují nový kurs v satelitských zemích za chybný a velmi nebezpečný. Jsouce zvyklí na stalinovskou disciplinu a servilní poslušnost satelitských vlád, obávají se, že uvolnění starého řádu uvede celou soustavu sovětské nadvlády ve Střední Evropě na šikmou plochu, která nemůže vésti nežli k pozvolnému odtrže212 [pageend16]ní středoevropských vasalů od Moskvy. » Satelite zdvíhají hlavy ! « volají tito stalinovci varovně na Chruščeva, tak jako Klement Gotwald neblahé paměti (dnes také posmrtně odsouzený pro kult své osobnosti) kdysi varovával své věrné : » Reakce zdvíhá hlavu ! « Pochybnosti a neshody mezi ruskými vůdci o nové satelitské politice vyvrcholily v posledních týdnech, kdy soudruh Chruščev se znovu vydal do Jugoslávie za Titem. Jel za ním vyjednávat o to, aby Jugoslávie opustila posici státu sedícího na plotě mezi Západem a Východem, a vrátila se jednoznačně do bolševického ovčince*Avšak Tito, morální vítěz nad Stalinem, se cítí silným. Má za sebou sympatie a podporu mnoha významných proudů a činitelů komunistických mimo SSSR, a není ochoten k návratu do ovčince bez spolehlivých záruk proti návratu stalinovských metod a ruské krutovlády nad celým komunistickým hnutím. Vystupuje tak v podstatě jako mluvčí všech satelitů. A to je věc, která se v Moskvo líbí čím dále tím méně. Dlouhá jednání se nezdají vésti k uspokojivým výsledkům a kříse komunismu, čím dále tím méně »monolitického «, se vůčihledě prohlubuje. A tak dvě krise postupují současným světem, jedna na Západě a jedna na Východě. Každá z obou politických polovin světa má svou, a obě jsou vážné. Srovnámo-h jo však vzájemně, nelze se ubrá- niti dojmu, že krise na Západě vypadá nebezpečněji pro demokratický svět nežli krise na Východě pro komunismus. Převládnou-li na Východe stalinovci, utáhnou znovu politický šroub, a mohou doufati, že mezi duchy vycvičenými k servilnosti najdou nové, poslušné vládní garnitury v satelitských zemích. Naděje západních velmocí na podobné obnovení » státu quo « v pobouřených oblastech asijských a afrických jsou nepoměrně menší. Není pochyby o tom, že to je jejich vlastní vina. Je to důsledek nesvornosti mezi jejich vládami, která pokračuje i nyní, kdy za suezské krise se vláda Spojených států několikráte nepokrytě oddělila od stanoviska svých spojenců. Nemenší jejich vina lpí také na skutečnosti, že kdežto Sovětský zvaz ovlivňuje velmi účinně vývoj věcí na Středním Východě, tak povážlivý pro západní mocnosti, demokratické velmoci jeví málo svorného zájmu — nemluvě ani o společném postupu nebo plánu — na podpoře odstředivých tendencí v oblasti bolševické. Budou-li tato nesvornost a tento nezájem pokračovat! i nadále, pak bude budoucnost věru nadějnější pro komunistický Východ nežli pro demokratický Západ. Zdenek Petr DOPIS Z LUDWIGSBURGU Ludwigsburg, 28. června 1956. Milý příteli! Sedím u stolku v naší milé uprchlické vlasti, v Ludwigsburgu. Na nedalekém nádraží právě píská »náš « vlak do Esslingen — pamatuješ se ještě na něj ? Co jsme se nasedávali na zašlých lavicích ! Vůbec se nezměnil, je stále špinavě červený jako býval. Jen je to teď » druhá « třída, ale lavice jsou stejné. Při mém příjezdu mne přivítal hned na nádraží čpavý kouř Franckovy cikorky. Jako to vždy bývalo. Nádraží se nezměnilo, vyjdeš ven a jsi jako doma : nese Tě podchodem a do schodů proud lidí, jako to bývalo za našich časů. Pomalu jsem vychutnával cestu, kterou jsme se tolik nachodívali do lágru. Jako bych ještě stále slyšel tu naši uprchlickou hantýrku na cestě kolem té německé reálky, či co to je, kolem osamělé tělocvičny a garáží, pak zahneš doprava přes nějaký dvůr a je před Tebou velký kostel na Stuttgartské. Pak alejí k Jagru. Vše je Ti známé, i ten » Trainingschool«, který už dávno není Trainingschoolem, ale pro nás zůstane Training- schoolem. Pomalu jsem se dal ulicí doprava do kopce, směrem k rozhledně v lesíku. A hle, rozhledna není! Zbourali ji, obrazoborci, aby tudy mohla vést nová dálnice. Přebrodil jsem závěje prachu na staveništi budoucí dálnice a prorazil jsem do vilové čtvrti. S chutí jsem vydechl, byl jsem jakoby doma. Radostí bych byl každému .říkal: Už jsem se vrátil! Ale oni by nikdy nepochopili, co může vázat uprchlické srdce k Ludwigsburgu. Kde stával cirkus, jsou tenisové dvorce. Budiž. Usedl jsem s povzdechem na lavičku v lesíku, právě na » stezce svobody « — kolik plánů jsme se tady nakuli! Dávno to už mohlo vypadat ve světě jinak, kdyby nám to byli dali Amerikáni do ruky, ale takhle ... ! Mohl sem přijít člověk jako turista z Prahy, a zatím ... Ale já jsem si už přivykl i exilu. Moje národnost je už dávno » uprchlík « a není nebezpečí, že by mi ji chtěl někdo v dohledné době brát. Sedím, pokusuji svačinu, okukuji Němce, Němky, Němčata, a je mi dobře. Prostě jakoby dom a! Nestačím to zdůrazňovat! Chtělo se mi tu svačinu zapít a tak jsem vyrazil k hospodě nad Krabbenlochem. Popíjím pivo ; pohrál jsem si s malým bernardýnem, běhal jako divoch mezi stoly, a pak jsem vyrazil. » Půjdu ke Krabben- lochu, ten je na skok, pak to vezmu po staré cestě kolem Jägerhofu do m ěsta«, povídám si. Jenže chyba v rozpočtech. Cestu ke Krabbenlochu ne a no najít (víš, tu rozblácenou). Samé domy, vilky a kasárenské bloky : prostě jsem se ztratil. V Ludwigsburgu ! Ten krápět piva za to nemohl (ale bylo dobré). Konečně jsem učinil jediné možné rozhodnutí a vydal se po nové, dlážděné cestě. Všude plno vojáků, Amíci na Jeepech, na CMC a všecko pěkně po vojensku : kolen» ostnatý drát a hlídky. Šlapu kolem kasáren a bylo mi to nějak divné. Pak jsem to poznal. Chlapce drahý, » náš« Krabbenloch je tentam ! Ty omšelé, milé i proklínané tři-ětyři bloky zmizely v záplavě nových a nových, kde bylo pole, jsou bloky a cvičiště, kde byla chamraď a bláto, jsou bloky a asfaltované silnice a táhne se to daleko, daleko. Začínají kolem obchody a do Jagru už nevede ta roztapaná blátivá silnice : je tam ulice s domy a se vším, co pořádná ulice má mít. Posteskl jsem si a rázným krokem jsem vyrazil pryč, a ani jsem se neohlédl. Pohádky, romantika a dobrodružství ustupují do pozadí, kde je třeba si hrát na vojáky. To jsem už dávno tušil, že lágry nepromění v uprchlická musea a památníky odboje. To mi bylo jasné od začátku, ale že to dojde tak daleko ... Plazím se kolem stadionu k Flakku. Představ si : naši >> emigrační« stezku zasel někdo řepou ! Hnus a neúcta : kolik nadějí zde prošlo, kolik srdcí se vracelo skleslých od komisí, kolik lidí zde prošlo stísněně se sevřeným hrdlem před odjezdem do vytoužené emigrace ! Do Flakku se nedostaneš. Jsou. tam Amerikáni. Sešel jsem pak k nemocnici, ta se nezměnila. » Vezmu to napřío parkem «, povídám si. Jenže k tomu zaujali otcové města Ludwigsburgu jiné stanovisko. Všechno zadrátované, dvířka na petlici a když jsou některá konečně otevřená — pokladna! Vstup 0.80 DM. Viděl jsem to zamže- ným zrakem a tak neručím, zda to nebyla sleva » pro děti a vojáky «. Jdu mrknout na Jäger. Chlapče, to je krása! Tam jsou ještě uprchlíci, sice němečtí, 213 [pageend17]ale zachovali nám to přesně ve stavu, jak jsme to opustili. Na náměstí přistavěli dřevěný barák, takový » uprchlický«. Všude » po našem «, hned si člověk volněji vydechne : tady vládne svoboda, každý je svým pánem. Luitpold je též » Zachovalý «, ale už tu uprchlickou patinu odbourávají a dostává to vzhled obyčejných kasáren, a to už není ono. Nejvíce mne potěšil Arsenál. Naši nástupci, němečtí uprchlíci, pokračovali přesně v našich šlépějích, tradici nepřerušili : vše je v neporušeném stavu, zed je oprýskaná, hodiny jdou špatně jako před lety, kdy jsem podle nich chodil do práce, všude svoboda a zmatek — nu, jak to bylo. Ale chlapče, to město ! To není Ludwigsburg! Děvče v dirndlu s copy neuvidíš, kalhoty s mostem padacím a chlupaté nohy také ne — všecko pěkně po cvropsku s americkým nádechem. Možná, že jsem potkal i Eriku (pamatuješ se snad ještě na ni, v Ar- senálu), ale nepoznal jsem ji : je to asi poameričtěná mladá dáma. Všecko je tu jiné, a to není, proč jsem přijel. Já jsem si zde chtěl obnovit vzpomínky na stará léta a zatím ... Všude blahobytně vypadající Němci, žádný uprchlický, vyhublý, mužný obličej. Neuvidíš, a zaplať Pán Bůh, uštvaný výraz otců rodin, které zůstaly doma, nezahlédneš povrchní páskovství mladých kluků, kteří utekli dříve, než by byli o tom schopní trochu rozumně začít uvažovat, nezachytíš v očích odlesk stísněné naděje lidí, kterým to » vyšlo « a budou emigrovat do neznáma, nepotkáš rodiny, kde matky vypravují dětem jakoby pohádku >> až se vrátíme«, nenajdeš předčasně zestárlé děti ... Sevře se Ti srdce a jen ve vzpomínce vidíš na prázdném trhu stíny nerozhodných žen se se žmoulanou markou v nákupní tašce, potkáváš mátohy starých známých, kteří jsou za mořem, nebo spí na věky na hranicích, vidíš Honzu, Jendu, vojáka, kuchaře, doktora, mátohy těžké a spoutané, které seberou špačka a zasmějí se, ale jen tak napůl — vně : uvnitř ten dusivý pocit, jako když přijdeš do místnosti, z které jsi před chvíli vynesl poslední kus nábytku. Nezachytíš už nejistý krok uprchlíka, který nedovedl myslit na minulost, přítomost i budoucnost a zůstat přitom střízlivý, slyšíš v duchu nadávky i tichý vzlyk v osamocení ... Chlapče, to byl uprchlík a dnes ho už není, zde ho už nepotkáš. Uprchlíci, ti původní, ti už vymřeli ; ti noví jsou z jiného těsta ... Zastesklo se mi. Vyrazil jsem energicky k Neekar- waihingen, do »naší« hospůdky k Lammovi, kde měli uprostřed výčepu železný sloupek, který byl přesně na půl cesty mezi stolem a záchodem — to byla výborná věc, protože zajistila tichý a nerušený chod podniku. Zahučela mi v uších ta jediná pořádná a i pořádně stará a ohraná deska, kterou nám tam přehrávala slečna Helen : » ím Hafen von Adano, am blauen Meer, da ist ja einem Mádel das Herz so schwcr «, či tak nějak. Pamatuješ? Jenže — přes Ncckar jo nový most. Alo to není všecko : představ si, že lodi mohou jezdit až sem. Přístaviště, a skladišť dlouhá řada. U Lamma mne dorazili. Pamatuje se ještě na nás, na dobrou uprchlickou chasu, která sem zacházela k večeru osladit zahořklý život bě- žoncc, ale jinak ... Škoda mluvit. Mají tam všude tlumená světla, další místnost pro uzavřenou společnost (pro nás to neměli), neposluhuje » starý«, usměvavý a pokulhávající Lamm v čisté řeznické zástěře, ani jeho baculatá a veselá paní, ale dvě číšnice. Chlapče, už to není jako kdysi, že jsi pil celé odpoledne a pak k večeru se Tě přátelsky a mile zeptali, kolikže toho, alespoň tak přibližně bylo (však ta důvěra mnoho lidí zkazila, že, Honzo). Ba ne, už to není návštěva u dobrých přátel, už je to obyčejná hospoda. Sedím v Ludwigsburgu a je mi smutno. Tolik jsem so sem těšil! Ty se asi směješ a zároveň nadáváš, že je to uprchlický romantismus, změkčilost, komplex, prohnanost Či co jiného. Budsi. Ale, chlapče, tady jsem prožil jeden z nejdůležitějších roků svého života, rok nadějí a rozpočtů, které samozřejmě » nevyšly «, tady jsem poznal, co to znamená být bez domova, bez vlasti, být něco divného, nedefinovatelného, být přesazený starý strom, být uprchlík. To je velká zkušenost a dal mi ji Ludwigsburg. Zde jsem se setkal sjidm i, které bych jinak nebyl nikdy poznal, zde jsem nastoupil cestu, kterou bych jinde nebyl nastoupil, zde jsem se změnil tak, jak bych se nebyl změnil doma. Jsem vděčen Bohu za tuto zkušenost, za Ludwigsburg — i za ten dnešní. Ale víš, z dopisu to vše nepochopíš. To vše bys musel vidět a prožít dnešek se mnou, jít ulicí, kterou jsi se tolik nachodil, a pak ji vidět změněnou, jinou. Jdeš po známých místech, vidíš ještě téměř své dřívější stopy, a je ti to přesto vše odcizené, cizí. Změnil se Ludwigsburg, ale ještě více jsme se změnili my. Chlapče, končím ! Chtěl jsem se zde zdržet několik dní, ale jedu ještě dnes. Ještě stihnu vlak. Měj se krásně a napiš. Moje prázdninová cesta se nevydařila (nebo snad vydařila? To uvážím ve vlaku). Tvůj >> uprchlík «. P. S. Už sem víckrát nepojedu. AMERICKÝ VELEHRAD UNION ISTICKÝ KONGRES V LISLE, který se konal 28.-30. září t. r. v opatství sv. Prokopa za předsednictví ndp. opata Ambrože Lva Ondráka, O. S. B., měl zcela nečekaný úspěch. Oživl tam duch Velehradu, duch opata Neužila a arcibiskupa Stoja- na, jak připomněl ndp. opat ve svém úvodním proslovu. Kongresu se zúčastnil,kardinál Samuel Striteh, arcibiskup chicagský, který byl při té příležitosti promován na čestného doktora práva svatoprokop- ské koleje, dále kardinál exulant, pokinský arcibiskup Tomáš Tien, který posvětil kříž umlčené Církve, postavený v blízkosti sochy Neposkvrněné Bo- horodičky, určené pro Staroměstské náměstí v Praze. Řada biskupů a opatů, mezí nimi několik biskupů slovanského původu : hlava řeckokatolických Ukrajinců v Americe arcibiskup exarcha Konstantin Bohačevský, ndp, biskup Jan Ludvík Morkovský z Texasu, biskup lublaňský Řehoř Rožman (Slovi- nec ve vyhnanství, působící v Clovolandu), a ndp. svět. biskup Štěpán Kocisko (rusínského původu) z Pittsburghu. Možno říci, že tam byla zastoupena celá veliká slovanský, rodina : Češi, Slováci, Poláci, Charváti, Slovinci, Rusíni, Ukrajinci i Rusové. Byly tam delegace krajanských a exilových katol. organi- sací : Národního svazu českých katolíků, Čsl. Orla, Cyrilomet. ligy, Křesťanskodemokratické • unie pro střední Evropu, několik kněží exulantů z Ameriky, Kanady i Evropy, zástupci katolických universit a seminářů. Opatství prý dosud nikdy nevidělo tolik návštěvníků. Byla tam i skupina členů pravoslavné církve (2 duchovní a 15 laiků) a zástupce starokatolíků v Americe, který znovu potvrdil přání, vyslovené už před sjezdem písemným přípisem 214 [pageend18]ndp. opatovi Ondrákovi, navrátit se k církevní jednotě. Hlavní sjezdová jednání se konala 28. a 29. září. Po úvodních slovech předsedy sjezdu ndp. opata Ondráka promluvili Dr. František Dvorník, profesor Harvardské university, který řídil sjezdová jednání, o tradici a významu velehradských unionistických sjezdů ; rektor pap. koleje ruské v Římě Dr. Bohumil Horáček, S. J. o Apoštolské stolici a unio- nismu, vdp. Klaud Viktor, O. S. B. o unionistických snahách svatoprokopské koleje v Lisle. První sjezdový večer zakončil nadšeným pozdravem arcibiskup exarcha amerických katolických Ukrajinců Konstantin Bohačovský. — Druhý sjezdový den po pohřbu českého exulanta Josefa Maliny, který našel útulek ve svatoprokopském opatství a po dlouhém utrpení právě před sjezdem skonal, byl zahájen mší sv. lublaňského biskupa Rožmana za arcibiskupa Antonína Cyrila Stojana, který zemřel právě před 33 roky. Dr. Dvorník mluvil dopoledne o původu rozkolu mezi Západem a Východem, odpoledne pak o pokřesťanění Ruska. Další přednášky měli : P. Jiří Landzaat, O. S. B., z východního benediktinského převorství v Chevtogne v Belgii, o unionistické činnosti tohoto studijního a apoštolského střediska, Dr. Eliáš Denissoff z university Notre Dáme o ruských názorech na unii, Slovák dr. Josef Papin z téže university o unionistických ideách u Solovjeva a Dr. Atanázius Reszec, 0 . S. B. o vůdčích ideách ruského misijního apoštolátu při koleji sv. Prokopa. ■— Poslední den pronesl ndp. opat Ondrák významnou řeč, v níž rozvinul velkolepý program imionistic- ké činnosti opatství a koleje sv. Prokopa pro nejbliž- ší budoucnost : chce šířit Apoštolát sv. Cyrila a Metoděje po celé Americe, organisovat akci modliteb a obětí za sjednocení, založit nové východní převorství v Chicagu pro výchovu kněží pro Rusko a připravovat tak založení benediktinských východních opatství na ruské půdě, pomoci obnovit a založit benediktinské kláštery s unionistickým zaměřením v Československu, obnovit Velehradskou akademii a její publikace ; za tím účelem zřizuje při kolejní knihovně zvláštní unionistické oddělení a unionistieký ústav se stálým sekretariátem, který má připravovat další unionistické sjezdy. Sjezdu došlo mnoho pozdravných přípisů z celého světa : uvádíme jen připiš Státního sekretariátu, v němž Mons. DelFAcqua tlumočí přání a apoštolské požehnání sv. Otce Pia X II., připiš sekretáře posv. kongregace pro východní Církev, kard. Evžena Tisseranta, pozdrav presidenta Eisenhowera a pozdravný projev z Polska, který poslal jménem všech polských biskupů sekretář biskupských konferencí ndp. biskup Zikmund Choromaňski. Kongres byl zakončen slavnostní východní pontifikální liturgií, kterou sloužil njdp. opat Ondrák, který má hodnost a práva archimandrity, a která byla obětována za jednotu ve víře, za obrácení Ruska, za trpící Církev. Přejeme ndp. opatovi Ondrákovi, aby se dočkal bohatých plodů na stromu unie, který zasadil do živné půdy americké Sázavy a o nějž pečuje s tak velikou láskou a obětavostí. vf JAK SE ZE MNE STAL KOMUNISTA Na svých cestách po Itálii jsem se setkal se čtyřmi františkánskými misionáři, kteří r. 1952 byli vyhnáni z Cíny. Vypravovali mi o své práci mezi tamějšími katolíky, o jejich hrdinské horlivosti a o tom, co zkusili, když se komunisté upevnili v moci, Hlavní cíl Maovy politiky byl : zbavit se misionářů, aby tak křesťané zůstali bez opory. Provádělo se to nej rozmanitějšími způsoby : šikanováním, zavíráním, procesy, mučením. Jednomu z těch misionářů, s kterými jsem mluvil, vytrhali ve vězení vousy, druhého surově tloukli. Ale nejpoučnější je případ dalšího z nich, P. Fortunáta Tiberi, mladého nadšeného františkána, který přišel do Číny r. 1947. Pracoval tak horlivě, že ho komunisté začali považovat za hlavu katolického odporu v Pekingu. Proto mu vyhradili svůj zvláštní zájem. Když ho zatkli, mučili ho skoro rok ve svých vězeních, tělesně i psychicky, že se jim nakonec už téměř podařilo potlačit jeho » já «. P. Tiboři o tom napsal knížku Gome divenni comunista — Jak se ze mne stal komunista (Editrice A.B.E.S., Bologna) ; je připraveno už i její německé vydání. Měli by ji číst všichni ti, kdo by si rádi namluvili, že s komunismem je možná nějaká » koexistence «. — Zde krátce shrneme, jak r. 1951-1952 komunisté mučili a » přeškolovali« tohoto mladého františkána. — Toto martyrium se dělí na pět období, sřetězených dohromady dábel- skou logikou. První období trvalo 22 dní : mladý misionář je úplně isolován a ponenáhlu ničen hladem. Nesmí vůbec mluvit, jen stále sedět bez pohnutí na zemi a přemýšlet o svých » zločinech «. Druhé období obsáhlo 57 dní. Zde už začíná vlastní tragedie. Misionář jo uzavřen do podzemní kobky, kam nikdy nepronikne slunce. Jednou za týden si smí umýt tvář vodou společnou pro všecky vězně. Jídlo stále stejné : 20 dkg kukuřičného chleba, malá nádobka teplé vody a trochu osolené trávy. Ruce stále spoutány za zády ; při jídle mu je někdy uvolní, ale jsou tak oteklé, že jich nemůže používat a musí jíst se země jako pes. Strážci ho surově bijí za každý nedovolený pohyb. Stále výslechy, běhání do schodů nahoru a dolů, 26 dní mu nedovolí vůbec spát. Když jc v kobce, bez přestání se musí dívat do svítící žárovky, hodiny a hodiny. Dvakrát po osm dní musí stát bez nejmenšího pohybu. A stále mlčet. Začínají závrati, halucinace, ukazují se první projevy šílenství, nervy už téměř úplně vypovídají službu. Přicházejí chvíle křečovitého pláce, tělo padá na zem zcela vyčerpané. Tento mladý kněz se už ani skoro nepodobá člověku. A nové a nové výslechy bez konce, průměrně šest hodin každý den, jednou dokonce třináct hodin bez přerušení. Nutí ho hodiny a hodiny hlasitě vypravovat o svém životě od raného mládí až do svého uvěznění, a když skončí, musí začít zase od začátku. Přitom ho soudci stále přerušují a vtloukají mu do hlavy jeho » zločiny «, vynucují » přiznání«. Ubohý misionář nakonec začíná sám věřit, že je zločinec, že chtěl zničit komunistickou vládu, že se spolčil s americkými imperialisty : přiznává se ke všemu, co od něho požadují. Třetí období : mučení náhle přestalo, P. Tiberi smí konečně jíst a spát. Předešlá strašná utrpení však zanechala za sebou smutné stopy : rozum a vůle jsou velmi oslabeny. Komunisté to vědí — vždyť právě k tomu směřovalo všecko jejich běsnění. Proto teď nasazují páky tímto směrem : vypláchnout své oběti z mozku všecko to, co tam léta působilo jakožto zásady pro usuzování a jednání ; mozek tak vyprázdněný se dá pak snáze naplnit pojmy a způsobem myšlení dialektického materialismu. Nastává tedy pro františkánského kněze přeškolování. 215 [pageend19]Od rána do večera poslouchá jen marxistické přednášky a rozhovory, musí číst komunistické noviny, knihy a časopisy, a jako doplněk ubohý P. Tiberi píše líkoly z marxistické nauky. A toto všecko se opakuje a opakuje, protože učitelé se střídají ve směnách u své oběti. Oslabené » j á « P. Fortunáta ponenáhlu skutečně přijímá jako svoje přesvědčení některé názory svých učitelů.^ Tak na př. začíná připouštět, že jeho činnost v Číně bylo čiré vyzvě- dačství a on že byl jenom nástroj — i když nevědomý — amerického a vatikánského imperialismu proti lidově demokratické vládě a proti míru. Čtvrté období — v měsíci květnu 1952 — přináší P. Tiberimu novou práci : je mu od jeho soudců uloženo, aby napsal podrobný » {leník o svém smýšlení «, aby se tak ještě více upevnil v přesvědčení, že všecko, co dělal jako misionář, vyplynulo ne z pohnutek náboženských a nadpřirozených, nýbrž z marnivosti, sobectví a pýchy. ' ' Pak ho nechávají dva měsíce v klidu. Poslední — páté — období trvá už jen týden : zase musí být v naprostém mlčení. Chovají se k němu tak, jako by všecko to týrání mělo začít zase znova. Na ubohého misionáře padá nepředstavitelná hrůza. Jo měkký jako vosk. A v tomto stavu mu soudce klade svůdnou otázku : i> Když bychom tě nyní propustili, co za to pro nás uděláš ? « A ubohá lidská troska odpovídá, že v tom případě všem a všude bude vykládat, že Maova vláda pracuje jen pro mír a dobro pracujících a jak velký užitek že mu přineslo, jak s ním komunisté jednali. A musí jim ještě slíbit, že jim z Itálie bude pravidelně posílat zprávy a informace hospodářské i politické, jak imperialisté zneužívají k svým cílům, náboženství atd. Za to bude dostávat peněžní » příspěvky « od sekretariátu komunistické strany v Říme. Tento slib musí P. Tiberi napsat a podepsat a pak ho ještě nahlas přečíst. Zvedá ruku se zaťatou pěstí ke komunistickému pozdravu. Přitom ho fotografují a pronášení jeho slibu zachycují na zvukový pás ... Dno 6. srpna 1952 je propuštěn. Cestu do HongKongu mu velkomyslně platí Maova vláda a přidávají ještě 30 dolarů kapesného — na účet jeho budoucích Informací. Když se P. Tiberi setkal v Hong-Kongu se svými známými misionáři vypuzenými z Číny, jeho přátelé ho nepoznávají. Je to ještě on? Hrdina katolického odporu v Pekingu? Pravda, víru neztratil, ale jeho názory o » katolictví spoutaném americkými imperialisty«, o » Vatikánu svázaném americkými dolary « znějí divně v ústech misionáře, který byl předtím vzorem katolického hrdinství a církevního smýšlení. Právě ve styku se spolubratřími si P. Fortunat pomalu uvědomuje, že s ním není něco v pořádku. Uzavírá se ojaět do naprostého mlčení — tentokrát dobrovolného — , modlí se, přemýšlí a začíná psát svou knížku. A na konci se ptá : » Byl jsem skutečně komunista?« A pokračuje: »Nepřítel, proti kterému jsem bojoval všemi svými silami, pronikl tajně hradbami do mé pevnosti, aby ji zničil, a pak znovu vystavěl podle obrazu pěticípé hvězdy ... Ztratil jsem rozum? Snad zčásti. Ale mnohem více : byl jsem vykraden uvnitř, nevěděl jsem už, co říkám a co chci. Mé drama — jako i drama mnoha jiných — je úkol pro psychiatry. « nt ZE » SELSKÝCH P lSN Í « Z OSUDU RUKOU vzal jsem svůj los, jak zrno, jež hodil na brázdu kdos. Jak obilné stéblo, jež vyroste v klas a k zemi se schýlí, když dospěl čas. Vzklíčí a roste, dá zrno a dost ; jak ono na zemi jsem jenom host. Tak všichni jsme z lidí, vládce i rob ; a mne život těší a neděsí hrob. V zem, jež ho vydala schýlí se klas ; — kdes v Boží zahradě vyrostu zas. Josej Václav Sládek * * * Zem jiným klas, hvozd jinému dá dříví, ba stejně plodů dost mít bude v klínech i pro cizince ; vlast je pouze v činech svých dětí, pokud chtějí býti ž iv y ..... Vlast jest jen v krvi živých synů živa. . Jaroslav Vrchlický PROJEKT NOVÉHO KOSTELA V CHATHAM. — Pod kostelem je farní síň s klubovními místnostmi a k ní přistavěna farní budova. Hrubá stavba má stát 90.000 dol., bez vnitřního zařízení. Duchovní správa vypisuje dobročinnou vánoční loterii ve prospěch stavby nového kostela. Děkuje všem, kdo nějak přispěli, a prosí o další pomoc. Všem srdečné Pán Bůh zaplat! 216 [pageend20]stalo se doma, v exilu a jinde ve svété STALO SE V ŘÍMĚ 7. října na svátek P. Marie, Královny posvátného růžence, byl prohlášen blahoslaveným papež Inocenc XI. (1676-89), reformátor papežské kurie, obránce svobody a nezávislosti Církve proti francouzskému králi Ludvíkovi XIV. a zachránce Evropy před nebezpečím mohamedánských Turků; Inocencovi připisovali současníci hlavni zásluhu o vítězství u Vídně r. 1683. Po přečtení papežského listu, jímž se povoluje úcta tohoto blahoslavence, Pius XII. rozhlasem z Castel Gandolfo pronesl oslavné kázání o ctnostech Innocence XI. a o jeho poselství naší době. Večerní pobožnosti v basilice sv. Petra se sv. Otec zúčastnil osobně. * Na svém letním sídle v Castel Gandolfo Pius XII. přijal v slavnostní audienci presidenta republiky Liberie Viléma Tubmana a presidenta republiky Costa Rica José Ferrer Figuereza. V soukromém slyšení přijal m. j. odstupujícího velitele vojsk NATO generála Alfreda Gruenthera, jenž je věřící katolík, a anglického maršála lorda Alexandra. * V posledních týdnech udělil Pius XII. mnoho zvláštních audiencí, protože téměř všechny sjezdy, které byly konány v Římě, at národní italské či mezinárodní, měly na programu i cestu k sv. O tci; jmenujme alespoň některé audience, při nichž Pius XII. též pronesl významnější proslovy : kněžjm, účastníkům sjezdu o pastorální liturgii; účastníkům sjezdů odborníků v ekonomii, dietetice, astronautice, radioterapii a ve výrobě mléčných produktů ; strážníkům z Irska, členům spolku abstinentů z úcty k božskému Srdci Páně; inženýrům z Barcelony, členům stavovského odvětví Katolické akce. * Jiným sjezdům, konaným na vzdálenějších místech, Pius XII. poslal alespoň písemné poselství; tak na př. jihoamerickému sjezdu o problémech katolické výchovy, konanému v Santiago del Chile ; mezinárodnímu sjezdu katolické rolnické mládeže v Nymwegách v Holandsku ; mezinárodnímu sjezdu na ochranu dívek v Mexiku ; účastníkům sjezdu o otázkách života dokonalosti a apoštolátu v Madridě ; účastníkům sociálního týdne kanadských katolíků ( » Sociální nauka Církve«) a sociálního týdne italských katolíků (» Hospodářský život a mravní řád«). * Svátek svátého Václava oslavila římská česká kolonie mší svátou u oltáře našeho světce v basilice sv. Petra. ^ 15. října se konal z vatikánské basiliky v Římě pohřeb slavného církevního skladatele Mistra Lorenzo Perosiho, který byl skoro půl století dirigentem papežského pěveckého sboru Cappella Sistina a získal si nesmrtelné zásluhy o církevní hudbu a církevní zpěv. DOMA V ČESKOSLOVENSKU ZPRÁVY NÁBOŽENSKÉ. — Před samým zahájením IX. Filmového festivalu v Karlových Varech byly dokončeny restaurační práce děkanského kostela sv. Magdaleny. Dále byla opravena děkanátní budova vedle kostela. * Také v Hradci Králové se restauruje kostel Nanebevzetí P. Marie (vystavěný v letech 1654-66 ; v chrámě je vzácný obraz sv, Jana Nepomuckého od Brandla) ; dále katedrála sv. Ducha (ze 14. století, s Brandiovým obrazem sv. Antonína) a barokní kaple sv. Klimenta z 18. století. Při ní je Bílá věž se zvonem » Augustin« z r, 1509 ; po zvonu Zikmund u Sv. Víta je to největší zvon u nás. * Prozatímní vedoucí čsl. vyslanectví v Libanonu dr M. Habán odevzdal maronitskému patriarchovi Meuchimu vzácný relikviář s ostatky českých světců a náboženské publikace. Je to dar ministra Plojhara. Událost měla zřejmě sloužit propagandě, jak zahraniční v Libanonu, tak i vnitrozemské. » Vzájemným poznáním k dorozumění« je titul dlouhé relace Lid. demokracie 26. srpna s velkou fotografií patriarchy Meuchiho s dr Habánem. * V knihkupectví České Charity vyšla kniha » Na Slovanech — stavební a umělecký vývoj« od Emanuela Poche a Jana Krofty. Publikace pojednává o osudech stavby, od založení Karlem IV. až po dnešní obnovovací práce. Text je doložen bohatou obrazovou částí s reprodukcemi. V oznámení této knihy Kat. noviny se ani slovem nezmiňují, že Slovany byly až do r. 1950 benediktinským klášterem. * Při odstraňování výplní mezi opěrnými pilíři kostela sv. Jiljí na Starém Městě byl odkryt bývalý vchod, prozrazující gotický původ. První zprávy o tomto kostele pocházejí z r. 1238 ; z této doby se zachovala pouze románská apsida; v roce 1371 byl kostel přestavěn ve slohu gotickém a rozšířen; posvětil jej arcibiskup Jan Očko z Vlašimě za osobní účasti Karla IV. V tomto kostele kázával Milic z Kroměříže, mezi posluchači se tísnil i Tomáš Štítný. Nějaký čas byl u sv. Jiljí kanovníkem sv. Jan Nepomucký. Nad hřbitovem vedle kostela byl postaven klášter domínikánů; jim daroval kostel r. 1626 Ferdinand II. R. 1753 byl chrám přestavěn ve slohu pozdní renesance. * Profesor Antonín Janda, skladatel církevní hudby a dipl. varhaník u sv. Víta, se dožil 65 let věku a dovršil 45 let své činnosti jako varhaník v pražské katedrále. * Slavná opatská knihovna z Teplé byla převezena do Karlových Var. * V Kostelci nad Labem byl pohřben 24. srpna vdp. František Stverák, farář a vikář ve Chvalech ; zemřel ve věku 48 let. * Od 1. ledna 1957 přecházejí do státní správy i církevní hřbitovy. Práva starých majitelů prý budou respektována, ale pokladní hotovost nadace a cenné předměty mají být odevzdány MNV. Tímto výnosem ministerstva zdravotnictví vláda znovu porušuje právo Církve vlastnit a spravovat hřbitovy jako posvátná místa. Také sovětští komunisté kdysi zestátnili církevní hřbitovy v Rusku, dříve než je úplně barbarsky zničili. * Londýnský katolický týdeník Universe přinesl zprávu o marném úsilí 20 účastníků — 6 bylo katolíků — studentského sjezdu v Praze dostat audienci u pana arcibiskupa Berana. O interview požádali nejdříve ministra Plojhara. Ten jim odpověděl, že se mají o něj hlásit prostřednictvím svých diplomatických úřadů, a on že jejich žádost doporučí. Z ministerstva zahraničí jim bylo oznámeno, že návštěva bude uskutečněna prostřednictvím kapitulního vikáře Stehlíka. Studenti třikrát navštívili kap. vikáře v arcibiskupském paláci, ale nikdy nedošlo k praktickému závěru. Konečně jim bylo řečeno, že návštěva u pana are. Berana je v pravomoci ministerstva školství a kultury (to převzalo úkoly Státního úřadu pro věci církevní). Ministr školství studenty ani nepřijal. Po dlouhém čekání jim jeden úřednik přečti prohlášení, že k návštěvě nemůže dojít. Pisatel článku v Universe si pamatuje portréty arcibiskupů v arcibiskupském paláci. Portrét posledního — Mons. Berana — scházel. KULTURNÍ ZPRÁVY. — Od 1. ledna budou platné nové směrnice pro kulturu; jedná se o další decentralisaci státní správy v oblasti umění, uměleckých a osvětových zařízení. Ministerstvo školství a kultury stanoví pouze zásadní linii umělecké činnosti v duchu celostátní kulturní politiky. Přímo bude řídit jen umělecké instituce celostátního významu, jako je Národní divadlo, Česká filharmonie, Národní galerie a pod. * Kulturní výbor Národního shromáždění projednával doplnění zákona o vysokých školách. Rektoři a děkani i ostatní funkcionáři budou jmenováni na neurčitou dobu ; místo rad vysokých škol a fakult se zavádějí vědecké nebo umělecké rady ; mění se též organisace kateder. * V sálech jihlavského musea byly otevřeny dvě výstavy : » Husitství, revoluční hnutí na Moravě« a »Jihlava za husitské doby«. Výstavy jsou uspořádány u příležitosti 520. výročí kompaktát — 1436. 217 [pageend21]* Na Festivalu dokumentárních a krátkých filmů v Benátkách bylo oceněno cenou nebo čestným uznáním pět čsl. filmů : Staletá krása, Mistr Pavel z Levoče, Operace mozkového aneurysinatu (íékařskochirurgický film), Ztracená varta (v kategorii loutkových a kreslených filmů) a Cesta do Tibetu. * 25. srpna skončil XXVI. Jiráskův Hronov ; soutěž nej lepšího ochotnického kolektivu vyhrál divadelní soubor ZK ROH Uměleckoprůmyslových závodů v Třebíči za představení komedie K. Čapka » Loupežník«, a Hornické divadlo Radnická za inscenaci dramatu H. Ibsena » Nora«. Druhé jsou Královopolské strojírny za představení Zápotockého »Vstanou noví bojovníci« v dramatisaci J. Nezvala. * »Trnitá cesta za vstupenkou«, píše LD 17. srpna: Brány scén Nár. divadla jsou ještě zavřeny, a už došlo 66.664 žádostí o vstupenky pro příští měsíc. * První portugalsko-český a česko-portugalský slovník připravuje dr. Zd. llampejz, vědecký pracovník Kabinetu pro moderní filologii. * Na Schwarzenberském paláci, dnes Vojenském historickém museu, je obnovována sgraffi- tová fasáda. Práci vede ak. arch. Š. Vacek. Falác je perlou florentské renesance z počátku druhé poloviny 16. století, jednou z nejvzáenějších pražských stavitelských památek. * V hotele Pupp v Karlových Varech byly konány až do půli září varhanní festivaly. * Při učitelské konferenci bylo 800 delegáty ze všech krajů CSR konstatováno, že přes 20 % žáků z vyšších ročníků neodpovídá požadavkům a mají nedostatečný výkon. Jsou to zpravidla děti rodičů, kteří jsou oba zaměstnáni. * Na Zimním stadionu uspořádal koncert Městský symfonický orchestr z České Skalice, dirigovaný místním děkanem, kanovníkem Karlem Tomíčkem. Pro mimořádný úspěch byl uspořádán jiný koncert v pražské Lucerně. * V říjnu se má konat v Olomouci celostátní konference čs. espe- rantistů za účasti zástupců esperantského hnutí ze Sov. svazu a lidově demokratických zemí. Na programu je obnovení espe- rantské organisace v ČSR. * Křivoklát navštívilo od dubna do srpna 100.000 návštěvníků. * Pražská technika oslaví r. 1957 čtvrt tisíciletí svého trvání. Byla založena jako inženýrská škola 18. ledna 1707; je to tedy nejstarší technické učiliště v Evropě. R. 1806 byla přeměněna v polytechniku. * Z rozhodnutí vlády se Vysoká škola stavitelství v Brně znovu bude jmenovat Vysoké učení technické, a bude při něm zřízena fakulta energetická. * Vyšel bibliografický měsíčník Společenské vědy, který přináší podrobnou časopiseckou bibliografii z oborů politiky, politické ekonomie a filosofie. Velká partie je věnována bibliografii článků o X X . sjezdu KSSS. Jsou uvedeny i články z tisku nemarxistického a kapitalistického. Měsíčník vydává Státní knihovna' společenských věd v Praze. * Pekinské lidové umělecké divadlo uvedlo hru »Strakonický dudák«, k 100. výročí smrti J. K. Tyla. * 11. září uspořádal Bostonský symfonický orchestr koncert ve Smetanově síni. Koncert byl velmi příznivě přijat. » Jeden z velkých zážitků poslední doby«, píše LD ve svém posudku. Po prvé po 25ti letech hrál americký orchestr v Praze. * Třeboňský, rožmbersko-schwarzenberský, archiv byl otevřen veřejnosti. Palacký jej nazývá » Mekkou českých historiků« ; patří k největším a nejstarším v republice a ve střední Evropě. Nejstarší historické dokumenty jsou datovány z r. 1207. * Katolické noviny věnovaly 9. září vzpomínku sochaři Ignáci Weirichovi, od jehož narození uplynulo 100 let. * 75 let se dožil prof. František Novotný, vynikající vědecký pracovník v klasické filologii. * Zemřeli : prof. dr Albert Pražák, ve věku 67 let, významný pracovník v oboru literární historie, předseda České národní rady za pražské revoluce 1945 ; dále Dr \1. Buben, profesor romanistiky na Karlově universitě, autor nejlepšího česko-francouzského slovníku ; Vilém Zítek, slavný člen opery Národního divadla. V Praze se konal od 26. srpna do 2. září IV. kongres Mezinárodního srazu studentstva, komunisticky zaměřeného. Jeho hlavní cíle byly » koexistenční«, zlákat studenty celého světa pod svou střechu. Proto byla jednání vedena s jedné strany opatrné, aby se hned nenarazilo, s druhé strany však tím častěji došlo k nemilým srážkám u zeleného stolu. Západní delegáti (byli to většinou jen pozorovatelé) se nezúčastnili debat o kolonialismu, alžírské otázce a o znárodnění Suezu ; tyto debaty se změnily v politické projevy a v útoky na zapadni země. Jindy však pozorovatelé aktivně zasáhli. Kanadský delegát » z neinformovanosti« označil komunistické Polsko za koloniální zemi, jiný řečník » počítal za koloniální zemi i Tibet«, okupovaný čínskými komunisty. Brazilský delegát » se kriticky vyslovil o společenském zřízení v zemích Východní Evropy« a prohlásil, že jeho delegace je také proti » koloniálním režimům ve Východní Evropě«. Bulharský delegát pozval nato řečníka i další kolegy, aby ihned po skončení kongresu navštívili Bulharsko a přesvědčili se tam o skutečnosti. Anglický delegát útočil přímo na MSS, jemuž vytýkal političnost a zneužívání studentské organisace pro protidemokratickou propagandu. V závěrečném usneseni je řeč o úsilí o dosažení jednoty dnes rozštěpené světové studentské obce (samozřejmě na tom mají vinu západní země), o potřebě účinné pomoci koloniálním studentům v jejich boji o národní nezávislost a možnost vysokoškolského vzdělání. MSS přislíbil účast na poradě » Funkce university ve společnosti« spolu s nrganisací křesťanských studentů, a na konferenci » (.lovřk na universitě a ve společnosti«. Zde zasednou členové MSS vedle členu katolické Pax Romany. Celkem bylo přítomno na kongrese 651 delegátů, pozorovatelů a hostí ze 66 zemí. V1EL1COS. — Na Nové huti Klementa Gottwalda v Kun- ě.ideh u Ostravy byl nalezen obrovský balvan severské žuly, vážící 16 tun. Byl k nám zanesen ledovci asi 590.000 let před Kristem. * Do kin v CSR je uváděna filmová reportáž » Bnl- ganin a Chrušěev v Anglii«, o první oficiální návštěvě představitelů Sovětského svazu v Anglii. * Primátor hlavního města Prahy bude přijímat každoročně v předvečer 1. května manželské dvojice z Prahy, oslavující 50. výročí svého sňatku. Má tak být zdůrazněn význam trvalého manželství a dán příklad mladým manželstvím v době zvýšeného počtu rozvodů. * Podle LD z 25. srpna se jen v Praze nedostává 666 učeben pro 26.000 žáků všeobecně vzdělávacích škol. * Na každé listovní zásilce do ciziny, i když není odevzdána u přepážky, musí být i nadále uvedena adresa odesilatelova, upo- - zorúuje ministerstvo spojů. * V Krkonoších v prostoru Nad kovárnou blízko Obří boudy bude založen památník obětem Krkonoš. Na tabulku z mořeného dřeva bude vypáleno jméno oběti. Takových pomníčků má liýt 200, to je podle doložených archivních zpráv počet všech krkonošských neštěstí od 15. století. Pietnímu místu bude vévodit kříž s Kristem, vyřezaný ze staletých větví kleče. * Na duben 1957 je ohlášen III. celostátní sjezd JZD na heslo : Za vítězství socialisace na vesnici a za splnění a překonání druhého pětiletého plánu v zemědělství. * Podle LI) z 31. srpna se v ČSR za rok 1955 vypilo 10,316.000 hektolitrů piva, 28,328.000 litrů vina a 51,897.000 litrů koncentrátů. Jeden obyvatel vypil tedy průměrně 80 litrů piva, přes dva litry vína, skoro 4 litry koncentrátů a téměř tři a půl litru stoprocentního lihu. Za alkoholické nápoje bylo vydáno 4.800 milionů Kčs, kdežto za knihy, návštěvu kin a divadel a jiné kulturní hodnoty jen 800 milionů Kčs v roce 1954. * Nejhlubší rudný důl v Evropě je důl Anna v Březových Horách u Příbrami. Bylo dosaženo hloubky 1.750 metrů. Žíly barevných kovů jsou normálně vyvinuté. * 9. září byla otevřena “"v Brně výstava čs. strojírenství. * Nové série čsl. poštovních známek se sportovními náměty : k Velké pardubické steeple chase, k mezinárodnímu maratho- nu v Košicích a k Olympijským hrám v Melbourne. Koncem září vyšla serie » Bohatství naší země«, zobrazující sklizen charakteristických podzimních plodin : sklizeň vína, česáni chmele, dále lov kaprů a svoz dřeva. K sjezdu evropské konference jízdních řádů, která se bude konat v Praze, vyjde série pěti známek s obrazy našich lokomotiv. Letošní známkovou emisi uzavře série čtyř známek krojů podle návrhu K. Svolinského. Dva náměty budou ze Slovenska a po jednom 218 [pageend22]z Biat a ze Slovácká. * V CSR bodují stakilometrovou sít dálkových plynovodů. V květnu má být dokončen plynovod z Ostravy do Pardubic. Tím bude spojen český a moravský systém rozvodu svítiplynu v potrubí o světlosti až 350 mm. Budování dálkové plynovodní sítě pokračuje. * Nová pětiletka žádá přemístění 55.000 žen z domácnosti do průmyslu. Textilní továrny z úsporných důvodů začaly pracovat i v noci. Od patnáctiletých děvčat se žádá desetihodinová i ještě delší práce. Od noční práce jsou osvobozeny jen nastávající matky a ty, které kojí děti. * 28.000 abiturientů pražských osmiletek přešlo do škol pracovních záloh, t. j. do průmyslu, 3.000 do dolů, * Vc Velké Praze budou postupně rušeny soukromé ordinace lékařů a dentistů. Budou povoleny jen výjimečně lékařům akademikům, vysokoškolským profesorům, docentům a laureátům státních cen pro jejich vynikající odborné kvality, dále lékařům, kteří pro zdravotní stav nemohou být zaměstnáni ve veřejných zdravotnických zařízeních. * Od začátku roku až do konce května bylo založeno v CSR 987 nových JZD s 53.818 členy a s 223.000 hektary obdělávané půdy. Dohromady je nyní v CSR 7.782 Jednotných zemědělských družstev. * V CSR roste úrazovost v továrnách ; v otravsko-karvínském revíru je počet úrazů daleko vyšší než za první republiky. Jako důvody lze uvést : nezkušenost brigádníků, vysoké normy a pobídkový systém prémií. » Těží se bezohledně, bezohledně k dolům i bezohledně k lidem«, říkají si havíři. * Zrušení a zákaz komunistické strany v Německé spolkové republice vyvolal v CSR bouři protestů. Ministr Plojhar ve svém úvodníku » Tok dějin nelze obrátit« (CD, 30, srpna) nazývá zákaz nekřeslánským, odporujícím zákonu lásky a snášenlivosti. * Podle UP Zápotocký nařídil vyšetřování o okolnostech smrti Jana Masaryka. V rodině básníka Jana Zahradníčka došlo začátkem září k hrozné tragedii. Jeho žena Marie nasbírala sobě a dětem omylem nejedlé » bedly« a všichni se otrávili. Dvě děvčátka (sedmileté a pětileté, které otec ani ještě neviděl) zemřela hned. Matka a devítiletý chlapec byli převezeni do nemocnice a snad zachráněni. Pohřeb obou dětí se konal 12. září. — V EXILU A JINDE VE SVĚTÍ' CMC MELBOURNE, AUSTRÁLIE. — Valná hromada CML se konala dne 8. 9. t. r. Na valné hromadě byla celá CML v Mclbourne zasvěcena neposkvrněnému Srdci Panny Marie ve smyslu íatimského zjevení. Novým předsedou byl zvolen František Horáček a jednatelem Slavomír Havlát. Z valné hromady byl poslán pozdravný připiš panu opatovi Ondrákovi, v kterém byl zhodnocen význam unionistického kongresu. Valnou hromadu zahájil i ukončil modlitbou duchovní rádce P. F. A. Zdražil S. ./. V uplynulém období činost CML spočívala hlavně v práci kroužků duchovní práce, kterc se scházejí pravidelně. Uspořádány byly též dvě společné schůzky všech kroužků. Organi- sována účast na mariánskou pouí v Mitcham, na eucharistícký festival v Sunbury, jakož i na australskou Katolickou výstavu v Mclbourne a na přednášku rusínského katol. kněze P. Nikolaje Ivaněo O sjednocení Slovanů ve víře. Činnost kulturní: dva koncerty reprodukované hudby s programem » Prodaná nevěsta« a » Dalibor.« — Protikomunistická činnost: protestní akce proti komunistické čs. výstavě v Melbourne, účast na demonstracích proti návštěvě komunistických tyranů v Londýně a proti surovému potlačení manifestace v Poznani. Organisován rozprodej knihy Dr Němce Church and State in Czechoslovakia. Kniha zařazena do australské katol. kni- novny v Melbourne. — Zakoupeny tři zlaté podíly v ceně 300 dolarů na Mariánský sloup. Sociální činnost : Sbírka šatstva pro uprchlíky, a nyní zahájena další peněžitá sbírka. Poskytnuta podpora několika potřebným krajanům v Melbourne. Činnost Křesťanské akademie : Studijní archy, přednášky a kursy Sociální školy. V tisku je Studijní arch » 0 státu« a kniha obsahující výbor ze spisů Chestertonových. Předsedou Křesianské akademie byl zvolen znovu Dr. Ignác Schwelz. V RAKOUSKU 12. září, ve výroční den bitvy, jíž bylo r. 1683 odvráceno nebezpečí Turků, byl konán kající průvod Vídní. Byl obětován za vytrvalost a sílu pro katolíky Církve umlčené. V průvodu byla vezena socha P. Marie Fatimské a neseno 14 křížů, symbolicky znázorňujících 14 zemí dnes pod komunistickým jhem. Průvodu se zúčastnil arcibiskup Mons. Konig, spolkový kancléř Raab, ministři Fígl, Drimmel a desetitisíce katolíků. — Na výročním shromáždění rakouského velkopře- vorství svatojanského řádu maltského, na němž byl přítomen též zástupce českého velkopřevorství, bylo m. j. oznámeno, že bylo do CSR posláno darem na ,90 balíků šatstva potřebným katolíkům. Velmistrovství v Římě k podobnému účelu přispívá. ks KATOLIČTÍ UPRCHLÍCI Z MAĎARSKA, dnes rozptýlení po celém světě, přispějí k postavení nové křížové cesty ve Fatimě. Uctí tak památku kard. Mindzenthyho. RUMUNSKÁ VLÁDA stanovila, že katolické kostely smějí být otevřeny jen v neděli a ve státem uznávané svátky. Pro sloužení mše svaté v soukromém domě je nutné zvláštní povolení komunistické policie. V MEXIKU — Z podnětu bývalých polských bojovníků z druhé světové války, kteří žijí v exilu v Mexiku, sloužil dne 8. září t. r, mexický arcibiskup Dr. Miranda y Gomez v kostele Nuestra Seňora do Socorro mši na parně i padlých v povstáních varšavském a nedávném poznaňském před kopií obrazu Panny Marie Censtochowské, patronky Polska, který jmenovaní bojovníci kostelu před časem věnovali, I’o mši pronesl arcibiskup Miranda proslov vztahující se k těmto událostem a zdůrazňující statečnost polského národa v odporu proti komunismu. — Kromě polských vojenských osobností, plukovníka Skuryny a jeho syna, účastníka podzemního odboje za německé okupace, majora Dobrowolského, dále bývalých polských diplomatů vyslance Merdingra a rady Ste- belského zúčastnili se tohoto slavnostního aktu za Československo v exilu bývalý velvyslanec Dr. Juraj Slavik, přeseda Zastupitelstva RSC, dlící na návštěvě v Mexiku, a Dr. Václav Láska, bývalý vyslanec v Mexiku. — Po mši sv. v přátelském rozhovoru, týkajícím se hlavně pronásledování Církve v obou zemích, zmínil se pan arcibiskup, že znal kardinála Kašpara, a litoval uvěznění arcibiskupa Berana a projevil naději na brzké zkoněení jeho utrpení. — Vyslanec Merdinger uspořádal při té příležitosti večeři na počest Dr. J. Slavika, při níž oba pronesli projevy naděje na brzké osvobození obou bratrských národů. vl Máte, české Písmo svaté 1 Nový překlad evangelia a cpištoláře Vám, pošle obratem Křesťanská, akademie v Římě. Prof. Jacques Leclercq, jehož článek jsme přinesli v minulém čísle, je svérázná postava belgického kléru ; je známý svými spisy zvláště z oboru práva, morálky a sociologie i daleko za hranicemi. Uvádíme alespoň některé : Leçons du droit naturel (4 díly), Essais de Morale Catholique, Introduction à la sociologie, La Philosophie morale de Saint Thomas devant la pensée contemporaine, a řada jiných. V Yonkers, N. Y, zemřel 26. září pan TEODOR IIEJL, manžel zasloužilé pracovnice v Národním svazu českých katolíků a dřívější representantky Svazu v NCWC, Paní Hejlové, která pomohla tolika českým uprchlíkům při jejich prvých krocích v Novém světě ; vyslovujeme upřímnou soustrast a ujištujeme ji modlitbami za pokoj duše jejího milovaného manžela. 219 [pageend23]d o p i s y • dotáži/ • o d p o v ě d i NOVÉ KNIHY V E X IL U : PENÍZ EXULANTŮV. Antologie exilové prosy. (Cep, Dresler, Christen-Kratochvil, Kovárna, Kovtun, Listopad, Němeček, Peroutka, Stčdrý, Tumlíř.) Sestavil Ant. Kratochvil s kruhem spolupracovníků. Str. 96. Vydal Kulturní referát Sdružení československých politických uprchlíků v Německu jako 3. svazek literární edice »Kamenný erb«. Grafická úprava Jaroslav Dresler. JAK TO VLASTNĚ JE? — Nezlobte se, důstojný pane, že zase přicházím s nějakou otázkou, ale už když jsem byl malý, říkávala mi jedna moje tetička : » Ty můj přemysle !« Když totiž já něco čtu, dělám to důkladně. A tak jsem se pustil do Evangelií, která jste v Římě vydali. Ale brzo mě zarazila jedna věc : často se tam vypravuje o tom, jak Kristus Pán uzdravoval posedlé. Víte, důstojný pane, je mi to divné. Já mám spise dojem, že ti» posedlí« byli docela obyčejní náměsíčníci a hyste- rici, a takové chudáky silná osobnost — jako byl Kristus — může uzdravit i bez zázraku. A potom zdá se mi to nepravděpodobné, že by se zrovna v době Ježíšově potloukalo po Palestině tolik posedlých A. H. Odpověď na Vaši otázku, milý příteli, bude jistě zajímat i jiné. Promiňte proto, že Vám odpovídám veřejně v NZ. — Je pravda že leckteří z posedlých, o kterých se vypravuje v Evangeliích, byli nervově nemocní. To však nevylučuje skutečnost, že byli také posedlí. Když tak pozorně čtete Nový Zákon, všimněte si, že evangelisté dobře rozlišují případy, kdy se setkali se skutečnou posedlostí, od případů, kdy to byla jenom nemoc (Mt 4, 24 ; 8, 16 ; Mk 1, 32 ; 3, 10 ... ; Lk 4, 40 ... ; 6, 18 ... ; 7, 21). A nezapomínejte, že jeden z evangelistů — Lukáš — byl povoláním lékař ! — Nemůže být nejmenší pochyby o tom, že to byl skutečně ďábel, když Kristus Pán s ním přímo mluví (Mt 8, 31 ...). -— Ze Ježíš musel vyhánět tolik ďáblů? To ukazuje jenom, že Kristovo vystoupení znamenalo pro satana rozhodnou zkoušku a vyvolalo jeho zoufalý pokus, aby — možno-li — zachránil stůj co stůj svou říši před nastupujícím královstvím Božím, které přišel Mesiáš na zemi založit. omp MÁME NA SKLADE ještě nás soubor 4 knih (Cep : Květnové dni a O lidský svět, White-Robulecký: Jak studovat, sociální úvahy: Křesťanství a obnova společenského řádu) za sníženou cenu 800Ur, místo původních 1.300 lir. Mimořádná sleva jen pro toho, kdo si objedná celý soubor. Do katolické rodiny :V| katolické Písmo svaté. CO PÍŠÍ Z DOMOVA? » Na sv. Václava jsem šla s manželem po Václavském náměstí. Přála bych Ti vidět tu nádheru u světcovy sochy! Kolem dokola pomníku tři řady květin ve vázách a dav lidu stále u sochy. Je vidět, že Češi přece jen tak docela na svého světce nezapomněli.« (Z dopisu z Prahy.) O náboženské situaci doma došla tato zaručená zpráva : » V sousedních státech jsou nějaké novoty po stránce náboženské, u nás je však všechno při starém : strohá forma snad někde změkla, ale obsah zůstal, V první obecné není náboženství — děti prý by to ještě nechápaly. V druhé třídě se dělají pro zápis do náboženství všecky možné potíže. Dětem se všeobecně říká : ,Kdo loni v náboženství nebyl, nemůže se ani letos hlásit.1 Mé dcerce řekla učitelka, že není potřeba do náboženství chodit, protože stejně to není pravda, co se tam dětem povídá. Zena se musela hodně energicky domáhat, aby děvče zapsali. Tu žádost musí podat oba rodiče. V stanovenou hodinu tam samozřejmě ředitelka není, ten den už lhůta k přihláškám vyprší. Je to trapné, jak to mnoha učitelům zkřivilo páteř. Ale jiné to zase probudilo, a na výzvu, aby vystoupili z Církve (všeobecná akce í), odmítli i mnozí matrikoví. Mládež je vcelku uvědomělejší než staří. Starost máme o děvčata : často jsou vulgární, neomalená a klac- kovitá. Ale i dobře se chovající dívky bývají banální, bez vyšších zájmů, stačí jim, když se mají dobře, a těžko chápou, že by i bolest a odříkání mohly mít pro člověka povzbuzující a povznášející účinky. Tolik potřebujeme Vaší modlitby !« BEDŘICH JANÁČEK na svém zájezdu do Itálie uspořádal péčí Křesťanské akademie v Římě 11. října odpoledne v dominikánském kostele sv. Sabiny na Aventinu zdařilý varhanní koncert pro naše krajany a přátele. V přibývajícím Šeru přísně velebné basiliky jsme měli možnost ponořit duši do vybraných, ač ne všech náročných děl velikánů hudby a obdivovat mistrův klidný, přesný, promyšlený a procítěný přednes. Náš umělec hrál zpaměti asi před 80 posluchači, mezi nimiž byl přítomen i Bohuslav Martinů, na hodnotném nástroji, jehož klavitatur dovedl dokonale využít. V dobré akustice jsme slyšeli převážně díla našich skladatelů : osobně podané dvě skladby B. Černohorského, křehké nokturno Janáčkova učitele B. Wiedermanna a Kličkovu česky zanícenou Legendu č. 3. Líbila se nám i známá Toccata seconda G. Frescobaldiho, obdivovali jsme Bachovu Passacaglia a Fugu v c moll podmanivého klasického kouzla. Závěrem jsme se seznámili s bohatými variacemi na starý švédský chorál od O. Lindberga a konečně im- ponentní Finále krále varhan C. Francka ukončilo ke spokojenosti a nadšení všech koncert mistra Janáčka, jemuž vyslovujeme vřelé díky, dodatečně tleskáme a přejeme mnoho úspěchu v dlouhém ještě a umělecky plodném životě pro slávu české a veškeré varhanní hudby. ic Hledá se kol. Vladimír Polívka, bývalý právník. Kdokoliv o něm něco ví, nechť laskavě napíše na adresu : Helen Peters, 56 Shannon Str., Toronto, Ont. Canada. NEJKRÁSNFJŠí KNÍŽKA POD VÁNOČNÍ STROMEČEK — NOVÝ ZÁKON, který vydala Křesťanská akademie v Římě. Moderní překlad, bohaté poznámky, kapesní formát, ve 3 svazcích. Všechny tři svazky (neváz.) 3 dol. (nebo odpov. hodnota v jiné měně). Dodáme i výtisky v úhledné celoplátěné vazbě za 5 dol. i s poštovným. VIII. ROČNÍK NŽ zakončíme vánočním dvojčíslem, které vyjde začátkem prosince. Děkujeme všem dobrodincům a předplatitelům, kteří nám včasným předplatným umožnili pravidelné vydávání časopisu, a doufáme, že i ti poslední, kteří dosud nesplnili svou povinnost, učiní tak co nejdříve a přitom, aby si ušetřili práci a snad opět nezapomněli, si hned předplatí nový ročník. Tak se poslední stanou prvními! Na včasném předplatném závisí další pravidelné vycházení NZ a jeho zlepšení. VE VÁNOČNÍM ČÍSLE přineseme také některé zajímavé odpovědi na naši anketu : Co čekáme od českého kněze v exilu. OBJEDNEJTE SI VÁNOČNÍ POHLEDNICE s křesťanskými motivy, které i letos vydala Křesťanská akademie v Římě. Serie 8 pohlednic za 90 lir (0.15 dol.). Při větších objednávkách zvláštní slevy. Použijte objednávacího lístku, přiloženého do tohoto čísla. MŠE SV. ZA DOBRODINCE A ODBĚRATELE NŽ byla sloužena v září v basilice sv. Petra u oltáře sv. Václava, v říjnu byla sloužena v kostele sv. Terezie od Ježíška. KE KORESPONDENCI používejte našich pohlednic s pražským Jezulát- kem! Cena 10 pohlednic pouze 10 US centů (v Itálii 50 lir). 10. číslo Nového života vyšlo v Římě 25. října 1956. - Vytiskla P.U.G. Roma, Piazza Pilotta, 4. - Italia. [pageend24]