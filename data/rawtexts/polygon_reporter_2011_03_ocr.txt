3 Amerika-Evropa-Austrálie červen 2011 český zahraniční časopis novýPOLYGON LIDICE Proběhl pietní akt k 69. výročí vyhlazení obce (foto Dana Kratochvílová) [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. PRIMUS Vydává Petr Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2011: Švýcarsko CHF 79, ostatní Evropa Eur 53 (nebo ekvivalent v jiné měně), zámoří US$ 79 (nebo ekvivalent v jiné měně). ČR: CZK 590 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 99. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojení: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, číslo účtu: 1943687359/0800, při platbě z ciziny uveďte IBAN: CZ34 0800 0000 0019 4368 7359 a swiftový kód GIBACZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydávání Nového Polygonu je činností neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorár. Na přípravě tohoto čísla se podíleli např.: Jiří JEŠ, Jiří ABRAHAM, Čestmír HOFHANZL, Milan HULÍK, Vlastimil PODRACKÝ, Milan NAKONEČNÝ, Jan SCHNEIDER, Karel MRZÍLEK a Milena ŠTRÁFELDOVÄ (CZ), Ota ULČ (USA), Josef KOLÁČEK (Vatikán), Peter ŽALOUDEK (A), Dana SEIDLOVÁ (CH), Nathalie SWINKELS (B), Luděk FRÝBORT (D), Jaroslav KOVÁŘÍČEK a Stanislav MOC (Austrálie), Vladimír CÍCHA (Can). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVĚTĚ. K nahlédnutí a přečtení je ve veřejných knihovnách okresních měst v Čechách a na Moravě a v „Libri prohibiti“ na Se- novážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. ---------------------------------- ISSN 1801-7614I Registrace NIK ČR E 14234 ---------------------------------- Číslo 4/2011 vyjde v polovině srpna 2011. Redakční uzávěrka 31. července 2011. Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, v Česku se nedávno zase skandovalo „kdo neskáče, není Čech“. Vy neskáčete? / Ne. To, je přesně ta česká mentální dispozice, která mě zlobí. Jaképak „kdo neskáče, není Čech“?! Vždyť přece: Kdo neskáče, neskáče. Nic víc. Jiří Gruša (v rozhovoru s Petrem Honzejkem v IHNED.CZ) 19. června náš kmenový autor Jiří Ješ oslaví 85. narozeniny. Po únoru roku 1948 byl vyloučen ze studia a zatčen pro písemný styk s uprchlým studentským předákem Emilem Ransdorfem. Ve vězení byl pět let... Více se o něm dozvíte v některém z příštích čísel nP. Přejeme panu Ješovi dobré zdraví a stále „ostré pero“. 1. června jsme vzpomněli nedožitých 75. narozenin všestranného spisovatele Jana Beneše, který své zážitky a názory vyjadřoval přímým a nevybíravým způsobem v symbióze se svým spisovatelským a reportérským talentem v mnoha článcích a knihách (za což byl dvakrát vězněn). Stojíme na prahu éry, kterou jsme nepostřehli. Proč je výhodné být globálním a nikoliv domácím podnikatelem? Kde je dno? Nelze se ho doměřit... nelze ani určit, kam až spadne česká společnost za několik desetiletí... Zklamáni je jen slabý výraz pro pád první kostky domina, která zapříčinila pád ostatních kostek retardované revoluce. Přečtěte si pokračování cyklu. A co je demokracie? Máme demokracie s všelijakými přívlastky: liberální demokracie, sociální demokracie, křesťanská demokracie, dokonce i kramářská demokracie, ale je to stále tatáž demokracie? Demokracie pro všechny? A kdo je vlastně racionální volič? Česká justice (nejen) 50. let minulého století je nevyčerpatelná studnice s páchnoucí vodou. Na to, jak ji vyčistit do křišťálová, neexistuje žádný návod. Ale aspoň něco: sdělovací prostředky. Na jednotlivé případy je třeba upozorňovat: psát o nich, natáčet filmy, vysílat pořady v TV i v rádiu. Poučíme se pak z historie, aby se neopakovala? Také „migrace“ je věčné téma, ať už jde o emigraci či exil, imigraci či jiné (např. ekonomické) přesuny obyvatelstva. V posledních desetiletích se vynořil v této souvislosti nový problém, a sice náboženství. Ne že by byl ve své podstatě nový (vzpomeňme si na J. A. Komenského), ale tentokrát nejde o jinou víru v téhož Boha. I to už tady samozřejmě bylo, stačí si připomenout křesťanství, vnucované např. indiánům v Americe i v jiných koloniích. Dnes jde o víru nám většinou nepříliš známou, v některých bodech až nepochopitelnou: islám. Nic proti islámu, jako každá víra dává svým příznivcům mnoho užitečných pravidel, rad i podnětů. Ale ti, kdo jsou spokojeni s náboženstvím bližším jejich mentalitě či jsou ateisty, o ně nestojí a neměla by jim být vnucována, obzvláště když jde o víru importovanou z historicky i zeměpisně jiného prostředí a z našeho pohledu, řekněme, „ustrnulou“. Navíc - naše víra (či nevíra) není vždy v islámských zemích tak tolerována, jako např. v Evropě islám. S tím vším souvisí také módní multikulturalismus, umíněným prosazováním jiných kultur do našich poměrů tak, že to až zavání „kálením do vlastního hnízda“ (O. Ulč). S tím souvisí i otázka, zda jsme „vyhráli“ v Iráku a „vyhráli“ v Afghánistánu. Asi nikoliv. Nelze importovat svobodu v našem slova smyslu do zemí s tak odlišnou historií, kulturou - a náboženstvím. Jakým byl otcem Karel Marx, otec sociální revoluce - a tím i otec komunismu? Je to náhoda, že dvě jeho dcery spáchaly sebevraždu? A last but not least: přečtěte si sbírku povídek Přepisovačka naší autorky, spisovatelky a rozhlasové redaktorky Mileny Štráfeldové, kterou jsme nedávno „pokřtili“ v Praze! Pro vás, vnímavé čtenáře, to bude velký zážitek. Kulturu nelze přinést na cizí kontinent v batůžku. Bombu ano. (Mírek Topolánek) Vlídné a vonící léto vám přeje Michaela Swinkels-Nováková [pageend3]stalo se... ■ stalo se... ■ stalo se- ■ stalo so... ■ stalo so... 1.4. V ČR začal fungovat „superúřaď práce, jehož pracoviště se budou zabývat nejen zaměstnaností, ale také vyplácením sociálních dávek a příspěvků. Státu má změna ušetřit na režii, zefektivnit vyplácení peněz a zabránit jejich zneužívání. / Slavná Jurkovičova vila v Brně se po rekonstrukci opět otevřela návštěvníkům. / Poslanec W Huml označil vrcholné představitele strany za všehoschopné lidi používající vydírání a nátlakové akce. / Vzácný románský relikviář sv. Maura se po třech měsících vrátil do bečovského zámku. V Praze jej vidělo na 20 tis. lidí. 2. 4. Odbory zahájily kampaň proti vládním reformám důchodů, zdravotnictví a daní, v případě nedohody plánují protestní akce. / Ministr školství Dobeš dokončil práci na rozsáhlé novele školského zákona, platit by měla od nového školního roku. 3. 4. Poslanec W Škárka sdělil Respektu, že dostává od vedeni peníze za loajalitu ke straně. / Na dvě stovky umělců protestovaly proti nevyhovujícím podmínkám pro pouliční umění v Praze. Je málo mist vhodných k produkci a dlouho se čeká na povolení. / Ke 100. výročí zařazeni Hrbouna, parní rychlíkové lokomotivy, do provozu, připravilo Národní technické muzeum víkendové komentované prohlídky. Stroj je jedním ze dvou exemplářů své řady na světě. 4. 4. Premiér Nečas požaduje vysvětlení ve věci uplácení poslance Škárky, ten mezitím vše popřel. / Kvůli opravě se na tři týdny zastavil Staroměstský orloj. / Ministr Dobeš jmenoval Bátoru ekonomickým poradcem. / Soud přiřkl Havlově švagrové Dagmar půlku Lucerny. 5. 4. Premiér Nečas převzal od odborů petici za odvolání ministra Johna, obsahuje přes 35 tis. podpisů. / Policie začala vyšetřovat kauzu poslance W Škárky, strana jej z důvodu porušení etického kodexu vyloučila. / Veřejnost má možnost nahlížet v poslanecké sněmovně do finančních zpráv politických stran. / Archeologové v Praze 6 objevili pozůstatky muže z pozdní doby kamenné s odlišnou sexuální orientací, muž byl pohřben jako žena. 6. 4. Bárta si Škárku nekupoval, byla to půjčka. Škárka ale předal policii materiály ukazující na nekalé praktiky uvnitř W a 170 tis. korun, které měl dostat od Bárty. / Ekologičtí aktivisté vytvořili na zahradě Strakovy akademie na protest proti možnému prolomení limitů těžby uhlí symbolický hřbitov ohroženým městům v severních Čechách. Vláda se mezitím zavázala limity nepřekročit. 7. 4. ČR přivítala na historicky první návštěvě izraelského premiéra. S Benjaminem Netanjahu jednal premiér Nečas o spolupráci na poli výzkumu a vývoje. / Také předsedkyně poslaneckého klubu W Kočí předala policii půl milionu korun, které údajně dostala jako úplatek. Kočí jednala za zády W s premiérem Nečasem o vládě bez Bárty, za pokus o vnitrostranický puč ji W vyloučily. / Dno vypuštěné Plumlovské přehrady na Prostějov- sku vydalo svědectví o historickém osídlení, nejstarší je z doby před 5 tis. lety. Přehrada bude po odtěžení nánosů bahna a opravě hráze opět napuštěna. 8. 4. Při příležitosti 90 let od založení tzv. českých sekcí ve Francii, které dosud umožnily studovat ve Francii 800 Čechoslovákům, se absolventi všech generací setkali na půdě francouzského velvyslanectví v Praze. / Vít Bárta rezignoval na post ministra dopravy. / Na internetu byl spuštěný web projektu Čtení pomáhá, který podněcuje děti ke čtení a zároveň pomáhá dětem, které to potřebují. 9. 4. Český tým z ČVUT uspěl v silně obsazené mezinárodní soutěži Příští nápad vyhlášené městem New York se softwarem VerifEyed, který dokáže odhalit manipulaci s digitální fotografií. Vítězové získali 20 tis. dolarů a kancelářské prostory v N. Y. na půl roku zdarma. / Ranní cestující v pražském metru překvapila recesistická akce Pyjamos metro ride!. Několik stovek mladých, zorganizovaných přes Facebook, předstíralo v pyžamech a žu2 / nový POLYGON 3/2011 [pageend4]panech ranní činnosti jako je čištění zubů, česáni, snídani apod. Happening vyvrcholil před jedenáctou pod sochou sv. Václava. 10. 4. Ekonomický expert W Babák nedokáže vysvětlit původ 6 mil. korun, které věnoval straně. / Pražané uctili v kostele sv. Jiljí oběti leteckého neštěstí u Smolensku. / Morkůvky na Břeclavsku si připomněly 100. výročí narození slavného rodáka, vojenského pilota 2. sv. války Františka Peřiny (8. 4. 1911). 11.4. Ministr Vondra nabídl premiéru Nečasoví svoji rezignaci. / Petr Nečas předal prezidentu Klausovi Bártovu demisi a návrhy na odvolání ministrů Johna a Dobeše. / Poslankyně Kočí nalezla ve svém bytě odposlouchávací zařízení. / Za 5 měsíců zhlédlo unikátní výstavu v Jízdárně Pražského hradu Karel Škréta: Doba a dílo přes 70 tis. lidí. 12. 4. Prezident Klaus zatím ministry neodvolá, ODS nechce, aby vnitro vedly W, W nechtějí, aby vnitro převzala ODS, neboť se vyšetřují kauzy ODS. / Ve Veletržním paláci mohou návštěvníci zhlédnout 5 pláten Slovanské epopeje / Petřínská hvězdárna vystavuje v rámci výstavy 50 let ve vesmíru model kosmické lodi Vostok 1, v měřítku 1:1, nabízí ho k vyzkoušení návštěvníkům. 13. 4. Vláda schválila Dobešův návrh novely školského zákona, žáci se i nadále budou moci hlásit na 3 střední školy a osnovy pro ZŠ nebudou povinné, školy nyní učí podle vlastního plánu vycházejícího z rámcového vzdělávacího programu. / Česko-rakouské kvarteto Prague Vinna Connection (PVC) zahájilo 15. ročník hudebního festivalu Políčka Jazz, který představí 7 kapel, divadlo, hudební filmy a výstavu fotografií. 14. 4. Prezident Klaus s italským prezidentem Napolitanem slavnostně otevřeli část pražského Hlavního nádraží, které rekonstruovala italská společnost Grandi Stationi. / Na Brněnské přehradě byly spuštěním nové lodi Vídeň zahájeny oslavy 65. výročí lodní dopravy. 15.4. Předseda ČSSD Sobotka informoval prezidenta Klause o záměru vyvolat hlasování o nedůvěře vládě. Z Kvůli závažným nedostatkům podala akreditační komise trestní oznámení na VŠ Bankovní institut. 16. 4. Začal Festival spisovatelů Praha 2011 s tématem Někdo to rád horké, festival hostí i autory z arabského světa, mezi největší hvězdy se řadí literát Don DeLillo nebo básník Derek Walcott. / V zámku Jaroměřice nad Rokytnou byla zahájena výstava Výchova šlechticů na Moravě. / Helikoptérou přepravovali Brněnští kříž připomínající návštěvu papeže Benedikta XVI. do Denisových sadů pod brněnskou katedrálou. Kovový kříž má 950 kg, výšku 12, šířku 6 m. 17. 4. Zástupci sportovních svazů vyzvali vedení Českého svazu tělesné výchovy k odstoupení. ČSTV, největší akcionář Sazky, není schopen řešit naléhavou situaci. I Před 88 roky zemřel Jan Kotěra (Rok Jana Kotěry byl vyhlášen 31. 3. 2011 ke 140. výročí narození). 18. 4. Vyjednavači koaličních stran hledali v Kramářově vile východisko z krize. W by byly schopny obětovat „vnitro“, John by mohl pokračovat jako vicepremiér pro boj s korupcí, pokud to nebude jen trafika bez kompetencí. / Rok po úmrtí kardinála Špidlíka byla v Černínském paláci představena bibliografie a ediční plán Špidlíkova souborného díla. Publikace vznikla ve spolupráci MZV a Centra Aletti v Olomouci. 19. 4. Ministr Dobeš uhájil své křeslo ve vládě, v čele MV nahradí Radka Johna někdejší šéf Útvaru pro odhalování organizovaného zločinu Jan Kubice, a stane se tak nestranickým ministrem. / Za péči o památky získalo jihomoravské Znojmo ocenění Historické město roku 2010 a k tomu milion korun. 20. 4. Senátní výbor pro kulturu v reakci na Výzvu na obranu knih doporučil ministerstvům kultury a financí osvobodit knihy od DPH. / V Brně započala stavba nejvyšší budovy v ČR, AZ Tower dosáhne výšky 111 m. / Evropská komise schválila projekt vědeckého centra světového významu, který má od r. 2014 začít fungovat v Dolních Břežanech. V komplexu instalovaný nejvýkonnější laser světa bude sloužit ke zkoumání buněk či terapii nádorů. 21. 4. Prezident Klaus jmenoval nové ministry vnitra (Jan Kubice) a dopravy (Radek Šmerda, dosavadní Bártův náměstek). Jan Kubice neuvažuje o radikálních personálních zrně- [pageend5]nách. / ODS oslavila společně s mnoha osobnostmi s ní spojenými na pražském Žofíně 20 let své existence, s projevy vystoupili např. její zakladatel Václav Klaus nebo Mirek Topolánek. / Ministr ŽP Chalupa povolil ruční kácení kůrovcem napadených stromů v bezzásahových zónách NP Šumava. 22. 4. Premiér Nečas odmítl působení bývalého náměstka MV, Johnova spolupracovníka Mo- roze, na úřadu vlády. / Pražský Staroměstský orloj je opět v provozu, došlo k opravám interiéru a drobných závad mechanismu stroje, po 66 letech mává křidly i zlatý kohout. 23. 4. V krumlovském klášteře si lidé připomněli biblický příběh o posledních dnech Ježíše Krista v podání herců Společnosti pro zachování hořických pašijových her. / ZOO ve Dvoře Králové n/Lab. otevřela areál safari a za přítomnosti tisíců návštěvníků tak zahájila 65. sezónu. / Na zámku Sychrov se sešli milovníci amerických veteránů, které zde předváděli členové 1st Veterán US Car Club Praha. 24. 4. V městečku Úterý na Plzeňsku se v kostele sv. Jana Křtitele po letech rozezněly vzácné barokní varhany z počátku 18. stol. Oprava za více než 3 mil. korun se uskutečnila díky dotaci z norských fondů. / Stovky lidí přišly popřát do pražské ZOO gorilímu samečkovi Kiburi k prvním narozeninám. 25. 4. Na Velikonoční pondělí ČT1 již potřinácté vysílala přímým přenosem večerní zábavnou show Letem světem s kuřetem. Sbírkový projekt pomáhá handicapovaným a znevýhodněným dětem. Vybralo se 14,4 mil. korun. / Diakonie Českobratrské církve evangelické vypsala Velikonoční sbírku solidarity pro osiřelé etiopské děti a ovdovělé ženy, které čelí následkům nemoci AIDS. 26. 4. Nečasová vláda přežila hlasování o nedůvěře, nedůvěru jí vyslovili poslanci opozice a tři odpadlíci z W. / Nový ministr vnitra Kubice odvolal dva náměstky. / Do finálové pětice zahraničních snímků nominovaných na studentského Oskara se dostal film Graffitiger českého studenta FÁMU Libora Pixy. 27. 4. Vláda schválila rozšíření kompetencí NKÚ, pokud návrhy projdou, bude mít úřad právo kontrolovat kromě hospodaření krajů a obcí také např. zdravotní pojišťovny, ČTv, vysoké školy či výzkumné instituce. Schválila také Národní program reforem, který souvisí se Strategií Evropa 2020 celé EU. / Ústavní soud zrušil škrty ve stavebním spoření. / Z vnitra odchází po dohodě s ministrem další náměstek. / V areálu Království železnic na pražském Smíchově je k vidění obří interaktivní model Prahy z konce 20. století. 28. 4. Okresní soud v Liberci zprostil pro nedostatek důkazů komunistického exposlance Josefa Vondrušku obžaloby za údajné bití politického vězně Jiřího Wolfa. / Po 29 letech se armádní letectvo slavnostním nástupem rozloučilo s legendárním dopravním letounem Antonovem An-26 („Andula“). 29. 4. Rada Evropy zkritizovala ČR za neprůhledné financování politických stran a za výši podpory z veřejných zdrojů. / Exministr Drobil získal ekologické anticeny - Ropáka roku a Zelenou perlu. / Před velvyslanectvím USA v Praze obdivovali lidé americkou historickou vojenskou techniku, k tomu jim vyhrávala hudba, mj. i Škoda lásky... 30. 4. Ve Valticích na Břeclavsku bylo otevřeno Muzeum železné opony. / Na hradě Kost byla u příležitosti 100. výročí prvního vydání Knihy o Kosti odhalena pamětní deska připomínající významného českého historika Josefa Pekaře. 1. 5. Předseda Ústavního soudu Rychetský se ohradil proti obvinění z politizace ÚS, neboť základní funkce ÚS je hlídat politický orgán. / Stovky poutníků z ČR zamířily do Vatikánu na blahořečení papeže Jana Pavla II., s nimi také arcibiskupové Duka a Graubner a Karel Schwarzenberg. / Lidé v Ostravě měli jedinečnou příležitost zhlédnout 23 tis. let starou sošku tzv. Petřkovické venuše, torzo ženy bez hlavy, vysoké 46 mm, vyrobené z krevele. 2. 5. Zástupce kancléře prezidenta republiky Petr Hájek označil oficiální verzi úmrtí Usámy 4 / nový POLYGON 3/2011 [pageend6]bin Ládina za mediální fikci, zastává i názor, že útoky z 11. září 2001 mohly zorganizovat tajné služby USA. / Na středních školách začaly pro cca 99 tis. studentů ústní zkoušky státních maturit. / Horácká galerie v Novém Městě na Moravě připravila expozici k 80. výročí narození Hany Bradyové Zmařené osudy, která mapuje osudy židovské dívky a její rodiny. Hanu celosvětově proslavila kniha Hanin kufřík. 3. 5. V Krkonoších napadlo 25 cm těžkého mokrého sněhu. / MŽP počítá s částečnou kompenzací finančních prostředků za přerušený projekt Zelená úsporám, vyčlení kolem 2 mid. korun na zateplování veřejných budov. / Na Přírodovědecké fakultě Jihočeské univerzity přednášel „architekt odpadu“ Michael Reynolds. 4. 5. Levicově zabarvený Senát zamítl Národní program reforem, který souvisí se Strategií Evropa 2020. i Policie obvinila 11 osob za podvody s dotacemi na povodně, mezi nimi 9 starostů obcí. / Vicepremiér pro boj s korupcí John by rád do svého týmu zařadil Libora Michálka, který poukázal na podezřelé aktivity na MŽP. 5. 5. Ekologové obvinili správu NP Šumava z nelegálního použití chemických látek v boji proti kůrovci. / Po seznámení se s výsledky kontroly výročních zpráv politických stran a hnutí navrhli poslanci zrušení 11 stran a 73 subjektům pozastavit činnost. / Polovinu vysou- zených peněz v kauze „justiční mafie“ vrátila Renata Vesecká Marii Benešové, která je obratem poukázala na účet ČSSD na boj s korupcí a nešvary justice. / Na základě personálního auditu hodlá ministr Dobeš propustit stovky úředníků a ušetřené prostředky věnovat školám, i U Kramolína na Třebíčsku byl odhalen památník československým parašutistům ze skupiny Spelter. / ČR podepsala dohodu k vytvoření jednotného evropského nebe, projekt lepšího využití vzdušného prostoru. 6. 5. Sněmovna schválila změkčení tzv. náhubkového zákona. / Radikální komunisté sdružení v Marxisticko-leninském odborném klubu prosazují znárodňování, zavedení lidové demokracie, umlčení kritiků, kriminalizaci odpůrců a zrušení NATO. / U příležitosti 66. výročí osvobození Plzně americkou armádou proběhl na plzeňském náměstí Republiky křest knihy 500 hodin k vítězství. 7. 5. Tisíce příznivců marihuany demonstrovaly v centru Prahy za její legalizaci. / Účastníci třetího odboje by podle nového návrhu neměli být ocenění pouze morálně, ale i finančně. / PS podpořila návrh ministra Jankovského na znovuotevření dotačního projektu Nový panel, který finančně podpoří opravy paneláků. / Ve Zlíně si již počtvrté dali dostaveníčko příznivci vozů Porsche, letos se sešly modely vyrobené v 60. letech a mladší. 8. 5. Prezident Klaus spolu s dalšími vojenskými a politickými představiteli na pražském Vítkově připomněl 66 let od konce druhé sv. války. / Velké množství zájemců přilákal den otevřených dveří v Kramářově vile, odpoledne se návštěvníkům věnoval i premiér Nečas. / Vězni jedné z nejtěžších káznic v ČR v Mírově vystoupili jako zpěváci, recitátori, malíři či řemeslníci. Vytvořená díla se uplatní jako dárky v centrech pro postižené děti. 9. 5. Vláda představila návrh nového Občanského zákoníku, který by měl nahradit kodex z r. 1964. / Vstup na Karlův most u malostranské Mostecké věže přehradila barikáda z knih, kterou zde vystavěli autoři, nakladatelé a dalši osobnosti společenského života na protest proti zvýšení DPH na knihy. / V ČR proběhl 11. ročník Evropského dne melanomu, který propaguje prevenci v boji proti zhoubným nádorům, jimž zbytečně jen v ČR podléhá na 300 lidí ročně. / 10. 5. V Brně začal veletrh obranné a bezpečnostní techniky IDET. Přeloučská firma SVOS na něm představila konkurenceschopný, ale levnější obrněný transportér Vega. / Při příležitosti konce druhé sv. války demonstrovala na pražském Palachově náměstí skupinka mladých komunistů pod heslem Třídní boj místo světové války. Akci organizovali němečtí soudruzi, zopakují ji po Německu a ČR ještě v Polsku. / EU nehodlá proplácet předražené nebo špatně zadané dopravní projekty, ministerstvo dopravy stáhlo žádosti za 110 mid. korun. / 11. 5. Vicepremiér pro boj s korupcí John oznámil odchod z vlády, důvodem jsou neshody [pageend7]s premiérem o personálním obsazení úřadu. / Kolem Bezdězu vznikl na ploše 18.000 ha třetí lesnický park v ČR (po LP Křivoklátsko a Masarykův les u Brna). / Soud eviduje 2075 věřitelů Sazky s pohledávkami za 41,1 mid. korun. 12. 5. Kvůli nevydání podkladů pro audit hospodaření NKÚ byl jeho šéf Dohnal zažalován pro zneužití pravomoci úřední osoby. Hrozí mu až deset let. / Na pražském Výstavišti začal 17. ročník největšího knižního svátku v ČR Svět knihy. / Na staveništi tunelu Blanka odkryli archeologové pohřebiště z doby sv. Václava se zachovalými kostrami a pohřební výbavou. 13. 5. Prezident Klaus převzal ocenění za nejúspěšnější knižní novinku uplynulého roku - Zápisky z cest. Prodáno na 20 tis. výtisků. / Asi dvacet penzistů si u hrobu Klementa Gottwalda připomnělo založení KSČ, zapěli i Internacionálu. 14. 5. Pražský hrad otevřel své běžně nepřístupné prostory. / V prostorách bývalé celnice v Rozvadově bylo otevřeno další Muzeum železné opony, připomíná dobu studené války. 15. 5. Na Národním hřbitově v Terezíně proběhla za účasti prezidenta republiky tryzna za oběti nacistické perzekuce. / V Praze skončily třídenní Svatojánské Navalis, vodní slavnosti na Vltavě na počest sv. Jana Nepomuckého. / Budova Národního muzea slaví 120 let, k narozeninám dostala rekonstrukci, která započne začátkem července a potrvá 4 roky. 16. 5. Poslanec a sponzor W Babák, ekonomický expert strany, předal veškeré své účty nezávislé auditorské firmě. / Millerův Krteček se dostal konečně do vesmíru, spolu s astronautem Feustelem na palubě amerického raketoplánu Endeavour. 17. 5. ČR přistoupila k mezinárodnímu programu NATO, který zajišťuje ochranu vzdušeného prostoru radarovými letouny AWACS. i Pražští radní schválili zdražení jednorázového jízdného MHD o 6 Kč, zdražení tedy postihne cizince a návštěvníky Prahy. / V Otíně na Jindřichohradecku byly vyzvednuty trosky za války sestřelené německé stíhačky Fw-190 Focke Wulf. 18. 5. Před 100 lety zemřel Gustav Mahler, přes 4 tis. lidí sledovalo v pražské O2 aréně Ma- hlerovu Osmou symfonii v provedení téměř 500 hudebníků. V rámci Pražského jara se v pražském kině Evald promítal nový dokument o skladatelově životě a díle, jeho autorem je dirigent Michael Tildin Thomas. / Podle ředitele NP Šumava Stráského se proti kůrovci bez chemie bojovat nedá. / Pražské divadlo A studio Rubín uvedlo s velkým úspěchem dramatizaci nahrávek bývalé šéfky poslaneckého klubu W Kočí s názvem Kristýna - blonďatá bestie. 19. 5. Rada ministrů EU potvrdila Plzeň jako hlavní město kultury pro rok 2015. / Přes 110 vojáků vyrazilo na tradiční pouť do Lurd, kde se s kolegy z dalších 30 zemí pomodlí na znamení usmíření národů po druhé sv. válce. / Ve věznici Na Borech objevili 7 obrazů gen. wehrmachtu Toussainta. / Valdštejnská jízdárna hostí dosud největší výstavu věnující se historii jednoho z nejvýznamnějších českých šlechtických rodů Rožmberkové: rod českých velmožů a jeho cesta dějinami, potrvá do 20. srpna. 20. 5. Zemřel ministr financí Fischerovy vlády Eduard Janota (59). / Na místo svého objevu, do Nového Strašecí na Rakovnicku, se na jeden den vrátila známá opuková hlava Kelta stará dva tisíce let. Před 70 lety ji tu objevil místní horník. 21. 5. Při příležitosti 102. narozenin sira Nicholase Wintona byla na Vyšehradě zahájena výstava dokumentující záchranu 669 židovských dětí před nacismem. / Přes 40 tis. lidí se zúčastnilo odborářské demonstrace v Praze proti vládním reformám. / Na legendární (46. ročník) pochod Praha-Prčice se vydalo skoro 20 tis. lidí po 17 trasách. / Na Schwar- zenberském plavebním kanálu na Šumavě byla zahájena nová plavební sezóna. 22. 5. ČSSD se kvůli zdravotnické reformě obrátí na Ústavní soud, i \/ Třebíči si při příležitosti výročí odjezdu transportů v květnu 1942 připomněli památku obětí holocaustu. / Na 5 tis. diváků sledovalo Helicopter show v Hradci Králové. / Rezervace tmavé oblohy v osadě 6 / nový POLYGON 3/2011 [pageend8]Jizerka v Jiz. horách přivítala návštěvníky k pozorování noční oblohy. Na světě je cca deset tzv. rezervací tmy. 23. 5. Prezident Klaus se v Lánech setkal s ministrem školství a rektory českých univerzit, nelíbí se mu rostoucí počet vysokoškolských profesorů. /Týdeník Respekt získal dokument, ve kterém nadřízená nabádá státní zástupkyni, aby se případ Drobil nevyřizoval v neprospěch exministra ŽP. / V Hradci Králové zemřel arcibiskup Karel Otčenášek (91). 24. 5. W si za předsedu opět zvolily Johna. / V Dobroníně našli další pozůstatek člověka zavražděného před 66 lety. / Bývalý ředitel Státního fondu ŽP Michálek získal od Nadace Charty 77 Cenu Františka Kriegla za boj proti korupci. / Fakultní nemocnice v Brně získala jako první nemocnice v Evropě prestižní akreditaci NIAHO. / Ve Strážově na Klatovsku bylo v odpadní zemině po stavebních pracích necelý metr pod povrchem nalezeno na sto mincí a střepy úložné nádoby ze 14. a 15. stol. 25. 5. Vláda schválila zvýšení snížené sazby DPH z 10 na 14 % od r. 2012 a zavedení jednotné sazby 17,5 od r. 2013. / Insolventní správkyně sklářské společnosti Crystalex uvolnila do prodeje unikátní sbírku moderního skla, která vznikala v průběhu 9 Mezinárodních sklářských sympozií v Novém Boru. Před rozprodáním ji mohlo uchránit prohlášení za kulturní památku, ale byl by prý problém s autorskými právy. / V Praze zemřel významný akademický malíř a grafik Jaroslav Sůra (82). 26. 5. Na dvě stovky předních osobností společenského života figuruje v nové iniciativě Veřejnost proti korupci, která bude nutit politiky civilizovaně se vypořádat se současným korupčním systémem. Komunikaci s politiky podpoří i nový internetový portál otevřený veřejnosti Napište jim. / Zástupci knihkupců a nakladatelů neúspěšně jednali s ministrem Kalouskem o úmyslu vlády zvýšit nižší sazbu DPH, do které spadají knihy. Budou demonstrovat. / V Berouně byla slavnostně spuštěna vodní elektrárna s rybím přechodem a nově zrekonstruovaným jezem, který ochrání město před povodněmi. / Ministr kultury Besser dal zelenou zbourání historického domu na rohu Opletalovy ul. a Václavského náměstí chráněnému UNESCEM. 27. 5. V den výročí atentátu na Heydricha udělil ministr obrany Vondra 14 osobám vyznamenání za odvahu, smysl pro povinnost a zodpovědnost vůči národu, mezi oceněnými byla i šestice pilotů RAF, kteří přicestovali z Británie. / Šéfové ODS Nečas a ČSSD Sobotka jednali o zahájení dialogu mezi vládou a opozicí, o reformě důchodového systému a dalších žhavých tématech. / Přes tisíc křesťanských chrámů bylo otevřeno veřejnosti při letošní česko-slovenské Noci kostelů. 28. 5. Z důvodu havarijního stavu budovy začala v Praze demolice památkově chráněného zimního stadionu na Štvanici. / Na přísně střežené vojenské letecké základně v Čáslavi proběhl den otevřených dveří věnovaný československým vojenským letcům 2. sv. války. / Již podruhé zdolávali běžci a chodci v maskách goril trasu mezi Pražským hradem a Staroměstským náměstím. Pražská ZOO tak získává prostředky na záchranu goril nížinných ve střední Africe. / V zahradách Pražského hradu proběhl Prague Food Festival. 29. 5. John byl většinou delegátů volební konference W v Hradci Králové potvrzen ve funkci předsedy. / Památkově chráněná funkcionalistická budova Husova sboru v pražských Vršovicích se po osmdesáti letech dočkala zvonů. Zvony Víra, Naděje a Láska jsou z dílny renomovaného zvonaře Matouška z Husovic u Brna. / Pokud se ministru Kalouskovi nepodaří prosadit schodek 105 mid. ve státním rozpočtu, odejde z vlády. / Z vlády chtějí odejít také W, pokud v ní nebudou mít důstojné zastoupení, tj. 4 ministry. 30. 5. Liberec dostal od Antimonopolního úřadu pokutu 6,55 mil. Kč kvůli pochybením při přidělování zakázek při MS v lyžování v r. 2009. / Místopředseda W Jarolím navrhuje zrušení anonymních akcií, a pokud se k nim do roka nikdo nepřihlásí, jejich propad státu. 31. 5. Česká inspekce ŽP potvrdila pochybení vedení NP Šumava v boji proti kůrovci. / Spolek Eduin zveřejnil na webu maturitní test z ČJ z předchozího dne, neb utajením se prý ministerstvo chce vyhnout kritice, test prý totiž neprověřoval znalosti z ČJ. -dk- [pageend9]Tradice za LITERÁRNÍ NOVINY Literární noviny, Korunní 810/104, Budova D, 101 00 Praha 10 Kontakt předplatné a inzerce: tel. 272107121 predplatne@literarky.cz vice informací na bezplatné lince: 800 300 302 nebo literarky.cz/prodejnimista, www.literarky.cz/predplatne 8 / nový POLYGON 3/2011 [pageend10]polemiky ■ názory ■ polemiky ■ názory ■ polemiky ■ názory Úvahy, názory, rozbory JIŘÍ JEŠ Právo stále nezávazné Moje generace, která prošla historickými etapami, kdy jsme žili v totální nesvobodě a nezřídka jsme byli z politických důvodů ohroženi na životech, se právem po celých uplynulých dvaadvacet let cítí jako v nejlepším období, které kdy v této zemi zažila. Někdo může namítnout, že za první republiky to bylo ještě lepší, ale při důkladnějším pohledu do poměrů tehdejších dvaceti let zjistíme, že například mezinárodní postavení naší republiky a její velmi komplikované národnostní problémy nás ohrožovaly více než to, v čem žijeme nyní. I tak dobře víme, že existuje mnoho věcí, které nás i dnes musí znepokojovat Jedna moje dobrá známá po návratu ze sousedního Německa řekla, že se sem vrátila ze světa svobody. Vím, že kdybych se jí zeptal, v čem to vězí, odpověděla by nejspíš něco v tom smyslu, že v Německu se k sobě lidé chovají lépe než u nás. Ale to je trochu omyl, na tom svoboda nestojí. Za chvíli se o tom ještě zmíním. I materiálně je teď u nás natolik dobře, jak jsem to ještě nikdy nezažil - ať si skoro polovina věčných remcalů tvrdí, že se cítí jako chudí a plná pětadvacetina jako úplně chudí. Nelze jinak než jim vzkázat: Naučte se hospodařit a bude vám lip. A teprve tady už se blížíme ke skutečné bolesti našeho současného života, která by mohla opravňovat k jistému pesimismu stran stupně naší svobody ve srovnání se světem, který neprošel čtyřiceti lety komunistického bezpráví a nemravnosti. Osobní etika jednotlivců závisí zpravidla na tom, s jakými geny se narodili, jak podléhají svému sobectví a s jakými příklady chování se od svého dětství po celý další život setkávali. Zde nezbývá, než aby ti lepší působili slovem a příkladem na ty horší a pokoušeli se je usměrňovat k takovému jednání, které by pak i občany České republiky stavělo na roveň občanů těch lepších zemí západní civilizace - nejvíce třeba Skandinávii, která se nám často právem dává za příklad. U takových Finů se hodně zdůrazňuje zejména způsob jejich vzdělávání. Z určitých osobních zážitků s příslušníky tohoto severského ugrofinského lidu mohu potvrdit, že jde ještě i o jiné věci než pouze o vzdělání užitečné většinou spíše k dobrému uplatnění v zaměstnání než v mimopracovním životě. Nezapomeňme přitom, že pro naše srovnání je nám Finsko i politicky bližší než Švédsko, Dánsko či Norsko, protože i ono bylo do jisté míry pod tlakem Sovětského svazu, jenže na rozdíl od nás tamější sociální demokraté zůstali po válce věrni svému vyhraněnému protikomunistickému smýšlení. Ani to sice Finům neumožnilo, aby překonali sovětský zákaz jejich účasti na Marshallo- vě plánu, ale uchovalo jim to více lidských práv a zachování principů právního státu. Sovětské pokusy o něco podobného, jako byl náš únor 1948 nenašly ve Finsku domácí kolaboranty. A zde, v bolestivé nejasnosti, co dnes u nás opravdu z práva platí a co ne, pociťujeme tu největší nejistotu, s níž se tak těžko potýkáme. Netýká se to vždyjen našeho práva domácího, ale i mezinárodního. Například rezoluce Rady bezpečnosti číslo 1973 z minulých dnů je poněkud nový POLYGON 3/2011 / 9 [pageend11]rozplizlá a dovoluje sice leteckou ochranu neznámých civilistů v Libyi, nikoliv však pozemní vojenský zásah. A když se minulou neděli celá vojenská akce - opět zřejmě nikoli pozemní - svěřila Severoatlantické alianci, překročil se tím zřejmě právní obsah a znění 5. článku základní smlouvy této organizace, podle něhož NATO výslovně vstupuje do akce v případě ozbrojeného útoku proti některé ze smluvních stran, a to - pozor - když k tomuto útoku dojde na území Evropy anebo Severní Ameriky. Takové zeměpisné i členské vymezení v tomto případě zcela chybí a z klasického ryze právního hlediska má tedy více pravdy Spolková republika Německo nebo Česká republika než emotivní jednání Francie a některých dalších smluvních stran, i když mnozí možná naprosto oprávněně uznávají správnost pohledu opačného - tedy neprávního. Z jiného soudku se nám už dvě desítky let emotivně a neprávně argumentuje případem bratří Mašínú, jejichž zastánci jim přisuzují právo považovat rok 1953 za období válečného stavu, zatímco doba normalizace s Chartou 77 i podle nich byla právně něčím jiným, neboť Charta přece nechtěla nic jiného, než aby komunisté zachovávali právo, které si sami ustanovili. Nu a v takovém právním nepořádku žijeme vytrvale až do této chvíle. Prezident republiky občas zasahuje i tam, kde mu to ústava nedovoluje, Ústavní soud se sám dostává do vnitřních rozporů ve věcech sice právně jasných, ale účelově i pro některé soudce nevhodných a slovíčka „dokažte mi to, když jsem nic nepode- psal“ stejně u pana Kalouska jako u pana Vondry mají od přísné spravedlnosti velmi daleko, jak se na tom shoduje téměř celá veřejnost i média. Takže jesdi nás něco opravdu ohrožuje, pak je to tato nedostatečná právní jistota a její neujasněnost. Nemá-li být dáno, co je psáno, k čemu to má být? Aje- -li něco psáno špatně, budiž to opraveno rychleji, než se vůbec vysloví nějaké slovo reforma. 4.4.2011 K Benešovi se vracet musíme Není málo posluchačů, kteří mi vyčítají, že se někdy v těchto svých komentářích více zabývám dávno už mrtvým prezidentem Benešem než některými politiky současnými, například Jiřím Paroubkem, který před pár lety na pražském Loretánském náměstí odhaloval Benešovi pomník s nápisem, že tento muž se zasloužil o stát. Už mnohokrát bylo připomenuto, že tato věta je poněkud pochybná, ale i tak je mnohem pravdivější, než by se dalo říci třeba o Václavu Klausovi, který se jinak v lecčem - zejména v píli a pracovitosti - Benešovi podobá, i když mnohdy je to úsilí namířené nesprávným, a třeba i trochu sobeckým směrem. Hlavně se však zdá, že i o Benešovi platí více to, co řekl prezident Masaryk až někdy ve třicátých letech Karlu Čapkovi, totiž že „bez Beneše bychom republiku neměli“. Rozumějme tedy, že bez něho bychom neměli tu první Československou republiku, která vznikla řízením různých sil po první světové válce. Na tento Masarykův výrok jsem hodně myslel i dnes přesně před 66 lety, kdyjsem v davu pražských zevlounů čekal poblíž Karlova mostu na okamžik, kdy každé zavlnění davu mělo završit naše dlouhé a netrpělivé čekání na kolonu aut, v níž měla být osobnost, ověnčená toho dne už druhou životní slávou, což současně znamenalo i začátek druhé kapitoly onoho Československa, které podle původních Benešových představ mělo být více mé10 / nový POLYGON 3/20li [pageend12]ně přesným pokračováním toho, co bylo v roce 1938 rozbito. Konečně se dav zavlnil, tak jak měl, a v koloně aut bylo i to prezidentovo - otevřené, aby vítající davy měly prezidentský pár jaksi blíže než za nějakým sklem v autě uzavřené. Přesto však stále prý organizátory poněkud strašila představa události staré více než deset let, kdy takto byl v Marseille zavražděn jugoslávský král Alexander a francouzský ministr zahraničí Barthou. Zdálo se být jasné, že úspěch atentátu byl umožněn hlavně tím, že auto v Marseille mělo stupátka, z nichž vrazi mohli svůj čin mnohem snáze vykonat Hledalo se tedy pro 16. květen 1945 auto bez stupátek a to se našlo mezi staršími vozy, jimiž za první republiky při slavnostních příležitostech jezdíval prezident Masaryk. To všechno jsme ovšem v té chvíli nevěděli. A já jsem hlavně přemýšlel o tom postavou malém muži, jehož snad všechny válečné projevy v britském rozhlase jsem napjatě poslouchal a stal jsem se jeho nekritickým obdivovatelem. Jakkoliv v dalších letech po neblahých přímých politických zkušenostech, a zejména pak po celých dalších desetiletích důkladného studia Benešových biografií, jsem musel v mnohém toto své původní nadšení zmírnit Nemohu vyloučit, že i v roce 1945 mohl platit Masarykův výrok pro republiku následující po druhé světové válce. Nebýt totiž Benešova úspěchu v jistém počátečním boji o vedení protihide- rovského odboje a uznání jeho exilových vlád válčícími mocnostmi, vůbec nebylo jisté, že by ČSR byla od počátku považována za vítězný stát protihitlerovské koalice. Alespoň v případě Slovenska všechno nasvědčuje tomu, že by skončilo mezi poraženými národy, podobně jako třeba Maďarsko nebo Rumunsko. A zde je nutné, abychom se při hodnocení Benešovy osobnosti vrátili až daleko zpět do první světové války. Už tenkrát se ukázalo několik důležitých rysů jeho povahy, které možná měly větší vliv na rozbití Rakouska-Uherska, než bychom našli u jiných evropských státníků, ba možná i u samotného T. G. Masaryka. Ten, jak známo, mluvil až do roku 1918 stále spíše o říši zbavené habsburské monarchie a její přetvoření ve federaci svobodných národů. Teprve pod vlivem Wilsonovy doktríny o sebeurčení národů plně přijal přesvědčení svých nejbližších spolupracovníků Beneše a Štefánika. Podle názorů mnoha historiků právě tito tři muži měli pak velmi významný podíl na tom, že Rakousko-Uhersko se rozpadlo v tříšť malých a samostatně bezmocných států, které se po necelých dvaceti letech při nedostatečném zájmu vítězných velmocí válkou vyčerpaných musely stát naprosto logicky obětí nehlídaného poraženého Německa. Ve stínu nacistického ohrožení se poněkud ztrácel ze zřetele vývoj v další historicky velmi významné mocnosti - tedy v Rusku, které svou šílenou a krutou bolševickou revolucí nabalilo na sebe nepřehledná a neodhadnutelná asijská území. Tomuto kolosu pak přes četné vyslovované obavy Evropa přece jen uvolňovala cestu do svého ženevského společenství a nakonec byla ráda, že s její rozhodující pomocí dokázala Hidera vůbec porazit A zde - aspoň pokud jde o nás - vstoupil do hry další výrazný rys Benešovy politické povahy. Vlastenecká vůle po samostatném Československém státě se v něm spojila s bytostním socialistickým přesvědčením, jehož stupeň a rozdíl od Masarykova prostého levičáctví nebyl dosud přesně prozkoumán, ale nástupu komunismu určitě napomohl. Tento fakt měl u nás na další dlouhá desetiletí tak silný vliv, že se až do této chvíle potýkáme s jeho následky a měli bychom mít dobré důvody si dnešní výročí Benešova druhého návratu z exilu v těchto souvislostech připomenout 16.5.2011 nový POLYGON 3/2011 /II [pageend13]Na nebe jsem v sobotu nevstoupil Nestačím na více, než abych za víkend jakž takž přečetl dva deníky - údajně nadstranícke Lidové noviny a levicové Právo. Když jsem tentokrát už téměř ze zvyku přeskočil celé stránky zpráv a komentářů o naší pomatené politické situaci, zaujaly mě v obou denících zvěsti, které mi jen poněkud rozdílně, ale v hlavních rysech přece jen shodně sdělovaly, že už ve chvíli, kdy jsem to četl - tedy v sobotu - má začít konec našeho světa. Přišla mi ta zpráva - jak se říká - poněkud „kách“, neboť podle obou těch seriózních listů v Americe už na to zřejmě delší čas připravoval jistý pan Harold Camping, za jehož jménem uvádějí Lidové noviny požehnaný věk 98 roků, kdežto Právo informuje o „pouhých“ 89 letech. I to by soudným lidem mohlo stačit k tomu, aby u takového starce předpokládali značný stupeň možné senility. Zaručené to být nemusí, ale ty dva - byť poněkud rozdílné údaje by nasvědčovaly spíše o pravděpodobnosti první možnosti. Přesvědčujte však o tom statisíce prostoduchých Američanů. Sám jsem se při několika svých cestách do jejich světadílu vždy s hrůzou ujišťoval, čemu všemu jsou tam lidé schopni věřit Nedávno jsem zde psal třeba o Mormonech, což je jen jedna z mnoha tamějších sekt, která se při mých dvou návštěvách v jejich centru Salt Lake City dost energicky snažila, aby mě získala jako svého věřícího. To znamenalo především uvěřit bludům jistého Josepha Smithe, který hlásal, že Ježíš prý přišel po svém zmrtvýchvstání do Ameriky, o níž samozřejmě nemohl vědět Vydal se tam co nejdále na západ, kam za ním potom pan Smith vedl své věřící, až skončili právě v Salt Lake City. Podle dobových zpráv z 19. století, jak se o nich zmiňuje i náš Riegrův slovník naučný, si Joseph Smith pak ze svých věřících pro jejich bezhlavou víru ještě dělal legraci. Sám pan arcibiskup pražský mě pochválil, že jsem tuto dávno známou věc znovu připomněl. Všechny ty nápady pana Campinga hlásané ve století jednadvacátém předstihují i dřívější sektáře, věštce a proroky! Nad tím zůstává dnešnímu člověku rozum stát V sobotu 21. května 2011 tedy měly přijít první katastrofy a 200 milionů věřících mělo vstoupit na nebesa. Dnes máme už třiadvacátého a jediné, co jsme v tom smyslu zaslechli, byla zpráva o aktivizaci jedné další islandské sopky. Jsme však ujišťováni, že to nebude ani tak zlé jako loni u jiné sopky, což ostatně životu na zemi také tak moc neublížilo. Trochu logiky do věci se ve svém Posledním slově rovněž v sobotních Lidových novinách pokoušel vnést známý investigátor Josef Klíma. Vtipně argumentuje, že jestliže pan Camping odvodil své předpovědi od toho, že přesně 21. května 2011 mělo uplynout 7000 let od biblické potopy, pak musíme vzít v úvahu, že podle jakýchsi německých vědců Nie- mitze a Illiga se historikové spledi a už v raném středověku k našemu letopočtu omylem přidali 297 roků, takže podle toho nám teď běží teprve rok 1713 a my můžeme být ještě téměř tři stovky let klidní, když už jsme se předevčírem do nebe nedostali. Ach jo, chce se člověku povzdechnout při pomyšlení, že podobní věštci se prý dostávají až do sídel rozhodujících světových státníků a jediný jejich omyl může znamenat skutečnou zkázu lidstva bez naděje na nějaké nanebevzetí věřících. Sám za sebe musím přiznat, že všechny ty nesmysly pana Campinga mi zastínilo páteční rozhlasové přiznání našeho zajisté soudného spisovatele a publicisty- Ondřeje Neffa. Kdyby byl mluvil v duchu science fiction, nic proti tomu. Ale on naprosto vážným hlasem vyslovil své zklamání nad tím, že konec amerického endavouru znamená naprostý konec nadějí, v něž i on před padesáti lety absolutně věřil, že totiž touhle dobou bude alespoň někdo z nás už bydlet ve vesmíru. Jako by to bylo srov12 / nový POLYGON 3/2011 [pageend14]natelné s osidlováním Ameriky či Austrálie. Copak je možné během půlstoletí a možná za celou věčnost vytvořit někde, kde není vzduch ani potrava, životní podmínky pro člověka přesně dimenzovaného na planetu, již odvěků obývá? Opravdu myslím, že inteligentní tvorové by už měli pochopit, jaké je skutečné poslání našich vědeckých možností a schopností, aby to nebylo marné vyhazování peněz na úkor milionů hladovějících na našem světě, který zde snad i proti proroctví pana Campinga snad ještě nějaký čas vydrží. 23.5.2011 Obama mírni americký ústup z Evropy To, co se v poslední době odehrává ve světové politice, může patřit k nejdůležitějším událostem celých staletí. Je však nutné, aby si to celý svět uvědomil a aby se jednotlivé státy přestaly na prvním místě zabývat malichernostmi, které cloumají jejich domácími politickými poměry. Stačí, když se podíváme jen okolo nás a uvědomíme si, že nás ovládají věci, které se ostatního světa absolutně netýkají. A tu najednou ve změti neustávajících klepů o našich světově bezvýznamných politických stranách a světově nevýznamném prezidentu republiky se konečně v Lidových novinách objevil velmi věcný článek kolegy Luboše Palaty o tom, zdali se v budoucnu může Evropa obejít bez těsné spolupráce se Spojenými státy americkými. Tato situace totiž zřejmě nastala zvolením Baracka Obamy, který se možná už svou barvou pleti a částečným černošským původem prvně vymkl z dosavadních amerických prezidentů. Ti byli až dosud vždy součástí svého druhu kolonizace Ameriky evropskou ,civilizací. Spojené státy americké se tak po celá staletí přenášely i přes kratší či delší období svého izolacionismu, vždy však jako neoddělitelná součást nejvyspělejší takzvané západní civilizace. Například americká účast v obou evropských válkách 20. století byla toho nesporným důkazem a s velkou vděčností vzpomínáme, jak jsme ty milé hochy v roce 1945 u nás vítali. A když pak byl svět rozdělen studenou válkou, bylo zcela jasné i tentokrát, že naše jediná naděje je osvobození přicházející od západní Evropy a od Spojených států. To se také bohudík splnilo a USA setrvaly v čele historicky největšího obranného paktu NATO. Vedle toho už od roku 1948 pociťovala Evropa oprávněně za vhodné myslet na to, aby před světem vystupovala jednotně, a to nejen ekonomicky, ale i kulturně. To se začalo obdivuhodně dařit a Evropa je dnes považována za ekonomický celek s největším HDP. Své tradiční kulturní dědictví stále nese s sebou a jediné, čím se to dá pokazit, by bylo nesmyslné lpění na žabomyších domácích problémech, které od těch mnohem závažnějších problémů světových jen odvádějí pozornost Právě proto musíme ocenit i Obamovu návštěvu ve střední Evropě, která se zřejmě onen pozvolný americký ústup ze světové scény snažila poněkud zmírnit Záleží teď už jen na Evropě, aby si dokázala poradit s případným nebezpečím, které by ji v budoucnu mohlo ohrozit 30.5.2011 Blahopřejeme Jiřímu Ješovi k jeho 85. narozeninám, které oslaví 19. června. Děkujeme mu za dlouholetou spolupráci s naším časopisem a přejeme mu pevné zdraví a stále ostré pero (redakce). nový POLYGON 3/2011 / 13 [pageend15]NEPODLEHOUT VABNICCE VĚCÍ TOHOTO SVĚTA JIŘÍ ABRAHAM „Žádný systém není od těchto věcí oproštěn docela, ale zatím si jen západní civilizace dokázala vypracovat formy, jak je vhodně regulovat Lidská ješitnost, sklon ke lži, korupce obecná podmíněná korupcí osobní, zborcení hodnot a politická pýcha“ jsou obsaženy v lidské duši, píše v úvodu své knihy spisovatel Jan Beneš („Čas voněl snem“, 2004. vyd. PRIMUS). Nechtěl bych, aby se na Jana Beneše zapomnělo, když ne v času jeho příchodu na svět (v březnu 1936), tak alespoň v době jeho úmrtí, v červnu 2007. Zemřel ve svém domě. Ale jak píše ve své knize „Americká causerie“: „Smutná pravda na tom je to, že doma nejsem vlastně ani tady, ani v Americe. Američané říkají, že doma jsou tam, kde si pověsí klobouk. Jiří Voskovec to parafrázoval, že doma je tam, kde se pověsí.“ Kdybychom pokračovali v takovém parafrázování krůtě dál, tak doma je tam, kde se zastřelí. Což o to. Vlastní pistoli měl, nosil ji s sebou. Dokonce již v mládí, při hře si pistolí prostřelil stehno. Byla to tenkrát otcova pistole. Jednou způsobil evakuaci ministerstva národní obrany. Tam, jako hodný chlapec, šel odevzdat nalezenou protitankovou minu. Byla časovaná a tikala. Jak píše Julie Salcherová v krátkém shrnutí životopisu Jana Beneše na konci knihy „Americká causerie.“ A to byl jen začátek jeho života. A v nadsázce Julie Salcherová říká: „Jan Beneš svou literární kariéru zahájil v červnu 1946, kdy, při hře na Tarzana, spadl na Hanspaulce z kaštanu, byl šest dnů v bezvědomí a v důsledku následné chronické nespavosti si začal po nocích psát A nebyl spisovatelem ledajakým. Ne, že napsal přes třicet knih, ale jak to psal. Měl ostrý nesmlouvavý jazyk a tvrdohlavý vlastní názor, okořeněný svou životní zkušeností: Z komunistických kriminálů (Poslední politický vězeň prezidenta Antonína Novotného) a byl i politickým exulantem, kterému po deset let normalizační režim Gustáva Husáka odmítal pustit za rodiči nezletilou dceru (cit Jiří Breber, nP 4/2008). V jakém duchu Jan Beneš psal? Stačí citace z jeho knihy „Indolence“: „Když mi bylo patnáct až šestnáct let, věděl jsem už docela bezpečně, že režim, pod kterým žiji, představuje lež. Pokud to nerozpoznali osoby starší a zkušenější, lituji, pánové, byli jste blbci. Není proč si vás vážit Měli jste větší přístup k informacím, přístup, který jste pomáhali uzavírat, informace, které jste falšovali. Takže jste spíše věděli, co děláte, a dělali jste z pohnutek nízkých a nečestných. Tedy alternativa, která nedovoluje nějakou vážnost a úctu...Můžeme mít jen jedno poslání - nepodlehnout vábničce věcí tohoto světa. Zůstat slušným člověkem, neboť všichni se dělíme jen na slušné a neslušné.“ Těch slušných potkával patrně u nás čím dál méně. Proto ale nezemřel. Pro mne je to stále záhada Poslední léta jsem od Jana Beneše dostával přání k Vánocům a k Novému roku. Svým známým jich posílal každý rok tak kolem 200. V posledním přání PF 2007 od Benešů byl také dopis datovaný ze dne 27. XII. 2006. Nebyl to dopis člověka, který pomýšlí na odchod z tohoto světa Naopak. Jan Beneš mně napsal toto: „Milý pane doktore, zejména Vám blahopřeji k vydání té nádherné knížky, kterou jste tak vhodně doplnil naše Vánoce. Ty byly ovšem poněkud hektické, listopad a část prosince jsem trávil v USA, také za účelem využít svého veteránského benefitu týden tedy trávit na velice důkladném check-up. Což dopadlo nad očekávání dobře, 14 / nový POLYGON 3/2011 [pageend16]navzdory tomu, že jsem stále ještě kuřák. Jinak jsem procestoval stará známá místa a doplnil to o Reagan Library, nyní značně rozšířenou. Pak už byli na řadě vnuci (7 a 11), už jsou ve věku, kdy je s nimi možno užít ledajakou srandu, a tak je děda vzal na koně a na moře a měli jsme se fine. Obecně to byla úleva i vzhledem jistého, dejme tomu návratu ke kořenům v zemi, k níž může člověk být bez výhrad loajální. Jinak se samozřejmě mnohé změnilo, například nový majitel našeho domu dosáhl povolení pokácet mohutný eukalyptus, snažil jsem se o totéž neúspěšně asi 15 let A ve Vetarans Hospitál jsou lékaři (všichni, s nimiž jsem měl co do činění ), až na jednoho Poláka, Indové. Sestry Filipínky, Korejky a jedna Češka, bez výjimky, opravdu prima. Navíc žádné čekárny s vehementní atmosférou a bez denního světla, pacient jde z ručky do ručky. Pokud neordinováno „nalačno“, tedy potrava i s půllitrem kalifornského vína dle výběru. Dětští pacienti na onkologii tam mají i svá domácí zvířata. Přejme si lepší rok 2007 a zejména uvidět někde východ z oné atmosféry obecného uprdnuto. VášJan Beneš.“ Tento dopis že napsal člověk, který se za pět měsíců zastřelí? Člověk, který již od patnácti let poznal, že komunismus představuje lež? Kterému je posláním „vyhlásit zápas lži“? Jan Beneš, který těsně před návštěvou ČR prezidentem USA, prezidenta z americké země „k níž může být člověk bez výhrad loajální“, se zastřelí?! Je to k nevíře. Ale Jan Beneš brzy přišel k poznání, že „V Československu nakonec za vším byl ten zcela obyčejný přístup ke korytu. Umělci si navíc přejí být uznáváni, což už pramení z podstaty jejich profese, a pro takové uznání jsou ochotni ledacos a le- dakoho obětovat ... Ale nakonec chtějí mít peníze.“ (Indolence, Primus, 1994) A přišel Listopad 1989. Přežili jsme strach, kolaborantů ubylo. Hlavně se pohodlně transformovali podle své nátury a stupně přetvářky. Ale jejich prodejná křivota a faleš zůstala. Kolaborantská nečestnost se lepí na paty dodnes a poznamenává falší celou veřejnou atmosféru. Jan Beneš byl z jiného těsta. Smyslem jeho života bylo odmítání jakékoli kolaborace. V tom posledním PF 2007 od Benešů byla Kiplingova báseň z roku 1899 „Osud bílého muže“: „To bělochů je břímě: své syny vyšlete, ať v cizích krajích slouží ...svou pýchu nedat znát, mít nervy ze železa a třeba tisíckrát vždy opakovat znovu, že spásu dá jen klid - zisk hledat pro jiného a za jiné se dřít Boj věčně podnikat, vyhlásit zápas moru a nasycovat hlad. Zde přístav - nevkročíš tam, však dej zaň život svůj! ...“ Ano. Spisovatel Jan Beneš tak jednal Dne 23. května 2011 Na prahu éry, kterou jsme nepostřehli VLASTIMIL PODRACKÝ Páni profesoři Keller a Bělehradský vystoupili dne 1. 3. 2011 v Masarykově demokratické akademii s přednáškou nazvanou: Co nás čeká v r. 2011, jejíž záznam je na www.yourtube.com/ watch. Bělehradský velmi dobře rozebírá současnost a dokáže pojmenovat rizika, Keller mluví o asymetrické zodpovědnosnový POLYGON 3/2011 / 15 [pageend17]ti, zatímco globální velkokapitál a jeho manažeři zodpovědnost nemají, veškerou zodpovědnost přebírá nízko postavený pracující lid včetně na něm závislých nepracujících. Tyto přednášky jsou na pozadí stávající politické situace a vysvětlují z levicového hlediska skutečnosti dnešního světa. Dovolil jsem si k těmto rétoricky a sugestivně dobrým projevům vznést připomínky. Profesor Keller vysvětluje současný globální svět a domnívám se, že docela dobře postřehl, že veškerou sociální zátěž musí nést na svém hrbě domácí podnikatelé a vůbec všichni doma, kteří jsou dosažitelní, zatímco globální velkokapitál daně u nás neplatí a jsme rádi, že vůbec u nás zřídí nějakou výrobnu, aby zaměstnal lidi. Je výhodné být globálním a nikoliv místním, je výhodné mít sídlo na „ostrovech“, ale i v některých evropských zemích, a také mnoho našich firem odchází, zvláště když začnou socialisté harašit svými zbraněmi, že budou zdaňovat a chtít majetková přiznání, mimochodem největší hloupost, kterou kdy kdo v globální ekonomice vyslovil (každý přece okamžitě převede majetek do zahraničí, aby ho nemusel přiznávat). Pan profesor pouze v rámci marxistického přesvědčení předkládá, že globální hráči jsou nějací bohatí jednotlivci. Přitom dobře víme, že jsou to především banky a fondy, ve kterých jsou úspory obyvatelstva vyspělých zemí, včetně důchodových fondů. Nicméně se začíná prosazovat neprůhledný kapitál narkomafií, ruských oligarchů, polostátní kapitál komunistické Číny a státní kapitál arabských šejků. Proto také kapitál demokratických zemí přestává mít ve světě převahu. Že v globálních podmínkách kapitalismus selhává, je více než evidentní. Je to dáno především tzv. „krizí svěřenectví“, o které píši ve své knize Občanská obroda už v r. 2002. Peníze mnoha vlastníků spravují manažeři, kteří jsou ve velkém pokušení podnik vytunelovat, vlastníky ožebračit, dělat si s nimi cokoliv. Je to právě dáno globálním prostředím, ve kterém není kontrola, je možno unikat, převést během několika sekund peníze do jiného státu, což samozřejmě umožňuje někdy i jednotná měna. Nezodpovědnost manažerů přivodila finanční krizi v USA a následně v celém světě. Oni totiž stejně mají svoje zaměstnání jen jako claim na Klondiku, nabalí se všelijakými odměnami za uzavřené půjčky a odejdou. Kvalitu jejich práce nemůže nikdo kontrolovat Představa, že když má někdo dobře zaplaceno, udělá také dobře práci, je scestná už od počátku oné „krize svěřenectví“. Přidělování výhodných míst je stejně dáno systémem protislužeb a různých vazeb s politickými subjekty. Určitě si vytváří politici na svém politickém claimu zázemí jistoty ve významných soukromých firmách službičkami už v době své nejisté politické kariéry. Protože i oni prožívají „krizi svěřenectví“. Původní střední třída vlastníků a drobných podnikatelů byla sice postupně omezena, jak to věštil už Marx a jak to tvrdí i profesor Keller ve svých knihách. Nicméně ne tak, jak to tito levicoví apo- logetové uvádí. Většinou se přerodila do spoluvlastnictví velkých podniků jako akcionářů nebo jako vlastníků kont v bankách a fondech. Naprostá většina investic a spekulativního kapitálu je z bank a na bohatství se podílí mnoho subjektů. Pokud by byl vlastník pánem, byl by malým pánem každý spořílek. To samozřejmě nabylo na významu, když většina výrobních podniků z Evropy odešla, dělnická třída se přeměnila v důchodce, jejich děti vystudovaly a živí se ve službách a různých nevýrobních činnostech. Problém byl vždy v tom, jak to udělat, aby oni drobní spořílci o svém majetku opravdu rozhodovali. Pokud by se to podařilo, měli bychom demokracii i v ekonomice a obrovské zisky ze světového obchodu s naftou a čínským levně vyrobeným zbožím by udělaly ze spořílků opravdové příslušníky střední třídy. Pokud byli 16 / nový POLYGON 3/2011 [pageend18]manažeři bank a fondů nějak zodpovědní a bylo možno je kontrolovat a trestat, bylo dobře. Jenže to bylo možné v uzavřeném státě, nikoliv v globálním prostředí, kde kontrola není možná a vlastníci musí naprosto věřit manažerům. Musí důvěřovat, ale nemohou prověřovat, neboť je to tak složité, že téměř nemožné. Střední třída sice majetek zcela neztratila, ale nemá možnost nic ovlivnit a je okrádána. V případě, že na neprověřitelné důvěře je založena celá jedna civilizace, stává se to velmi nebezpečné. Nastolení éry jiných vztahů mezi národy, jak levicoví apologetové uvádí: „spravedlivějšího rozdělování světového bohatství“, by znamenalo především pád západní civilizace nebo alespoň obrovské potíže, které bychom odnesli především my jako slabší článek, závislý na těch bohatších. Spílání mezinárodnímu kapitálu je spílání celé civilizaci, protože většina občanů má na tom kapitálu podíl. Většina bank a fondů by padla a s nimi i důchody a jiné platby ve vyspělých státech. Asymetrická zodpovědnost tedy funguje, ale na straně zodpovědných, bez možnosti cokoliv ovlivnit, nejsou jen zaměstnanci a vůbec obyčejní občané, ale i vlastníci, kteří svým podnikům vlastně nevládnou, protože mají jen malé podíly, je jich mnoho a nedomluví se prakticky na nějaké strategii, protože prostě tomu dobře nerozumí, pouze „někam“ svoje peníze vložili. Obrovské zadlužení vyspělých zemí je především dáno rozmařilým životem a nepostřehnutím, že se něco změnilo. Dále už jsou v přebytku peníze jiných zemí než západních. Jejich vlastníky nejsou miliony střadatelů demokratických zemí. Chování tohoto „nového kapitálu“ je nevyzpytatelné, ale lze předpokládat, že se budou chovat jinak. Především uplatňovat svoje zájmy, které už nejsou ryze finanční, ale ideologické a politické. Takový kapitál je nebezpečný. Globální kapitál, ať už jakýkoliv, nemá zájem na politice, která by respektovala přání obyvatel. Pro něj je zapotřebí, aby „krize svěřenectví“ v politice zůstala, zastupitelé, kterým byla svěřena péče o stát, byli úplatní, aby je systém nutil krást a podvádět, protože prostě jedině tak může vládnout bohatý subjekt pocházející odkudkoliv a jediným prostředkem vládnutí jsou korupční peníze. Zatím ještě zcela nevládnou globální hráči, protože politické posty obsadily místní mafie. Ale kde vládnou peníze, určitě se prosadí ty větší, místní „kmotři“ budou nahrazeni obrovskými zahraničními monopoly. O to možná právě jde v těch „protikorupčních opatřeních“. Místní kmotři budou diskreditování, bude se o nich vědět, ale za jejich zády budou podplácet a vládnout jiní. Kdo to bude, zatím nevíme. Jen se toho můžeme hrozit Lepší to nebude. Navíc všechny ty národy, které přijaly úpadkové levicově liberální hodnoty, jsou ve velkém nebezpečí jejich zneužití. Mys- lím si třeba, že genderový feminismus, vyrostlý z obyčejného a legitimního požadavku žen na rovné příležitosti, deformovaný dalšími rovnostářskými pomatenostmi, má zničit evropskou rodinu, aby plodila jen málo dětí a špatně je vychovávala. Multikulturalismus má za úkol nasadit muslimské obyvatelstvo do Evropy. Etno- masochismus má za úkol očernit evropskou kulturu jako násilníckou a vybudit sebezničující tendence. Individualistická výchova dětí k odmítání autority a řádu má zajistit, aby se lidé nedomluvili a nespojili se do organizací na svoji obranu. Odmítání jakéhokoliv nacionalismu nebo jiné ideje vytvářející sociální soudržnost patří do tohoto soudku. Evropská civilizace je svými úpadkovými hodnotami stejně na odpis, ale stačí popostrčit jistým kapitálem a začne požírat sama sebe. Prostě konec evropské civilizace je už někde nalinkován a prosazován evropskými fondy, které platí granty univerzitám, aby tyto zničující ideje hlásaly. Pád evropské civilizace má být doprovázen kolotočem rétoriky o svobodě ženy zahubit svůj plod, o svobodě nebránit svoji vlast, o svobodě nový POLYGON 3/2011 / 17 [pageend19]se odstěhovat do ciziny a nechat svoje rodiče na krku zchudlému státu, o rovnosti všeho se vším, o všelijakých právech bez povinností atd. Vypadá to jako pokračování dřívějšího trendu boje za svobodu a občanskou rovnost Ve skutečnosti se jedná o nástup zcela nové doby úpadku, kterou jsme nepostřehli, protože se domníváme, že tyto deformované ideje jsou naše evropské, tak jako tělo neodmítne rakovinu, protože její buňky považuje za své vlastní a obranné mechanismy má vytvořeny jen k cizímu. Páni profesoři ovšem se těmto úpadkovým hodnotám celkově nestaví. Pro pana profesora Bělohradského je špatná jen ta část úpadkových hodnot, která je spojena s neoliberalismem, tedy výchova dětí jen k úspěchu a opomíjení jiných hodnot Není asi vůbec představitelné, že by kritizoval feminismus a multikulturalismus, zato však ty opravdové hodnoty, které lidi spojují ve společenstva, třeba nacionalismus, odmítá. Je to takový selektivní kritik jenom některých úpadkových hodnot které vidí marxistickou optikou. Přitom úpadkové ideje jsou především rovnostář- ského charakteru a tedy marxisticky orientované. Ty, které nastolil neoliberalis- mus, spíše nefungují proto, že nefunguje skutečný kapitalismus, který vždy musel mít instance vyžadující dodržování pravidel, jak ostatně profesor Bělohradský sám tvrdí. Taková instance musí být na něčem založena, na nějaké ideji, na nějaké vizi. A tady dnes schází především ona vize, kterou by většina lidí přijala a která by je sjednotila. Feminismus a sňatky homosexuálů sociální soudržnost nenastolí. Multikulturalismus lidi ještě více rozdělí. Afir- mační akce zavedou novou nenávist ras. Vlastenectví je dehonestováno. Není nic, co by lidi spojovalo řešit společný zájem. Vůbec nelze přijmout profesora Bělohradského matení pojmů ohledně konzervatismu. Vyslovuje známou dehone- stační lež, že konzervatismus je spojen nějak s nacismem nebo alespoň, jak říká s protofašismem. Jednak je pro něho konzervatismus již v principu špatný, jak dokládá příkladem některých amerických zpátečníků, kteří chtějí děti při výchově bít a vůbec omezovat svobodu. Potom to namíchá dohromady s protofašismem, tedy jakýmsi podhoubím nacismu, přitom udává příklady nějakých přihlouplých nácků. Prostě s konzervatismem nediskutuje, ale využívá své rétoriky jen k dehone- staci okrajovými jevy. Podstatu nezkoumá. Přitom všichni víme, že základem pro- tofašismu je levicový aktivismus, nikoliv konzervatismus. Nacismus je zkratka národního socialismu, jehož socialistická složka byla v popředí a nebyla příliš odlišná od marxismu. Páni profesoři se tváří, jako by o tom nevěděli. Ve skutečnosti je konzervatismus především obhajoba a zachování tradičních hodnot, ať už těch evropských a pro nás všechny společných, nebo speciálně národních. V každém případě to znamená zachování rodiny a kontinuitu fyzickou i kulturní. Jeho nepřáteli jsou rovnostářské ideje vedoucí k oněm pošetilostem, které společnost vedou k rozkladu. To neznamená, že konzervatismus musí též uznávat neoliberální individualistickou výchovu dětí k úspěchu za každou cenu a možná právě jen v tomto je pan profesor Bělohradský s konzervativci v souladu, což ho asi moc netěší Pan profesor se staví do pozice jakéhosi levicového kosmopolity. Z levicového hlediska je pro něho nepřípustný konzervatismus a neoliberalismus, které jaksi směšuje a ostrakizuje. Z kosmopolitního hlediska je špatný nacionalismus, který je pro něho přípustný jen v podobě nějakého folklóru, pokud se odváží něčeho více, je to hned nebezpečný protofašismus. Tento jakýsi kosmosocialismus je mrtvě zrozené dítě z namixovaných zbožných přání socialistů a environmentalistů a rétorického internacionalismu, nemajícího dnes oporu v žádné funkční ideologii. Víme, že velmi podobný proletářský internacionalismus byl nefunkční, přestože se 18 / nový POLYGON 3/2011 [pageend20]přece jen opíral o zájmy jakési univerzální skupiny proletářů. Ale i tato „zájmová skupina“ dnes zmizela. Páni profesořijsou dostatečně vzdělaní a rozumní na to, než aby konkrétněji vyjádřili byť jen hrubý obraz společnosti založené na jejich postojích. Stávající společnost jen kritizují. To se sice pěkně poslouchá, ale nic neřeší. Kosmosocialistická společnost totiž není možná, protože by od člověka vyžadovala, aby byl kosmopolita a zároveň sociálně soudržný, což je téměř protimluv a je možný očekávat jen od lidí zmanipulovaných nějakou ideologií. Lidé, cítící sociální soudržnost z principu, nemohou být kosmopolity, protože sociální soudržnost se vztahuje k určitému společenstvu (národu, státu) a ne ke kosmu. Pokud budou kosmopolity, potom nebudou mít nezištnou angažovanost pro svoje společenstvo, nebudou hájit jeho zájmy, bude jim jedno, zda evropská civilizace kráčí k zániku, nebo ne. Klidně nechají do Evropy nasídlit agresivní etnika, nechají rozkládat rodiny, nečetné potomstvo vychovávat tak, aby se snažilo jen o svůj materiální úspěch a místo dětí chovalo psy. Potom mohou s pobaveným úsměvem pohlížet na úpadek jako na film z Hollywoodu. Lze snad od kosmopolitů očekávat, že zastaví pád, že se postaví silám, které jej podporují? I kdyby tak chtěli učinit, museli by se postavit proti vlastním idejím. Přitom reálné řešení je přesně opačné. Sociální soudržnost je uskutečnitelná jen emotivním vztahem ke svému národu a prostředí (to neznamená hned protofa- šismus). Bez této nezištné angažovanosti nelze vyřešit ani „krizi svěřenectví“, ani ekologické problémy, ani obranu proti světovému kapitálu. Pouze konzervativní hodnoty obsahující svobodu a práva jednotlivce nedovolí sklouznutí ke kolektivistickému blouznění doprovázejícího nám tak známé a stále připomínané totalitní režimy. ■ RETARDOVANÁ Kde je dno? Nelze ho doměřit Všechny hloub- koměry selhávají. Nelze proto ani určit, kam až může klesnout česká společnost za další pěti- desetiletí. Dvaadvacet let po návratu demokracie se Česká republika a její společnost staly ponorkou s pokračujícím ponorem a není dne, aby ranní tisk a zprávy na internetu nehlásily propad o další metry. Česko, zbytek původního Československa, je dnes svobodná, suverénní a demokratická země začleněná do západních evropských struktur, nepodléhající žádné zahraniční moci a jejím tlaku či dirigování. Vize, za kterou bojovali legionáři v první světové válce a stejně tak čsl. vojáci ve druhé světové válce, se naplnila. Tato vize však bere rychle za své DEMOKRACIE /1. a již dnes by Česká republika měla změnit svůj název na ČKR - Česká klepto- kratická republika. Dvaadvacet let po změně režimu má Česko takový index korupce (podle CPI - Corruption Perception Index), který ji zařazuje mezi africké země. Podle ředitele TI (Transparency International): Je třeba zásadně rozhýbat vyšetřování protikorupční policií a posílit speciální policejní útvary pro vyšetřování korupce „bílých límečků“ a praní špinavých peněz, stejně jako práci policejní inspekce a UOOZ. Efektivita vyšetřování ÚOKFKje velmi nízká, nejde po „velkých rybách“ a působí spíše jako hra na vyšetřování. Policii chybí schopnost adekvátně využívat stávajících právních nástrojů a naprosto selhává vyhledá- nový POLYGON 3/2011 / 19 RETARDOVANÁ DEMOKRACIE /1. [pageend21]vání a zabavování zisků z trestné činnosti. Práce policistů je přehlcena byrokratickými postupy bez odpovídajícího výsledku v efektivitě. Jsme přesvědčení, že odpovědnost za tento neutěšený stav může jít za konkrétními politiky a policejními funkcionáři. Proto by mělo MVČR zvážit i možnosti personálních změn ve vedení celorepublikových útvarů. TIC požádá tento týden dopisem ministerstvo vnitra o analýzu efektivity a činnosti protiko- rupční policie, o informace, na čem reálně pracují, jak probíhá operativní činnost, jaké má výsledky a o přehled konkrétních dotažených případů. Dosud takové informace veřejnosti nejsou k dispozici. - Stabilizace soustavy státního zastupitelství. Jsme svědky rozvrácené soustavy a hluboké vnitřní nespokojenosti, která je neudržitelná a zásadně ohrožuje kvalitu vyšetřování trestné činnosti. Je absolutně nutné, aby vláda urychleně dořešila personální situaci na Nejvyšším státním zastupitelství a neprodlužovala nepřijatelnou agónii. Schopnost objasňovat hospodářskou kriminalitu stále klesá, a to logicky vyvolává pocit beztrestnosti u pachatelů a beznaděje u občanů. Vláda musí přijmout adekvátní systémové změny, které státní zastupitelství postaví na nohy. Dalším destabilizujícím faktorem je také nerovnováha platů, kdy reálně soudci mají větší možnost své platy bránit, zatímco státním zástupcům se platy snižují. - Stabilizace úředníků přijetím zákona o státní službě. Zdá se, že tento úkol nepochopitelně vypadl z vládních priorit a není jasné, zda a kdy bude předložen. Dlouhodobě neřešená situace podrývá nezávislost a profesionalitu veřejné správy a politizuje veřejnou správu, která je tak kořistí politických stran. TIC očekává vážnou diskusi nad legislativním řešením postavení úředníků a omezením politických vlivů. K tomu dodejme, že to vše mělo být dávno provedeno, stejně jako reforma zdravotnictví, důchodová; dávno se měla justice stát funkčním systémem včetně státního zastupitelství, policie a celé státní správy. Skutečnost, že v ČR dosud neexistuje zákon o státní službě, který by stanovil povinnosti zaměstnanců a zaměstnavatele - státu, není jen zoufalá, ale přímo tragická. Říci, že tomu zabránila zkomunizo- vaná levice a zkorumpovaná pravice již dávno nemůže stačit Protože by to jinak muselo platit i obráceně. Tou hlavní příčinou nejsou jen přežívající manýry socialismu z doby vlády KSČ, ale jejich stálé obnovování trvající kontinuitou a dále existující a politizující komunistickou stranou. Musíme být přesnější, nejde jen o strašáka komunismu, ale o to, co komunisté v obrácené podobě označovali jako „buržoázni přežitky“. K pochopení musíme jít k Freudovi, k jeho učení o podvědomí — jen tak můžeme pochopit že to, co by mělo postupně mizet může vyrůstat znovu a znovu ze zažitých a opakovaných stereotypů, tedy z toho, co psychologové označují jako „esprit de corps“. A je jedno, že jej v sobě nese starší člověk, který svůj produktivní život prožil v komunistickém Československu, nebo jej přijímá člověk mladý a třeba vystudovaný na Západě. Ten se znalostí angličtiny si může říci „Elementary, Dear Watson“ a přizpůsobí se. Myslím, že jedním z hlavních důvodů těchto přežitků a nově se rodících je příklad politiků. Ti, kteří mají jako služebníci občanů (jak legračně to dnes zní) jít příkladem v kultivaci veřejné morálky, vyznávají ale opačnou zásadu: „Když máš možnost si přilepšit, byl bys blbý, kdybys to neudělal, protože to dělají všichni.“ Tato zásada je spojena s druhou: „Můžeš si dělat, co chceš, ale nesmí tě chytit za ruku.“ Je to jen jiná formulace starého socialistického: „Kdo nekrade, okrádá rodinu.“ Dalo by se to dnes vyjádřit jako „malá domů po rudých kolejích“. Přímo geniálním vyznavačem těchto zásad byl mladý, kdysi podle Václava Havla nadějný 20 / nový POLYGON 3/2011 [pageend22]politik, Stanislav Gross, nejdříve předseda Klubu mladých socialistů, později poslanec, ministr vnitra a předseda vlády České republiky! V současné době se stal ručičkou korupčního barometru - až mu ukáže směrem do vězení, začne v ČR svítat právnímu státu. Výše uvedené hodnocení indexu korupce je oficiální. Skutečná situace je mnohem horší. Oznámením trestného činu se oznamovatel vystavuje nebezpečí velkých nepříjemností, někdy i smrti ze strany mafie nebo tajemného zmizení. Těch neoficiálních hodnocení je plno. Jedno z nich vyslovil česko-americký spisovatel žijící v Chicagu Jan Novák: „... v CRje dnes situace stejná jako v Chicagu ve 20. letech minulého století. Všechno je možné si koupit, soudce jako policajta.“ Dodejme, že i vraha a vraždu. Před očima veřejnosti naprosto drze a způsobem přesahujícím židovský výraz „chucpe“ jsou rozkrádány miliardy z veřejných prostředků, z nichž jen část končí opět „v rukou státu“, budeme-li za něj pokládat i politické strany (zejména ty u moci), které z rozkrádaných veřejných prostředků dnes financují nejen sebe, ale i své nadějné politiky (kauza Drobil). Tito lidé, většinou ovládající hlavní politické strany systémem tzv. kmotrovství, jsou neposti- žitelní podle římské zásady „princeps legibus solutus“ (vládnoucí stojí nad svými zákony). Vláda nové pravicové koalice se prohlásila za protikorupční a krátce nato její ministr vyzval státního úředníka, který mu přišel oznámit chystanou krádež několika miliard, aby důkazy o tom zničil (sic!) a odměnou mu mělo být nové, vyšší, teplé místečko. To všechno vím z novin. Ale před několika dny jsem provázel jako advokát jednoho česko-kanadského podnikatele, chtějícího podnikat se zajímavým zemědělským produktem. Majitel podniku, který nás přijal, klidně a před několika svědky z naší strany prohlásil, že ke kupní ceně se musí mimo smlouvu započíst „odměny“ pro něj a některé jeho podřízené a kooperujícího veterináře, hygienika atd. Klidně, drze a s úsměvem prohlásil: Jinak si tady neškrtnete.“ Korupce není totiž dnes něčím mimořádným, něco, co je šeptem, ale oni to mají za normální. Není se třeba ani bát - každý trestný čin vyšetřují přece orgány v místě činu - a oni ty svoje (také přece), znají. Kolabující nespravedlivá justice, u jejíchž vyšších soudů kralují exkomunisté, zkorumpovaná policie, mafie na některých vysokých školách - absolventské tituly získané za 1-2 měsíce namísto 5-6 let, které nelze odebrat, představitelé komunistické strany prohlašující účastníky třetího odboje za teroristy a velebící Pohraniční stráž! Počet zavražděných či zmizelých podnikatelů již převýšil počet lidí popravených z politických důvodů v 50. letech. Podezřelé společnosti se sídlem v Panamě, Irsku či na Marshallových ostrovech vyhrávají své spory z fiktivních konkurzů a ničí drobné české podnikatele, za jejichž převedený majetek mafie nakupuje nevěstince a bary v západní Evropě. Díky internetu začínají po mailových adresách putovat různé manifesty a výzvy. Není divu, že jeden z prvních sáhl do historie, která, jak známo se opakuje: „Tak jako hejno krkavců snesli se na tuto zemi, aby vyklovali každé zrnko zlata a stříbra. Nemají slitování. Jejich srdce jedovatěla touhou po bohatství. Se vším kupčí, všechno prodávají. Chceš pokřtít dítě? - Zaplať! Chceš loupit a vraždit? - Zaplať! ...a bude ti odpuštěno. Ale pak, kdyby sám ďábel zaplatil, vstoupil by na nebesa? A za peníze takto vydřené z chudého lidu koně krásné chovají, nový POLYGON 3/2011 / 21 [pageend23]čeleď nepotřebnou drží, v kostky hrají a na své kuběny kožichy drahé věší, zatímco Kristus chodil bos a neměl, kde by hlavu složil... Každý ví, kdo byl za tuto pravdu upálen. Snad se to nestane i česko-japonské- mu podnikateli panu Tomio Okamurovi, jehož dva manifesty jsou zatím nejlepšími, které se na internetu objevily. Jak odborností, zasvěceností i krásnou češtinou. Bohužel, nelze než uvést krátké citáty: „Pokud by se veřejné zakázky lépe vypisovaly a organizovaly, ušetřené peníze by smazaly většinu schodku státního rozpočtu.“ „Na garanta úspor se pasoval Miroslav Kalousek ověnčený skandály z předražených nákupů na ministerstvu obrany. Ten politik, který léta spoluvedl i vedl KDU- -CSL odpovědnou za ministerstva, kde se rozkrádalo nejviditelněji - tedy na obraně a dopravě. Ten ministr, který dnes přijímá úředníky vyhozené pro podezření z korupce z jiných ministerstev.“ A dodejme - ministr, považovaný mnoha novináři za hlavu zbrojařské mafie. Ještě něco smutnějšího - ano - pan ministr a kníže Schwarzenberg na otázku, zda mu nevadí aféra s padáky1 v době, kdy Kalousek byl ekonomickým náměstek na obraně, odvětil, že se jej na 1 Zakázka na nové padáky pro armádu v hodnotě několika stovek milionů byla zadána firmě lidoveckého majitele Jiřího Andrlíka Anex-Cirus, která se do té doby šitím padáků vůbec nezabývala a v době uzavřeni kontraktu nebyla ještě zapsána v obchodním rejstříku. Padáky „vynikaly“ tím, že se vůbec nemusely balit, protože se nikdy neotevřely a několik vojáků se na nich zabilo. Dnes hnijí ve skladu. to ptal a on mu sdělil, že s tím neměl nic společného. Pamatujete na konec kariéry západo- německého kancléře Willyho Brandta? Kontrarozvědka BRD zjistila, že jeho tajemník Guillaume je agentem Stasi a důvěrně o tom kancléře informovala. Kancléř jim pak odpověděl: „Já jsem se jej na to ptal a on mi řekl, že agentem není.“ Byl to konec kancléřovy kariéry. Martin Zvěřina byl v LN v článku „Fé- rovost jsem já“ (26. března 2011) ještě výstižnější, o angažmá Miroslava Kalouska v kauze Alexandra Vondry ProMoPro napsal: „Nevadí Vondra, vadí to, že by skončila na obraně praxe, která skvěle živila jistou obchodnickou komunitu, samozřejmě pouhou shodou okolností přátel Miroslava Kalouska.“ A Okamura pokračuje: „Šetřit se musí. Pokud ale vláda chce, aby se lidé obětovali za zlodějny druhých, měla by je o peníze žádat méně arogantně. Měly by padnout na kolena a o peníze své občany s pokorou prosit“ Ze se krade, vlastně multikrade, se ví, ale jak Okamura poznamenává, kdysi hlásané heslo T.GM „Nebát se a nekrást“ doba modifikovala tak, že „lidé se dnes dělí na ty, kdo se nebojí a kradou - a na ty, kdo nekradou, ale bojí se zlodějům otevřeně postavit“ A snad nejdůležitější postřeh pana Tomia je, že již „není rozdílu mezi pravicí a levici“ a k tomu dodávám: mluví-li vláda pravice o svém protikorupčním programu, stačí retumovat slovem „Opencard“ s ozvěnou Magistrát, Drobil,Topolánek, Dalík, Ouzký Cabmoch, Tlustý, Lájos Báscz a Rádživ Sinha... A ČSSD? Pan Sobotka, zatímní vůdce této strany, který volá po nápravě, si z poslaneckých náhrad ušetřil na několikami- lionový byt. Nová hvězda strany Michal Hašek získal podezřelý doktorát na jedné soc. demokratické univerzitě. Opravdový kritik však zvolá Memento Gross! A ozvěna? Kraus, Hulínský, Vlček,Tvrdík... Pan Okamura uvádí, že „...i v dalších vyspělých zemích se veřejné peníze rozkrádají stejně jako u nás. Rozdíl je v tom, že když to praskne, jdou viníci do vězení. V USA na desetiletí. V Japonsku takový politik spáchá sebevraždu, aby předešel [pageend24]veřejné hanbě. Ne tak u nás. Jako by stále platilo staré heslo: Kdo nekrade, okrádá rodinu. Severočeský boss a ex senátor ODS Novák je od roku 2003 obviněný z korupce a braní úplatku ve výši 40 milionů, a přesto vliv ve straně nepozbyl. Sociálně demokratický hejtman Palas (bývalý ministr zemědělství) má za sebou zřejmě daleko větší zmanipulované zakázky a vládne podle všeho stamiliony. Dnes je dokonce senátorem a jeho vliv v ČSSD je nepřehlédnutelný. Vážím si bohatých lidí, kteří svůj majetek nabyli poctivě. Když ale vidím, že desetimiliony utrácejí za luxus státní úředníci, ministři, náměstci, hejtma- né, pak zpozorním. Ne tak česká policie nebo finanční úřad. Nás prosté smrtelníky přitom pronásledují a trestají úřady i pro nezdaněnou pětikorunu. Obyčejný zaměstnanecje státem oškubaný, ještě než se mu výplata dostane do ruky. Pak je tu sorta lidí, která vládne stamiliony, aniž by mohla doložit jejich původ. Spojují je dvě věci - jednak klidný spánek, protože po původu jejich majetku se nikdo nepídí, hlavní poznávací známem je silný politický vliv a napojení na některou z politických stran podílejících se na vládě. Nejen na celostátní, ale i na vládách regionálních a samosprávných.“ Socialismus a současný demokratický režim se neliší jen svobodou slova, volným cestováním, svobodnými volbami, ale i tím, že za socialismu byl trestný čin rozkrádání majetku v socialistickém vlastnictví nejtěžším trestným činem s vyšší sazbou než za vraždu. Rozkrádání veřejných prostředků v ČR je však od milionů nahoru prakticky beztrestné - za předpokladu, že pachatel je napojen na politiky (nebo je jím sám) a odevzdá jim požadovaný desátek (dnes milionátek). Ale co je horší, jak ukázala kauza Drobil, veřejné prostředky se rozkrádají za aktivní účast politických, respektive vedoucích politiků politických stran a tyto prostředky pak slouží k jejich financování vedle příspěvků členů a příspěvků ze státního rozpočtu a vzhledem ke své výši jsou zřejmě zdrojem primárním. A přitom nějaká „malá“ či „velká“ domů nehrají roli. Jak může stát potom trestat krádež miliard, když se kradou pro něj? Citoval jsem záměrně jiné zdroje, aby ono demokratické finanční infemo nebylo pokládáno za můj výmysl. Kdo za to vše nese odpovědnost? Budeme-li dále mluvit o Václavu Havlovi, pak jen proto, že on byl tím, kdo nesl největší odpovědnost kormidelníka, který natočil osvobozenou českou lodičku do nového demokratického kurzu. Budeme psát i o tom, že to nebyl jen on. Byl nejen kormidelníkem, ale i ideologem nového demokratického kurzu. Nebuďme ironičtí k již tolikráte vy- smátému heslu Václava Havla o vítězství pravdy a lásky nad lží a nenávistí. Křesťané vědí, že Ježíš svojí smrtí na kříži dal příklad sebeobětování pro jiné a s poselstvím lásky k bližním přišel na pozemský svět Přinesl ale svým apoštolům i zklamání, když nenastolil Boží království hned, jak očekávali. Jeho sebeobětování však kultivuje lidstvo již 2000 let a křesťanství mu dalo i základy jeho kulturní a civilizační existence. Proto nelze nic namítat i proti polistopadové parafrázi Ježíšova poselství Václavem Havlem. Zatímco Ježíš je však vyslovil v době hlubokého úpadku židovského národa porobeného Římany, tak jeho vyslovení po návratu demokracie v listopadu 1989 mělo zničující efekt! Bez ohledu na srandovní konec komunistického režimu a kapitulaci vyděšeného politbyra KSČ zůstávaly v zemi tisíce lidí, kteří nesli odpovědnost za zločiny komunistického režimu. Zůstávali dokonce i někteří pachatelé zločinů z padesátých let Žil estébácký bijec Pich-Tůma, žil zločinný prokurátor Vaš, (ještě žije s důchodem 21.000.- Kč), který přivedl na šibenici generála Píku a jiné nevinné oběti, žije ještě dnes estébácký vyšetřovatel Mácha, který umučil faráře Toufara. Ti se mohli a ještě i dnes se jistě nový POLYGON 3/2011 / 23 [pageend25]smějí heslu o vítězství pravdy a lásky. Ježíš ale řekl: „Nemyslete si, že jsem přišel na zem uvést pokoj, nepřišel Jsem uvést pokoj, ale meč.“ (Mt 10, 34). Nechci vinit Václava Havla z neznalosti evangelia, ale absence jakékoli pokory u viníka činí odpuštění nesmyslným. I zde si vezměme na pomoc Ježíše. Podle něj odpuštění dosáhne jen ten, kdo se pokáním promění. A oni se neproměnili, protože jej neučinili. Heslo: „Nejsme jako oni“ pak sametovou revoluci dovršilo v hořkou grotesku. Nebylo prvním paradoxem dějin, že lidé stateční a charakterní, kteří obětovali svoji svobodu a majetek za jiné, jim potom svojí naivitou a pseudohumanismem vytvořili svět, kde nelze dohlédnout konce nespravedlnosti a nového zla. Jestli Václav Havel odpustil za sebe a s ním např. i Dana Němcová, Jan Sokol a další lidé z jeho okruhu, kterým dnes odpůrci Václava Havla přezdívají „pravdyláskovci“, byla to jejich věc. Zde můžeme poznamenat, že spasitelé, většinou levicoví nebo pacifističtí intelektuálové, hodlající vytvořit nový spravedlivý svět založený na „lásce“, jej mohou uplatnit jen na základě obecného souhlasu. Společnost nemůže být založena na lásce, jen na demokratické kázni, a jak píše Ladislav Jehlička ve svém „Křiku koruny svatováclavské“ (Torst 2010), elita může kázeň vynucovat jen tehdy, je- -li opravdu elita. A ta v historii Československa jej musela ve velké části dvakráte opustit. Stejně tak má Jehlička pravdu, že společnost založená na lásce nemůže nikdy fungovat, fungovat může jen společnost založená na povinnosti, odpovědnosti, spravedlnosti a výkonu. A dodejme, také na demokratickém právním řádu. Ale ani ústava nedala prezidentovi právo odpouštět za jiné. A již vůbec ne právo navázat na minulý režim kontinuálním pokračováním jeho nemravného právního řádu a ponecháním ekonomické moci v rukou jeho pretoriánů. Pokud jsme si vzali ke srovnání výrok Ježíše, pak jen proto, že právní a historická komparatistika by dopadla pro Václava Havla mnohem hůře. Politologie a historie často odlišují politický omyl od zločinu pomocí známého výroku francouzského ministra zahraničí Charlese M. Talleyranda, který poté, co Napoleon nechal z Bádenska unést a zastřelit nevinného bourbonského prince, vévodu Antoine d'Enghiena, prohlásil: „Je to víc než zločin, je to chyba.“ A. setr- váme-li ještě chvilku ve Francii, citujme dalšího jejího aristokrata, Francoise de la Rochefoucaulda: „Slabost je jediná chyba, kterou není možno napravit.“ Česká polistopadová historie se stala černobílou. Nejen osobní přátelé Václava Havla a tzv. „pravdyláskovci“ na něj nedají dopustit, tento symbol sametové revoluce má mimo zahraničí i v bývalém Československu řadu dalších obdivovatelů. Již v předchozím díle našeho „retardovaného“ seriálu jsme jej označili za vynikajícího představitele pasivní opozice gándhíovsfcého typu. Nejsem znalec dramat, ale jeho eseje jako „Moc bezmocných“, „Slovo o slovu“, „Politika a svědomí“,“ „Dopis Gustávovi Husákovi“ nebo „Děkovná řeč Erasmu Rotterdamskému“ vstoupily do historie, alespoň do té doby, dokud budou existovat totalitní nebo autokratické režimy. I jeho nešťastné působení v polistopadové politice má řadu velkých momentů. Jeho popularita (ať již z jakéhokoliv důvodu) v zahraničí naší republice velmi pomohla a po počátečním pomýlení z přecenění svého zahraničněpolitického významu (zrušení NATO, role usmiřovatele palestinsko-arabského konfliktu atd.) to byl Václav Havel, kdo pevně držel a drží prapor atlantického spojenectví a přátelství s USA. Bohužel, jeho tragédie spočívá v tom, že právě ON, kdo ve shora uvedených esejích tak jasnozřivě definoval mravní hodnoty, kterých je nutno se držet i v politice, položil základy české demokratické kleptokracie. V každém případě 24 / nový POLYGON 3/2011 [pageend26]Václav Havel byl po převratu člověkem s mravním kreditem, jaký měl málokdo. Za své přesvědčení a protirežimní aktivity se nebál jít do vězení a v době prvního věznění za činnost ve VONSu (Výbor na obranu nespravedlivě vězněných) na přelomu 70. a 80. let jej téměř ze zdravotních důvodů nepřežil. Z doby nuceného studia marxismu si pamatuji učení o materialistickém determinismu - o ekonomické základně a duchovní nadstavbě. Na tomto Marxově učení něco bylo. Nikdo ale nezměřil (a ani to nejde), jaký při vytváření dějin je poměr mezi tímto determinismem a úlohou velkých osobností. Jsem však přesvědčen, že kdyby tehdy existovala osobnost typu např. generála de Gaulla, tak by komunistická základna u nás vzala brzy za své. Levicový intelektuál odnášející si z dětství stigma dítěte z bohaté rodiny a pohybující se vždy ve vyhraněné společnosti a jak o Václavu Havlovi konstatuje Jan Drábek2: „...ve světě se těšil obrovskému obdivu a na Hrad se hmulajedna státní návštěva za druhou. Ovšem, a možná právě proto, přehlédl občas prezident Havel některé detaily každodenního života v republice. Neměl děti a vlastně nevěděl, co jsou existenční problémy.“ 2 Syn bývalého generálního prokurátora Jaroslava Drábka, žalobce v procesu s K. H. Frankem, osvětimského vězně a po únoru 1948 exulanta v Americe, který po dočasném návratu po listopadovém převratu působil na ministerstvu zahraničních věcí a o svých zkušenostech s postkomunismem napsal jako třetí díl svých pamětí knížku Po uši v postkomunismu, dosud nejlepší svědectví o devadesátých letech v ČR. Myslím, že jsem se dostatečně vyznal ze své úcty k Václavu Havlovi, abych mohl citovat i bonmot jeho přítele režiséra Miloše Formana, který jej poznal na škole v Poděbradech. „Vašek neuměl hrát fotbal, ale vždy musel být u míče.“ Svými řádky o Václavu Havlovi jsem se jen neuměle pokusil vyjádřit názor, že člověk jeho založení a povahy nebyl nejvhodnější osobou, která by byla schopna se vyrovnat s komunistickou základnou. Potvrzuje mi to opět Jan Drábek: „...takže disidenti nakonec vyhráli volby v roce 1990 a vzápětí se ukázalo, že to byla vlastně katastrofa. Částečně proto, že neuměli vládnout - poněkud si vládnutí pletli s květnatou debatou. Z velké části to bylo ale také proto, že jim zezdola nepřicházely žádné srozumitelné pokyny. Stále to ještě byla vertikální společnost Směrem dolů. Žádné kvašení, žádné signály zezdola. Dobré vládnutí bylo pro lidi stále ještě pojem vládnutí shora. Něco, z čeho má člověk užitek aniž by musel jakkoli přiložit ruku k dílu. A jestli tady toho dobrého vládnutí moc není, tak se alespoň na všechno u piva hezky nadává. Tento vývoj ovšem neunikl pozornosti mazanějších politiků. Ti využili času, který jim poskytli disidenti, když byli u vesla, aby se patřičně zorganizovali v partaje. Taky k tomu, aby poslechli rad profesionálních politických poradců ze Západu. Ti jim ukázali,jak nejlépe nastylizovat své sliby a jak je pak nejefektivněji rozšiřovat Další volby pak už disidenti a diletanti na celé čáře prohráli a ve vedení je vyměnili prohnaní profesionálové. Nezatížení přílišnou sentimentalitou přišli s mazanou kuponovou privatizací a vzápětí hodili přes palubu hospodářsky zaostalé Slovensko. Noví vládci však už byli podstatně pomalejší, když přišlo na reorganizaci a utužování institucí, bez kterých se žádný demokratický systém neobejde - soudnictví, policie a jiných státních řídících systémů. Není nutné se vším souhlasit, se Slovenskem tomu bylo např. trochu jinak, ale dvě věci bych chtěl zdůraznit Neumět vládnout bylo pochopitelné, proměna pronásledovaných disidentů ve vládce byla jimi nezvládnutelná. Viděl jsem to sám ve svých dočasných státních funkcích. Někdy to mělo až komické rysy. Bývalý vlasatý disident, vyznavač undergroundu, zvyklý na pivní řeči v hospodě, byl najednou důstojníkem nové tajné služby disponující služebním průkazem a služební zbraní. Mlčenlivost, tajné operace, konspirace? Legrace! Všechno končilo v hospodě. [pageend27]Ale první zdůraznění. Učitelem vlády se stal Marián Calfa, který se tak z komunistického Šavla stal demokratickým Pavlem. A dokonce přítelem Václava Havla, kterému tím, že zpaciflkoval komunistický parlament, umožnil stát se ještě před koncem roku 1989 prezidentem. Jejich přátelství tak položilo základní kámen nové, sice již demokratické, ale také postkomunistické společnosti. To byla ona tajná dohoda s komunisty! Ne s Jakešem, Urbánkem nebo Adamcem, ale s Čalfou přecházejícím na druhou stranu barikády. A skutečně tajná - protože ani historici dodnes neví, co si tito muži tenkrát řekli. Jen Petr Pithart prohlásil, že po návratu byl Havel jakoby nový člověk. Ale člověk nemusí být kryptografem, aby onen rozhovor dešifroval. Výrokem „Království za koně“ se proslavil Richard III. Budeme daleko od pravdy, když rozluštěnou tajenkou bude:„Moc za odpuštění a ponechání prebend“? Jedině tak mohl Marián Čalfa, první demokratický premiér, získat komunistické poslance Federálního shromáždění, aby jednohlasně zvolili Václava Havla prezidentem. Protože se nenašel ani jeden, který by hlasoval proti nebo se aspoň zdržel, poskytli tak důkaz o své zbabělosti a také o tom, jak gumové bylo jejich komunistické přesvědčení. Druhé zdůraznění představuje fakt, že leckteré „západní“ rady bez znalosti fungování „pravidel“ socialismu a života v něm byly plané a někdy měly za následek pravý opak zamýšleného. Ani historie, ani politologie a další vědy neměly recept, jak s co nejméně ztrátami změnit nejen totalitní systém, ale především jak přeměnit bahnité vody marxismu, ve kterých se rybaří v ČR dodnes, v peřeje, byť dravé, ale skutečně demokratické. Jan Drábek poté, co zjistil, že demokratizace se v jeho zemi, kam přijel nadšeně pomáhat, nekoná, odjel zpět do Kanady. Ač přišel domů pomáhat, nakonec zjistil, že jeho skutečný domov je v Kanadě. Cítí však zestárlý a unavený Václav Havel, že kontinuita se socialistickým právem a řekněme rovnou, kontinuita s normalizací, vše-odpuštění podle zásady „nejsme jako oni“, ponechání komunistických struktur a KSČ v klidu byly začátkem toho nekonečného tunelu na trpělivost slušných lidí. Nebo se definitivně naplnilo zklamání Ferdinanda Peroutky, když zjistil, že ona národní demokratická psychologie, kterou chtěl již za první republiky vyvolat svojí knihou „Budování státu“, nevznikla a již nevznikne? Připíšeme Václavu Havlovi jeho hodnocení E. Beneše, o kterém Peroutka napsal: „Nemluvme o vině jednoho muže, Beneš byl jen atomem národní vůle. Nebylo by mu ani dovoleno, aby si počínal jina- k“3? Toto hodnocení prezidenta Beneše nechť kriticky přezkoumají historici. My ale i bez nich víme, že Edvarda Beneše v roce 1938 a 1948 a Václava Havla v roce 1989 dělila přinejmenším jedna věc. Beneš stál podvakráte pod obrovským tlakem a za jeho nepřáteli stáli v pozadí největší géniové zla - Hitler a potom Stalin. Havel však nebyl pod žádným tlakem a kromě pidi-nepřátel jiné neměl! Nebylo komu ustupovat a koho se bát. Žádná záchrana národa, žádné nedozírné následky. Jen jásot davů a představa druhého Masaryka. Mlčel jsem, když mi paní Dr. Anna Masaryková, dcera Herberta Masaryka a tedy vnučka T.G.M., nadšeně řekla: „Pane doktore, máme druhého tatíčka.“ Ale přesto jsem věřil, Havel představoval i pro mě rodovou kontinuitu s první republikou, její demokracií a nakonec i s jejím prvním prezidentem! Jednu věc měli však oba prezidenti společnou. Neradi naslouchali jiným, svoji pravdu měli za zjevenou a své oponenty považovali za nepřátele. 3 Přítomnost, říjen 1938, stať „Zavinil to jeden muž“? Mám k tomu osobní zkušenost V roce 1992 na podzim mě Václav Havel pozval na oběd poté, co rezignoval z funkce prezidenta po přijetí deklarace o svrchovanosti Slovenskou národní radou. Přijel 26 / nový POLYGON 3/2011 [pageend28]jsem tehdy z Německa, kde jsem se z titulu své funkce na Generální prokuratuře seznamoval v týmu státních zástupců a vyšetřovatelů z BRD s vyšetřováním komunistických zločinů v bývalém státě dělníků a rolníků - v NDR, Václav Havel opět usiloval o funkci prezidenta nového státu - České republiky a chtěl přijít na tiskovou konferenci jako znalec problematiky vyrovnání se s komunistickou minulostí. Nevzpomínám na ten rozhovor rád. Po zkušenostech z Berlína jsem se mu pokoušel vysvětlit, jak to vypadá v „českém podhradí“, co se mělo udělat a neudělalo, ale Václav Havel se stále držel jakési své ideje o nastolení právního stavu, zatímco já jsem mluvil o právním státě. Nepodíval se mi do očí, hrál si s krabičkou cigaret a bylo jasné, že posly špatných zpráv nemá rád. Potvrdil mi to i Jan Drábek, který ve své knížce píše: „Prezident Havel kolem sebe prostě neměl rád lidi, jejichž názory na celkem základní otázky se neshodovaly s jeho.“ Je to zřejmě vlastnost vrozená našim demokratickým prezidentům, stejně tak neměl rád oponenty prezident Beneš, o Václavu Klausovi nemluvě. Když první republika po svém vzniku hledala svoji ideu, aby dostála jiné - že „státy se udržují těmi myšlenkami, ze kterých se zrodily“, prohlásil T.GJM. při svém návratu ze zahraničí cestou vlakem od hranic v Táboře na nádraží, že „Tábor je náš program“. Tento výrok vyvolal první velký vnitrostátní spor, mezi stoupenci „starého Rakouska“ a antiklerikály, ale i mezi historiky. Výrok byl totiž krajně nejasný. Jaký Tábor měl T.G.M. na mysli? Ten první komunistický - nebo ten o rok pozdější již pod vládou městských patriciů? Ať ten či onen - husitské ideály nebyly nejvhodnější ideou pro nový stát, aniž bychom chtěli evokovat onen známý spor mezi Masarykem a Pekařem o smysl českých dějin, zejména pro takový stát, ve kterém nebýt Slováků by žilo více Němců než Čechů. I další Masarykův výrok - „Ježíš, ne César“ byl spíše výrokem do kostela než stavebním kamenem nového státu, který se musel o svoji existenci poprat hned na svém počátku s Němci o Sudety a s bolševiky o Slovensko. Ostatně nebyly to právě bodáky čsl. legií, které vybojovaly samostatnost pro novodobý český (československý) stát? Proto výrok „Dnes César, zítra Ježíš“ by byl mnohem vhodnější, ale jak ukázala budoucnost, ani Ježíšovo poselství lásky by Hidera v r. 1938 a komunisty o 10 let později nepremohlo. Výrok Václava Havla o vítězství pravdy a lásky (který stále navzdory jeho kritikům opakuje) a pojetí antikomunistické revoluce jako sametové na konci r. 1989 byly naprosto destruktivní. Budeme-li hledat prvotní příčinu dnešních shora vylíčených konců polistopadové revoluce - máme zde první! A což teprve výrok „Nejsme jako oni“, ten už hraničil nejen s koncem logiky, ale i se základními principy etiky a práva. Ne, skutečně jsme nebyli, jen oni zůstali stejní a my proti nim nepoužili jejich zákony, když je svými zločiny sami porušovali a díky tomu se postupem doby mohli stát rovnějšími mezi rovnými. Konec sametové revoluce tak nastal ještě dříve, než tato definice vstoupila do učebnice české moderní historie. Díky tomu jsou také někteří důstojníci a vyšetřovatelé StB s právnickým vzděláním mými kolegy v advokácii. Jsou věci, které si člověk neumí představit Český Gándhí, symbol nenásilného odporu proti komunistické totalitní normalizaci a právem jako slavný pronásledovaný dramatik povolaný za představitele nového státu, však jako první neodemokratický prezident naprosto zklamal při budování státu nového. A přitom zklamání je jen slabý výraz pro pád první kostky domina, která zapříčinila pád ostatních kostek. O těch si povíme v pokračování „Retardované demokracie“. 1. 4. 2011, Milan Hulík nový POLYGON 3/2011 / 27 [pageend29]r o z j ímá n í o d e mo k r a c ii JAROSLAV KOVÁŘÍČEK Připadá mi, že demokracie je jedno z těch slov, o kterých se hodně mluví, ale málo přemýšlí. Jak odpovíte, když se vás někdo zeptá: Co je demokracie? To se mi přihodilo, když jsem pracoval na Východním Timoru. Bylo to krátce poté, co tato zemička v řetězci indonézskych ostrovů dosáhla samostatnosti. Po čtyř stech letech portugalské koloniální správy, která tu po sobě zanechala pouze katolicismus, vyhlásila tato zemička v roce 1975 samostatnost, která však měla jen krátké trvání. Ještě téhož roku, údajně „na pozvání“, okupovala zemi indonézská armáda a připojila Timor Leste k Indonézii. Teprve v roce 2002 získal Východní Timor nezávislost za pomoci OSN a některých vlivných mocností, které tu nastolily nový pořádek Státním jazykem se stala portugalština, kterou zná jen asi 5% obyvatel, jako měna byl zvolen americký dolar (můžeme se toliko dohadovat proč) a na společnost byla uvalena demokracie. Když jsem tam v roce 2003 přišel jako dobrovolník pomáhat se zařizováním rozhlasového vysílání, euforie z nabyté nezávislosti už opadla a byla nahrazena pochybami a bezradností. Proto se mne především mladí lidé ptali, co je demokracie a v jejich otázce jsem vycítil dychtivost i nadějné očekávání. Co jsem jim měl odpovědět? Na nějaké teoretické výklady rozhodně nečekali. Převládala spíše domněnka i naděje, že demokracie jim automaticky zaručí prosperitu. Přemýšlel jsem, jak jim vysvětlit podstatu demokratického systému, aniž bych je příliš polekal nebo zklamal. Řekl jsem tedy: „Demokracie, to jsou především slušná a spravedlivá pravidla, nic víc, ale také nic míň.“ A jelikož ti- morští mladí chlapci milují fotbal, použil jsem tento sport jako metaforu, ač o sportu toho moc nevím. Pravidla fotbalu vám zaručují, že vy i soupeř budete mít stejné podmínky. Tak třeba Amerika je vlivná a bohatá země, ta by si mohla dovolit třeba tři brankáře v bráně, budete-li ale hrát s Američany fotbal, budou mít jen jednoho, jako vy. V tom je ta krása demokracie, spravedlnost Zápas vyhraje ne ten, kdo je bohatší nebo mocnější, nýbrž ten, kdo lépe hraje. A tady přichází jistá potíž s demokracií, kvalita hry závisí na kvalitě hráčů. Když nebudete houževnatě trénovat tak od hry toho moc neočekávejte. Bídný výsledek nesvalujte potom na pravidla nebo na sudího, ale pouze na svoji nedbalost případně lenost Moje odpověď je sice moc nepotěšila, ale přece jen vedla k zamyšlení. Pochopili, že demokracie je cenný dar, o který však nutno pečovat udržovat a rozvíjet Ze demokracie, má-li přinést kýžené výsledky, vyžaduje odpovědnost a dřinu. Ze to není ideologie, která by nabízela lákavé sliby. To jsem hlavně zdůrazňoval těm mladíkům, kteří nosili trička s portrétem Che Guevary. Jak si všichni pamatujeme ze školních let slovo demokracie je řeckého původu. Vzniklo ze slov demos (lid) a kratein (vládnout), přeloženo tedy „vláda lidu“, což jest v češtině možno chápat dvěma způsoby. Představa, že by si lid sám mohl vládnout je sice vznešená, ale prakticky neproveditelná. Vládnout mohou jen vyvolení anebo zvolení. Se slovem demokracie jsou všelijaké patálie. Směšné bylo, když jacísi soudruzi dostali nápad nazývat svoje diktatury lidovou demokracií, tedy přeloženo asi takto „lidová vláda lidu“, jako by demokracie mohla být i jiná než s lidmi. Soudruzi měli potíže s jazykovou přesností větší, než je běžné. Demokracii, která se jim nelíbila, nazývali demokracií buržoasní, jako by buržuové nebyli lidi. Pěkné to slovní zmatení, vskutku. U některých soudruhů byl to asi nedostatek 28 / nový POLYGON 3/2011 [pageend30]vzdělání a u jiných chytrý tah, jak plést lidi, ba i lid. A tak máme demokracie s všelijakými přívlastky, račte si prosím vybrat jak vám libo. Probíral jsem se slovníky a vyskakovaly na mne demokracie všeliké, kupříkladu socialistická demokracie, liberální demokracie, křesťanská demokracie, konsociační demokracie atd. Opustil jsem lidově-demokratické zřízení, abych šel nikoliv za kapitalismem, ale za skutečnou demokracií. Považoval jsem se za stoupence demokracie. Nyní chápu, že je to všechno složitější, že člověk snadno může spadnout do ošidných slov hry. Jak už naznačeno, demokracie může mít různé formy i odstíny, tedy rozdílnost pravidel. Jaké jsou však hodnoty, které musí takový systém veřejné správy mít, aby mohl být po pravdě zván demokracií? Jsou to především volby, svobodné a mocenským aparátem nemanipulované. Aby mohla demokracie žít, vyžaduje další podmínky sine qua non, tedy svobodu slova, svobodu shromažďování, občanská práva, včetně respektu k jednotlivci atd. Ryzí, tedy teoretická demokracie nikde neexistuje. Pokud vím, tak nejblíže k přímé demokracii má Švýcarsko, kde občané prostřednictvím plebiscitů mohou rozhodovat o důležitých věcech veřejných. Ve svobodných zemích je běžná forma takzvané zastupitelské demokracie, kde si občané volí do parlamentu, případně sněmovny své zástupce. Jak však můžeme pozorovat, občané zpravidla nevolí kandidáty podle jejich osobních kvalit, nýbrž podle stranické příslušnosti. Vládu potom sestavuje strana či koalice, která získala nejvíce hlasů. Tato forma vládnutí by se proto správně měla jmenovat partajkra- cie. Demokracie je obestřena mnoha mýty, o kterých se na veřejnosti často nemluví. Tak například ten princip vítězné většiny je poněkud pochybený. Tb, že pro cosi hlasuje většina voličů, ještě nezaručuje žádoucí kvality. Jak můžeme stále častěji pozorovat, kandidáti se snaží obalamutit voliče libými, avšak nereálnými sliby a mnohdy v tom uspějí. K tomu lze toliko dodat, že tedy lidu se dostane, co si skrze svou většinu zaslouží. Aby demokracie byla společensky úspěšná, potřebuje voliče s kvalitní občanskou kulturou. A to jest snad jakási slabina systému. V tomto směru kritizoval demokracii už velký filozof Platon ve své Ústavě, kde připouští, že výsledkem voleb může být vláda nevzdělané lůzy. To nám něco trochu připomíná!!! Není vůbec pravdou, že o zvolení té které strany rozhoduje většina, právě naopak, výsledky voleb rozhodne menšina. Nevím, je-li to kde jinde jinak, ale v Austrálii je většina voličů rozdělena do dvou hlavních skupin, ti, co volí koalici (Liberální strana a Národní strana), a ti, co volí Stranu práce (tedy Labor). Tito skalní voliči jsou tak naprogramováni již od mládí, děda i otec volili tuhle stranu, tak budu i já, bez ohledu na to, je-li kandidát člověk schopný, či jen tlučhuba Takže o tom, kam půjde většina hlasů, rozhodne jen ta menšina takzvaných „houpavých voličů“. Což jest dobře, poněvadž právě tito voliči jsou ti přemýšlivější, a tak volby často dopadnou dobře, tedy podrží koště, které ještě dobře mete, anebo vyberou koště nové. Většinu svého života jsem prožil v demokratické Austrálii a tomu jsem rád. Různé modely demokracie mají své přednosti, ale i slabiny, což jest pochopitelné. Jak již řečeno, demokracie jest soubor pravidel a některá mohou se jevit jako sporná. Kupříkladu v Austrálii jest účast ve volbách povinná, tedy je povinností občana k volbám se dostavit, volit potom nemusí, může vhodit nevyplněný lístek. Vedou se tu občas diskuze o tom, zdali jest tato povinnost demokratická? Je velmi snadné argumentovat oběma směry, jednoznačné řešení nenajdeme. Já vidím řadu jiných problémů, které oslabují demokracii. nový POLYGON 3/2011 / 29 [pageend31]Tak třeba právě ten stranický systém je vážným problémem. Dnes na provozování kdejaké činnosti potřebuje člověk glejt Řídit auto bez řidičského průkazu jest nezákonné, řídit ale celý stát bez jakékoliv odborné kvalifikace je v demokracii možné. Kdokoliv si může založit jakoukoliv stranu a kandidovat Jsem přesvědčen, že politické strany by měly mít vyjasněnou svoji povahu. Domnívám se, že strany, které nepodporují demokratický systém nebo proti němu i otevřeně brojí, nemají mravní ani politické oprávnění se demokratického procesu účastnit Proč kupříkladu strany komunistické, svým charakterem protidemokratické, jsou připuštěny k účasti? Těm voličům, kteří po komunistické diktatuře touží, mohu doporučit emigraci do Číny, Albánie nebo na Kubu, tam si ten svůj ideál mohou plnými doušky vychutnat Ale ani strany rádoby recesistické, jako Strana pijáků piva nebo Micky mouse strana, by do hry připuštěny být neměly. Proč? Občas se stane, že výsledek voleb je mezi hlavními partajemi nerozhodný, potom záleží, s kým se komu podaří slepit koalici. Takový případ máme právě v Austrálii, kde o tom, která strana sestaví vládu, rozhodli prakticky dva nezávislí poslanci. Nu a když se taková situace vyskytne, tak může mít poslanec nějaké té poťouchlé strany nesmírně důležitou pozici vlivu. Kdyby to byl třeba poslanec Strany sexu, mohl by nám z té demokracie učiniti pěkný bördel. Ač tam nedocházím, proti nevěstincům nic nemám, pokud ovšem nefungují v politice. Považoval bych za žádoucí, aby politické strany byly tvořeny a provozovány podle pravidel systému. Vadí mi také, že stranám je dovoleno přijímat finanční i jiné příspěvky. Těžko mne kdo přesvědčí, že nějaký ten miliónek, darovaný politické straně, je projevem dárcova altruismu. Přál bych si systém, kde volební komise sestaví po konzultaci s publikem soubor základních otázek týkajících se řízení státu, sociální i zahraniční politiky a ekonomie. Každý kandidát, případně jeho strana, by tyto měli zodpovědět, aby mohl volič porovnat a potom se rozhodnout, komu dá svůj hlas. Politická reklama by též neměla být dovolena, jednak je svou podstatou oblbováním veřejnosti a také nahrává těm, kdo si ji mohou zaplatit Informace o kandidátech a jejich náhledy by měly být zprostředkovány třeba veřejnoprávními sdělovacími prostředky (to by měla být jejich demokratická povinnost), nebo je otisknout v brožurkách placených z našich daní. Beztak jsou ty nákladné předvolební cirkusy placeny z veřejných peněz, porůznu z našich kapes vytažených. Uvítal bych jakékoliv změny, které by nám daly lepší možnosti volit si ty nej vhodnější poslance. Jenže o tomto si mohu pouze snít Pravidla určují politici a ti nikdy neodhlasují něco, co by bylo proti jejich zájmu. U moci jsou totiž zpravidla ti, kterým daný systém vyhovuje. Významným moderním teoretikem i praktikem demokracie byl T. G. Masaryk. Z jeho myšlenek se stále dá, a mělo by se, čerpat Jeho koncept je vznešený i praktický, důraz je kladen na mravnost a lásku k bližnímu. Krátce po založení Československé republiky Masaryk prohlásil: „Tož demokracii už bysme měli, teď ještě nějaké ty demokraty.“ Mimo jiné Masaryk napsal: „Demokracie, toť diskuse.“ Já bych to rád doplnil jiným heslem, které možná nebude českému uchu znít líbezně, totiž: „Demokracie, toť schůze.“ Tohle jsem pochopil v Austrálii, jejíž demokokratické zřízení je svázáno s anglickými tradicemi. Pokud se tu lidem něco na veřejné správě nelíbí, tak nenadávají po hospodách, ale jdou do akce. Pro ilustraci uvedu jeden nedávný případ. Blízko našeho městečka se státní vláda rozhodla postavit doplňkovou elektrárnu na naftu. Žijeme v čisté přírodě, obklopeni národními parky a vzácně čistým vzduchem. 30 / nový POLYGON 3/2011 [pageend32]Jakmile byl záměr zveřejněn, občanská aktivita se rozjela naplno. Na každém rohu v městečku i v okolních vesničkách podepisovali občané petice proti té stavbě. Byla svolána veřejná schůze, kde jsme nejen zvolili výbor, který nás reprezentoval, ale také šáhli do kapsy a složili pěknou finanční sbírku na boj s dotyčnými politiky. Naše poselství k nim bylo stručné: Na to jsme si vás nezvolili, abyste bez konzultace s námi nám tu stavěli škodlivou elektrárnu. Další schůze následovaly, vypravili jsme i deputaci do Sydney, aby rázně promluvila do duše odpovědnému ministrovi. Občané vyhráli, politici kapitulovali, elektrárna se nestaví, nebylo jí totiž ani zapotřebí. Jejich pýchu jsme dodatečně odměnili při nedávných volbách, takovou porážku Labouristická strana ve své historii nezažila. Do politiky se hrnou lidé zvláštních vlastností, ne každý má předpoklady stát se politikem. Kandidát musí mít silný hlas, aby kdekoho překřičel. Také kůži hroší, případně teflonovou, aby vše, co se na něho či na ni hodí, bylo snadné spláchnout Život politiků není snadný, to beru v úvahu. Jakmile jim ale začne narůstat hřebínek, je zapotřebí je opět uskromnit na to mají občané právo, musí to ale umět A veřejná schůze je jedním z nástrojů, které k tomu slouží. S jednotlivcem nebude politik ztrácet čas, skupinu odhodlaných lidí si však nedovolí ignorovat to by se mohlo promítnout ve volebním výsledku. Úspěšná demokracie vždy roste z kořenů, zvolení přestavitelé jsou jen ozdobou na dortu. Jejich trvanlivost není ničím zaručená, proto musí naslouchat hlasům svých voličů. Jakmile jsou u vlády politici příliš dlouho, mají tendenci zpychnout ba stát se i arogantními. Proto je důležité konat volby pravidelně. Před volbami se dá s každým politikem mluvit po volbách už nemá čas. Je to tedy systém pravidelných voleb, co pomáhá udržovat jakousi politickou balanci. Dlužno ještě dodat, že Australané se sdružují do mnoha spolků a společků, které jsou vedeny demokratickými praktikami a kde už se mladí lidé učí, jak demokraticky pracovat Má-li tedy demokratický systém přinést žádoucí plody, musí být postaven na žádoucích předpokladech, tedy ve společnosti s vhodnými podmínkami a dobrou občanskou kulturou. Nutno připomenout, že demokracie není nejvhodnější systém státní správy pro kdejakou zemi a nerozvážný export demokracie může být pošetilý až škodlivý. Zbytečno je importovat demokratické chování mezi hlupáky či oportunisty. Po světě je dosti států, které byly vytvořeny na základě arbitráže, bez ohledu na kmenové, národnostní či náboženské složení. V takových zemích nenajde pro sebe demokracie zpravidla živnou půdu. Bráno teoreticky, jeví se demokracie tím nejlepším modelem státní správy, bohužel v praxi je to jiné. Řádový občan nevolí totiž jen na základě rozumného zvažování a hodnocení, je ovlivňován též emocemi, tradicemi, předsudky, neznalostí a ignoranstvím, ba dnes i technicky vyspělou propagandou. Podle toho potom výsledek vypadá a nelze očekávat nic jiného. Winston Churchill ve svém známém výroku řekl o demokracii, že jest to ta nejhorší forma vlády, s výjimkou všech ostatních, které kdy byly vyzkoušeny. S tím bych si dovolil mírně nesouhlasili, domnívám se totiž, že nejlepší formou zemského spravování jest osvícená monarchie. Za vlády třeba Karla IV vzkvétaly země české více než za dob všech prezidentů. Jenže kde vžiti v dnešním světě osvícených monarchů? My, kteří máme to štěstí, že v demokratických zemích žijeme, měli bychom si vážit osobních svobod, které nám tento systém poskytuje. A také to, že demokracie nám dává příležitost se veřejného dění účastnit, a přispívat tak k zlepšování společenských kvalit Proto je nezbytné mít na paměti, že demokracie nejsou jen práva a výhody, ale rovněž zodpovědnost a osobní účast ■ nový POLYGON 3/2011 / 31 [pageend33]Kramářská demokracie v koncích a světélko naděje LUDĚK FRÝBORT poddané před jejich politiky, (František Josef I.) čne? Ne, ani tudy cesta nevede. Vede vůbec někudy? Snad ano, třebaže nezřetelná a do mnoha slepých uliček zavádějící. Navíc lze po ní dospět k cíli leda částečnému; vůbec bychom se měli zbavit představy, že se kdesi nachází jednoduché, vše obsahující řešení, jen najít správný konec toho zašmodrcha- ného klubka a pořádně za něj zatáhnout Neméně bychom se měli zbavit navyklého předpokladu, že jen dopředu může vést cesta (k pokroku a jasu, jak se psávalo, dokud ještě byly pokroky a jasy v módě). Naopak: ztratila-li se cesta v houštinách, jen blázen poletí přes pařezy a zmoly pořád dopředu; rozumný poutník půjde po vlastních stopách zpátky až k bodu, kde z ní sešel. Kde sešla z cesty česká - a nejen česká - demokracie? Kam až je třeba se vrátit abychom ji našli? Obávám se, že velmi daleko. Mnohem dál do minulosti než k 17. listopadu 1989. Než jen k 25. únoru 1948, dokonce i než jen k 28. říjnu 1918. Je-li vůbec nějaký počátek potíží a neřešitelností, do nichž zabředla - opakuji - nejen česká demokracie, pak nejspíš někdy na přelomu století osmnáctého a devatenáctého, když dohasínal věk víry a započal věk rozumu. Prosím, já bych proti věku rozumu nic zvlášť neměl; obohatil nás o mnoho krásných věcí a rozšířil okruh lidského poznání o ti- sícinásobek, když ne o víc. Jenže to zase přehnal. Povzbuzen vědeckými a jinými úspěchy, začal se věk rozumu domnívat že může stejným způsobem ovládnout řídit a napravovat i jevy, nacházející se ve sférách mimo dosah lidských smyslů, ba Jest posláním panovníka chránit své Asi nejsem sám, koho při pohledu na politickou scénu jímá starost a strach: nedospěla česká demokracie na konec svých možností a schopností? Existuje ještě možnost udělat z demokracie kramářské demokracii skutečnou? Po loňských volbách se něco takového zdálo přicházet: konečně se český občan vzpamatoval, říkal jsem si. Konečně nechal zkoumání, která ze starých, vším blátem korupce, podfukářství protažených partají je větší a která menší zlo, konečně se zbavil hrůzy, aby uděliv hlas čemusi novému a nevyzkoušenému svůj hlas nezahodil, v prozíravosti dotud nevídané vyškrtal z kandidátek figury dávno ztrativší veškerou důvěryhodnost, pokud kdy jakou měly. I zdálo se být když ne všechno dobré, tedy aspoň na dobré cestě. A ono zase houby. Staří démoni zalezli, ale jako když se jícen pekelný otevře, okamžitě vylezli noví, ještě nestydatější, ve své nestydatosti zprofesionalizovaní... je ještě nějaká naděje? Může ještě být česká, k pláči upadlá demokracie přivedena demokratickými prostředky na cestu nápravy? Nebo musí - jsou slýchat takové hlasy - přijít na scénu nějaká rozhodná osobnost, nějaká silná ruka, jak se takovým říká, a udělat, himlhergotkrucinál už jednou, v tom blázinci pořádek? Jenže kde vzít takovou ruku? Vidí někdo nějakou? Kapesních Napoleonů, ochotných chopit se vlády i nad královstvím nebeským, když to pošimrá jejich ješitnost, je všude hojnost; ale člověk moudrý, k obětem ochotný, zájem veřejnosti nad svůj vlastní stavící... A kdyby se i vyskytl, jak se jej zase zbavit, až mu moc a vlastní důležitost začne lézt na mozek, jako že obvykle za- 32 / nový POLYGON 3/2011 [pageend34]rozhodl se, že takových sfér vůbec není; končiť přece veškeré zákonitosti přírody a vesmíru na poslední stránce učebnice fyziky. Což ovšem byl hřích domýšlivosti, jejž dějiny neodpouštějí a neodpustily. I začaly se bořit staré, zpuchřelé pořádky, aniž bylo vzato v úvahu, že jsou výsledkem předlouhého, až k samým počátkům lidské smečky sahajícího vývoje, v němž lze obezřetně pokračovat, ne však jej nahradit umělou, právě se v čísi rozjásané mysli zrodivší konstrukcí. S opovržením byly odvrhnuty feudální a o něco později buržoázni předsudky, aniž by kdo uvážil, že předsudek, toť zkratka dlouhověké zkušenosti, velící míti se před určitými jevy na pozoru. Byl vysloven požadavek svobody a lidských práv, proti čemuž by nebylo mnoho co namítat, kdyby svobodou nezačali velmi mnozí rozumět sobeckou zvůli bez ohledu na svobodu jiných; lidská práva pak, nedoplněná stejným objemem lidských povinností, nikterak neodstranila nerovnosti a nespravedlnosti, jak zamýšleno, jen je obrátila naruby. Upřednostňování neschopných před schopnými a jen tak se vezoucích před tvořivými je věru obtížno zváti triumfem lidských práv. A ovšem vzpoura proti autoritě. Nejprve královské, skončivší na popravčích lešeních jakobínské revoluce, později proti jakékoliv. Abych podal příklad: dodnes pociťujeme následky tzv. antiautoritativni výchovy, mimo jiné v nechuti západních rodičů mít vůbec nějaké děti. Bodejť. Kdo by se chtěl vztekat s rozjívenou cháskou, jíž nelze napomenout ke kázni, natož potrestat Je však i jiný, do zmíněných již vyšších sfér zasahující princip, jejž jsme opovrhnuvše autoritou porušili. Prosím váženého čtenáře, aby nepokládal následující řádky za návod k jednání, pouze za příležitost k zamyšlení. Neboť nejsou jen předsudky feudální či měšťácké, nýbrž i prudce pokrokové. Jest jak známo, demokracie vládou lidu. Jakého lidu, není přesně určeno, ale lze mít za to, že s výjimkou šílenců veškerého. Tudíž lidského průměru a někdy i podprůměru; nelze se tudíž divit že to dopadá, jak to dopadá. Vládu provozuje lid prostřednictvím svých volených zástupců, což také nějak dopadá. Lid, přenesší zodpovědnost za sebe sama na své zástupce, má hlavní zájem, aby se mu vedlo co nejlíp a bezstarostně, byť i na útraty zadluženého státu. „Stát jsem já,“ říkával prý král Ludvík XIV, zvaný Slunce. „Stát jsou oni,“ říká a ukazuje si palcem přes rameno občánek, jehož demokratická práva sestávají z všoupnutí hlasovacího lístku jednou za čtyři roky, vesměs bez viditelného účinku. Hlavní zájem lidových zástupců je ještě prostší: nějak to bez úrazu a při dobrém platu překlepat v sněmovních lavicích do konce volebního období, a možno-li, ještě do dalšího. Dál státnická prozíravost nesahává. Aby bylo těch skromných cílů dosaženo, musí se lidový zástupce chovat dle zásady: „Aby člověk mohl dělat něco užitečného, musí k tomu mít vysoké postavení. Aby si vysoké postavení udržel, nesmí už nikdy dělat nic užitečného.“ (J. Šotola - Tovaryšstvo Ježíšovo). Proto, do třetice, to také tak dopadá. Dopadá to aspoň zčásti proto, že v boji za neomezenou svobodu a proti autoritám byla zapomenuta autorita o něco vyšší, stojící mezí občanem s jeho zástupci a oněmi vyššími sférami. Byla jí a místy dosud je osoba panovníkova. To, prosím, není povzdech staromilcův, nýbrž aktuální a výsledky potvrzená skutečnost: které národy si navzdory všem pokrokům zachovaly monarchii, nalézají se ve velmi dobré společnosti; republik pak jsou po celém povrchu zemském spousty, za fajfku tabáku většinou nestojíce. To není jen tak samo sebou, to musí mít nějakou příčinu. Sám jsem si dost dlouho odmítal naznačený závěr připustit, tak jsem byl na- vřelý představou automatické výbomosti systému republikánského a jeho nadřazenový POLYGON 3/2011 / 33 [pageend35]ností nějaké směšné monarchii, pro niž není v této moderní době místa. Teď už, patře na dění před i za hřebeny šumavskými, té jistoty pozbývám. I kdyby všelijakých šejdířských kousků nebylo, politika ode zdi ke zdi, bez ohledu na budoucnost, bez poučení z minulosti, k ničemu víc než k jakémus takémus překlepání... je to vší demokratické moudrosti futrál? Nu, není. Chybiť republikánské, z rozumářství devatenáctého věku vzešlé demokracii mezistupeň, chceme-li, prostředník mezi sférami pozemskými a univerzálními, v nichž probíhají procesy našemu lidskému poznání neuchopitelné, naši existenci nicméně z podstatné části určující. Článek, jenž spojuje současnou generaci s generacemi již odešlými i ještě nenarozenými, což teprve dává dohromady zodpovědnou, solidární, svého dějinného poslání vědomou společnost Aby byl tento požadavek naplněn, k tomu nepostačí hlava státu z milosti partají, strejc v prezidentském kabátě, který se bude svých pár let samolibě roztáčet na politickém jevišti, načež zmizí, jak přišel, nýbrž autorita s výkonnou mocí sice omezenou až žádnou, zato všemi respektovaná, nad vášněmi času stojící, nevolená a nikomu nestranící, autorita důstojná, úcty požívající a úcty si zasloužící, jejíž slovo postačí, aby zmlklo hašteření a mysli se obrátily k významu vyššímu, jímž není blaho partají - jedním slovem král. Jelikož mám své exilové přátele krom jiného též v evropských královstvích, vím, co bývá proti monarchickému principu namítáno: že panovníkem se může stát i neschopný hlupák; rovněž že vydržování královského dvora, včetně všech přivdaných vévodkyň a princů je pěkně drahá legrace. To asi je, i když dvůr republikánský také není zadarmo. Král hlupák, ale v úctě a důstojnosti vychovaný, pak nikdy nemůže své zemi napáchat tolik ostud jako prezident plebejec, nenadálou slávou opojený, důstojnosti hlavy státu neuvyklý a náramně si ji užívající (aniž bych chtěl na někoho prstem ukazovat). Hlavně ale... sledovali jsme všichni, tuším, průběh britské královské svatby. Ostatně královské; ženil se teprve vnuk současné panovnice, jemuž mohou narůst hodně dlouhé fousy, než dosedne na trůn předků. Přesto: toho jásotu, té bouřlivě najevo dávané oddanosti, té manifestace věrnosti britskému trůnu... to nebylo jen tou slávou a nádherou, kočáry, róbami, klobouky a vlečkami; v tom se zkoncentrovalo cosi vyššího, smysly neuchopitelného: magické, do hlubin věků sahající a z nich sílu čerpající, sjednocující kouzlo monarchie. To nemůže poskytnout žádný prezident, i kdyby hruď metály všeho světa pokrytou měl a státnickou moudrostí jen tak zářil, jako že obvykle nezářivá. No, nechám už toho. Zda by navrácení panovníka na opuštěný trůn českých králů pomohlo vytáhnout zemi z toho, co jí nadrobilo hrabivé, lidovost se sprostotou a demokratičnost s hulvátstvím si pletoucí plebejství... snad, zčásti. Trocha aristokratické ušlechtilosti by neuškodila lidu po dvě staletí přesvědčovanému, že jen v chudobné chaloupce sídlí pravé, jadrné češství, kdežto řetízek od zlatých hodinek na pupku statkářově již jest znamením nedůvěryhodnosti, ba cizáctví. Jiná věc je, jestli je v tom, co jsem právě položil na papír, za groš reálné možnosti. Až donePředplatné Nového Polygonu pro ČTENÁŘE Z USA A KANADY: Šeky na částku 79 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 79.00 ORDER OF seventy nine DOLLARS POLYGON SIGNATURE [pageend36]dávna se zdálo, že není; do téhož nedávna, kdy ještě bylo možno kojit se nadějí, že se demokracie kramářská může proměnit v demokracii toho názvu hodnou. Té naděje, jak jsem mohl pozorovat během nedávné návštěvy země otcův mých, ubylo až skoro ke dnu; zároveň s tím jsem tu a tam zaznamenal hlasy hovořící o tom, že král, monarchie... nu, nebyl by to konečně tak úplně scestný nápad. Ty hlasy přitom sílí a osmělují se, vycházejí z izolace, takže kdoví. Kdoví, k čemu se může přiklonit český lid, bude-li současná komedie trvat ještě nějakých deset patnáct let K silné ruce? K tisícileté tradici? Jen nevím, kde vzít pro rozkradené království příslušného monarchu, já bych před takovou nabídkou prchal jako zajíc. Ale já ovšem nejsem osoba rodem a duchem panovnická, chápající jakkoli obtížné poslání co výzvu k splnění povinnosti, již neukládá ani vláda, ani parlament aniž kterékoli jiné zřízení lidské, nýbrž ona vyšší síla, jak o ní byla svrchu řeč. Aspoň světélko naděje, kde všechny dosavadní naděje uvadají. Ze jsem blázen, říkáte? No, asi jsem. Ale jen trochu. Hannover, 8. května 2011 Mýtus racionálního voliče MILAN NAKONEČNÝ Výsledky předvolebních preferencí a voleb a zejména oblíbenosti politiků vedou někdy k závěru, že průměrný volič není politicky příliš kompetentní (což je jiný výraz pro pojem politické inteligence). V tomto smyslu se používá termín iracionální volební chování jako významový protiklad pojmu racionální volební chování. Je to však založeno na sporném pojetí vztahu racionálního a iracionálního (lépe emocionálního) v lidském chování. V psychologii, včetně psychologie politiky převládá racionální model rozhodování a pro volební chování pak platí, že: voliči ponejvíce dbají na to, aby „dávali hlasy jen stranám a kandidátům, od kterých si slibují co možno nejkompetentnější a nejefektivnější uskutečňování jejich cílových představ“; rozhodujícím činitelem takového „racionálního rozhodování“ je množství informací o politice a programu stran a přítomná konzistence a koherence postojů vůči různým záležitostem; jen málo voličů má „iracionální“, tj. „afekty zatížené“ volební chování (J. W. Falter, in Lippert E., Wakenhut R. eds., Handwörterbuch der politischen Psychologie, 1983). Problém je však také v tom, že o přízeň voličů soutěžící strany jim předkládají kvazi-racionální sliby a emociogenní varovné apely (např. ODS varující v jedněch volbách před spiknutím sociálních demokratů s komunisty a v posledních volbách před dalším zadlužováním státu, vedoucímu ke zhroucení české ekonomiky). Volební štáby partají mívají k okořenění své předvolební bramboračky vždy k dispozici trochu té hysterie. Jak se tedy věci s rozhodováním voličů mají, se pokouší v novém modelu volebního chování vysvětlit následující kniha: B. Caplan: Mýtus racionálního voliče. Proč v demokeracii vítězí špatná politika (Lidové noviny Praha 2010, 388 str., přel. M. Šuster; angl. orig. 2007). Je-li racionální volba politického programu a politické ideologie mýtem, pak tu jde o volbu iracionální, tedy takovou, která protiřečí rozumu, není rozumově zdůvodnitelná. Kniha prof. Caplana, používajícího velmi sofistikovaný koncept „racionální iracionality“, je namířena proti „mýtu racionálního voliče“ a proti „bezmezné víře v demokracii“. Opírá se o propojení poznatků ekonomie, sociologie a sociální psychologie a její ústřednový POLYGON 3/2011 / 35 [pageend37]ní myšlenkou je, že: „voliči nejsou pouze neznalí, nýbrž jsou - doslova - iracionální“; „lidský úsudek silně ovládají i emoce a ideologie, a nikoli jen strohá fakta a jejich zpracování“. Autor tu sice nejde zcela slepě ve stopách módní kognitivistické psychologie, podle níž je obsah emoce jen interpretací vzrušení, vyvolaného určitou situací, ale je poplatný chybnému ztotožňování emocionality a iracionality a striktnímu odlišování prvořadých kognitivních a druhořadých emotivních funkcí lidské psychiky, což je ovšem sporné, jak prokazuje např. R- de Souza The Rationality of Emotion, 1991) a další, kteří spatřují v obsahu emocí, resp. jejich zážitkové složky, v citech, určité racionální jádro. Iracionální tak nelze ztotožňovat s emocionálním. Mnohá smýšlení jsou spojena s „dobovými pocity“, a „jesdiže lidé činí svá rozhodnutí pod vlivem mylných představ, které jsou v podstatě emocionálně přitažlivé, pak v demokraciích systematicky vítězí chybné státní politiky“ (Caplan). „Vypínáme své rozumové schopnosti“, když jde o záležitosti, ve kterých nám nezáleží na pravdě, a potom tedy „iracionalita voličů je klíčem k tomu, abychom mohli dospět k realistickému obrazu demokracie...demokracie selhávají právě proto, že voličům dávají to, co chtějí“, a tak je prospěšnost demokracie často přeceňována, a to nejen laickou veřejností, ale i některými ekonomy, soudí dále Caplan. Demokracie, či spíše politikáři v demokraciích, však voličům nedávají, co tito chtějí, ale jen jim to slibují a volič může stěží posuzovat abstraktní agitační „pravdy“, jde mu o konkrétní perspektivy dobrého života. Potom tu ovšem nejde o iracionalitu volebního chování, nýbrž o to, že voliči naletěli na sliby, a ze strany politiků pak o zneužitou důvěru voličů. Neboť průměrný volič nemůže např. racionálně posoudit, zda nabízený program řešení státní zadluženosti je realistický či nikoli, ostatně různé strany jim nabízejí v tomto smyslu různé alternativy. Voliči sice vždy nevolí peněženkami, ale volí vždy perspektivu dobrého života, což je zcela racionální. Nejsou však s to posoudit „instrumentální racionalitu“ předvolebních partajních slibů, tj. jejich realitu, zvláště nikoli realitu ekonomickou, na které se neshodnou ani profesionální ekonomové. Pro českou demokracii, pokud tu něco takového vůbec máme, také neplatí, že dává voličům to, co chtějí, nýbrž jim jen to, co chtějí, slibuje, a potom je tu ovšem důvěra zaměňována s iracionalitou. Problémem demokracie spíše je, že se nelze legálně včas zbavit hlasatelů předvolebních lží brzy odhalených a provázených drzými výmluvami. V čem však spočívá Caplanův koncept „racionální iracionality“, o němž psal již H. Marcuse (1964)? Volič soudí, že pravděpodobnost, že byjeho hlas byl rozhodující při velkém počtu voličů, je velmi malá - a protože lidé mají zálibu v určitých míněních, nezávislých na jejich pravdivosti, drží se příjemného a objektivně nepravdivého mínění a jejich iracionální volba pak znamená, že je ovlivněna příjemným a nikoli rozumným, nabízené příjemné však pokládají za rozumné - a příjemné je voliči i vyhnutí se nepříjemnému, např. důsledkům ze státní zadluženosti. A tak může demokracie vést k iracionálnějšímu rozhodování voličů, soudí Caplan a dále píše: „Z empirického hlediska platí, že mezi hlasováním a materiálními zájmy voličů existuje jen velmi nepatrná souvislost“, což však lze pro naše politické poměry úspěšně zpochybnit, když se velké množství zklamaných voličů právem obává pauperizace z připravovaných „reforem“, jejichž údajnou podmínkou je enormní zvýšení DPH, „reforem“, které jsou fakticky přípravou další kořistnické privatizace. Ať už je „materiální zájem“ definován jakkoli, naprosté většině voličů jde vždy o materiální blaho v podmínkách, kde jsou zaručeny osobní svobody a funguje právní prostředí. Caplan ze svých, výše 36 / nový POLYGON 3/2011 [pageend38]uvedených, tezí vysazuje, že méně demokracie by mohlo vést k větší racionalitě v rozhodování voličů, ale to by platilo jen za předpokladu, že by byla omezena „partajnická“ zvůle v podvodech a v nabízení předvolebních lživých slibů. To by však bylo v rozporu s bezbřehým liberalismem, který se u nás stále více kšeftařsky prosazuje. Pojem racionality nemůže být kladen jako kontradikce emocionality, jak již bylo uvedeno, a iracionální lze pak chápat sice jako nerozumné, nikoli jako čistě emocionální, ale tato nerozumnost je spíše neznalostí věcí, neschopností racionálně analyzovat politicko-ekonomické a jiné teze předvolebních agitací, které jsou ovšem prezentovány jako jedině rozumné (např. jako jediná možná efektivní opatření „vlády odpovědného rozpočtu“, která zatím zvýšila státní dluh o další desítky miliard). Je potom důvěřivost voliče v agitační sliby iracionalitou, nebo je to spíše případ oklamané mysli? „Moudrý vladař by neměl držet slovo, je-li to v rozporu s jeho zájmy,“ napsal Machiavelli; Caplan to cituje a dodává, že politici, na rozdíl od voličů, mají motivaci, aby si počínali racionálně, „když to ovlivní jejich šanci na úspěch ve volbách“, když uvažují o své popularitě a o svých ziscích. Avšak jak politické motivy oligarchů, tak i prostých voličů mají své racionální jádro, neboť usilují o co nejvíce dobra, bohužel jen vzácně také pro ty druhé. Úspěšný politik, podle Caplana, říká voličům to, co chtějí slyšet, a to je vždy příslib dobré budoucnosti. V tom není nic iracionálního, pokud slibům politiků, které se zdají být rozumné, občané věří, iracionální je však to, že jim přes všechna zklamání z politiky stále ještě věří. ■ BOLŠEVIZACE KOMUNISTICKÉ STRANY V únoru 2011 při pietni akci u hrobu bývalého čsl. presidenta Klementa Gotwalda, člen mladých komunistů veřejně chválil zesnulého presidenta za zavedení BOLŠE- VIZACE Komunistické strany. K bolševizaci patřilo překonávání sociálně demokratických tradic, odmítání spolupráce s ostatními stranami, hledání třídního nepřítele, oportunistů, reformistů uvnitř strany. Zostřené prosazování boje o moc diktatury proletariátu. Bolševizaci Gottwaldovo křídlo prosadilo soustředění moci do úzkého kruhu funkcionářů mimo demokratickou kontrolu. Později se zákonodárné a vládní instituce staly pouhými vykona- vately pokynů centra ÚV Komunistické strany. Bolševizaci vznikl i zákon na ochranu „lidovědemokratické“ republiky, který umožňoval bezskrupulózní likvidaci opozice, včetně fyzického týrání i československých hrdinů, kteří bojovali proti nacismu a jejich diskreditaci. Byly zřízeny tábory nucené práce. Byl vytvořen systém politických procesů na likvidaci občanů označených za „nepřátele lidu“. Bolševizace připustila příjezd sovětských politických poradců k zavádění sovětských „zkušeností“. Množství lidí, kteří bolševizaci zahynuli za dvaasedmdesát let v „mírovém táboře socialismu od Pacifiku po Jáchymov jde do desítek milionů a komunisté vždy souhlasili s rozhodnutími vycházejícími z centra Komunistické strany Sovětského svazu. Bolševizaci se strana stala totalitní, nedemokratickou. Chválit dnes veřejně zesnulého presidenta za to, že bolševizaci zavedl, znamená s bolševizaci veřejně souhlasit a propagovat mezi mladými lidmi. Bolševizace zavinila smrt milionů, statisíců rozvrácených rodin a nešťastných dětí. Komunisté i dnes dogmaticky uznávají marx- leninskou ideologii, která k prosazování svých názorů násilí doporučuje. Karel Mrzílek nový POLYGON 3/2011 / 37 [pageend39]justice ■ justice ■ justice ■ justice ■ justice ■ justice ■ justice PRÍBEHY Česk é j ust ic e MILAN HULÍK Příběh padesátý třetí: FUNKCIONÁŘKA Když Ondřej Neff psal 22. 3. 2002 v Neviditelném psu: „Pokud se bavím nebo mejlíkuji s lidmi o právu, tak z téchto rozhovorů nebo psaní to vypadá, že řadový občan už ani moc nedoufá, že někdo probudí tu mytologickou bytost zvanou rovná právní spravedlnost v České republice,“ tak měl pravdu. V našich dvou posledních příbězích se sice probudila, dokonce tak, že to vypadalo, že už neusne, ale z dále uvedeného rozhodnutí Ústavního soudu je zřejmé, že začala zase dřímat. Tento příběh je detektivkou, politickým hororem, ale i příběhem o nevypořádané spravedlnosti a také příběhem o zapomnění, jak se dnes kauzy z 50. let jeví ministerstvu spravedlnosti i českým soudům. Josef Pták byl dne 27. března 1958 Krajským soudem v Praze sp. zn. 1 T 06/58 odsouzen pro trestný čin vraždy spáchané ve spolupachatelství podle §§ 6, 216 odst 1,2 písm. e/ tr. zákona č. 86/1950 Sb. v souběhu s tr. činem velezrady podle § 78 odst 1,2 písm. a/ uvedeného tr. zákona k trestu smrti, když tento rozsudek byl potvrzen usnesením Nejvyššího soudu ČR dne 7. června 1958 sp. zn. 2 To 058/58, kterým bylo odvolání Josefa Ptáka a dvou spoluobžalovaných zamítnuto. Tresty smrti byly vykonány. Byly tresty smrti vynesené nad odpůrci komunistického režimu spravedlivé, když jejich jednáním zemřela násilnou smrtí žena? Jednání J. Ptáka bylo posouzeno jako dílčí skutek v řetězci jednání, který časově předcházel navazujícímu dílčímu jednání spolupachatelů Antonína Landstoffa, nar. 26.8.1915, Josefa Kubelky, nar. 30.11.1902, Josefa Koupila, nar. 25. 10. 1919 a Anny Kubelkové, nar. 12. 1. 1908, které ve svém souhrnu způsobilo zastřelení předsedkyně MO KSČ v obci Chrastná Anny Kvá- šové dne 10. ledna 1952, přičemž všechna navazující dílčí jednání spolupachatelů měla být zahrnuta alespoň eventuálním úmyslem J. Ptáka, jak požadoval tehdejší § 6 tr. zákona 86/1950 Sb. Důvodem pro dále uvedená podání, která měla J. Ptáka rehabilitovat a která byla nakonec rozhodnutími polistopadové demokratické justice zamítnuta, bylo tvrzení komunistického soudu, že společné jednání všech pachatelů bylo zahrnuto alespoň jejich eventuelním úmyslem, když toto tvrzení bylo oslabeno několika skutečnostmi, které naproti tomu posilují závěr, že se jednalo o exces A. Landstoffa z dohodnutého jednání a J. Pták předem věděl a byl srozuměn toliko s ponížením a potupením poškozené A. Kvášové - až sem právnickým jazykem. Příběh A. Kvášové, fanatické komunistky podílející se na komunistickém teroru české vesnice v nejhorších letech poúnorové totality, je příběhem o teroru a kontra teroru. A také příběhem o samozvané justici a vraždě ženy. Obětí trestného činu vraždy zastřelením dne 10. ledna 1952 byla předsedkyně MO KSČ v obci Chrastná, plnící jí stranou zadané úkoly při „združstevňování“ vesnice. Popravenými pachateli byli odpůrci 38 I nový POLYGON 3/2011 [pageend40]komunistického režimu, takže celý případ tím získal politické pozadí v rámci nesmiřitelného třídního boje na vesnici, vyhlášeného komunistickou stranou. I toto politické pozadí však nic nemění na tom, že ani mstitelé z řad odpůrců komunistického režimu neměli právo se stát soudci a nakonec vykonavateli jimi samotnými vyneseného nejvyššího trestu. Problémem ovšem zůstalo, kdo byl oním mstitelem, kdo soudcem a kdo z oněch mužů měl úmysl usmrtit A. Kvášovou. Rozhodnutí shora uvedených soudů bylo více než právní - promítala se do něj politika, třídnost a nesmiřitelný boj proti nepřátelům socialismu - tedy tehdejší momentální socialistická zákonnost; a bylo především politické. Tato trestně právní politika se odrazila především v tom, že shora uvedená rozhodnutí soudů nerozlíšila mezi mírou naplnění subjektivní stránky trestného činu, tedy zaviněním v jeho jednotlivých formách, včetně motivů jednotlivých pachatelů zahrnutých do původní dohody - komunistickou funkcionárku odvézt do lesa, přivázat ji ke stromu a ostříhat. I takové jednání by bylo trestným činem, ovšem zcela jiného charakteru a s jiným trestněprávním postihem. Politizace a třídnost tehdejší komunistické justice však nedovolily tehdejším soudům celou kauzu posoudit jen z hlediska trestního zákona, pokud ovšem tyto soudy vůbec rozhodovaly samostatně a nevynesly rozsudek předem schválený politbyrem KSČ. Příbuzní Josefa Ptáka, který měl nej- menší účast na zastřelení A. Kvášové, se však ani po letech nechtěli spokojit s tím, že by někdo z jejich rodiny měl být sprostým vrahem. Proto se obrátili na Úřad pro dokumentaci a vyšetřování zločinů komunismu (ÚDV), aby podal podnět ke stížnosti pro porušení zákona. Tímto podáním chtěli iniciovat vlastní stížnost pro porušení zákona, kterou může podat jedině ministr spravedlnosti. Ministerstvo spravedlnosti ČR sdělením ředitele odboru dohledu informovalo stěžovatele, že ministr spravedlnosti neshledal ve shora uvedené věci důvody k podání stížnosti pro porušení zákona ve smyslu § 226 odst.1,2 tr. řádu a podnět odložil. Jeden příbuzný se však nevzdal. Prostřednictvím advokáta se obrátil s opakovaným podnětem na ministra spravedlnosti, protože se nehodlal smířit s tím, že se jeho prastrýci nedostalo spravedlnosti a tento opakovaný podnět byl předložen Komisi pro přezkum vyřizování podnětů ke stížnostem pro porušení zákona, která v postupu a negativním vyřízení napadeného rozhodnutí ministra spravedlnosti neshledala pochybení. Ministerstvo spravedlnosti tedy rozhodlo znovu tak, že po vyžádání stanoviska Nejvyššího státního zastupitelství ve smyslu § 466 tr. řádu, byl uvedený opakovaný podnět znovu odložen s tím, že toto stanovisko je konečné a na další podání v uvedené věci nebude reagováno. Ze sdělení o vyřízení věci jiným způsobem (před podáním podnětu ke stížnosti pro porušení zákona) informoval ÚDV tohoto příbuzného o skutkových zjištěních a výsledcích vyšetřování a o obsahu tehdejší dokumentace orgánů SNB a StB v přípravném řízení v r. 1958. Z tohoto sdělení, které se nakonec stalo i základem pro vypracování podnětu ke stížnosti pro porušení zákona a nakonec i ústavní stížnosti, vyplývá následující: Obžalovaní J. Koupil, J. Kubelka, A. Landstoff a J. Pták se dohodli, že soudružku Kvášovou vystraší a zesměšní, a tím ji přimějí, aby upustila od svého politického fanatismu. A. Kvášová, od r. 1949 hlavní opora strany na tamější vesnici, patřila k horlivým budovatelkám nového režimu na kutnohorském okrese. Podle dobového posudku ONV byla „obětavou funkcionárkou KSČ i MNV“ a zúčastňovala se všech schůzí, na kterých dávala nový POLYGON 3/2011 / 39 [pageend41]své správné připomínky“...“byla vzorem v plnění povinností funkcionáře, byla nekompromisní, umírněné povahy, dobrá hospodyně a starostlivá matka“. V r. 1950 na okresní konferenci KSČ „odhalila záměry vesnických boháčů, když prohlásila, že dělníci v továrnách mají hlad, zatímco sedláci na vesnicích dělají jen samé nutné porážky a šmelinaří.“ Následně jí někdo rozbil okno. Sekretariát obvodního výboru KSČ v Kutné Hoře ve svém hodnocení zase zdůrazňoval, že Kvášová se snažila „potlačit vliv kulaků a založit JZD.“ Teprve v r. 1957 oznámil JUDr. Bohumil Holman, advokát, že Josef Kubelka, u kterého byl předchozího dne v Praze na přátelské návštěvě, byl zřejmě účasten na vraždě Kvášové, o které věděl z tisku, jak měl možnost zjistit z hádky manželů Kubelkových. V důsledku této indiskre- ce a následného oznámení zadržela StB manžele Kubelkovy a od nich se dostala k dalším spolupachatelům, Josefu Ptákovi, Antonínu Landstoffovi a Josefu Koupi- lovi. O politizaci věci svědčí skutečnost, že po měsících výslechů byli jmenovaní ještě s dalšími obžalováni nejen z vraždy, ale i velezrady, nedovoleného ozbrojování a dalších trestných činů. I když, jak zjistil kpt Tomáš Lemfeld z ÚDV, bylo vyšetřování se zřetelem na tehdejší dobu poměrně objektivní, přesto z vyšetřovacích spisů čiší snaha o vykonstruování organizované „protistátní teroristické skupiny“. Z kritického studia celé dokumentace se podává, že vražda A. Kvášové byla nejspíše důsledkem psychopatické osobnosti obviněného A. Landstoffa. Ten, jak je uvedeno v jeho dokumentech, byl velice problematickou osobností, po válce v pohraničí se jako člen revolučních gard účastnil excesů, podílel se na odsunu Němců, pak se v dalších zaměstnáních dopouštěl krádeží a v důsledku své povahy vystupoval pánovitě a arogantně a nakonec, v zájmu své kariéry, vstoupil do KSČ. I jako pozdější správce národní pekárny a předseda pekařského družstva měl díky své povaze řadu konfliktů, rozvedl se a díky nové manželce se seznámil s manžely Kubelkovými. Tito manželé, kteří jako příslušníci střední třídy patřili k antikomunistické rezistenci, se podíleli na drobném antikomunistickém odboji (tiskem a rozhazováním letáků) a stýkali se s podobnou opoziční společností, se kterou poslouchali zahraniční rozhlas. Do této společnosti přivedla nová manželka A. Landstoffa svého manžela. Ten, jako „odboj ář“ mýtoman začal tuto rezistentní společnost ohromovat svými „odbojovými“ historkami ajednou jim přinesl ukázat dvě pistole a učil společnost s nimi zacházet Tajně jim sděloval, že je členem rozsáhlé odbojové organizace napojené na zahraničí, která převádí lidi přes hranice,a při tomto verbálním „antikomunistickém odboji“ přišla řeč i na fanatickou komunistku Kvášovou, která ohrožovala pasivní a aktivní odpůrce režimu. Uvedená samoprezentace Landstoffa jako předního činitele antikomunistic- kého odboje přivedla J. Ptáka k myšlence, jak by bylo možné s jeho pomocí ji odradit od její aktivní prokomunistické činnosti. Doslovně podle vyšetřovacího spisu prohlásil, „že by potřebovala nějak potrestat, aby prý zchladla a nadále nebyla taková.“ Fakt, že A. Kvášová udávala odpůrce režimu, potvrzuje i jedna zpráva vyšetřovatelů pro ministra vnitra Rudolfa Baráka: „...Před r. 1952 byl několikrát pro svoji obchodní činnost z popudu Anny Kvášové vyšetřován orgány VB“. Uvedená informace Landstoffa nadchla a začal organizovat zastrašovací akci proti Kvášové. Josef Pták znal poměry v její obci, a proto měl označit její bydliště - stále ovšem s vědomím, že ji budou jenom strašit Do akce byl dále zapojen Josef Koupil, který disponoval potřebným autem. I ten byl jedním z členů antikomunistické společnosti kolem manželů Kubelkových. Landstoff, Kubelka a Koupil proto vyrazili 10. ledna 1952 kolem osmé večer do Chrastné, kde na ně čekal J. Pták. Zatímco 40 / nový POLYGON 3/2011 [pageend42]Landstoff tvrdil před vyšetřovateli i soudcem, že byli dohodnuti na „odstranění“ Kvášové, tak ostatní tři - Koupil, Kubelka a Pták vypovídali, že Kvášová měla být jen přivázána ke stromu a ostříhána. Jak uvedl vyšetřovatel UDV kpt Lemfeld: „...Vmomentě, kdy vyjížděli na cestu, tak věřím, že ti dva měli v úmyslu Ji Jen vystrašit Ale byli to zmatkáři, kteří se dostali do vleku Landstoffa, říká vyšetřovatel ÚDV a dodává: „..Jeho čin s žádným odbojem a žádnými idejemi nesouvisel, řešil si tím jen své osobní problémy.“ V roce 1952 mohla StB případ vyšetřit, když Landstoff dále v zaměstnání a přímo jednomu spoluzaměstnanci, agentovi StB, dále vykládal historky o své odbojové protikomunistické činnosti, a dokonce mluvil i o likvidaci jedné komunistické funkcionárky nedaleko Kutné Hory. Když StB po oznámení shora uvedeného agenta některé jeho historky prověřila, tak zjistila, že si je Landstoff vymyslel, a poté co prověřila jeho alibi na noc, kdy byla Kvášová zavražděna, a zjistila, že nemohl být v Chrastné, tak i na místě vraždy, celou věc uzavřela s tím, že Landstoff je fantasta. Obžaloba v roce 1958 se plně ztotožnila se závěry StB, že v daném případě šlo o organizovanou protistátní skupinu, jejímž cílem bylo Kvášovou zabít Proces, který probíhal od 25. do 27. března v Tylově divadle v Kutné Hoře, byl typickým stalinistickým procesem. Rudé právo procesu věnovalo seriál, byl o něm natočen dokumentární film a v bývalém Baťově obchodě na Václavském náměstí, kde za protektorátu byly vystaveny věci parašutistů Kubiše a Gabčíka, byla inscenována výstavka fotografií a doličných věcí pachatelů. Samozřejmě byly organizovány petice pracujících, ve kterých žádali nejpřísnější tresty, na které také došlo. Landstoff, Pták a Kubelka byli odsouzeni k trestu smrti, Kubelková a Koupil na 25 let, Marie Nová na 15 let a další čtyři obvinění na 4 - 15 let. Do očí bijící nepoměr mezi trestem smrti pro Ptáka, který vůbec nebyl na místě činu, a Kubelku, jenž dostal „jen“ 25 let, se dá vysvědit tím, že Kubelka mnohem více spolupracoval s vyšetřovateli, zatímco Pták pro dobovou propagandu představoval ideální figuru. Antonín Landstoff, Josef Kubelka a Josef Pták byli oběšeni 9. července 1958. Anna Kubelková zemřela 14. května 1967 v pardubické věznici. Josef Koupil byl z vězení podmínečně propuštěn v březnu 1969. Marie Nová se dostala na svobodu na amnestii již v květnu 1960. Další čtyři odsouzení byli amnestováni v letech 1959-1962. Vletech 1991-1992 byli členové skupiny částečně rehabilitováni. Land- stoffovi, Ptákovi, Kubelkovi a Kubelkové zůstal zbytkový trest za vraždu ve výši 15 let Marie Nová byla rehabilitována úplně. Případ Anny Kvášové se stal „pomníkem“ v propagandě komunistického režimu. V roce 1967 při soudu se spisovatelem Janem Benešem, Karlem Zámečníkem a v nepřítomnosti s Pavlem Tigridem obžaloba operovala s tím, že vrazi A. Kvášové jednali pod vlivem Tigridem řízené Svo- PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend43]bodné Evropy, která vyzývala k provádění individuálního teroru proti členům KSČ (Pavel Tigrid byl odsouzen k trestu odnětí svobody na 14 let). V hanopise na Tigrida, sepsaného jistým Petrem Bednářem o jedenáct let později s titulem „Poslední role pana T“, je Landstoff již přímým vykonavatelem Tigridova příkazu vysílaného kódově Svobodnou Evropou. Tak se obec Chrastná a Anna Kvášová spolu s obcí Babice a bratry Mašinovými staly dokladem zběsilého třídního teroru nepřátel socialismu a agentů imperialismu. V roce 1982 byl na místě vraždy vztyčen třímetrový mramorový monolit s pamětní deskou. Jeho okolí je dodnes i přes svoji odlehlost pietně udržováno, na rozdíl od zdevastovaného památníku padlých z první světové války, který se nachází uprostřed Chrastné. Stanovisko Nejvyššího státního zastupitelství, na základě kterého ministr spravedlnosti neshledal důvod k podání stížnosti pro porušení zákona a podnět odložil, zůstalo stěžovatelům neznámé - mohli proto činit závěry jen z hlediska „a contrario“ a nemohli polemizovat s vývody Nejvyššího státního zastupitelství. Již tento „anonymní“způ- sob vyřizování podnětu k podání stížnosti pro porušení zákona v ČR je porušením práva na spravedlivý proces, které je garantováno nejen Listinou práv a svobod jako součásti české Ústavy, ale i článkem 6 Evropské úmluvy o lidských právech. Negativní stanovisko ministra spravedlnosti nebylo zdůvodněno vůbec. Protože podle názoru stěžovatelů nebyla podnětu ke stížnosti pro porušení zákona věnována větší pozornost a v žádném případě neměl být vyřizován způsobem obvyklým pro obecnou kriminalitu, jak to vyžadovala i pieta a úcta k obětem komunistického režimu a potřeba vyrovnání se s komunistickou minulostí (tak jako i obdobím nacistické totality), a nakonec i prostá lidská slušnost, rozhodl se příbuzný Josefa Ptáka podat ústavní stížnost proti dosavadnímu rozhodování v této věci. A to i z důvodu porušení tehdejšího trestního zákona. Rekonstrukce činu totiž nepotvrdila, ale ani nevyvrátila obhajobu Kubelky, Ptáka a Koupila, že dohodnutým cílem akce bylo A. Kvášovou pouze v lese přivázat a ostříhat, a tím ji odradit od její aktivní prokomunistické činnosti. Nedbáním tohoto důkazu při procesu byla totiž porušena zásada „in dubio pro reo” - při pochybnostech ve prospěch obžalovaného. >>> ODS - 20 let na politické scéně Konzervativní strana přeje členům Občanské demokratické strany k 20. výročí založení tohoto respektovaného liberálního uskupení mnoho úspěchů v politických zápasech naší doby. V této souvislosti vítáme některá citlivá ekonomická opatření vlády, v níž máte odpovědnost za několik důležitých rezortů a kterou vede váš předseda Petr Nečas. Vítáme také znatelný příklon celé vlády pod vedením jejího předsedy blíže ke konzervativním hodnotám. V této souvislosti zejména oceňujeme účast nejvýznamnějších představitelů vaší strany na pohřbu člena skupiny bratří Mašínů a zároveň i člena Konzervativní strany pana Milana Paumera. Oceňujeme rovněž snahu o ukotvení památky účastníků III. odboje v paměti českého národa, a to formou přijeti příslušného zákona. Věříme, že členové a vedení Občanské demokratické strany budou ještě více akcentovat ve svém praktickém působení nejen na naší politické a společenské scéně konzervativní hodnoty, zejména ochranu svobody každého člověka, Ústavu naší země, malý a levný stát, a také skutečný boj proti korupci a zadlužováni. Přejeme vám, aby se vaší straně podařilo rázně vypořádat s korupčníky a s těmi, kteří vaši značku v minulých letech dobře nereprezentovali. Konzervativní strana, Praha, 20. dubna 2011 [pageend44]O této ústavní stížnosti rozhodl ÚS ČR před několika dny. Ondřeji Neffovi můžeme sdělit, že se zase spalo. Ustavní stížnost byla jako nedôvodná zamítnuta. Josef Pták, který chtěl postrašit fanatickou komunistku, zůstal vrahem! 31.5.2011 Smrt na hranici PETER ŽALOUDEK 26. března 2011 jsem v rakouském rozhlasu Ö1 vyslechl hodinovou relaci nazvanou Smrt na hranici. Relace mě hluboce zasáhla, vyžádal jsem šiji v rozhlase, slovo od slova přeložil a pak ve zkrácené formě přepsal do této podoby. Měl jsem s tím hodně práce. Důvody, proč jsem si s tím textem dal tu námahu, jsou tyto: 1. Od dob rakousko-uherské monarchie, ale také dnes, po pádu komunismu, se neustále mluví o třenicích mezi Čechy a Rakušany - o vzájemných výtkách, podezírání, závisti. „Češi a Rakušané si jsou příliš podobní svou mentalitou,“ slýchám často. Ve vztazích mezi Čechy a Rakušany to funguje stejně, jako když se důvěrně znají a následně navzájem kritizují členové jedné rodiny. 2. Za léta své emigrace a života v Rakousku jsem měl možnost poznat několik nádherných osobností, které uprchly po roce 1948 z komunistického Československa a dnes žijí buď v Rakousku, nebo roztroušeny po celém světě. Ale znám i takové překrásné osobnosti, které byly při pokusu o útěk zadrženy, zatčeny, dlouhá léta vězněny a následně celý další život ve svém rodném Československu diskriminovány - mezi nejznámější z nich patří již zemřelý někdejší tajný biskup Felix Maria Davídek a dnes v Bratislavě žijící P. Anton Srholec. F. M Davídek si odseděl za pokus o ilegální přechod do Rakouska 14 let, P. Srholec prožil po témže obvinění 10 let v jáchymovských dolech. Všem těmto osobnostem, žijícím kdekoliv po světě nebo již zemřelým, bych rád vzdal tímto textem holi 3. Ne všechno, co je černé, je černé a co je bílé, je bílé - říká psychologicko- -teologickým pohledem ovlivněná životní zkušenost Za tím, jak se člověk navenek chová, se skrývá množství nesčetných, většinou neznámých detailů. Pod vlivem těchto detailů se pak člověk chová tak nebo onak a je jedno, jestli je to Rakušan, Čech, nebo Slovák Posuďte prosím sami, jak komplikovaný někdy život může být a jak není vždy - já bych řekl většinou - snadné jednoznačně říci, kdo a za co nese vinu... V sobotu 4. srpna 1956 se v rakouské vesnici Rabensburg nedaleko od Břeclavi vydali v podvečerních hodinách dva mladí Rakušané Karl Benedikt a Walter Wawra chytat ryby do blízké řeky Thaya - Dyje, která zde tvoří hranici, probíhající jejím středem. Z rybolovu se již nikdy nevrátili a trvalo víc než půl století, než se vysvětlilo, co se v osudný den s rybáři stalo. Tato oblast, kde se do Dyje vlévá Kyjovka, aby se o pár kilometrů jižněji spojily s vodami řeky Moravy, bývá často postižena povodněmi, nánosy bahna a ničením úrody. V celém povodí je množství mrtvých ramen s bažinami a nádherná přírodní rezervace s rozmanitými druhy zvířat, která se jinde vyskytují jen zřídka, a samozřejmě také hojnost ryb. Lovívá se zde buď na udici, anebo do sítí, které visí na speciálně upravených žerdích. Když se spustí do vody a po určité době vytáhnou, úlovek bývá téměř vždy jistý. Walter Wawra pracoval jako automechanik a zároveň strážný ropné pumpy u firmy SMV - Sowietische Mineralölverwaltung - předchůdce dnešního ropného koncernu ÖMV protože právě v této severovýchodní části Rakouska se dodnes těží ropa. Byl to člověk společenský, bezkonfliktní, často jezdíval do Vídně, nikdo nový POLYGON 3/2011 / 43 [pageend45]tehdy nevěděl proč. V roce 1956 mu bylo 26 let Rybaření bylo jeho hobby, a nejen to - bylo to již pytláctví, kterému propadl. Doma na dvoře měl množství koryt a van, ve kterých plavali sumci, štiky, kapři a candáti, Udě z vesnice k němu chodili a on jim je prodával za smluvní ceny. Jako znalec rybaření zjistil, že mnohem více ryb se nachází na české straně, kde měly díky močálům a jejich neprístupnosti větší klid. Proto měl sítě natažené i tam, ale s tím se nikomu v době studené války nechlubil, protože lovit v prostoru přísně hlídané hranice bylo víc než podezřelé. Bylo to území „železné opony“ se silnými reflektory, ostnatým drátem, místy nabitým elektřinou, se zaminovanými poli, strážními věžemi, betonovými bunkry, v němž se pohybovali těžce ozbrojení vojáci se psy a vysílačkami. Walter Wawra znal tato místa velmi dobře a měl i své důvody, proč byl klidný, i když lovil v zakázaném pásmu. V onen osudný den byly ve vesnici hody. Wawra den a noc předtím strávil ve Vídni. Protože se muži ani druhý den ráno po rybolovu nevrátili domů, vydala se je Wawrova manželka se sestrou jeho matky Vladimírou Rosinger, dnes jedinou dosud žijící svědkyní, hledat Našly jen části oděvů a motorku. Původně s nimi měl jet ještě Walterův strýc pan Rosinger, ten měl ale svou motorku zrovna pokaženou. Zeny šly na policii a ohlásily pohřešované. Policie místo nejdřív sama ohledala a potom kontaktovala ministerstvo zahraničí, které žádalo československé ministerstvo o vysvětlení - žádná zpráva však odtamtud nepřišla. Obrátila se tedy na mezinárodní Červený kříž, ale ani ten neuspěl. O pár měsíců později, 4. října 1956, uveřejnil rakouský Bildtelegraph tuto informaci: „Dva otcové rodin odvlečení, nebo utopení? Stopy vedou na československou smrtící hranici.“ Noviny se odvolávaly na svědectví lidí, kteří se oné noci také zdržovali při rybolovu v uvedené oblasti. Jeden z rybářů řekl: „Té noci se hodně střílelo a osvětlovala se obloha. Zaznělo nejméně 80 až 100 výstřelů.“ Místo, kam Walter Wawra tak často chodíval, je dnes tak jako tehdy označené pohraničním sloupem, na němž je vyryto číslo XI/5. Jak vypadalo toto místo po skončení B. světové války? Mezi roky 1945 až 1948 zde byl prakticky volný pohyb, lidé chodili za prací z jedné na druhou stranu; tak se koneckonců na Moravě seznámil i Walter Wawra se svou budoucí manželkou. Po komunistickém puči však byla hranice mezi Československem a Rakouskem hlídána, byly zde betonové bunkry a postavena „železná opona“. Do roku 1955, kdy byla severovýchodní část Rakouska obsazena Sověty, nebyla tato část hranice střežena tak přísně, po odchodu sovětských vojáků z Rakouska se však hermeticky uzavřela. Než se tak stalo, prchaly tudy před komunismem desetitisíce lidí. Když se dva mladí rybáři domů nevrátili a ani žádné odpovědi z oslovených míst v Československu nepřicházely, příbuzní a celá vesnice Rabensburg se začali smiřovat s tím, že je již nikdy neuvidí. Manželka Waltera Wawry se znovu vdala. Jen jeho syn nepřestával doufat, že otec je snad v nějakém pracovním táboře a že ho jednou přece jen znovu uvidí. Trvalo víc než půl století, než mu tuto naději vzala jediná děsivá fotografie: dvě mrtvoly ležící na břehu řeky Dyje, na nohách tenisky, mokré kalhoty, horní část těla nahá. Několik let po pádu komunismu, když si rakouští a čeští pohraničníci na sebe zvykli a začali mít mezi sebou i přátelské vztahy, se obrátil Milan Vojta z Břeclavi, příslušník celní vojenské stráže, na svého staršího, do penze odcházejícího rakouského kolegu Franze Hubera z Ber- nhardsthalu, vesnice sousedící s Rabens- burgem, s prosbou, aby mu řekl něco o mimořádných událostech, které on jako rakouský strážce hranice zažil. Slovo dalo slovo, a pak se zase Franz Huber zeptal Milana Vojty, zda by nemohl vypátrat něco o osudu dvou rakouských občanů Kar- 44 / nový POLYGON 3/2011 [pageend46]la Benedikta a Waltera Wawry, kteří zmizeli v srpnu 1956. Pan Vojta kontaktoval českého novináře Luďka Navaru, pracujícího pro MF Dnes a pro ČT, specialistu na „tragédie Železné opony”. Ten mu téměř obratem poslal e-mailem listinu, tzv. Todesliste - statistiku 174 obětí, zavražděných na česko-rakouské hranici mezi lety 1948 až 1967. Pod čísly 167 a 168 byli uvedeni dva neznámí muži, zastřelení 4. brigádou dne 4. srpna 1956 na řece Dyji. Podle české zprávy byl odhadovaný věk zastřelených kolem 38 let (ve skutečnosti byli mladší). Při dalším pátrání našel pan Vojta v jednom břeclavském archivu účet na zhotovení dvou rakví, ve kterých byli 5. srpna 1956 na tamním hřbitově pohřbeni pod čísly hrobů 4 a 5 dva neznámí muži. Redaktor Luděk Navara natočil pro ČT v roce 2009 dokumentární film s názvem Ztracení otcové. V hospodě poblíž hranice u Břeclavi pak předal Milan Vojta synovi Waltere Wawry fascikl s dokumenty o zastřelených. Fotografie ukazují přímo idylickou krajinu - v poklidné hladině Dyje se zrcadlí duby, na břehu leží bezduchá těla, uprostřed řeky trčí červené kůly, na jednom z nich bílá cedule s černým nápisem Rakousko, aby bylo ze zhotovené fotografie jasné, že zastřelení se nacházejí na cizím, československém území. „Zpracoval jsem materiál k této události ze všech archivů do posledních detailů,“ říká historik Miroslav Kasáček z archivu bezpečnostních složek Paměť v Kanicích u Brna. „Smutné na tom je, že někdejšímu režimu nezáleželo na lidském životě. Existovalo jen mlčení, mlčení a zase mlčení. Při zjišťování některých informací se mi dělalo špatně. Příbuzní zavražděných neměli celá desetiletí ani nejmenší zprávu o tom, co se stalo.“ Případ Benedikta a Wawry je bohatě dokumentován korespondencí mezi ministerstvem vnitra a vedením komanda pohraničního vojska: „Hlásíme ministerstvu vnitra a vedení komanda, že byly zastřeleny dvě neznámé osoby v povodí řeky Dyje,“ znělo první, velice strohé úřední hlášení. Kresby na fotografiích dotvářejí plastiku celé tragické události: betonový bunkr vzdálený necelých 50 metrů, vtok řeky Kyjovky do Dyje; místo, kam rybáři položili sítě, bylo označeno červenou barvou, aby bylo zřejmé, že je to na české straně. Vojáci, kteří měli v bunkru službu, zaslechli hlasy, ihned vyběhli ven a běželi daným směrem. Když spatřili dvě neznámé osoby, zakřičeli: „Stůj!“ Milan Vojta se domnívá, že vojáci a rybáři se navzájem znali, že mezi nimi existoval určitý druh soužití, jinak by si přece Rakušané nemohli dovolit překročit hranici a položit sítě na české straně, navíc v tak bezprostřední blízkosti bunkru. Bohužel krátce předtím, než tam rybáři přišli, byla vojenská hlídka vyměněna, což není u vojáků nic neobvyklého. Noví, mladí pohraničníci Emil Vaněk a Milan Garajko pocházeli ze vzdálených míst Československa, neměli k této části země žádný vztah, neznali nic ze zdejší historie. Bývali to většinou nevzdělaní, lehce manipulovatelní muži, které posílali právě k hranicím. Oblékli je do munduru, do ruky jim dali samopal a nařídili, aby za každou cenu ochraňovali zemi před vetřelci z kapitalistického Západu. Za úspěšné splnění úkolu bývali odměňováni výjimečnou dovolenou, diplomy či hodinkami. Byli ozbrojeni automatickými pistolemi československé Zbrojovky, jejichž zásobník měl 26 nábojů. Na Wawru vystřelili čtrnáct ran, na Benedikta dvacet. Celý případ byl zapro- tokolován vojenským právníkem: První otázka: Jaký byl váš úkol při výkonu služby ze 3. na 4. 8. 1956? Odpověď: Měl jsem bránit prostor kolem bunkru a prostor soutoku Kyjovky a Dyje. Druhá otázka: Co chcete uvést jako neobvyklé při výkonu služby? Odpověď: Do 23 hodin 55 minut byl všude kliď Pak jsme něco uslyšeli a vyběhli jsme ven. Starší Vaněk byl nadřízeným. nový POLYGON 3/2011 / 45 [pageend47]V minulých týdnech byli v této oblasti zaregistrováni utečenci nebo agenti, a proto musel dávat pozor na to, co se zde děje. Přikázal mi, abych zůstal v bunkru a sám se vydal k soutoku. Asi v desetimetrové vzdálenosti jsem spatřil člověka. Zakřičel jsem, aby zůstal stát Pakjsem spatřil jinou osobu. Oba skočili do vody. Protože nezůstali stát vystřelil jsem dvakrát pro výstrahu do vody. Pořád prchali k pravému břehu, běžel jsem za nimi a křičel: Stůjte! Znovu jsem dvakrát vystřelil pro výstrahu. Když se ale narušitelé míru nadále vzdalovali, začal jsem na ně střílet Potopili se. Vynořila se jen jedna postava, která chtěla dále plavat Znovu jsem do toho člověka střílel, tak dlouho, až zůstal i on pod vodou. Pak jsem uslyšel, jak Garajko na někoho křičí: Stůj! Milan Garajko zůstal nejdříve u bunkru, slyšel výkřiky a střelbu svého kolegy: „Když se ten, který zůstal jako první pod vodou, časem vynořil a hrozilo nebezpečí, že by mohl utéci, střílel jsem do něho a baterkou jsem pak osvítil hladinu vody.“ Na základě fotografií a stručného popisu událostí Milan Vojta dodává: „Pan Benedikt byl pod vodou asi 30 vteřin. Pak ho vytáhli ven a znovu do něho stříleli. Pravděpodobně však nezemřel zastřelením, ale utonutím. Pan Wawra byl na místě mrtvý, v hlavě měl tři rány.“ Redaktor Luděk Navara situaci uzavírá těmito slovy: „Československé ministerstvo vnitra bylo tehdy postaveno před dvě možnosti: Bud’ oznámí rakouskému ministerstvu vnitra, že dva rakouští občané byli zastřeleni při ilegálním vstupu na území Československa, anebo bude mlčet, k incidentu se vůbec nebude vyjadřovat, nanejvýš poukáže na neutrální informace typu povodně či nešťastné utonutí. Rozhodlo se pro druhou variantu. Za toto řešení byl zodpovědný zástupce ministerstva vnitra Ludvík Hlavačka, generálmajor a náčelník Hlavní správy Pohraniční a Vnitřní stráže. On také podepsal listovou komunikaci o případu Benedikt a Wawra mezi ministerstvem vnitra a vedením pohraniční hlídky. Červené razítko Navždy platné definitivně uzavřelo celý incident jako rozhodnutí, které již nikdy nelze změnit (Tento člověk je považován za symbol zločinů komunismu: je „otcem“ tzv. železných mučících vyšetřovacích bot a “otcem“ ostnatého drátu - železné opony). Kdyby byl celý případ končil zde, bylo by to veliké zadostiučinění pro celou rakouskou veřejnost První půlhodina relace vyzněla v obrovský neprospěch komunistického Československa. Zde ale nastává nečekaný zlom, který byl v relaci manifestován občasnými hudebními vsuvkami. Šlo stále o stejnou, jemně pohvizdovanou melodii známé české písně Ta naše písnička česká. Ale pokračujme dále. Časně zrána 4. srpna 1956 ohledává těla zastřelených agent československé tajné služby. Přitom dochází k zásadnímu, nečekanému prohlášení: jednoho ze zastřelených identifikuje jako svého spolupracovníka. Ve fasciklu, který předal Walteru Wawrovi junioru Milan Vojta, byly kopie 206 protokolů pohraniční stráže a ministerstva vnitra. V překladu z češtiny do němčiny tak byla vůbec poprvé zveřejněna fakta, o kterých předtím neměl v Rakousku nikdo ani potuchy. Karl Benedikt byl při lovu ryb již jednou zadržen českou pohraniční stráží na českém území, v roce 1952, tj. čtyři roky před zmizením. Byl tedy „recidivistou“ přestupků týkajících se ilegálního překročení hranic a krádeže ryb z cizího území. Ale Walter Wawra junior se z dokumentů dovídá i jiné, mnohem závažnější informace. Jeho otec je v nich nejméně třikrát uveden jako Albert, agent československé Státní bezpečnosti. Chybí však jakékoliv detaily či vysvědení. Wawra junior to vůbec nechápe, doposud ho nic takového ani nenapadlo. Jeho otec byl sice členem komunistické strany Rakouska, což byla podmínka sovětské firmy SMV u které pracoval, ale jinak nebyl - pokud 46 / nový POLYGON 3/2011 [pageend48]si pamatuje z vyprávění matky - nikdy nijak politicky aktivní. Jediné vysvětiení vidí v tom, že by si snad otec chtěl přivydělat trochu peněz, protože v době po válce se lidem v Rakousku vedlo špatně a on jako automechanik, v sovětské firmě těžící ropu, nevydělával mnoho. Syn by měl pro tento argument pochopení. Tato informace zcela změnila úhel pohledu na incident z 4. srpna 1956, při kterém přišli oba muži o život A tak se Walter Wawra junior vydává spolu s redaktory rakouského rozhlasu znovu do Čech, aby se vjiných archivech dověděl podrobnosti. Nejdříve navštívil pana Miroslava Kasáčka v Brně. Ten je velice přátelský, očividně se však vyhýbá jasné odpovědi. Odvolává se na to, že podrobnosti jsou na mikrofilmech, že se to dnes již těžko dešifruje, že by k tomu snad mohli říci více někdejší vojáci Emil Vaněk nebo Milan Garajko, oba dnes však již mrtví. Milan Garajko, Slovák, zemřel 13. 12. 2009 v Liptovském Mikuláši. Pan Kasáček je posílá do Bratislavy za historikem Lubomírem Morbach- rem, který pracuje v Ústavu pro paměť národa (ÚPN). Redaktor rakouského rozhlasu zde mírně odbočí a stručně konstatuje: „Místnosti tohoto navenek zchátrale vyhlížejícího ústavu se nacházejí v budově ministerstva dopravy.“ Jako by tím chtěl naznačit, že je sice dobře, že takový ústav existuje, ale že stát asi nemá příliš velký zájem takovéto ústavy finančně udržovat a podporovat...(pozn. překladatele) Pan Morbacher případ Benedikta a Wawry zná. Z archivu vytahuje výplatní listinu československé tajné policie z té doby, jméno Waltera Wawry na ní figuruje: „Jeho spolupráce měla veliký rozsah, to je zcela evidentní Pracoval v informační službě pro pohraniční stráž již od roku 1949, důstojník, který ho vedl, se jmenoval Procházka. V roce 1954 však byla jeho služba načas přerušena, protože jako člen komunistické strany by v případě odhalení mohl stranu poškodit Koncem roku 1955 však již byl znovu ve službách STB, protože mezitím přestoupil do rakouské socialistické strany SPO. Pevná pracovní smlouva mezi ním a STB byla uzavřena 15. března 1955. Pohraniční armáda však o této činnosti Waltera Wawry nevěděla. Zatajena byla v souvislosti s rozkazem Karola Bazíka, ministra pro národní bezpečnost Toto nařízení mělo své hluboké opodstatnění: v případě smrti agentů muselo být zachováno utajení - vůbec nikdo, ani hrobaři, nesměl vědět, koho pochovávají,“ říká Lubomír Morbacher. Když syn Waltera Wawry nevěřícně kroutí hlavou, že by jeho otec měl být aktivním spolupracovníkem StB, pan Morbacher vysvěduje, že to dělal kvůli penězům, a vytahuje další archivní dokument: „Agent Albert obdržel v období říjenl955 až červen 1956 dvanáct honorářů ve výši 9400 šilinků.“ To představovalo mnohonásobek jeho měsíčního platu, který činil 1400 šilinků. Pan Morbacher dodává: „Peníze, které si Wawra vydělal v SMV nebyly na rozhazování. Zřejmě měl existenční potíže. To, co jako agent dělal, ale nebyly žádné maličkosti. Po roce 1948 přešly přes Rakousko z Československa desetitisíce uprchlíků, převážně inteligence, kněží a řeholníci. Severovýchodní část Rakouska byla v té době sovětskou zónou a i když se sem utečenci dostali, neměli vyhráno. Museli se dostat do Vídně a teprve odtamtud dál do svobodného světa. Potřebovali lidi, kteří by jim pomáhali při útěku přes hraniční pásmo a znali dobře rakouský terén. Potom se schovávali u sedláků a čekali na další průvodce, většinou exilové Čechy a Slováky, kteří s nimi šli do Vídně. Úkolem Waltera Wawry bylo zjišťovat jména těch, kteří utečence převáděli přes hranice, i těch, kteří jim pak pomáhali na rakouském území. Když někoho chytili, poslali ho zpátky do Československa, kde čekalo utečence dlouholeté vězení nebo práce v dolech, některé vyváželi na Sibiř.“ Pak přináší Lubomír Morbacher další dokument z roku 1949, v němž je Walter Wawra pochválen za práci na rakouském nový POLYGON 3/2011 / 47 [pageend49]území. Je zde uvedena adresa, na kterou buď posílal nebo sám nosil informace: Ludvík Nováček z Břeclavi. V dokumentu je také popsán způsob, jak se Wawra setkával se svým kontaktním člověkem na hranici nebo jak přecházel ilegálně do Československa. Když šel na domluveném místě kolem řeky Dyje a pískal si píseň Ta naše písnička česká, věděla česká pohraniční stráž, že na rakouské straně nikdo nehlídá, a umožnila Wawrovi nerušeně přejít hranici. Dokument dosti podrobně popisuje také Wawrovy vlastnosti a životopis: žije ve spořádaném manželství, jeho manželka pochází z Moravy, zná kromě němčiny trochu češtinu, má veselou povahu, má rád peníze, za války se angažoval v protifašistickém odboji, jeho vztah k Československu a k Sovětskému svazu je „vlažný až teplý”, pracuje na ropné pumpě v Rabensburgu, v místě, které je pro StB strategicky důležité kvůli proudu utečenců, a protože v oblasti kolem Břeclavi nemají žádného vhodnějšího spolupracovníka, doporučují právě Waltera Wawru. Dále je zde zaprotokolováno, že 15. března 1956 se stal Walter Wawra ve Znojmě pracovníkem StB na plný úvazek. Jeho krycí jméno je Albert a registrační číslo 4417. Za jeho nadřízeného důstojníka byl určen Jaroslav Stmka. Dokument informuje také o tom, že Walter Wawra není zcela jednoduchým spolupracovníkem. Při přijetí si stěžoval, že mu stále ještě nebyly vyplaceny peníze, které měl obdržet za případ Juřík Člověka s tímto jménem, pracujícího pro americkou tajnou rozvědku CIC, měl Wawra dopravit přes Dyji do Československa. Od svého protějšího informants, jménem Šip- ra, dostal uspávací prášky, kterými měl Juříka omámit, naložit na loďku a přeplout s ním do Československa. Wawra si najal tři pomocníky, Juříka přilákali do místní hospody a dlouho do noci s ním pih, do nápojů mu nasypali uspávací prášky. Když už se zdálo, že je Juřík bezvládný, vydali se s ním ke břehu řeky, jenomže cestou se probral, nevěděl, kde je a nechtěl nastoupit do loďky. Na domluveném místě čekal nervózní Šipra a přikázal Wawrovi, aby on nebo někdo z jeho pomocníků vzal klacek a do Juříka bušil, dokud neomdlí, anebo ať ho rovnou zastřelí. Nikdo z nich si však na tento čin netroufl. Přece jen se jim ale povedlo nějak Juříka „utlumit“ a převézt na druhou stranu. Za tuto práci měl Wawra dostat peníze, ale ty mu dosud nebyly vyplaceny. Úředník StB se okamžitě omluvil a na místě mu vyplatil tisíc šilinků. Wawru pak naložili do služebního auta a odvezli k hranici, odkud se tajně vrátil do Rakouska. Na otázku redaktora rakouského rozhlasu, jestli si myslí, že byl i Karl Benedikt agentem a jesdi někdo z příbuzných o dvojím životě Waltera Wawry věděl, Lubomír Morbacher odpovídá: „Karl Benedikt určitě agentem nebyl, on ani nejbližší příbuzní neměli potuchy o tom, co Walter Wawra dělá. StB si své spolupracovníky vybírala velice pečlivě. Věděla o Wawrově slabosti pro pytlačení, avšak s ohledem na svůj cíl mu ji bez problémů tolerovala. Pytlačení se mu však nakonec stalo osudným. Wawra si byl příliš jistý sám sebou, spoléhal na své chytráctví a předpokládal, že kdyby ho pohraniční vojsko zatklo, že se z toho nějak ‘vykecá’. Došlo však ke klasickému konfliktu - nepočítal s mladými, nezasvěcenými vojáky, kteří namísto zatčení nejdříve stříleli, a teprve pak začali zjišťovat, co se stalo. Závěr estébáckého protokolu o případu Waltera Wawry je morbidní a výsměšný: „...jako konsek- vence jeho smrti je navrženo vyškrtnout agenta Alberta ze sítě tajných agentů”. Na místě, kde byli Walter Wawra s Karlem Benediktem zastřeleni, dnes stojí veliký dřevěný kříž. V místech Kristovy hlavy je koruna - kruh z ostnatého drátu a pod ním tabulka se stručným popisem smutné události. Kříž tam postavili dva někdejší nepřátelé - pohraničníci Milan Vojta z Břeclavi a Franz Huber z Bem- hardsthalu. 48 / nový POLYGON 3/2011 [pageend50]V době, kdy byl Walter Wawra zastřelen, bylo jeho synovi Waltrovi 4 a půl roku. Otce si prakticky nepamatuje, ale přesto stále čekal, že ho uvidí nebo se alespoň dozví, co se s ním stalo. Teď to tedy ví... Synovi zastřeleného Karla Benedikta, který se také jmenuje Karl, bylo tehdy 16 let Dnes je to již starší pán. V relaci mluvit nechtěl, dodnes však chodí, jako kdysi jeho otec, chytat ryby na Dyji. V roce 1956 byla studená válka. Tisíce Rakušanů pracovaly jako informanti nebo agenti pro tajnou službu komunistického Československa. Byli mezi nimi prominenti, tak jako nedávno zesnulý bývalý starosta Vídně Helmut Zilk, a byli mezi nimi i jednodušší rybáři jako Walter Wawra, který zaplatil za své služby životem. Kdo však spočítá životy těch, které měli na svědomí? V dokumentárním filmu Luďka Na- vary Ztracení otcové natočeném pro ČT v roce 2009 není o spolupráci Waltera Wawry s StB zmínka. Film končí téměř identicky s první částí uvedené rozhlasové relace, tj. předáním dokumentů o zavraždění nešťastných rybářů Walteru Wawrovi juniorovi. Soudím, že informace popsané vjejí druhé části, ke kterým se dopracoval jeho syn ve spolupráci s rakouským rozhlasem, jsou rovněž velice důležité a poučné nejen pro pochopení pozadí celého případu, ale i pro další generace Čechů, Slováků, Rakušanů a všech pravdu a svobodu milujících lidí. duben 2011, Vídeň Autor relace: Ernst Weber Radio Öl / 26. 3. 2011, 9:05 - 10:00 hod. Sendereihe: Hörbilder, Spurensuche: Tod auf der Grenze Český Czech dialog Dialogue časopis, jehož krédem a smyslem je spojovat Čechy po celém světé, oslavil vloni již 20 let své existence. U myšlenky vzniku i její realizace stála nezávislá pub- licistka a spisovatelka, pani Eva Střížovská, která dodnes časopis vede a je jeho šéfredaktorkou. Původním úkolem časopisu byla v devadesátých letech pomoc těm, kdo odešli do emigrace, znovu navazovat ztracené vztahy a přinášet jim informace z jejich bývalé vlasti. Se stále širšími kontakty zahraničních Čechů s ČR a se situací, blížící se pozvolna k „normálu“, přišla i mírná změna obsahu časopisu. Český dialog v současnosti informuje v českém jazyce (část textů je také v angličtině) nás doma i Čechy ve světě o tom, jaké výjimečné osobnosti českého původu v zahraničí pracují - často zcela nezištně- pro dobré jméno České republiky. Seznamuje s životními příběhy Čechů žijících ve všech světadílech. Informuje také, co se děje v krajanských komunitách a spolcích. Druhá obsahová linie se týká aktuálních kulturních i společenských událostí v Českých zemích, české historie a tradic. S časopisem je již přes 10 let nerozlučně spojen i Mezinárodní český klub - občanské sdružení (MČK), které pracuje na základě stejné myšlenky - totiž překračovat hradbu mezi námi doma a krajany ve světě, vzniklou v neblahé éře komunismu. Klub pořádá besedy se zajímavými osobnostmi z řad zahraničních Čechů (nejen), přátelská setkání, výlety na historická mista, výjezdy za krajanskými spolky, koncerty a vyvíjí další aktivity. Ve spolupráci s MČK vzniká nyní také projekt dokumentárních filmů ČESKÉ KOŘENY. Více informací o časopise i klubu najdete na www.cesky-dialog.net. Předplatné Českého dialogu v ČR činí jen 390 Kč, v zahraničí pak 50 EUR nebo 50 USD Objednávejte mailem nebo telefonicky na: cesky-dialog@seznam.cz , +420 222 221 344. [pageend51]A cenu o Zlatého Goebbelse vyhráváááá... ...jejíž oficiální název zní „Cena za propagaci komunismu“ a právě píšeme historii jejího třetího ročníku. Před třemi lety probíhala v Brně aféra se „srpem a kladivem“. Bývalý místostaros- ta Brna Králova Pole odstranil z pomníku obětem 2. světové války z řad příslušníků Rudé armády padlých v dubnu a květnu 1945 v bojích o Brno srp a kladivo. Rada města Brna rozhodla o obnovení srpu a kladiva na pomníku. Nebyli jsme jediní, komu to připadalo jako vystavování hákového kříže na veřejném prostranství. A tak vznikl nápad ocenit tuto propagaci komunismu po zásluze a po právu. Přirozeným kandidátem byl představitel města, tedy primátor Onderka. Další rok se „vynořil“ rovněž vhodný kandidát: ministr vnitra Pecina. O získání ceny se zasloužil tím, že ministerstvo vnitra pod jeho vedením zablokovalo návrh příslušné komise Senátu Parlamentu ČR aby vláda podala soudu návrh na pozastavení činnosti KSČM. Pro ročník třetí jsme měli vlastní favority: poslankyně soudružka Marta Semel- ková za výrok o nejúspěšnějším období našich zemí - o éře Klementa Gottwalda. Jako členku následníků zločinné KSČ jsme ji však museli diskvalifikovat, stejně jako všechny ostatní členy KSČM - vždyť ti mají propagaci komunismu v popisu práce a byli by pro ostatní adepty jasnou nekalou konkurencí. Dalším naším výrazným kandidátem byl MUDr. Rath. Vděčí tomu za svůj výrok o případném znárodňování penzijních fondů, kterým se tvrzení o slavné éře Klementa Gottwalda velmi přiblížil. Za koalici se členem KSČM pak byl nominován místostarosta Městské části Brno Jih Jonáš (ODS), o kterém jste si mohli před pár dny přečíst text jedné tamní (zcela právem) rozhořčené občanky. užit za popíraní :/7tresnicka.kscm. Řekli jsme si však, že naše malá země je určitě plná dalších více či méně úspěšných propagátorů komunismu, kteří by byli smutní, kdybychom je nezmínili alespoň v rámci „nominačního večera“. Tiše jsme sice doufali, že tomu tak není, ale odezva na naši výzvu spíše potvrdila horší obavy. K našim původním návrhům přibyla řada dalších kandidátů. Velmi žhavým kandidátem je jihlavský profesionální historik, zaměstnanec Muzea Vysočiny. Svoji nominaci si ■ katyňských zločinů cz/article.asp?thema=5Ó78&item=52437). Je však velmi pravděpodobné (přesně to nemůžeme zjistit), že je rovněž, stejně jako výše uvedená soudružka Semelková, členem následníků zločinců, i jeho jsme s velmi těžkým srdcem z nejužšího výběru vyřadili. I my, ideoví oponenti, jsme velmi ocenili, jak se po uzavření koalice v Praze vloni na podzim zachoval pan Jiří Dienstbier. O to víc nás šokoval tím, že v Kladně zašel rovnou na stranický sekretariát KSČM poprosit, aby ho soudruzi ve druhém kole senátní volby podpořili. Souhlasíme tedy s jedním ze čtenářů a panu Dienstbierovi juniorovi s jistou hořkostí a zklamáním nominaci udělujeme. Asi tušíte, že se začíná pomalu přiostřo- vat... Za velmi důležité pokládáme zaměření na televizi, zejména vzhledem k jejímu obrovskému vlivu. I proto souhlasíme s jiným čtenářem, který píše, že „...vysílání televize Barrandov, omílající „perly“ to- tálu v nepřetržitém sledu, je hrozné, odvysílání „Rodáků“ však překračuje meze slušnosti velmi výrazně.“ A jmenované stanici za zmíněný výrok patří naše nominace. Komise složená ze členů MS Konzervativní strany Brno se radila dlouho, vedly se spory a diskutovalo se ostře... až jsme 50 I nový POLYGON 3/2011 [pageend52]dospěli k závěru. Udělili jsme Čestné uznání panu místostarostovi Městské části Brno Jih Jonášovi. A Cenu za propagaci komunismu tedy zííískááávááááá... a to si zaslouží citovat celou pasáž, kterou byla nominace zdůvodněna: „Myslím, že za celou řadu hrubých zákroků omezujících svobodu slova, za nekonečné nekomentované promítání komunistických průjmů, ale i celkově „za celoživotní úsilí“ (projevující se mimo jiné i dosazením nomenklaturních kádrových rezerv na zásadní místa) by uznání zasloužil soudruh Janeček, šéf CT. Rovněž tak Rada ČT by neměla odejít s prázdnou. Myslím si, že je třeba ocenit televizi, jakožto mediální formu, která má daleko největší vliv na veřejné mínění, a jmenovitě ČT, i přes její občasné pozitivní chvilky.“ Ano, to nás skutečně oslovilo. Vítězi soudruhu Janečkovi gratulujeme. O plánech na předání diplomu a věcné ceny (v minulosti to byly např. spisy komunistických klasiků či intarzie V I. Lenina - jistě něco obdobně hodnotného v nějakém vetešnictví opět nalezneme...) budeme včas informovat (sledujte webovou stránku Konzervativní strany). Děkujeme všem, kteří nám dodali tak kvalitní kandidáty. Omlouváme se zároveň těm, jejichž kandidáti neuspěli - ale vítěz může být jenom jeden. Nebuďte smutní a pozorně se dívejte kolem sebe - ať máte něco v šuflíku, až přijde opět nominační čas. Třetí ročník Ceny za propagaci komunismu je mrtev, ať žije ročník čtvrtý! Svatopluk Kalužík, předseda MS Konzervativní strany Brno Bez vyrovnání se zlem jsou smyslem medicíny platy lékařů ČESTMÍR HOFHANZL Motto: Po desítky let, v systému nastaveném na zneužití a zlo, se uvnitř každého z nás zlo hromadilo. Společenství lidí, které necítí potřebu a nutnost se s ním vyrovnat, bude následky své mravní slabosti dostiženo. Po liberalizaci poměrů, když povolilo sevření a tlak, kterým komunistický násil- nický režim svůj plebs udržoval v poslušnosti, se projevily důsledky dlouhodobého ponížení - poškození morálky všech. Vypuklo sobectví a neodpovědnost V bývalé Jugoslávii držel po téměř padesát let Josip Broz Tito v uzavřeném kotli výbušnou směs národů lišících se svými kulturami a se vzájemnými historickými reminiscencemi. Když odešel, morálně poškozená Evropa nepřevzala za tuto část kontinentu odpovědnost. Místo toho, aby pomalu a opatrně odpouštěla z jugoslávského kóde předák páry, sundala z kotle víko. Výsledkem bylo téměř deset let vzájemného vraždění: nenávist a reminiscence na dalších sto let. V době válek jsem jezdil do nových nezávislých zemí jako pozorovatel OBSE na volby. Tu hrůzu jsem měl možnost vidět a její příčiny pochopit V naší zemi se v méně drastické podobě odehrál podobný proces. Společenská vrstva, která komunismus vybudovala a téměř tři generace na zemi a společnosti parazitovala, zorganizovala revoluci „Pravdy a lásky“. Slogany „Pravda a láska“, „Lidská práva“, či „Nejsme jako oni“ znamenaly uvolnění sevření, kterým byl plebs po několik desetiletí udržován v poslušnosti. Povolení sevření - „lidská práva“ a pocit volnosti v přechodné době plebsu na čas stačil. Většina populace, po více než dvě generace chovaná jako pracovní síla, nový POLYGON 3/2011 / 51 [pageend53]nebyla zvyklá cítit odpovědnost a chovat se podle toho. V nej důležitější době, když se dalo něco změnit, většina nezaregistrovala, co se skutečně děje. Strůjci revoluce „Pravdy a lásky“ neměli na skutečné změně, tedy na tom, aby převrat šel na kořeny zločinného režimu, žádný zájem. Neměli žádný zájem potrestat viníky hospodářského úpadku země i mravního marasmu, který prostoupil celou společností. Nechtěli dát příklad a jasný signál do budoucnosti, že zneužití moci a zločiny se budou v naší zemi trestat. Museli by totiž potrestat sami sebe. Za vnějším liberalismem, „Pravdou a láskou“ a „Lidskými právy“ běžel nemilosrdný proces zpětného přesunu moci opět do rukou komunistické nomenklatury, která stát ovládala v posledních dvaceti letech „zlého“ komunismu. Privatizace byla směrována tak, aby informovaní měli všechny výhody. Tento proces buď neměl pravidla žádná, anebo platila pravidla taková, která se dala zneužít Při porušení těchto pravidel nebylo možné se dovolat ničeho - sankce nebyly vůbec nebo nebyly ani teoreticky vymahatelné nebo byla nulová jejich praktická vymahatelnost Ti z „nových lidí“, kteří neměli zábrany, využili této příležitosti a utrhli kořist pro sebe. Stali se ve své většině spojenci organizátorů té velkolepé historické loupeže. Stačilo, aby přijali nepsaná pravidla tohoto zločinného spiknutí. Pro toho, kdo tak neučinil a nezařadil se, začal platit zákon - najednou byl stíhaným... Dokonce i policie a soudy začaly v takovýchto případech fungovat Exemplárním příkladem v naší gubernii byl privatizátor Poldi Kladno Vladimír Stehlík. Do procesu privatizace vstoupil v holportu s „kormidelníky“. Agent Státní bezpečnosti Stehlík byl v mládí horolezcem. I proto mu odvaha nechyběla. Jak byl zvyklý spoléhat se sám na sebe, začal se chovat jako svobodný zloděj. A to se mu stalo osudným. Média a orgány činné v trestním řízení se začaly činit O něco později máme příklad v zemi bývalého Velkého bratra v osobě a případu Michaila Chodorkovského. Našeho mafiána Františka Mrázka musel odstranit nájemný vrah. Věděl příliš mnoho a stal se nevypočitatelným. V naší zemi vyrostly a žily téměř tři generace jako poloviční otroci. Vnitřně máme zažité dialektické pojetí významu slov a pojmů. Nebyl proto velký problém podvodnou revoluci realizovat a dovést do „úspěšného“ konce. Velké většině stačil pocit odvázání od kůlu. Co dělají „páni nahoře“, to se jich netýkalo. Ti snaživější, když viděli, jak se krade, si snažili také přikrást Dnes nadávají a ze všech sil se snaží nevidět, co se skutečně stalo. Přichází čas, kdy si začínají uvědomovat, že doba individuálního přihrávání si skončila. Nikdo je nenaučil, nikdo jim nedal osobní příklad, že zlepšení svého postavení, uznání své práce i jejího ohodnocení lze též dosáhnout nápravou poměrů, obnovou smyslu pro fair play. Je to postup obtížný, vyžadující úsilí a odříkání, ale zaručující nezpochybnitelný výsledek s perspektivou. Oni mysleli pouze na svůj krátkodobý hmotný prospěch - jak je 50 let totality dobře naučilo... I díky jejich přístupu tak nyní budou žrát už jen ti velcí, kteří jsou spojeni se strůjci systému. Dvacet let jsem pracoval ve zdravotnictví. Po delší čas ve třech zdravotnických zařízeních v různých krajích. Měl jsem možnost vidět a porovnávat odbornou úroveň, vnitřní poměry, pojetí medicíny i to, jak je ovlivňovaly společenské poměry i postupující vnitřní rozklad komunistického systému. Na prvním pracovišti v plieni léčebně jsem poznal, jaké odborné i mezilidské poměry se v pokřivených poměrech nastavených komunistickým režimem vytvoří na izolovaném pracovišti bez akutní medicíny, kde nutnost řešení kritických stavů vytváří přece jen jistou zpětnou vazbu. Ustav ovládaly malicherné osobní půtky a nevraživosti. Získal jsem tam základy 52 / nový POLYGON 3/2011 [pageend54]odborné kvalifikace v oboru. Čas jsem využil ke studiu. Na druhém pracovišti v okresní nemocnici - dnes je to nemocnice krajská - jsem uvedl do provozu a deset let vedl laboratoř funkčního vyšetřování plic. Tehdy to byla jedna z asi deseti moderně vybavených laboratoří v Československu. Na tomto pracovišti jsem měl příležitost poznat a pochopit k čemu se vyvinulo „socialistické zdravotnictví“, co se stane, když se vlády nad společností chopí úchylná ideologie, kde v konečném stadiu dozrávání - degenerace se nejdůležitějším kvalifikovaným předpokladem stane loajalita, tedy přesněji řečeno aktivní vykonávání všech svinstev, a do jakých rozměrů takovýto vývoj dospěje ve zdravotnictví. Můj tehdejší šéf položil základy své kariéry včasným pochopením „pomýlení“ obrodného procesu v roce 1968. Normalizoval poměry ve zdravotnictví v okolním kraji - kam jeho moc dosahovala, kde se stal se neomezeným pánem. V nemocnici i na oddělení praktikoval výchovu kádrů, podobnou způsobu, jakým vychovával nové kádry předseda slušovického kolchozu František Čuba. Ve zdravotnictví, kde „výrobním materiálem“, na němž se výrobní proces realizuje, je nemocný člověk, tato „výchova“ nabyla obludného rozsahu a rozměru. Ve Slušovicích se každý vedoucí pracovník musel stát součástí podvodného systému. Dělali věci, které byly podvodné a nezákonné. Každý byl opakovaně diskreditován a do něčeho namočen - až si zvykl. Měl-li někdo pochybnosti, Čuba mu nemilosrdně připomněl, co dělá. Dva vedoucí slušovických podniků mi jako pacienti při vyšetřování řekli, na čem pracují a jak celý ten „pokrokový podnikatelský systém“ funguje. Řekli: „Už nemohu říct ne, vzepřu-li se, Čuba na mě všechno hodí a dostanu patnáct let Ve Slušovicích mohli dělat věci, které nikdo jiný nesměl. Mohli tak činit proto, že se zabývali činnostmi, které si komunistický stát oficiálně nemohl dovolit Tento kolchoz na pasekách také vyvážel zbraně teroristickým skupinám nebo dovážel pro sovětské „bratry“ komponenty špičkových počítačových technologií do raket Experti, kteří oficiálně stavěli hotely ve Vietnamu, nakupovali tento materiál v Hongkongu a na Tajwanu. Proto zde zemědělské družstvo vyrábělo počítače. Lékaři v nemocnici se podle podobné „technologie“ museli naučit, kdy a u koho smějí stanovit správnou diagnózu, kdy a u koho mohou adekvátně léčebně postupovat, koho smí a koho nesmí přijmout na oddělení, koho mohou léčit a u koho musí urychlit odchod do věčných lovišť. Smyslem tohoto výcviku bylo zvyknout si a v případě potřeby pak považovat za normální postupy i jednání odporující profesní etice i obecné morálce. Tehdy jsem si myslel, že se jedná o konání psychicky poškozeného člověka, který patří na uzavřené psychiatrické oddělení. Dnes - po tom, co jsem viděl v devadesátých letech v nejvyšších kruzích i na veřejné scéně celého státu - tvrdím, že si tak budoucí kormidelníci pragmaticky zkoušeli, co všechno se dá s lidmi dělat, do čeho je lze možné postupně namočit tak, aby to začali považovat za normální. Za dobu, kdyjsem tam pracoval, zděšeně utekli tři kolegové, když pochopili, co se po nich žádá. Ostatní se přizpůsobili. Jeden z těch, co odešli, mi po letech řekl: „Naučil jsem se tam, co nikdy lékař nesmí udělat“ Pro druhého bylo hranicí, když byl posazen k lůžku a bylo mu nařízeno dát do infuse velkou dávku dolzinu a pak ještě adrenalin, tělo se bránilo odchodu na onen svět Svoje profesní a morální dilema řešil ulehnutím na psychiatrii, odtud dal výpověď a odmítl se již na pracoviště vrátit Několik prvních roků jsem měl na tomto pracovišti výlučné postavení. Zaváděl jsem nové moderní pracoviště a nebyla za mě náhrada. I na mě ale přišla řada. Na buzerace jsem nereagoval. Žádal nový POLYGON 3/2011 / 53 [pageend55]jsem, aby mi bylo prokázáno, co nedělám dobře. Když na mně byly požadovány výsledky podle potřeby, dělal jsem, že nevím, co se po mně požaduje. Odpovídal jsem: změřil jsem to, co uvádím ve vyšetření, vyšetřím pacienta před vámi. Odborné práce jsem musel dělat tak, aby „pán velkomožný“ o tom nevěděl. Pak je však publikoval pod svým jménem, přestože o daném oboru neměl ani ponětí. Dostal jsem zákaz studovat, navštěvovat ústavní knihovnu, jezdit na celostátní semináře odborné společnosti, publikovat Dokladem, jak normalizace zasáhla i specializovanou odbornou komunitu, byl i vývoj v odborné lékařské společnosti, jejímž jsem byl členem. Do roku 1975 se na seminářích ještě přednášely původní nové práce. Přednášeli je sice šéfové pracovišť, kteří sami často tyto práce nedělali, ale byli ještě schopni porozumět tomu, o čem práce a dané téma je. Po roce 1975 však již šéfy pracovišť byli ve své většině lidé, kteří udělali normalizační kariéru. Tito šéfové pod sebou již nesnesli schopného člověka, který by na ně pracoval. Báli se, že by je ohrožoval. Nikdy sami odborně nepracovali a nebyli ani schopni přednést to, co za ně udělal někdo jiný. Semináře se staly čtením rešerší z odborné literatury, které si mezi sebou dělilo pár lidí z vedení společnosti. Na svého šéfa jsem nakonec vzal židli. Běhal za stolem, kterým se kryl a křičel: „Já jsem vedoucí!“ Řekl jsem mu: „Nechováte se tak Až budete jednat jako šéf, budu vás respektovat i pracovat pro vás. Chováte se jako dobytek!“ Dal jsem výpověď sám, „Slunéčko všemohoucí“ bylo již profesorem, státním internistou a diabe- tologem. Odborně, pracovně, ani občansky na mě nebylo co vytáhnout Bylo však jen otázkou času, kdy na mě něco vyrobí Dostalo se mi ujištění, že mě v celém Československu nikdo nezaměstná. Dělal jsem správce chaty, pak tenisových kurtů, žena lékařka byla na mateřské s třetím potomkem. Na inzerát jsme našli místo na Vysočině. Začal jsem pracovat jako laborant v Jihlavské nemocnici. Dělal jsem vyšetření krevních plynů a vnitřního prostředí. Zjistil jsem, že tak jak se odběry a vyšetření provádějí, neodpovídá žádný výsledek stavu pacienta. Udělal jsem si kontrolní odběry a srovnání ze všech oddělení, která tato vyšetření dělala. Ukázal jsem výsledky lékařům - reakce prakticky žádná. Od té dobyjsem si chodil dělat odběry sám, abych za svoji práci ručil. Nedlouho potom pořádala lékařská odborná společnost, jejímž jsem byl ještě členem, celostátní seminář k problematice vyšetření vnitřního prostředí. Vystoupil jsem v diskusi a řekl: „Byla zde přednesena současná úroveň znalostí o problematice. Mám dotaz, zda přednášející vědí, jaká je skutečná praxe, úroveň vyšetření a kolik lékařů umí výsledky interpretovat Ukážu vám, jak to fungovalo v naší nemocnici.“ Promítl jsem diapozitívy s výsledky srovnání, které jsem udělal, a řekl: „Je to prakticky obecný stav ve většině nemocnic. Každý, kdo se o problém zajímá, to ví.“ Následovalo ticho, nikdo nediskutoval. Bylo to, jako bych ve slušné společností vylezl na stůl, sundal kalhoty a vystrčil na ctihodnou společnost holou řiť. Mé „rouhání“ mělo tehdy pozitivní efekt Za několik měsícůjsem od sekretáře odborné společností dostal nabídku, zda bych si nepřipravil přednášku o metodice vyšetřování a interpretacích výsledků. Udělal jsem to. Na závěr přednášky jsem řekl: „Vyšetření se provádí již na mnoha pracovištích, ale téměř nikde tak, jak by se dělat mělo. U dynamických veličin to znamená, že výsledky často neodpovídají skutečností. Příčinou je obecný mravní rozklad - to, jak a jací lidé se dostávají na vedoucí místa, a to i v odborné sféře. Dokud v tomto nedojde ke změně i mé povídání bylo mlácením prázdné slámy.“ Měl jsem aplaus. Lidé, kteří se mi již několik let vyhýbali, mě chodili poplácávat Blížil se konec osmdesátých let přestávali se bát 54 / nový POLYGON 3/2011 [pageend56]Na jaře 1990 jsem se dostal na kandidátce Občanského fóra do sněmovny České národní rady. Do politiky jsem se dostal díky tomu, že zaběhlý systém přestal v přechodné době fungovat. Dostal jsem tak příležitost vidět, co se v naší zemi pod slogany „Pravdy a lásky“ odehrálo i na „poli zdravotnickém“. V zimě 1989-1990 se v Jihlavě u Nové nemocnice začaly budovat základy pro „III. etapu výstavby nemocnice“, jak bylo naplánováno dlouho před tím v období legálního komunismu. Hlavním důvodem bylo zajištění práce pro místní Pozemní stavby - tehdy největší stavební podnik ve městě. Stavělo se podle původního megalomanského projektu. V roce 1991 jsem jako poslanec zorganizoval sešlost přednostů okresních úřadů s řediteli nemocnic. Na Vysočině je pět nemocnic ve vzdálenosti dvacet až třicet kilometrů od sebe. Navrhoval jsem, aby se dohodli, na co se bude ta která nemocnice specializovat s cílem soustředit odborníky a investice. Nepochodil jsem. Na ničem se nedohodli. V Jihlavě se v dalších letech mimo zmíněné dostavby Nové nemocnice provedla rekonstrukce za stovky milionů chirurgie a interny ve Staré nemocnici. V Havlíčkově Brodě, dvacet pět kilometrů od Jihlavy, se za více než miliardu postavila zcela nová nemocnice. V polovině devadesátých let za mnou začal chodit ředitel nemocnice v Jihlavě, abych jim pomohl sehnat šest set milionů na stavbu nové budovy chirurgie - starou chirurgii právě renovovali. Odpověděl jsem mu: „Zbytečně vyhazujete stamiliony oknem, v tom nejedu.“ Peníze stejně získali. Ředitel, bývalý důstojník vojenské posádky, se ke svému místu dostal přes členství v Rotary klubu. V Jihlavě se členem této úctyhodné křesťanské organizace stal každý, kdo myslel na kariéru a budoucnost Dokud jsem byl poslancem, dostával jsem od tohoto křesťanského majora a ředitele při každé příležitosti dopis s přáním zdraví a úspěchů. Když jsem v Poslanecké sněmovně skončil, zavládlo ve vedení nemocnice upřímné zděšení, abych se nechtěl vrátit na svoje původní pracoviště. Nevěděli, že do původní řeky se znovu lézt nikdy nepokouším. Od počátku Sametu jsem byl členem Občanské demokratické aliance. Za ODA jsem byl i poslancem ve Sněmovně. Od roku 1991 jsme se pokoušeli iniciovat reformu zdravotnictví, přes tehdejšího premiéra Václava Klause však neprošlo nic. Na podzim roku 1991 jsem šel přes Staroměstské náměstí v době, kdy zde televizní režisér Fairaisl natáčel pořad o zdravotnictví. Zastavil jsem se a poslouchal. Neudržel jsem se a na kameru řekl: „Stav zdravotnictví je následkem obecného mravního úpadku, který nastavil minulý režim. Když člověk ztratí morálku, v nemocnici otupí k lidskému neštěstí a bolesti - nejhůře ho to mravně poznamená.“ Řekl jsem, jaká je konkrétně moje zkušenost ze zdravotnictví. Stal jsem se „padouchem“. Mluvil jsem příliš otevřeně. Nic jsem neodvolal. Za rok, po volbách 1992, přišla do Poslanecké sněmovny žádost o moje zbavení poslanecké imunity. Při projednávání této žádosti 3. ledna 1993 jsem vystoupil a řekl: „Udělal jsem toto a toto. Příliš otevřeně jsem řekl, čeho jsem byl svědkem. Na svém tvrzení trvám. K soudu půjdu, i když vím, že zůstanu sám, stejně jako jsem byl sám před léty.“ Pro moje zbavení imunity bylo v celé sněmovně jen šest hlasů, včetně hlasu mého. Věděl jsem tehdy, že bych soud prohrál. V českých poměrech by mi nikdo nešel svědčit Byl jsem připraven žádat u soudu svoje okamžité zatčení a uvěznění. Je třeba si po dvaceti letech po Sametové revoluci říci na rovinu: Na konci osmdesátých let byli ve vrcholných funkcích - platí to obecně - v naprosté většině lidé, kteří začali svoji kariéru v období normalizace na začátku sedmdesátých let nový POLYGON 3/2011 / 55 [pageend57]V medicíně jsem to měl možnost vidět V prestižních oborech se mohl stát primářem, resp. vedoucím pracoviště, jen člověk z politického hlediska použitelný a ve Straně dobře zapsaný, pro Stranu přijatelný. Sametový způsob změny režimu znamenal, že téměř nikdo, tedy ani v oboru zdravotnictví ve vyšších kruzích lékařské elity; neprahnul po skutečné reformě, po zásadních změnách přístupů. V době, kdy se mohly provést zásadní reformy, se neudělalo nic. Ten, kdo měl „nahoře“ protekci a uměl v tom chodit, vybavil pracoviště drahými moderními vyšetřovacími přístroji - a pomohl sám sobě. Hledání smyslu účelu a míry fungování medicíny, podíl a účast pacienta na odpovědnosti za své zdraví - nic z toho nikoho z technologů sametové modernizace komunismu nikdy nezajímalo. Stejně tak málokoho z „medicinmanů“ zajímal budoucí vývoj a osud oboru, kterým se živili. To se stane, když v historicky klíčové době nemá daný obor osobnosti, které by viděly dále než za mísu šošovice. Ohromilo mě, když se věhlasný profesor Pafko nechal napsat do dozorčí rady Komerční banky. Na počátku devadesátých let byla jedinečná a neopakovatelná příležitost provést základní reformy, nastavit i spoluúčast pacientů, vytvořit prostředí, ve kterém by lidé cítili odpovědnost za své zdraví a spolupodíleli se na základech léčení. V té době ještě lidé byli ochotni se uskrovnit, byli schopni mnohé pochopit Co se však stalo: v Sametové revoluci - v hospodářské sféře i na společenském jevišti - se prosadily sobectví a ka- riérismus bez bázně a hany. Totéž platí i v medicíně. V prvním státním rozpočtu České republiky, který jsme schvalovali na podzim 1990, činil podíl určený na zdravotnictví třicet tři a půl miliardy. Přes inflační růst i násobné zvětšení objemu celkové sumy rozpočtu o něčem vypovídá skutečnost, že dnešní suma určená na zdravotnictví činí kolem dvou set padesáti miliard. Množství zdravotních pojišťoven na počátku devadesátých let nesloužilo svobodě pojištěnců, ale stejně jako množství bank mělo sloužit, a také posloužilo, k vyvedení peněz „do správných rukou“. Od konce druhé světové války je v naší zemi zvykem, že kdykoliv o něco šlo, chovali se příslušníci „elity“, která nás na veřejné scéně zastupovala, jako krátkozrací sobci, kteří nakonec končili jako taj trií ci. Pro velikány sametové revoluce to platí násobně. Uvolnili síly, které půjdou jen těžko zastavit Dnešní medicína je odrazem toho, jak po roce 1989 dala elita vy- rostiá z normalizačních kádrů sedmdesátých let svým „étosem“ příklad lékařské mladší generaci. Přirozeným důsledkem „Pravdy a lásky“ i „Lidských práv“ ve společnosti, kde nedošlo k základní změně principů, na nichž zločinný komunistický systém stál, bylo jen další uvolnění mravů. Liberalismus v peleší lotrovské znamená jasné vítězství těch nejhorších. Čeká nás doba, kdy bude tak, jako jsme toho byli svědky v případě lékařské akce „Děkujeme, odcházíme“, vybuchovat jedna časovaná puma za druhou. Společnost vychovaná jako plebs, společnost bez individuální odpovědnosti, plná pocitů oklamání, bude přístupná hlasům krysařů. Všichni budou žádat Individuální odpovědnosti je nikdo již tři generace neučil, nedal příklad. Ti, kdo vždy mysleli jen na své momentální blaho, se širšími úvahami nikdy nezdržovali a důsledky si nikdy nepřipustili. Když jsem někdy v roce 1991 ve sněmovně řekl, že „změna v naší zemi může začít jediným způsobem, že my sami svým jednáním nastavíme pozitivní příklad“, většina poslanců se mi smála. Nyní by měl každému posměváčkovi, který má ochotu se alespoň trochu zamyslet začít ten úsměv poněkud tuhnout Ti, kteří myslet nedokážou, nemohou nebo nechtějí, na tom budou ještě hůř - jako každý, kdo je něčím velmi nepříjemným překvapen. V Třeštící 12. února 2011 56 / nový POLYGON 3/2011 [pageend58]očima ■ jinýma očima ■ jinýma očima ■ jinýma očima ■ NADŘAZENOST NATHALIE SWINKELS 1. května 2011 byl Osama Bin Laden zastřelen americkými elitními jednotkami. Parlament, Rada a Komise EU blahopřály Spojeným státům ktéto akci, protože přispěla k tomu, aby se stal svět bezpečnějším místem, ale na teroristy si stejně budeme i nadále muset dávat pozor. Přesto však ne každý si oddechnul. Například v Německu byla některými politickými stranami (např. Katrin Goering-Eckart z Bündnis 90/Die Grünen) Angela Merkel volána “na kobereček”, vzhledem ke svému prohlášení, že schvaluje akci, která Osamu Bin Laděna připravila o život. V Nizozemí se pokusili dva aktivisté podat na policii žalobu za Osamovu vraždu, které se dopustily Spojené státy. Zvažují, že se obrátí na Mezinárodní soud, vzhledem k tomu, že jejich žaloba v Nizozemí nebyla přijata, ale prozatím se spokojili s klasifikací “oznámeni vraždy”. Jiní věří teorii komplotu a další prosazují myšlenku, že Osama neměl být zavražděn, protože mu nebyl umožněn čestný proces a byl zastřelen, ačkoliv nebyl ozbrojen. A jiní argumentují tím, že Západ reaguje pokrytecky, protože po útocích 11. září 2001 projevil odpor nad tím, že někteří lidé v muslimských zemích se z útoku radovali - a teď Západ dělá přesně totéž. Ať už si o víře a věřících myslíme cokoliv, měla by přetrvat určitá míra respektu. Je přece samozřejmé, že ne každý katolický kněz je pedofilem a také že ne každý muslim je potenciální terorista. V Nizozemí se s těmito názory zachází rozdílně. Co se týče katolické víry, nikdo se nerozčiluje nad tím, že katoličtí kněží jsou prohlašováni za pedofily a katolická církev je nebezpečná sekta, která musí být zakázána, ani nad karikaturami na toto téma. Například v nedávné soutěži karikaturistů Kaňka 2010 vyhrála kresba, na které klečící ministrant si podepírá hlavu sepjatýma rukama a z análního otvoru mu trčí kříž s ukřižovaným Ježíšem Kristem. Vítěz námět vysvětloval jako protest proti zneužívání chlapečků knězi... Tím není řečeno, že by snad někdo nesměl vyjadřovat osobní názor na náboženskou tematiku, v tomto případě pedofilii několika kněží, pedofilie se však vyskytuje nejen také v jiných náboženstvích, ale i u ateistů. Jak je to tedy s tou svobodou projevu? Týká se jen katolické církve? Nikdo zde samozřejmě nebude nizozemského karikaturistu pronásledovat. Ale jak to bylo s karikaturami týkajícími se islámu? O tom by zas mohl vyprávět jeden dánský karikaturista! Svoboda názorů se snad přece jen prosadí. 4. dubna t.r. (1) bylo soudcem v nizozemském městě Haarlem rozhodnuto, že soukromá katolická střední škola může rozhodovat o svém školním řádu, což v tomto případě znamená ponechat ve třídě na stěně krucifixy a zakázat muslimské šátky. (Proces byl veden z iniciativy muslimské žákyně, které nebylo povoleno šátek v křesťanské škole nosit.) Soudce rozhodl, že toto není diskriminace, protože jde o soukromou školu a její pravidla. A tak se rozpoutala diskuse, ve které např. byly muslimské šátky srovnávány s pokrývkami hlavy jeptišek. Výsledek byl porovnání motivů: řádové sestry složily slib, že svůj celý život zasvěcují Bohu, zatímco muslimky se mohou provdat a mít děti. V Belgii stále ještě nemáme vládu. O její sestavení král Albert II. požádal E.di Rupo, člena valonské socialistické strany (Parti Socialiste). Pokud by se mu to podařilo, mohl by se stát prvním homosexuálním nový POLYGON 3/2011 / 57 [pageend59]premiérem v historii země. Toto by však mělo nedozírné následky, především v obchodních kontaktech s islámským světem... Rozsudek v procesu s Geertem Wildersem by měl být vynesen v červnu. Wildersův advokát i Státní zastupitelství (Openbaar ministerie) požadují osvobozující rozsudek ve věci šíření a podněcování k rasové nenávisti a k diskriminaci, vzhledem tomu, že G.Wilders hovořil pouze o islámu a nikoliv o jeho vyznavačích. O rozsudku se horlivě spekuluje. Zatím se zdá, že G.Wilders snad dostane podmínku nebo symbolickou pokutu 1 euro. Závěrem krátká úvaha. Myslíme si opravdu, že na světovém jevišti jsme si všichni rovni, anebo jde o to, že “korektnost” může vést spíše k našemu zániku, pokud druhá strana má jiná pravidla? Kde zůstala naše obezřetnost? 1) Rozsudek: Sector kantón Rechtbank Haarlem 4. dubna 2011, LJN BQ0063 Pozemšťané občas pohlédnou směrem k hvězdičkám, čímž jejich zájem, s výjimkou astronomů, ovšem vesměs končí. I sebevytrvalejší náměsíčník je pouhým lunárním analfabetem. Poněkud jsme se začali měnit zásluhou prvního sputnika, prvního Gagarina, úsilím soutěžících velmocí přistát na Měsíci a víme, jak to pak v červenci 1969 dopadlo. Češi v té době, potýkající se se slastmi rozjíždějící se normalizace, měli jiné starosti. Zde za Atlantikem se objevily inzeráty lakotných šejdířů s nabídkami prodeje nemovitostí na Měsíci. Koupit si hektar hodně vzdáleného ponurého úhoru - iniciativa to jak nepraktická, tak ilegální. Vesmír je totiž prohlášen za „property of all mankind“, majetek všeho lidstva, tak jako v případě high seas - moří, jež mimo pobřežní teritoriální pás, patří nám všem, včetně suchozemských, od všech moří odříznutých Čechů, a nikdo nemá právo na nějakou privátní akvizici. Začněme s definicí onoho OU1 UR SPACE, doslova „vnějšího prostoru“: začíná tam, kde končí gravitace, přitažlivost zemská, a pokračuje vlastně do nekonečna - ad infinitum, takto latinsky zpřesněno. Už v roce 1963, čili před sputnikem a Gagarinem, OSN - Organizaci států víc se svářících než spojených, se podařilo, dokonce s jednomyslným souhlasem, odhlasovat Declaration of Legal Principles Governing Activities in Outer Space, s téměř poetickou definicí astronautů či kosmonautů jako „envoys of mankind“ - poslů, delegátů, velvyslanců lidstva. Státu, který do kosmu cokoliv odexpedoval, náleží výlučné vlastnictví, jak v těch v mnohatisícových dálavách, tak po přistání zpět na naší planetě. Státy rovněž mají výlučnou jurisdikci, jakož i odpovědnost za škody v prostoru či na zemi způsobené. Ten mezinárodní, slavnostně přijatý dokument je ale jen „Deklarace“ - pouhé „vyjádření úmyslu“, jehož porušení sice není nic chvályhodného, ale rovněž není porušením právního závazku jako v případě nedodržení mezinárodní smlouvy (vyskytující se zpravidla s označením Treaty či Convention). Takovou smlouvu, s označením Outer Space Treaty (též méně formálně známou jako“Moon Treaty“), Valné shromáždění OSN v roce 1966 přijalo jednomyslně a po ratifikaci 84 signatáři smlouva vešla 58 / nový POLYGON 3/2011 O DOPADU HARAMPÁDÍ POLETUJÍCÍM V KOSMU OTA ULČ [pageend60]v platnost v roce 1967 - deset let po prvním sovětském sputniku. Významná závazná ustanovení smlouvy: demilitarizace kosmu - onoho „vnějšího prostoru“, jakož i tzv. celestial bodies, doslova „nebeská tělesa“, ěili planety všeho druhu. Zákaz použití jaderných zbraní, jakož i jiných zbraní hromadného ničení (mass destruction). Vznáším otázku: kde že začíná a končí taková definice. Rozhodně zbraně bakteriologické a chemické, ale co třeba mohutná artilerie? Smím se do kosmu vypravit s kapesní pistolkou pro případ potřebné obrany proti nerudným mimozemšťanům? Zákaz zřizovat vojenské báze, konat manévry na Měsíci a jiných planetách. Mám potíže s představou takového počínání, jak například mašírovat v sevřeném útvaru, řádně na lunárním povrchu salutovat Ustanovení o výzkumu a jeho využití k prospěchu nás všech. Se spoluprací a vzájemnou pomocí. Kýžená, zřídkakdy se vyskytující jednomyslnost tak rozličných států. Pozitivním popudem jim ovšem byla realita současného světa, málo se vzrušujícího teoretickými komplikacemi kdesi na „nebeských tělesech.“ ♦ Pro laika a doslovného outsidera tato tematika obsahuje ledacos nečekaného - zejména množství všemožného odpadu a jeho rychlost jíž se v kosmu řítí. Ze solidního zdroje (The Economist, 21.8. 2010:65) se dozvídám: 10. února 2009, ve výši 700 až 1000 kilometrů, naši planetu obíhalo 66 satelitů, umožňujících mnoho- četnou komunikaci pozemšťanů, a došlo ke srážce se satelitem s označením Cosmos 2251. Výsledkem byly stovky úlomků o průměru aspoň 10 centimetrů - minimální to velikost, postřehnutelná radarem. Dva roky před touto náhodnou kolizí Číňané, při zkušebním hodnocení proti satelitním zbraním, úmyslně zničili svůj spacecraft („kosmická loď“), čímž se postarali o obohacení kosmu odhadovaným počtem 2.000 úlomků o velikosti aspoň 10 centimetrů a 35.000 menších kousků. Cokoliv jakékoliv velikosti se řítí vpřed rychlostí osmi kilometrů za vteřinu, což mi vychází na 480 kilometrů za minutu a 28.800 kilometrů za hodinu. Náraz i miniaturním kousíčkem takového odpadu může důkladně pošramotit, ne-li zcela zničit bytelné interplanetámí těleso. Obávám se, že i pouhé jedno uniknuvší kosmonautovo hovínko by mohlo způsobit hodně neobvyklou, avšak stoprocentně potupnou smrt. S každou kolizí přibývá fragmentů - úkaz, jemuž se dostalo pojmenování „Kessler syndrom“ (po americkém fyzikovi, kterýužvroce 1970takovývývoj předvídal). European Space Agency (ESA) oznamuje, že počet varovných signálů o hrozících kolizích se za posledních deset let zdvojnásobil. Jak si pak počít s vyřešením nároků na náhradu škody, způsobené kým a komu v takové výši a dáli? Jediný mně známý případ sice započal ve vzdáleném prostoru, ale s dopadem na náš zemský povrch. Pozůstatky sovětské rakety s radioaktivním zářením zasáhly naštěstí liduprázdnou končinu velikánské Kanady a Moskva se uvolila poskytnout příslušnou kompenzaci. Jak předejít takovým situacím? Jednou z metod, prosazovanou americkými vojenskými kruhy, je použití laserů (ground- -based), jež by nebezpečně se řítící šmejd doslova vypařily (to vaporize). Preventivní opatření je technicky zvládnutelná záležitost - například satelity vybavovat již existujícím sebedestruk- tivním mechanismem. Výrobci, jakož i zákazníci se ale vyhýbají takto zvýšeným nákladům. Zcela na závěr lze snad s určitostí tvrdit, že tyto outer space záležitosti nejsou zvlášť akutní prioritou - tou je nynější stav světa s plejádou ošklivých starostí. Někdejší romantické nadšení hnát se do nový POLYGON 3/2011 / 59 [pageend61]dálav a kolonizovat Mars už hodně pominulo. Mimo planetární existence by byla pořádná otrava - takový byl můj dojem při nedávné návštěvě multimilionového pokusu Biosphere 2 v Arizoně. Život v takové vzdálenosti a izolaci mentálnímu zdraví věru neprospívá. Prioritou lidstva po notnou ještě dobu bude pobyt na povrchu této planety, nikam jinam se raději příliš nehrnout. ■ O exilu a emigraci DANA SEIDLOVÁ Pro ty, kteří si snad ty pojmy dosud pletou: exil je vyhnanství, kdežto emigrace je vystěhovalectví. Exulant je tedy člověk, který se neodváží vrátit do své vlasti, protože by ho tam čekal neradostný osud - vězení, podřadná práce, špatné vyhlídky na další život a existenci, diskriminace. Toho všeho je ušetřen vystěhovalec, emigrant: ten se může kdykoliv vrátit zpátky do vlasti, ať už jen pro zimník nebo na návštěvu, nebo natrvalo - je svobodný ve svém rozhodování! Takřka na každém kroku se setkáváme s exulanty nebo emigranty nebo imigran- ty, tedy přistěhovalci z jiných zemí. Svět je v pohybu... Ale - co nutí lidi, aby se dali do pohybu? Myslím, že k odpovědi stačí často jediné slovo - politika. Složení obyvatelstva zrcadlí také politický režim státu. Všichni to víme: vyhnán byl ze země Jan Amos Komenský a po něm následovaly tisíce dalších osobností, zejména ve dvacátém století, které zanechaly dobrou stopu v dějinách. „Svět“ je ocenil. Pravda, nedařilo se všem exulantům stejně, ale těch úspěšných bylo pozoruhodně mnoho. Vlna českých exulantů po roce 1948 a 1968 nebyla totiž „reprezentativním vzorkem obyvatelstva“, byl to „reprezentativní důkaz komunistické politiky“, která v zemi (mizerně) vládla. Jistě, ze země neprchli pouze lidé kvalitní, ale i všelijaká čeládka, lidé lehkomyslní a naivní, kteří se svezli na vlně stávajícího chaosu. A také takoví, kterým chyběl ten nezbytný dro- bínek štěstí nebo vytrvalost, jiné oslabil stesk po domově. Ale skutečností zůstává, že teprve exil dal mnohým českým vy- hnancům příležitost přispět k zdárnému vývoji společnosti. Člověk může prožít užitečný život doma stejně jako v cizině, není-liž pravda, hlavně, že vyplnil svůj život dobrou práci! Emigranti hledají - a nacházejí - zkušenosti, nové vědomosti a v neposlední řadě „ jdou za lepším“. Je to ta nejpřirozenější touha a lze jim jen přát úspěch, vždyť přidává respektu celému národu. Emigrant svého postavení v cizině dosáhne svou poctivou prací. Ke zlodějnám, podvodům (korupčním a jiným) se lépe hodí domovina, třebaže i cizina (Německo) hlásí stoupající počet českých delikventů. Vystěhovalectví je však v každém případě handicapem, hlavně v oblasti citové a emoce k našemu životu patří, řídí naše kroky! I když emigrant dobře ovládá jazyk hostitelské země, o bohatství češtiny v oblasti emocionální se ochuzuje. Nemá s kým sdílet své city: neslyší české písničky, české anekdoty, humor a nadávky! Je osamělý. Třebaže to zpravidla zpočátku nevnímá v zápalu budování existence. Ale překonat vítězně tento handicap je na zlatou medaili. Nicméně pobyt v cizině na každý pád také obohacuje. Člověk uvidí nejen mnoho nového, ale přesvědčí se, že i doma se leccos lépe daří a umí. Dojde k poznání, že - konec konců, všade jsou lidé chytří i hloupí, dobří i špatní, i takoví, co se pánubohu nepovedli - slovem: „všade chleba o dvou kůrkách“. Ale jak to pociťují lidé doma, Česká republika? Jak vnímají tento pohyb, toto 60 / nový POLYGON 3/2011 [pageend62]novodobé stěhování národů ti, co zůstali? Je ta česká země jenom hnízdem, ze kterého se vylétá do světa za štěstím? To by bylo věru špatně. Vždycky platilo, že mladý člověk se vrací z vandru domů, do rodné chalupy, mezi své. I Karel IV se vrátil mezi své - bylo mu právě sedmnáct Tehdy totiž to „mezi své“ platilo zemi. To bylo zemské vlastenectví, středověká ctnost Teprve někdy v devatenáctém století dostalo vlastenectví jiný obsah, totiž národnostní. Dominantní postavení němčiny v podunajské monarchii způsobilo útisk českého národa. Chyběly české školy a země produkovala - proletáře. Lidé odcházeli za prací: na východ i na západ. Jen pro ilustraci: Vídeň se stala druhým největším českým městem, české školy neměla žádné. Praha, české město, měla jen školy německé, ba i univerzitu. Česká univerzita byla otevřena až r. 1882. To je dobré si uvědomit Češi, kteří se ve Vídni dobře uplatnili, namnoze už tam zůstali. Toho dokladem, jak známo, je vídeňský telefonní seznam s těmi četnými Klestily, Laciny, Krajskými a podobnými českými jmény. Když Masaryk vytvářel v Americe podmínky pro vznik Československé republiky, vítalo ho na půl druhého milionu Slováků a Čechů, kteří se hlásili k svému slovanskému původu. (Slováků bylo kolem 900 tisíc.) Své vlastenectví vyjadřovali především finanční podporou i morálně, jejich zásluhy na vzniku Československé republiky byly nemalé. Vlastenectví našich obrozenců devatenáctého století směřovalo k povznesení národa, zejména prostřednictvím jazyka -jak jinak? Dvacáté století přidalo, přičiněním Hitlerovým, vlasteneckým citům další význam, a tak je změnilo v nacismus: víru v nadřazený národ lidí, kteří před spoluprací dávají přednost izolaci. Výrazem nacionalismu jsou zdi, ploty, opony. Jak neblahá to filozofie! Tento zmatek v lidských hlavách a srdcích zdiskreditoval pojem vlastenectví - nikomu se nechce je vyslovit, je to skoro jako sprosté slovo. V jednadvacátém století bychom ho měli chápat v jeho původním významu: jako pouto k rodné zemi. Láska k tomu našemu kousku země je pocit dluhu, věrnosti, solidarity, zodpovědnosti a v posledku náklonnosti. Vlastenectví. Sluší se naplnit tento starodávný obsah jeho původním obsahem: aby se mladí lidé domů rádi vraceli a aby je stará vlast vítala - k obohacení obou stran. ■ JAK ÚSPĚŠNĚ KÁLET DO VLASTNÍHO HNÍZDA OTA ULČ Takový problém nemají například v Somálsku či Zimbabwe, kam se zájemci z dobrých důvodů příliš nehrnou. Jinak tomu ve státech víc prosperujících, zdařileji si počínajících - včetně tedy i USA - generacemi přistěhovalců do podoby supervelmoci vytvořené a poslední dobou se potýkající s rostoucím množstvím problémů. Jedním z nich je příval nezvaných, ilegálně přítomných, stát využívajících a za- časté i zneužívajících vetřelců. Dvanáct, možná že dvacet jich milionů - dvojnásobný počet obyvatelstva České republiky. Pořádná to finanční zátěž, s výdaji na sociální, zdravotní služby, školství, policii. (Zdroj; „National Impact Survey of Illegal Immigration on Local and State Taxpayers,“ wwwJudicialWatch.org.). V textu ze začátku tohoto roku („Federace nikoli totožně si počínajících států“) jsem se tématu poněkud věnoval: v roce 1940, neboli jeden rok před vstupem USA do druhé světové války, kongres ve Washingtonu odhlasoval zákon, vyžadující od osob bez amerického občanství mít nový POLYGON 3/2011 / 61 [pageend63]u sebe doklad o své identite a oprávnení na americkém území pobývat. Jenže tento zákon zůstal pouhým prázdným papírem, nikdy se nedodržoval, jeho dodržování nikdo nevymáhal. V druhé polovině 20. století přibývalo ilegálních zájemců, pronikajících z jihu přes neuhlídatelnou mexickou hranici, to vše pak finančním břemenem k nezvládnutí. Nejvíc zasažena je Kalifornie, zápolící s rozpočtovým bankrotem, ale i končiny jako Florida na opačném konci kontinentu. Příklad z odvětví tamější lékařské péče ze zasedání organizace Florida Hospital Association: Výlohy za nemocniční ošetření ilegálně přítomných cizinců se odhadují ve stovkách milionů dolarů ročně. Pacient se dostaví na pohotovost (emergency), kde se o něho musí postarat bez ohledu na jeho platební schopnost a pojištění. Ilegál z Guatemaly za léčbu v rozmezí let 2001 a 2003 v nemocnici Martin Memorial v jižní Floridě způsobil výlohy v rozsahu 1,5 milionu dolarů... Nic nezaplatil a jako ilegální cizinec byl na účet (USD 30.000) nemocnice deportován do své rodné Guatemaly. Čímž trápení neskončilo, neboť jeho příbuzní zažalovali nemocnici pro údajně neoprávněný odsun dotyčného, což již vedlo k dalším, tentokrát soudním výlohám s právním zastoupením, to ve výši dalšího čtvrt milionu dolarů. To vše budou hradit daňoví poplatníci. Podobný je případ mexického pacienta, který utrpěl závažné mozkové zranění, je bez rodiny a přátel, avšak s dluhem rovněž jednoho a půl milionu dolarů. Nemocnice se bezvýsledně čtyřikrát snažila kontaktovat mexický konzulát, jakož i imigrační úřad, kde rovněž nikdo neprojevil ochotu k jakékoliv asistenci. Obdržel jsem odhad vyúčtování výdajů pro ilegály: 338,3 miliard dolarů ročně. Obnos 11 až 22 miliard na sociálních dávkách, placených orgány jednodivých států, dalších 22 miliard pro výpomoc s výživou (tzv. food stamps a jídla zdarma), 12 miliard pro výchovu dětí neznalých anglického slova, 3 miliony dolarů denních výloh za pobyt ilegálů za mřížemi. National Policy Institute odhajuje celkové výlohy na deportace nežádoucích živlů výší přesahující 40 miliard dolarů ročně. ♦ Zájemci z ciziny nemusí přelézat plot, brodit se říčkou s matoucím jménem Rio Grande, ale dostaví se s turistickým či studijním vízem, aniž by se obtěžovali navštívenou zemi kdy opustit Ročně se tam dostaví - letadlem, lodí či po souši - miliony cizinců. Ti s cestovními doklady z většiny, ale ne ze všech států, jsou fotografováni a musí podstoupit pro mnohé potupnou proceduru snímání otisků prstů. Takto tedy je získán přehled o těch, kteří do USA přijedou, aniž by se ale zjišťovalo, zda kdy Í>ak odjeli. The New York Times informují 111. 10. 2009), že 92,5 % jich zemi opustí, kdežto 200.000 dočasně i třeba natrvalo, rok co rok, zůstanou. Kongres se domáhá zavedení kontrolního mechanismu (universa! electronic and monitoring system), který ale ministerstvo domácí bezpečnosti (Department of Homeland Security) si z údajně úsporných důvodů dosud nepořídilo. Senátor Charles E. Schumer, předseda právního podvýboru pro imigrační záležitosti, slíbil, že se pokusí potřebné peníze získat, což se dosud nestalo. Další variantu sebedestruktivních praktik poskytuje mezinárodní právo možností volby mezi dvěma principy - ius sanguinis nebo ius soli, určující státní příslušnost potomstva - zda příslušnost rodičů, bez ohledu na místo zrození, nebo zda ono specifické místo zrození (ius soli), bez ohledu na národnost zploditelů. Comm- mon sense, neboli prostý rozum ovšem zvolí ius sanguinis, tak činí většina - pět šestin - států světa. Jenže v té zbylé šestině jsou bývalé državy bývalého britského impéria, včetně Ameriky. Tam se takto rozhodlo po občanské válce (1861-1865) přijetím 14. ústavního dodatku, zejména k prospěchu bývalých otroků. Výjimkou zůstávají v USA naro- 62 / nový POLYGON 3/2011 [pageend64]zené dětí cizích diplomatů tam akreditovaných. V roce 1982 Nejvyšší soud rozhodl, že i dítě ilegálně přítomné matky, jež v USA porodila, automaticky nabývá americké státní občanství. Takový druh nesmyslně šlechetného uvažování ovšem otevřel dveře dokořán návalu budoucích matiček, o něž - zásluhou jiných zákonů - porodnice se musí postarat Nyní s výsledkem, že v metropolitní oblastí Los Angeles většina dětí, s automatickým přiznáním amerického občanství, na svět přichází z lůna ilegálně přítomných matiček rodiček. Tak báječné výhody neunikly pozorností ve světě, například jedna čínská zprostředkovatelská firma nabízí takový servis (za 14.750 USD, sděluje spolehlivě informovaný The Economist, 21.8. 2010:24). Americké občanství, jímž je obdařeno nic netušící děťátko, ale nezlegalizuje jeho rodiče: zákon od nich vyžaduje počkat 21 roků, až do dosažení zletilostí dítěte a teprve poté budou mít právo požádat o vlastní legalizaci - pokud do té doby nedojde k jejich deportaci, jak se ale nepříliš často stává. Naštěstí dosud neuspěli politicky ultrakorektní prosazovatelé automatického povýšení takových rodičů do kategorie bona fide imigrantů. Rovněž ale neuspělo rozumné a tuze potřebné doporučení senátora Lindsey Grahama zbavit se onoho nesmyslu automatického udělování občanství na základě antikvámího principu ius soli. Změna ústavy, jakéhokoliv jejího dodatku, totiž vyžaduje nejen souhlas dvoutřetinové většiny členů obou sněmoven Kongresu ve Washingtonu, ale též ratifikaci ve třech čtvrtinách zákonodárných sborů všech států, jichž je přece padesát Čímž možností kálení do vlastního hnízda vyčerpány nejsou. Ještě početnější než zneužívání principu ius soli je tuze populární praxe fingovaných manželství. Nelze-li získat imigrační vízum, pěšky se vydat přes hraniční čáru či tiše přiveslo- vat k mořskému břehu, nabízí se eventualita sňatku s osobou kýžené národností. Leckdo z nás postarších se třeba upama- tuje na film, v němž Charles Boyer v roli rumunského hochštaplera ve 40. letech omámil naivní americkou učitelku Olivii de Havilland, aby si ho vzala, a on se tak dostal z mexické mizerie do kalifornské záře. Po druhé světové válce velké lodě spolu s demobilizovanými vojáky přivážely jejich v Evropě nabyté manželky, mezi nimiž byla i řada českých děvčat Zásluhou amerického zabřednutí ve vietnamském konfliktu došlo k přísunu asijských nevěst Ten dost přetrvává v podobě tzv. mail order brides, nevěst na objednávku, katalogy s podobenkami a kádrovými údaji, račte si vybrat Internet poslouží značným sortimentem - v popularitě snad ještě vedou thajské krasavice, ale když sednu ke kompjutru, na obrazovce se vyrojí tucty, veletucty zájemkyň, nejvíc jich z Ruska, Ukrajiny, též Kazachstánu. Imigrační zákon, perverzně komplikovaný téměř jako daňové předpisy, způsobuje, že přemnozí cizinci, pobývající v USA ať už legálně nebo ilegálně, začnou panikařit Víc než deportace se ale třeba obávají ztráty sociálních požitků - finančních podpor, poukázek na bezplatný příjem potravin v supermarketech (oněch food stamps). Záchranu pak míní najít v okamžitém správném manželském objetí. The New York Times popisovaly (3. 3. 1997) scénu na úřadu v newyorském Queensu: Tisíc žadatelů denně, ve frontě od druhé hodiny po půlnoci před dveřmi s nápisem MARRIAGE LICENSES. Tlačenice, strkání, chaos. Rus Sergěj Keršenko se mamě rozhlížel po osobě, která se měla stát jeho manželkou za tři tisíce dolarů. „Nevím, jak se jmenuje,“ naříkal. Zrodil se byznys s pronajímáním manželek s americkým občanstvím, od té doby ceny podstatně stouply, jakož i nebezpečí, že touto cestou do země proniknou a řádit budou teroristé. Varovný důkaz předkládá výtečná odvážná publicistka nový POLYGON 3/2011 / 63 [pageend65]Michelle Malkin, filipínského původu, v pečlivě dokumentované zprávě „The Jihadists' Deadly Path to Citizenship“ (Jewish World Review, 5. 5. 2020): V Pákistánu narozený Faisal Shahzad, jemuž se nepodařila plánovaná exploze na newyorském Time Square, získal americké občanství právě takovým druhem sňatku. El Sayyid A.Nosair takto unikl deportaci, získal americké občanství, poté odsouzen za svůj podíl v útoku na World Trade Center v roce 1993, tehdy s pouhou ztrátou šesti životů (výsledkem opakovaného zásahu 11. září 2001 jich byly tři tisíce). Ali Mohamed se stal americkým občanem ženitbou s osobou, s níž se seznámil v letadle cestou z Egypta do USA. Stal se pobočníkem Osamy bin Ladina, posléze byl odsouzen za svůj podíl na destrukci velvyslanectví v Africe v roce 1988, kde tehdy zahynulo 12 Američanů a 200 keňských domorodců. Khalid abu al Dahab, tamtéž se třeskutě angažující, získal americké občanství sňatkem s třemi Američankami. Z celkového počtu osmi pachatelů, původem z Blízkého Východu, podílejících se na bombovém útoku v New Yorku roku 1993, všichni byli legálními rezidenty USA zásluhou podvodného manželství. Vyšetřování orgány ministerstva domácí bezpečnosti jsou téměř nulové. ♦ V úsilí dosáhnout dohodu o podobě nového smysluplného imigračního zákona, hodně sporná zůstávají kritéria kvalifikace žadatelů. Například zákon ze začátku 50. let dával přednost nukleárním fyzikům a kněžím. V době velké imigrační vlny koncem 19. a začátkem 20. století, tehdy s ekonomikou dychtivě absorbující pracovní síly bez ohledu na jejich kvalifikaci či jazykové schopnosti, téměř každý zájemce byl vítán. Doba se pak notně změnila až k nynějšímu stavu, kdy na průmyslové výrobě se podílí méně než desetina zaměstnaných Američanů. Žádný stát nebude do svých řad s nadšením vítat smrtelně choré analfabety. Mnohé státy, včetně Kanady a Austrálie, zavedly tzv. point system, udělování bodů. Kanada má deset kritérií, s dosažitelným maximem 100 bodů. Nejvíc, a to 15 bodů, lze získat v kategorii „Occupational Demand“ - žádané povolání. Na kanadském trhu práce je poptávka po kvalifikovaných silách v technických oborech, inženýrství, managementu a řemeslech. Vzdělání je na druhém místě s deseti body. Mezi dalšími faktory stát přihlíží k příbuzenským vztahům, jazykovým znalostem, ochotě přijmout zaměstnání ve vzdálených oblastech. Jste ochotni jít na dlouhodobou brigádu za polární kruh? Nic takového Amerika nemá a je velkou snahou politicky korektní levice v Demokratické straně, aby ke změně nedošlo. Nejen Obama je zastáncem priority slučování rodin, do země přivézt co největší počet příbuzenstva - rodiče, prarodiče, strýce, tety, bratrance, sestřenice, sice bez kvalifikace, ale s potenciálem se stát vděčnými voliči tak šlechetné strany. Snahy prosadit racionální, zemi - jejímu hospodářství a společnosti - prospěšná kritéria se šmahem zavrhují, jakožto racial profiling, social engineering, jako „rasismus“, zločin ten nejhrůznější. Takže teď hnízdo máme, jaké máme. ■ Upozorňujeme na nový titul spisovatele a cestovatele Oty Ulče Z HONGKONGU NA OSTROV, KTERÝ NEBYL Autor podnikl nedávno na zaoceánské lodi cestu z Hongkongu do překvapivě změněného Vietnamu podél pobřeží Číny, která aspiruje na ekonomické předstižení Japonců, v Šanghaji pořádá světovou výstavu a nabízí řadu nevídaných kontrastů, které autor doplnil zasvěcenými reminiscencemi své čínské manželky. Nakl. Šulc a Švarc, ISBN: 978-80-7244-291-1, form.: 135 x 206 mm, 224 str., váz. [pageend66]Na prahu země zaslíbené LUDĚK FRÝBORT A naplněny budu stodoly tvé hojností a presové tvoji mstem oplývati budou... (kniha Přísloví, 3.10.) Obětní hranice dohořívala a lid izraelský se začal rozcházet ke svým stanům. Tu a tam se od zástupu oddělovaly hloučky a zůstávaly stát, horlivě rokujíce. „Tak vidíte,“ pravil Izachar ben Ná- hum z kmene Juda. „To bylo pořád samého - Mojžíš tuhleto, Mojžíš tamhleto, Mojžíš tatíček, Mojžíš náš vzor - a už je tam taky. Ona každá sláva vezme jednou konec, copak je to platné.“ „Nu což,“ mínil Lámech z kmene Gád, přihrblý mužík s plesnivým vousem a vyčnívajícími řezáky. „Nám tu ani moc chybět nebude, abych se tak přiznal. To jenom vy Judští jste pořád za Mojžíšem běhali jako ocáskové, i když se z něj na stará kolena stával čím dál protivnější dědek.“ „Domýšlivý starý blázen,“ upřesnil muž jménem Abdijahu. „Od té doby, co mluvil s Hospodinem tam u toho keře, to s ním nebylo k vydržení. My Efraimští jsme se beztak vždycky spíš drželi Arona. S ním aspoň byla legrace. Co jsme si jenom užili při tancování kolem zlatého telete a...“ „Psst,“ zakoulel očima Lámech, „i písek má uši, že jo. Není potřeba, abychom kvůli nějakým řečem přišli do maléru... a beztak ten tvůj Áron nebyl o nic lepší. Čtyřicet let nás ti dva podvodníci tahali sem a tam, já už bych dovedl tuhle prašivou poušť poslepu namalovat Už je čas, aby to jednou vzal do ruky někdo mladší.“ Abdijahu horlivě přitakal. „Jozue. Jesdi nás někdo vyvede do země zaslíbené, tak jenom Jozue.“ Izachar ben Náhum se chrochtavě zasmál a poklepal si prstem na čelo. „Kdo ještě dneska věří na nějakou zaslíbenou zemi,“ zaskřípal jízlivě, „je u mě přinejmenším naivka. Dejte si říct: žádná zaslíbená země není, nebyla a nikdy nebude. To jen ti nahoře o ní pořád vykládají a my troubové, to se ví, jako ty ovce... ale já vím. Já vím, oč jim jde, milostpánům.“ „Jenom abyste ještě rádi nevzpomínali,“ zakýval chmurně hlavou Sádoch, syn Abiezerův. „Starý Mojžíš byl, pravda, pěkný mizera, ale zato u něj měl člověk svou jistotu. Klepnul proutkem do skály a byla voda. Pověděl slovíčko Hospodinovi a měli jsme manu. Takhle bezstarostně se už mít nebudeme. Jozue je šikovný mládenec, o to nic, ale jestli dokáže...“ „Mana, mana, pořád jen ta blbá mana,“ ohrnoval pysk Lámech. „A ta voda ze skály chutná taky jako hnůj. Jestii chcete něco vědět, je jenom jedna zaslíbená země a ta se jmenuje Egypt Tam nikdo nemusel dělat zázraky, aby se najedl. Viď, dědku,“ obrátil se k holohlavému, věkem sehnutému staříkovi. „Povídej, jaké to bylo v Egyptě.“ Stařec chvíli neslyšně pohyboval seschlými rty. „Jó, Egypt,“ zamumlal posléze. „Bejvá- valo tam dobře, cožpak o to. Všeho tam bylo... čerstvý chleba každý den, cibule, čočka, hrnce plné masa...“ „Co je to cibule, dědečku,“ ozval se dětský hlásek. „Ty kuš a koukej jít chrnět“ utrhl se Abdijahu. „Tady nemají děti co hledat Cibule... to je takové kulaté tohle, jak bych to řekl... moc velká dobrota, prostě. „ „Jako dade,“ usoudil někdo. „Nejmíň. A o to všechno jsme přišli, protože se pan Mojžíš nepohodl s faraónem. Ale já vám říkám...“ Abdijahu už nedopověděl, co říká, protože ho Izachar zatahal za rukáv. Nad zaházenou pohřební jámou bylo zřít postavu v bílé říze, jak poskakuje, šermuje rukama a volá všechny zpátky. nový POLYGON 3/2011 / 65 [pageend67]„To je Jozue. Něco nám chce. Pojďme se podívat, třeba se něco dozvíme,“ šeptal dychtivě Sádoch. Lámech nakřivil ústa a opovržlivě si odfoukl. „Povím vám předem, co bude Jozue říkat. Něco o šťastných zítřcích a tak. Nejsem na to žádostivý. Poroučím se, pánové, já jdu spát“ Jozue zatím vylezl na velký kámen a rozhlédl se výbojně kolem sebe. Chvíli čekal, než se shromáždil dost velký dav, načež se udeřil v prsa a zahovoril dunivým hlasem. „Lide izraelský! Znáte mě, že nemám rád velké řeči. Povím vám jen tolik: už toho bylo zrovna dost Všichni ovšem zůstáváme nesmírně vděčni našemu zesnulému vůdci Mojžíšovi, že nás vyvedl... (šoupání nohou, dumený chechtot, zvuky podobné bučení) „ano, že nás vyvedl ze země egyptské... (volání: to si mohl nechat!)... jestli hned nepřestaneš ječet, Jozi- áši, tak si tam pro tebe sáhnu... držte teď všichni chvíli huby a poslouchejte, co vám chci povědět: nachodili jsme se po Sinaji už dost Teď tomu bude konec. Jděte dnes brzy spát a ráno časně vstaňte. Zítra dorazíme do země zaslíbené.“ Zástup ztichl úžasem. Ledakoho se zmocnila lehounká bázeň; zvykli si slýchat o zemi zaslíbené jako o něčem, co je pořád stejně vzdálené, nedostižné... a najednou prý už zítra. „Kde je? Kde je ta za- slíbená země?“ „Tamhle, „ mávl Jozue dlaní k severozápadu. „Tam za těmi kopečky. „ „Vidíte,“ pravil Abdijahu uctivě. „Neříkal jsem to? Jozue je pašák. Jaká ona asi bude ta zaslíbená země? „ „Krásná,“ vyhrkl kdosi rozzářeně. „Celá zelená. Tráva, keře, všecičko zelené. Žádný písek a kamení, jenom zelená, šťavnatá pastva.“ „Jsou tam stromy, které dávají stín,“ vydechl jiný toužebně. „V zaslíbené zemi ani stín nepotřebuješ, ty chytrý, protože je tam chladno!“ „A pořád prší.“ „Všechno tam roste samo od sebe.“ „I cibule?“ „I cibule. A všechno, nač si jen vzpomeneš, víno, dade, obilí. Ani prstem na nic sáhnout nemusíš, tak všechno roste. Budeme se mít“ „Já, lidi, se tak těším,“ zašeptal Abdijahu zbožně, „že ani spát jít nemůžu. Už aby bylo zítra. * Celo zástupu se zastavilo. Zadní řady se ještě strkaly, nač tam zase čumí ti vpředu? Proč se nejde? Jozue se obrátil v sedle. „Tak, tady je to,“ zvolal slavnostně. „Tady za tím potokem začíná zaslíbená země!“ Lid izraelský natahoval krky, ale neviděl mnoho. Vyschlé koryto, naplněné bílým štěrkem, opravdu bylo poněkud přehnané říkat tomu potok. Za ním šedá pláň, řídce porostlá nízkými suchými keříky. Vyběhl z nich šakal, zaskučel a zmizel. Žhavé slunce stálo vysoko nad kopci hnědavé barvy a vzduch se tetelil. Na břehu štěrkového koryta se bělaly kosti dobytčete, které tam nejspíš už dost dávno zašlo žízní. Chvíli trvalo, než se Izraelité probrali z úděsu. „Tak tohle,“ řekl kdosi s tichou zavi- lostí v třesoucím se hlase. „Tak tohle je ta zasraná zaslíbená země. Pro tohle suché kamení jsme se sem čtyřicet let vlekli.“ „Švindl!“ zaječel zástup. „To není žádná zaslíbená země! To je...“ Hlasy zanikly v zlostném řevu. Mnozí z mužů izraelských se ohlíželi kolem sebe, jako by hledali klacek; naštěstí tam žádný nebyl. Jiní se shlukovali do dup, mávali pěstmi a křičeli prokletí. Ještě jiní si sedli do štěrku, překryli si tváře dlaněmi a tiše plakali. Byli skromní. Dovedli by se smířit s tím, že budou do konce života bloudit sem a tam mezi červenými skalami Sinaje, živit se kozím mlékem a pouštními hlízami; vlastně už ani nic jiného nečekali. Ale tohle jim Jo- 66 / nový POLYGON 3/2011 [pageend68]zue neměl dělat Vzbudit naději a vzápětí ji zklamat Obraz zelené, úrodné země, která člověku bez velkého přičinění dává všechno, co si jen lze přát se jim v málo okamžicích vytratil z mysli a byl vystřídán ustrnutím, zoufalstvím a posléze hněvem. Byli v té chvíli hotovi rozsekat na kusy každého, kdo by se jim postavil do cesty. Ale nestavěl se jim nikdo, jen Jozue. Trhnutím provazu přiměl svého osla, aby se obrátil čelem k davu. „Ticho!“ zařval velitelsky. „Říkám vám, že tohle je zaslíbená země, tohle a nic jiného! Kdo vám napovídal, že najdete zázračnou končinu, plnou blaženosti, v níž už není třeba dělat nic než bez starosti a všeho přičinění prdět v blahobytu? Já jsem vám nic takového nesliboval. Mojžíš taky ne. Jen o zaslíbené zemi byla řeč, ne o ráji.“ Ukázal širokým obloukem do krajiny. „Tady ji vidíte. Je vaše a můžete si s ní dělat, co chcete. Můžete si tady sednout, křičet, nadávat a vyhrožovat Můžete čekat až někdo přijde a udělá zázrak, třeba že najde Mojžíšův zázračný proutek, švihne s ním o tohle kamení, ono se zazelená a vydá pšenici, révu a tučná stáda. A můžete taky vzít lopaty a motyky, hledat skryté prameny, hloubit studně, stavět hráze k zadržení zimních dešťů, kopat strouhy, sázet vinice, roubit stodoly, stříhat vlnu, hledět aby rok za rokem byla tahle pustina čím dál míň šedivá pláň a čím dál víc země zelená a úrodná, jak jste ji chtěli mít To všechno můžete, to všechno vám dal do rukou Hospodin, ale přičinit už se musíte sami. Kdo se těšil, že se tady posadí rovnou doprostřed nejmastnějšího blahobytu, ten ať jde a stydí se, protože byl hlupák. Jen jedno zaslíbení dává Bůh a to zaslíbení má jméno možnost No tak! Nač ještě čekáte? Kdy už k čertu pochopíte, že tu široko daleko není nikdo jiný než vy, aby udělal zázrak?“ Hannover, 30. 9. 1993 Tak se mi věci jevily v roce třiadevadesátém, kdy tato povídka vznikala. Zaslíbené země bylo před bezmála čtyřmi lety dosaženo, ale zatím nikdo pořádně nevěděl, co si s ní má počít. Nicméně zde byla aspoň ona možnost, jak o ní mluvil vůdce zástupů izraelských Jozue. Jen jak čas šel, možnost se měnila stále víc v jistotu, a to v jistotu dosti nevalné kvality. Po dvaceti letech oplývají presové mstem, ale jen něčí a mstem ne vždy poctivě nabytým. Lid izr... ech, český žehrá, ale neví přesně na co. Asi protože hledá svůj ideál v hrncích egyptských, prvorepublikových, ale ani nejšedivější staříci si už nevzpomínají, co v nich vlastně bylo. Texty na listech předválečného papyru dovede málokdo řádně vyložit; a i když dovede, hovoří už čímsi vzdáleným. To v bezútěšném putování skálami a písky totalitní Sinaje se lid izr... vyzná lip, ale zase není oč stát Snad by žádné putování nemělo trvat čtyřicet let Jinak nekončí, jen se přetváří ve své vlastní pokračování, v snesitelnější sice, zato neuchopitelné, nepojmenovatelné, nezničitelné podobě. Postsinaismus? Hloupé slovo. Ale nenapadá mě lepší. Multikult není osamocen ... (Poznámka k Rozjímáni pana Kováříčka v nP 2/2011) VLADIMÍR CÍCHA Zeměkoule se s námi už věčnost otáčí nezměněnou rychlostí. Mění se ale, pomalu i rychleji, život na ní. Jeho způsob. Mění se podmínky v nichž žijeme, někdy bez našeho vlivu, vůle a touhy, jindy v jejich důsledcích. Mění se v průběhu času mnoho věcí. Móda, jazyk, politický systém (kromě biologické změny nás samých). Nepovídám žádnou novinku. Naopak. Ví tohle dnes už snad dítě školního věku. nový POLYGON 3/2011 / 67 [pageend69]Na tu či onu změnu můžeme být v průběhu času připraveni, očekáváme ji. Nebo tušíme, že se stane. Jiná se dostaví k našemu překvapení. Někdy dokonce jako onen blesk z čistého nebe. Ve vědění člověka přibývá znalostí, odbornosti, dosahuje neuvěřitelných výsledků ve všech odvětvích činnosti a působení. To je zahrnuto pod slovem pokrok (o tom, zdaje to vždy jev a proces všeobecně kladný a každému prospěšný, nebudu teď přemítat). Může to ostatně být záležitost relativní, jak pro koho. Existují mnohé společenské nauky, teorie, které se časem v podstatě nemění, jsou jen shledány zubu času různě odolávajícími (kupř. kapitalismus, navzdory nejednomu jeho nedostatku). Ale vznikají i nauky nové. V této mojí vcelku laické úvaze mám na mysli jen jednu jedinou, je to vlastně spíš jev, trend, ač v odborných pojednáních také víceméně definovaný. Po nepodařeném pokusu učinit letitý systém vlády jedné strany v mojí domovině lepším, rozhodl jsem se, spolu s chotí svou jedinou, pro život v poměrech slibujících svobodu pohybu stejně jako názoru a možnost uplatnit se dle našich schopností, jediného to kritéria pro takové uplatnění. Ocitli jsme se v Kanadě (v roce 1968) bez plánu a rozhodnutí zbohatnout Jen klidně žít a s možností vzdělání pro našeho syna, bude-li na to mít (To je ale příhoda mnoha krajanů stejně tak si počínajících). Nevím, jak dále zmíněné pokračování bude je skličovat a zneklidňovat stejně tak jako mne. Leč k věci. Opustili jsme invazí porouchaný pokus o lepší socialismus, po jistém čase se zapojili do života v novém domově, pokračovali ve své práci, začali si užívat možností, v jaké jsme doufali ... lepší životní úroveň, možnost podívat se kamkoli do světa, pokud to konto v bance dovolí a podobně. A pak, ač nikoli nepodobna onomu blesku z čistého nebe, ale spíš jakési ponorné říčce, která zvolna prosakuje k povrchu, k levicovému liberalismu, který už mi byl nějaký čas znám, přibylo dnešní, dle mého názoru opium lidstva, politická správnost (Political correctness). O tomto jevu učené zdroje sdělují (jen namátkou): Nárok, či víra, že je morálně správné a žádoucí mluvit a jednat jistým způsobem. Všeobecně vzato, PC charakterizuje téměř všechny ideologie a víry a je jedním z normálních totalitních rysů, které tyto mají. Rozbor tohoto termínu pokračuje dál, až se jeden ocitá v oblasti, která se normálnímu rozumu poněkud vzpěčuje. Po staletí vžité termíny proměňuje v nové (Afro-American místo black je jenom nevinnou namátkou). PC (politická správnost) se nikdy neobrací k jednotlivcům, ledaže by byli představiteli jisté skupiny, komunity. Jen příkladem ... Orwellův statement v jeho Animal Farm, že čtyři nohy jsou prima, ale ne tak dvě. Ale že všechny jsou stejné, jen některé jsou stejnější. Tato politická správnost vzdálila oficiální jazyk nejen stoletým a běžným zvyklostem, ale mnohdy zcela nelogicky a jindy zbytečně vytvořila, lidově řečeno, z prdu výbušnou kuličku. K mému zadostiučinění jsem se z internetu dočed v textu Philosophical Dictionary: Kdokoli užívá termín Politická správnost - bez ironie nebo sarkasmu - je buď po kariéře toužící lhář nebo oblbnutý levicovou propagandou, nemůže být brán vážně a je prokletýjako špatný spisovatel. Napadla mne ale otázka: kolik lidí, kolik novinářů a hodnostářů přečetlo si tento text? Trend politické správnosti není bez následků. Příčí se nejen logice a soudnému posuzování faktů, ale získává i nebezpečnou moc, která nejednoho solidního občana přivede do nemalé nepříjemnosti či finanční ztráty. Dítkem této politické 68 / nový POLYGON 3/2011 [pageend70]správnosti je tady u nás Tribunál lidských práv, organizace vymykající se velmi často pravomoci soudu. Stojí peníze obžalovaného (mnohdy prokázaného nevinným), zatímco žalovatelovy náklady, určené právním jeho zástupcem, jsou uhrazeny z provinciální či federální pokladny. Nechci se nadále babrat v termínech a slovíčkách. Přesto mi ale nedá mnohdy spát ono spojení správnosti, termínu vcelku jasného, s tou politickou specifikací. Nebyla to vlastně politika oněch věrozvěstů lepších zítřků, jejichž dílo zdobí mnohé šibenice s nevinnými oběťmi na nich? Čas prokázal ji jako špatnou, ba zločinnou. Jaké škody ještě způsobí lidem tato metlička těch, kteří chtějí dát svět tímto způsobem do pořádku? ■ chodec kdo světem chodí s otevřenýma očima sotva se nudí vteřinu pouhou aby měl chvíli dlouhou v tom brání mu vnímání všedních věcí nemohly vzniknout přeci docela bez dohledu! koho? okamžik mlčel jsem a ona také mlčela zvolna jsme kráčeli lesem dál a dál až k místu kde v nízké smrčině kdosi na čelo smutné i radostné blues hrál... nevím... a vlastně ani vědět nechci stačí mi jenom úžas ... MUSEUM III. ODBOJE v Příbrami Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram I., Tyršova 106, tel., fax (zázn.): 318 628 606 [pageend71]LUĎKA FRÝBORTA Chudoba Kam až paměť lidská sahá, je chudoba potírána, nikdy ale nepotřena. Kdyby se sečetly všechny almužny, sociální pomoci a milodárky u vrat chrámových od první dynastie egyptské až dodneška, vydalo by to sumu, za niž by snad bylo možno pokrýt povrch zemský zlatém do výše vídeňského lokte; přesto se chudoba spíš šíří, než aby jí ubývalo, dokonce i v našem vyspělém, bohatém západním světě. Příčin může být vícero; dávám však k uvážení, není- -II jednou z nich prostá skutečnost, že ledakdo chudobu potřebuje. Partaje, opírající se o chudáky, zákonitě směřují k tomu, aby chudáků bylo co nejvíc. K čemu by ještě byly a kam by se poděly, kdyby chudoba opravdu vymizela? Koho by se ještě zastávali levicoví intelektuálové, čí zájmy obhajovali? Socialismus potřebuje chudobu jako pták povětří; má-li jí málo, uměle šiji vytvoří. Proto byla stanovena mez chudoby na šedesát procent průměrného příjmu. Že to vydá sumičku, za niž se dá ve většině západních zemí komfortně žít? Nevadí, hlavně když se namluvilo lidem, že jsou chudí. Kdyby chudoba skončila, socialismus by zanikl. ♦ Běda státu, v němž rozhodují chudí! Běda demokracii tam, kde chudí tvoří většinu! Chudý člověk - a nelze se mu divit - má jediný politický zájem: přilepšit si. Teď, hned, jakkoliv, bez ohledu na cokoliv. Jeho volební hlas získá ten, kdo mu přilepšení slíbí. Proto je svět plný demokracie a zároveň i chudoby. ♦ Intelektuálství Intelektuál = zbytečné, nafouklé, bezobsažné slovo. Jsou vzdělanci, jsou tvořiví a moudří vzdělanci, a jsou i vzdělaní žvanílové, ochotní uvěřit v jakoukoli pitomost a nesnášenlivě ji prosazovat. ♦ Intelekt = schopnost myšlenkové analýzy. Čímž ovšem není zdaleka nic řečeno o její správnosti; pročež každý intelektuál je analytik, leckterý však také pěkný trouba. ♦ Neudělujme metály předem: ta analýza byla správná, jež obstála ve zkouškách času. To by ovšem bylo možno zvátí intelektuálem málokoho. ♦ Totalitní ideologie přitahuji určitý typ intelektuálů jako žárovka komáry. Proč... inu, není intelekt totéž co rozum. ♦ Jazyk a filosofie: Jest známo, že filosofické spisy bývají ne zrovna dobře srozumitelné. Nuže, opatřte mi nějaký dobře zašmodrchaný filosofický text třeba Hegelův nebo Heideggerův (ale ne moc dlouhý, nerad bych z toho dostal psotník), nejlépe v německém originále. Já se pokusím z něj učinit text srozumitelný. Experiment může dopadnout trojím způsobem: a) textu porozumím a převedu jej do srozumitelné češtiny za použití obecného vokabuláře. Je plný vysoce abstraktních pojmů, jimiž lze vyjádřit většinu jevů na této planetě; co jimi vyjádřit nelze, na to jest mamo vytvářet zbrusu novou terminologii, jelikož se jedná o věci nevyjádřitelné. b) textu neporozumím nebo jen s bídou; což by ale nenasvědčovalo, že filosofická terminologie byla vytvořena proto, aby zjednodušovala nebo zpřesňovala vyjádření, jak se tvrdívá. c) text se pohybuje na tak nesmírně vysoké intelektuální úrovni, ze jej ve svém blbství nejsem schopen pochopit. S pokorou bych přijal i tento z nápadníku [pageend72]ortel, ale bylo by mi v tom případě dost divné, že jej chápe každý devatenáctiletý studentík filosofické fakulty. Byl bych naklonén spíš přijetí teorie d) že s mnohými výšinami filosofie je tomu jako s lecjakým uměním: rozumí mu ten, kdo to o sobě tvrdí a dokáže vše správně - s prominutím - okecat. A že v nich tudíž nebude o mnoho víc podstaty než textilních vláken v králově novém šatu. ■ Jakým byl otcem „otec komunismu“ JAN SCHNEIDER Vedoucí osobnosti komunistického hnutí bývají svými stoupenci představovány jako morálně pevné a nanejvýše spravedlivé postavy, povznesené nad veškeré lidské slabosti a malicherné vášně, zmítající tímto světem. Tyto rysy dokonalosti také vyzařují ze známých obrazů důstojné vousaté tváře otce vědeckého komunismu, jako by předurčovaly poslání rozeného ochránce utlačovaných, proroka budoucnosti, jehož portrét se ideálně hodí jako dekorace na transparenty a prapory velkých mani- festačních shromáždění. O každodenním životě muže, o jehož učení se opírá nej- agresivnější a nejnesnášenlivější ideologie moderní doby, se však od komunistických propagátorů mnoho nedozvíme. Čítankové biografie Karla Marxe jsou sice bohatou snůškou údajů o vzniku a dokončení jednotlivých děl tohoto materialistického filozofa, přinášejí rovněž přehled o všech jeho politických akcích, všímají si hmotné bídy, jakou zakusila jeho rodina v londýnském exilu, o vztazích mezi jejími členy se však tyto biografie nezmiňují. Kdo chce Karla Marxe poznat blíže, kdo se ptá, jakým byl manželem či tchánem, kdo chce znát pozadí šokujícího faktu, že dvě z Marxových dcer spáchaly sebevraždu, ten musí hledat v jiných, oficiální komunistickou propagandou utajovaných pramenech. Všeobecně je známo, jak často se publikování historicky důležité korespondence úmyslně zdržuje a opožďuje. Rodinní příslušníci a ctitelé známých osobností se obávají, že dopisy prozradí lidské slabosti hrdinů, což by uškodilo Jejich věci”, celoživotnímu dílu, jeho vůdčím myšlenkám. Právě korespondence, ve které se projevují starosti či radosti všedního dne, dokumentuje však typické chování pisatele v konkrétních životních situacích, vypovídá o způsobu jeho života i o jeho charakteru mnohem bezprostředněji a objektivně než nejlépe zpracované biografie. Navíc dopisy obsahují velmi často myšlenky, které odhalují původ pozdějších teorií a názorů myslitelů tak řečeno in statu nascendi. V této souvislosti je obzvláště cenný dopis, který napsal devatenáctiletý Marx 10. listopadu 1837 svému otci: list prozrazuje zárodky jeho pozdější kritické metody například v této větě: „Každý předmět musí být pozorován v celém svém vývoji, jeho pravá podoba se projevuje v rozporech, ve kterých nalézá svou jednotu.“ Pro poznání Marxova soukromého života je proto nenahraditelnou ztrátou, že dcery zničily podstatnou část korespondence, kterou navzájem vedli jejich rodiče. Našli bychom v ní patrně i odpověď na dosud nevyřešenou otázku, zda Marxova manželka věděla, že její muž byl otcem nemanželského dítěte jejich služebné, a jak na tento skandál bezprostředně reagovala. Marxovy dcery také spálily mnoho rodinných dopisů, v nichž se hovořilo o podivínství Engelsově; chtěly zřejmě zabránit tomu, aby je stárnoucí mecenáš a věrný přítel jejich rodiny neobjevil v Marxově literární pozůstalosti, což by se ho bezpochyby bolestně dotklo. Hlavním pramenem ke studiu rodinného života Karla Marxe je vzájemná korespondence jeho tří dcer, jež byla až do roku 1979 veřejnosti naprosto nepřístupná. Zmíněné dokumenty totiž byly nový POLYGON 3/2011 / 71 [pageend73]ve vlastnictví Marxova pravnuka, pana Marcela-Charlese Longueta, který je dal teprve roku 1954 francouzskému historiku a politologovi Emilu Bottigelimu. Ale do redigování dopisů Marxových dcer Jenny, Laury a Eleanory se Bottigeli pustil až roku 1974, když přestal učit na nicské univerzitě a odešel do důchodu. Uprostřed této práce však v prosinci roku 1975 podlehl srdečnímu infarktu. Korespondence se poté ujala dlouholetá přítelkyně Bottigeliho rodiny, paní Olga Meierová. Pořídila opisy rukopisů, a protože byly většinou psány anglicky, převedla jejich texty do francouzštiny. V její redakci pak roku 1979 (poznámka z roku 2000: tedy deset let před pádem světového komunismu!) vyšla v pařížském nakladatelství Albina Michela kniha Les Hiles de Karl Marx- Lettres inédites, ze které teď budeme citovat autentické výroky. Jenny von Westphalen a Karel Marx měli sedm dětí, první z nich, dceru Jenny porodila paní Marxová až ve svých třiceti letech. O rok později přišla na svět Laura, po dvou letech pak Edgar, za další dva roky Heinrich-Quido, po něm se opět za dvě léta narodila Franzisca a o čtyři roky později spatřila světlo světa Eleanora, přezdívaná Tussy. V té době bylo paní Marxové devětatřicet let V jedenačtyřiceti čekala další dítě, to však zemřelo krátce po porodu. Také další tři z Marxových dětí nepřežily první rok života a syn Edgar zemřel, když mu bylo sotva osm let Dospělého věku se dočkaly tři dcery- Jenny, Laura a Eleanora-Tussy. Karel Marx si byl vědom, že jeho žena není v dobrém fyzickém a psychickém stavu. Někdejší „porýnská královna plesů“ a “nejkrásnější žena Trevíru“ těžce snášela ekonomické i psychické potíže života v exilu a také vyčerpání z častých porodů i smrt dětí jí způsobily trvalou, vleklou psychickou depresi. Přesto se však její muž pokroku a stoupenec exaktních věd nedokázal k vlastní ženě chovat šetrně. Dopisy dcer svědčí o tom, že Karel Marx byl naprosto konvenčním, sobeckým manželem, který rodině vládl patriarchálním způsobem jako nejvyšší autorita a po jejích příslušnících vyžadoval, aby dodržovali všechny zásady viktoriánské morálky. V očích dcer byl otec, kterému přezdívaly Mouřenín, Mistr, Charley nebo Old Nick (to znamená Ďábel), nejvyšší autoritou, kterou musely neustále zahrnovat láskou, vyžadoval péči a oběti, jeho dílo bylo pro rodinu posvátné, proto mu zasvětily většinu svého života, a to i na úkor svého osobního štěstí. Marxovy dcery vyrůstaly v přesvědčení, že mají povinnost propagovat jeho socialistické názory, a zároveň se snažily splnit všechna jeho osobní přání, dokonce se i provdaly tak, jak on si přál. V míře sebeobětování se plně identifikovaly s matkou, i když ji nebraly občas zcela vážně a byly přesvědčeny, že ji otec ve všem převyšuje. Přes víru v socialismus s tezemi o rovnoprávnosti byli Marxovi typickou měš- ťáckou rodinou své doby, která se ani v nejhorší ekonomické situaci neobešla bez služebné. V období, ze kterého většina dopisů Jenny, Laury a Tussy pochází, se vedlo Marxovi hmotně již lépe. Zásluhou Engelsových peněz se mohla rodina přestěhovat do velkého domu Modena Villas, v němž pořádala domácí plesy i různé jiné slavnosti a kde pravidelně přijímala početné hosty. V té době vyšel první díl Kapitálu, První internacionála získávala na politickém významu a Pařížská komuna během francouzsko-pruské války vzbuzovala revoluční naděje. V tomto optimističtějším a hmotně bezpečnějším prostředí poznaly Marxovy dcery mladé muže, kteří si získali jejich sympatie už tím, že patřili k nadšeným stoupencům otcových revolučních názorů. 26. září 1866 se pořádaly oficiální zásnuby Laury Marxové s francouzským revolucionářem Paulem Lafarguem, který bydlel u Marxů v Modena Villas. Velké zásnubní slavnosti přinesly Marxovi značné finanční potíže: vše postradatelné muselo 72 / nový POLYGON 3/2011 [pageend74]opět putovat do zastavárny. Někteří věřitelé začali dokonce vyhrožovat soudem, ale rodina se před mladými snoubenci snažila zachovat zdání bezstarostného lesku. Marx bezvýsledně žádal o půjčku svého strýce Liona Philipse z Holandska, ale nakonec vypomohl jako vždy Engels - dvakrát po sobě poukázal peněžní částky, které stačily na zaplacení nejnaléhavějších dluhů i na vrácení předmětů ze zastavárny. Marx také považoval za nutné krotit ohnivost nastávajícího zetě, který si podle otcova názoru dovoloval k Lauře před svatbou přílišné důvěrnosti. Své výhrady k Paulovi vyjádřil ostatně už v dopise, který mu poslal měsíc před zásnubami: „Milý pane, jestliže chcete pokračovat ve vztahu k mé dceři, musíte přestat se svým způsobem dvoření; opravdová láska se podle mého názoru projevuje ve zdrženlivosti, skromnosti, ba dokonce v nesmělosti ctitele vůči jeho vyvolené, a tedy naprosto ne ve fanfaronství a předčasných důvěrnostech. Vy víte, že jsem celý svůj majetek obětoval revolučnímu boji. Nelituji toho. Naopak. Kdybych měl svůj život začít znovu, učinil bych totéž. Jenom bych se určitě neoženil. Pokud je to v mé moci, chci své dcery uchránit před nebezpečnými útesy, o které se rozdrtil život jejich matky.“ To se však Marxovi ani v případě Laury nepodařilo. Žila s Paulem Lafarguem přesně podle vzoru své matky, sdílela bez reptání jeho revoluční činnost, porodila mu tři děti, které všechny zemřely, a velmi často bývala po dlouhou dobu doma sama, zatímco manžel cestoval po Francii ve službách I. internacionály. V čase Pařížské komuny si Laura na svůj úděl postěžovala sestře Jenny v dopisu z Bordeaux 18. dubna 1871: „Milá Jenny, až do tohoto okamžiku nemám o Paulovi zprávy. A aby to bylo ještě složitější, mé dítě je tak nemocné, že se již deset dní chvěji o jeho život Poslední týden jsem s ním v náruči prochodila celé noce. Pokud jde o Paula, nevím, co si mám myslet Rozhodně neodjel s úmyslem, že zůstane pryč tak dlouho. Ale třeba nemohl, pohled na barikády ho zřejmě donutil zúčastnit se boje. Vůbec by mě to nepřekvapilo. Kdybych tam byla s ním, určitě bych také bojovala. Chce se mi okamžitě odjet do Paříže, ale nemám tu nikoho, komu bych svěřila děti - a teď, když je malý nemocný, nemůže být o odjezdu ani řeči...“ Paid Lafargue zaujal v Lauřině životě někdejší místo otcovo. Její vztah k němu byl tak silný že se podřídila manželově vůli i v poslední etapě života. Na jeho popud společně s ním spáchala sebevraždu, když jí bylo šestašedesát let Život Marxovy dcery Laury skončil tedy v bezvýchodnosti, před kterou ji revoluční optimismus učení jejího otce nedokázal zachránit a neuměl ani Paula ubránit před pocitem lidské prázdnoty, ze které nenabízí revoluce cestu k úniku. Lauřin dobrovolný odchod ze života však nebyl jedinou tragédií v Marxově rodině. Karel Marx nejvíce miloval nejstarší dceru Jenny, která mu byla povahově nejpodobnější a nesla křestní jméno své matky. Na rozdíl od sester, které otce v dopisech oslovovaly žertovnými přezdívkami Mouřenín, Mistr nebo Old Nick, častovala ho Jenny vymyšleným něžným jménem Challey. O jejím vztahu k tatínkovi svědčí tento úryvek z dopisu, který napsala jako třiadvacetiletá dívka v květnu 1867: „Milý Challey, jsem nadšená Tvou fotografií! Nevzpomínám si, že by mi někdy někdo připravil krásnější překvapení. Ta fotografie je nádherná, věrně se ti podobá. Žádný malíř by Tě věrněji nezpodobnil. Začínám věřit, že ten muž, který Tě vyobrazil, je velký umělec, už jsem ji krásně zarámovala a ten rámeček vyjadřuje všechno, co skrývám v srdci...“ Své dopisy otci podepisovala Jenny mužským jménem Joe, které si vybrala podle jedné postavy z dívčího románu Louisy Mey Algottové Little Women. Jenny však nečetla jen zábavné knihy. Aby se nový POLYGON 3/2011 / 73 [pageend75]zalíbila a co nejvíce přiblížila otci, stále častěji sahala po filozofické a politické literatuře: „Milý Challey nyní čtu s potěšením Carlyleův spis Chartismus. Velice obdivuji jeho originální styl, duchaplné obraty, dobrý instinkt a hlavně jeho svrchované pohrdání takzvaně dokonalým stavem společnosti s příkladnou anglickou ústavou. Ale když tuto knihu srovnám s En- gelsovým dílem Postavem dělnické třídy v Anglii, jeví se mi Carlyle, jak praví Shakespeare - odtažitý a neupotřebitelný. Teprve teď je mi jasné, jak velký je rozdíl mezi literátem a vědcem!...“ Po pádu Pařížské komuny roku 1871 přišlo do Londýna mnoho francouzských uprchlíků, často úplně bez peněz a bez zavazadla. Karel Marx se snažil těmto novým exulantům pomoci. Mezi uprchlíky byl také Charles Longuet, novinář proud- honovského ražení a člen generální rady Internacionály. Když se seznámil s Marxovou rodinou, okamžitě se zamiloval do Jenny. V březnu 1872 se slavily zásnuby a 9. října téhož roku svatba. Mladí manželé se odstěhovali do Oxfordu, kde Longuet získal místo profesora francouzštiny. Charles v srdci Jenny nastoupil na místo otce „Challeyho”: „Miluji Tě stále ještě, Charlesi, ale nerada o tom píšu v dopise. Raději bych Tě jenom jednou políbila, než abych Ti napsala celou knihu. Ano, raději bych od Tebe chtěla jeden polibek než čtyři stránky Tvé prózy. Ale abych neporanila Tvou literární přecitlivělost, musím přiznat, že když Tě nemohu líbat, je pro mě největším štěstím Tě číst..“ Přes lásku k otci, kterého zbožňovala snad nejvíc ze všech jeho dcer, podobal se další osud Jenny životu matky, pro kterou nemívala příliš velké pochopení. Paní Marxová zemřela roku 1881 na následky častých těhotenství a psychických depresí. Také její nejstarší dcera, která nesla její jméno, se předčasně v osmatřiceti letech rozloučila se životem stejně zklamaná a fyzicky vyčerpaná. Od dubna 1882 trpěla Jenny Longuetová prudkými bolestmi, které připisovala svému pátému těhotenství a o nichž se při své viktoriánské výchově nikomu nezmiňovala. Teprve po narození dítěte, když její utrpení nepřestávalo, napsala sestře Tussy, jak je její stav vážný. Sestřina odpověď dostihla nemocnou den před skonem, 9. ledna 1883. Tussy připadl smutný úkol oznámit otci tragickou zprávu o jeho nejoblíbenější dceři. Marx však nedovolil, aby se Tussy o něho starala, a poslal ji do Francie k pěti dětem zemřelé Jenny. Při svém návratu přivezla Tussy s sebou novorozeného synovce Harryho, který však byl tak nemocný, že musel být okamžitě převezen do londýnské dětské nemocnice. Také Karel Marx se v té době smrtelně roznemohl a zemřel 14. března 1883. Byl pochován 17. března do téhož hrobu jako jeho žena na hřbitově Highgate. O týden později uložili do rodinné hrobky také malého Harryho Longueta. Nejtragičtější osud však měla Marxova nejmladší, všestranně talentovaná a vysoce inteligentní dcera Tussy. V sedmnácti letech se zamilovala do Prospera Lissaga- raye, o šestnáct let staršího francouzského exulanta, spisovatele a novináře, který se podílel na činnosti Pařížské komuny a po jejím pádu uprchl do Londýna. Karel Marx tomuto vztahu z politických důvodů nepřál a výslovně Tussy zakázal, aby se s Prosperem stýkala. Tussy přesto Lisse- garaye milovala plných devět let a s nadšením přeložila do angličtiny jeho knihu Histoire de la Commune. Ještě před smrtí rodičů se Tussy pokoušela osamostatnit, chtěla se stát herečkou. Karel Marx však byl vždy proti tomu, aby si jeho dcery zvolily nějaké povolání; chtěl je mít neustále k dispozici pro sebe, rád je používal jako ochotné, pochopitelně neplacené sekretářky. Jenny například jeden čas pracovala jako guvemantka, ale otec se to nesměl dozvědět Tussy naléhavě cítila, že si musí zvolit činnost ve které by se plně seberealizovala, než bude pozdě. Stě- 74 / nový POLYGON 3/2011 [pageend76]žovala si, že jí nebylo dopřáno dostatečné vzdělání, často trpěla depresemi a nespavostí, měla strach před duševním zhroucením. Marx neměl pro její zdravotní stav pochopení, vyčítal jí, že je hysterická a své choroby si namlouvá. Když po matčině smrti odjela Tussy s otcem do Ventouru na ostrově Isle of Wight, aby se tam Marx zotavil, posteskla si v dopise sestře Jenny: „Cítím se být krajně vyčerpaná, navíc mám starosti o otce, kterému bych tak ráda pomohla. Bojím se, že se opět zhroutím. Otec se ovšem zlobí, když si stěžuji, nesnáší to. Neodvažuji se před ním říci ani slovíčko, neboť mi ustavičně nadává, že prý si vyhazuji z kopýtka na útraty rodiny, a tyto výčitky mě sužují víc než všechno ostatní. Otec a lékaři nemohou pochopit, že trpím hlavně duševně. Tatínek mluví neustále o tom, že se potřebuji uklidnit a nabrat nových sil, nechce vidět, že klid je to poslední, co potřebuji, že nejlépe bych nabrala nové síly, kdybych měla konkrétní plán, konkrétní práci. Nemohu věčně jenom čekat a čekat Kdyby mě tu bylo opravdu třeba, abych se o otce starala, jak tomu bylo v době jeho nemoci, jistě bych se smířila se svou situací, ale v současné době mě opravdu nepotřebuje. A tak jsem z toho pološílená, že tady sedím, zatímco mi možná uniká moje poslední šance...“ Teprve po otcově smrti se osmadvacetiletá Tussy odvažuje žít s Edvardem Avelingem, se kterým se tajně scházela již několik roků. Aveling byl původně stoupencem radikála a volnomyšlenkáře Charlese Bredlaugha a milencem jeho spolupracovnice Annie Besantové, členky Fabian Society a přední funkcionárky v britském odborovém hnutí. Vlivem Tussy se stal marxistou, čímž vyvolal hněv někdejších politických přátel, hlavně žárlivé paní Besantové. Spolu s Tussy se Aveling silně angažoval v II. internacionále a získal si i důvěru Bedřicha Engelse. Avelingův vztah k Tussy však nebyl nikdy upřímný, šlo mu hlavně o to, aby se přihřál na slávě jejího otce. 8. června 1897, v době, kdy Tussy působila jako tlumočnice na 8. Mezinárodním sjezdu horníků, se Aveling pod svým autorským jménem Alec Nelson tajně oženil s bezvýznamnou dvaadvacetiletou herečkou Evou Fryeovou. Přesto žil nadále s Tussy, která ovšem nic netušila. Teprve koncem srpna tajně opustil jejich společný dům, sebral vše, co mělo nějakou cenu, a zanechal po sobě jen krátký dopis na rozloučenou. Tussy byla na pokraji zhroucení. Zjistila, že Aveling stačil utratit víc než polovinu jejího dědictví po Engelsovi i peníze, které společně dostali za novinové články, většinou o Marxově životním díle. Pokud jde o jejich rozchod, vyslovil později Eduard Bernstein domněnku, že Aveling prý na Tussy požadoval, aby prodala jeden z otcových rukopisů, což odmída učinit 1. září 1897 se Aveling vrátil k Tussy zpět Přiznal se ke svému činu a ona mu odpustila. Vymámil na ní opět větší částku peněz, kterou chtěl údajně nabídnout herečce Freyeové, aby se s ním rozvedla. Přitom Tussy vyhrožoval, že zveřejní plnou pravdu o původu Freddyho Demutha, což prý bezpochyby zničí pověst Karla Marxe. Kdo byl Frederick Demuth? Prostý dělník a nemanželský syn služebné u Marxů, Heleny Demuthové. Narodil se tři měsíce poté, kdy paní Jenny Marxová porodila dceru Františku. Oba novorozenci však měli stejného otce - byl jím Karel Marx! Šlechetný Bedřich Engels se tehdy přihlásil k otcovství sám, aby zabránil skandálu v Marxově rodině, a teprve na smrtelné posteli prozradil Tussy plnou pravdu o jejím nevlastním bratrovi. Byl to pro ni těžký šok Věděla, že Frederick byl hned po svém narození dán do sirotčince, a pokud Marx žil, nesměl navštívit svou matku, služebnou Marxových, v jejich domě. Když se Tussy ještě domnívala, že Freddyho otcem je Bedřich Engels, vyčítala mu, že se o chlapce nestará. To zřejmě Engelse přimělo v posledních okamžicích života k tomu, aby sdělil plnou pravdu, protože nový POLYGON 3/2011 / 75 [pageend77]nechtěl zemřít jako viník za čin, kterého se nedopustil. Tussy se s Freddym seznámila až v době, kdy Helena Demuthová již vedla domácnost Engelsovi. Marxova dcera si svého nevlastního bratra velmi oblíbila, stal se jí nejdůvěmějším přítelem, aniž oba znali pravdu. Proto Engelso- vo odhalení o Marxově otcovství a Avelin- gova zrada s jeho ustavičným vyhrožováním, přispěly stejnou měrou k tomu, že se nadobro zklamaná a duševně labilní Tussy -Eleanora Marxová 3. dubna 1898 otrávila kyanovodíkovou kyselinou. Okamžitě po její smrti Aveling zmizel se svou ženou Evou Freyovou z Londýna. Byl však těžce nemocný, takže zemřel čtyři měsíce po Tussy Marxové, 22. srpna 1898. Všechna uvedená fakta svědčí o tom, že Karel Marx byl mužem dvojí morálky. Jako filozofa ho pobuřovalo vykořisťování člověka člověkem. Jako manžel však necítil nejmenší výčitky svědomí, když podváděl svou nemocnou, těhotnou ženu, která mu po nocích obětavě opisovala jeho filozofické rukopisy. A jako otec sobecky bránil svým dcerám, aby si svobodně zvolily své povolání a žily život podle svých vlastních představ. O jeho charakteru hovoří i to, že strpěl, aby nejlepší přítel jako „užitečný pitomec“ převzal roli otce jeho nemanželského dítěte, že se mohl klidně dívat do očí své dcery Tussy, když před ním kritizovala Engelse za to, jak se nestará o Freddyho Demutha. Karel Marx nikdy neměl odvahu přiznat se k pravdě ve svém osobním životě. Vášnivý ochránce proletářů všech zemí byl až do konce svého života pokryteckým měšťákem: bál se odsudku společnosti, které jako filozof předpovídal nezadržitelný pád. ■ Prameny: Les lilies de Karl Marx. Lettres inédites, Editions Albin Michel, Paris 1979 Kapitola z knihy J.Schneidera Svoboda potřebuje reklamu (vysíláno na RJFE v září 1981) vít ězst ví v Af g há nist á nu LUDWIG VON GRESS Sedzi maty talibanek ma granotow pekny džbánek nukleama walizeczka i antraksu pekna teczka (polská lidová) Podle von Clausewitze válečné vítězství znamená možnost vnutit poraženému státu svou vůli. Staré dobré časy, stará pravidla, když civilizované země bojovaly mezi sebou. Výsledkem našeho vítězství v Iráku, jestli jsem to pochopil správně, měl původně být suverénní, demokratický, právní stát, přátelský Západu. Takže jakmile bychom to tam vyhráli, mohli bychom se obrátit na severozápad a vyhrávat demokracii atd. pro apatické občany v jedné zemi po druhé, až do České republiky a možná i dál. Parametry se pozměnily a i když výsledek v Iráku není porážkou, vítězstvím se to nazvat nedá. Afghánistán je něco podobného, ve špinavě zeleném - hlavně měl být vojensky přinucen, aby nepodporoval islámské teroristy, specificky Al-Kaidu. Jen takové malé vítězství. Pochopitelně, velké vítězství je naprosto nereálné. Stačí se podívat na mapu. Kterému ze sousedních států by se zamlouval prosperující, demokratický a nábožensky tolerantní Afghánistán? Iránu? Uzbekistánu? Tádžikistánu? Číně? 76 / nový POLYGON 3/2011 [pageend78]Pákistánu? Pro vlády všech těch zemí by takový Afghánistán byl velice špatným příkladem. Obama, který nedokáže bez „telep- rompteru“ odpovědět na otázku, jestli se dobře vyspal, tak jak by mohl jasně říci, co chce v Afghánistánu. Raději se podíváme do Austrálie. Její cíle v Afghánistánu zjednodušila Julia Gillard ve svém projevu ke sněmovně zástupců loňského 20. října na nedovolení se stát útočištěm (safe haven) teroristů. Mezi jejími 4272 slovy jsem našel „islám“ jen dvakrát Opoziční vůdce se také moc nevyznamenal. Pro „debatu“ ve federálním parlamentu o obraně Austrálie bylo asi typické, že místnost byla ze tří čtvrtin prázdná. Cíle našich protivníků jsou naprosto zřejmé - zničení Izraele, Spojených států a západní civilizace jako takové a nastolení celosvětové islámské vlády. Mají to v Koránu, netají se tím, obdobně jako se se svými plány netajil Hider. A obdobně jako kdysi apeasers mluvili o mírumilovných Němcích a jejich dlouhodobé kultuře, mluví nyní o mírumilovných muslimech. Navíc se jim podařilo zajistit, že i opakovat co o nás muslimové říkají, je podle všemožných zákonů na ochranu lidských práv trestné. Historie Za uplynulých více jak dva a půl tisíce let oblastí, která si nyní říká Afghánistán, prošli a projeli Řekové, Peršani, Skytové, Partové, Indové, Hunové, Turci, Mongolové, Britové a Rusové. Po jedněch nájezdnících zůstaly modré oči, po jiných kalašnikovy. Třicet hlavních jazyků mezi dvaadvaceti etnickými skupinami, velice volně spojených čas od času xenofóbií a od patnáctého století šía verzí islámu. Hlavní a dominantní skupinou jsou Paštuni, jejichž kmenové území se táhne od západní hranice s Íránem na východ až téměř k Islámabádu v Pákistánu. Balu- či na jihu mají své soukmenovce v Iránu a Pákistánu a o Uzbecích a Tádžicích ani není třeba psát Je to něco, jako by čtvrtina až polovina Slováků žila v Maďarsku. A čtvrtina Slovinců a ... Nešťastné hypotetické Maďarsko, nešťastný Afghánistán. Přeskočíme potoky krve do doby modernější, 1880. Do jezírka krve. Výboj ruského imperialismu a výboj britského imperialismu se střed v Afghánistánu, i když k otevřenému konfliktu mezi mocnostmi nedošlo. Afghánce přestalo bavit dělat pěšáky na šachovnici vzdálených panovníků. Po několika vítězstvích se Britové museli stáhnout a do Kábulu přijel vládnout z Moskvy, v ruské uniformě, Abdur Rahmán Chán. Naštěstí pro Brity se choval podle předpokladů. Hrál na tři strany - Moskvu, Londýn a hlavně krvežíznivě nezávislé kmenové náčelníky. Pak do své smrti 1901 tak úspěšně „sjednocoval“ svou zemi, tj. vyvražďoval ty, kterým se to nelíbilo, že po jeho smrtí roku 1919 jeho syna Habibulla nikdo nezabil. Habibull měl smysl pro humor. V mešitě v Káhiře se modlil v cylindru (zkuste někdy douct hlavou v cylindru o zem) a chtěl, aby se ženy učily číst a psát Na jaře 1924 se jeho pohoršení poddaní pochopitelně vzbouřili, ale dva britské dvouplošníky s dvěma německými piloty, vše přebytek z první světové války, povstání podačily. Později bohužel měl Habibull ten nešťastný, usmiřovací, skoro demokratický nápad svolat sněm kmenových vůdců. Ti mu ten nesmysl vyučování žen tak důrazně rozmluvili, že ještě dnes, podle projevuj. Gillard, v provincii Uruzgad, kde my Australané bojujeme a kam přinášíme osvětu, je analfabetísmus mezi ženami více jak 99 % (muži pouhých 90 %). Opět přeskočíme kopce uřezaných hlav. Od roku 1933 se vlády v Kábulu přichylovaly k SSSR víc a víc, napřed z důvodů pragmatických, později i z ideologických. Mezi nevzdělanci je marxista králem a vedle zaostalého předfeudálního islámu vyhlížel marxismus-leninismus jako zázrak rozumu a vědy. Převýchova by nový POLYGON 3/2011 / 77 [pageend79]ovšem trvala dlouho, a tak vojenský puč v červenci 1973 proces zkrátil a nahradil krále se sovětskými poradci prezidentem a ministerským předsedou (vjedné osobě) se sovětskými poradci. Daud se také projevil jako marxista na baterky, „zbavil“ se obvyklým způsobem extrémních komunistů a vyjednával s Íránem, což Brežněv považoval za zradu. Kissinger navštívil Kábul a doufal, že sovětský vliv v Afghánistánu omezí. Jako obvykle vedlo Kissin- gerovo úsilí k pravému opaku. Komunistická strana PDPA (People Democratic Party of Afghanistan) měla sice roku 1978 jen 6000 členů, ale převážná většina důstojnického sboru prošla sovětskými válečnými školami. Major KGB Ku- zičkin později na Západě tvrdil, že KGB varovalo Politbyro před snahou o zavedení viditelně marxistického režimu v kmenové a islámské zemi. Brežněv varování ignoroval. 17. dubna začaly různé jednotky armády mezi sebou bojovat, Daud byl zastřelen a „výbor“ nastolen. Na uklidnění lidu povstalci v rádiu hlásili, že zachránili islám. Moskva byla z toho tak popletena, že po tři dny TASS referoval o vojenském puči. Po ujištění svými vojenskými poradci, že to jsou skutečně jejich lidi u moci, stalo se z toho lidové povstání. Amin později poděkoval armádě, která „hrála úlohu proletariátu“ a puč přirovnal k Velké říjnové revoluci. A jako tenkrát a vždy nastal boj o koryta. Vznikl Revoluční výbor Afghánské demokratické republiky. Nur Mohammad Taraki se stal ministerským předsedou a jeho zástupci byli Babrak Karmal a Hafizuliah Amin. Co se přesně dělo dál, se dodnes neví. Karmal, Amin a Taraki to popisovali diametrálně rozdílně. Podle Amnesty International bylo v říjnu 1978 v Afghánistánu víc jak 4000 politických vězňů a popravy se pohybovaly kolem padesáti ročně. Není divu, že kovaný socialista Babrak, později vypovězený jako velvyslanec do Prahy, nostalgicky vzpomínal: „Nezapomenutelná atmosféra radosti a očekávání vládla na ulicích, cestách, náměstích...“ Popravy, mučení a zatýkání ujistily Moskvu, že nová vláda sleduje marxis- ticko-leninskou linii. Miliarda dolarů byla přislíbena na první pětiletku. Před oslavami prvního výročí puče aktivisté s kalašnikovy, asi něco jako naše Lidové milice, chodili po Kábulu a nutili majitele domů natírat domy na rudo. Dokud barva nedošla. A jako obvykle začali rušit „vykořisťování v zemědělství“ s obvyklým výsledkem. Vlastnictví půdy bylo omezeno na 15 akrů, zavlažovací systémy byly znárodněny, hypotéky delší než 5 let byly škrtnutím pera zrušeny. Již tak křehké zemědělství se z toho dodnes nevzpamatovalo. (Je zřejmé, proč socialisté, počínaje Marxem, přes Lenina, Stalina, Maa, Gottwalda, Castra až po naši nešťastnou Julii, nenávidí zemědělce. Z naprosté většiny jsou to lidé opatrní, nezávislí, přemýšliví, do budoucna hledící, byrokracii se vyhýbající a zemědělské produkty jsou životu prospěšné. Socialisté jsou jejich pravý opak.) Navíc snaha potlačit náboženství a naučit lid číst a psát (opět obvyklým způsobem - ze slabikáře: A je pro Amin) zvýšila vliv imámů a nechuť se změnila v ozbrojený odpor. V březnu 1979 vypuklo povstání v Heratu, ke kterému se přidala armáda. Straničtí funkcionáři a sovětští poradci byli téměř jediní, kteří kladli odpor a škaredě to odskákali. Bratrská pomoc přišla/ přiléda v podobě bombardovacích náletů z nedaleké základny Shindand. Herat získal pověst afghánské Hirošimy. Sovětští okřídlení geroji nebrali ani takové ohledy na civilní obyvatelstvo jako Legie Kondor v Guemice. Pokud vím, nikdo žádný obraz nenamaloval. Soudruzi ve vedení strany měli na krku povstání a sami sebe. Čtyři utekli na sovětské velvyslanectví a odtamtud zorganizovali puč proti Aminoví, zvanému „úlisné mluvícím fašistou“. K puči se však 78 / nový POLYGON 3/2011 [pageend80]sovětští armádní poradci nepřipojili a dovolili svým jednotkám proti pučistům bojovat Ústřední výbor strany přijmul Ta- rakiho rezignaci ze zdravotních důvodů. Taraki sice o své rezignaci nevěděl a aby se jeho zdraví náhodou nezlepšilo, udusili jej jeho soudruzi pro jistotu polštářem. Co se přesně dělo, se nedá vyčíst Rozpory se svádějí na senilitu Brežněva a spory mezi šéfem KGB Andropovem a ministrem obrany Ustinovem. Rozhodně nemohlo jít o rozdílný výklad marxisticko-leninské teologie, protože v tu dobu v Marxe věřili jen profesoři na západních univerzitách. Domnívám se, že se jednalo o kontrolu produkce a distribuce opia. A tak 27. prosince 1979 agenti KGB, převlečení za ruské kuchaře, připravili pro soudruha Amina slavnostní večeři. Upekli pirožky tak mocné, že všichni, kromě paní Aminové, která držela dietu, ztratili vědomí. Přivolaní sovětští doktoři tvrdili, že jediná možnost Aminova přežití spočívá v léčení na sovětské vojenské základně. Vzpamatoval se natolik, že odmíd, a musel být tudíž později zabit agenty KGB v afghánských uniformách. První dny tohoto lidového povstání stály dvě stě sovětských životů, afghánské nikdo nepočítal. Specnaz obsadil letiště a invaze počala. Skončila roku 1988. 14 000 sovětských vojáků tam zůstalo. V jistém smyslu, technologie kapitalistického Západu (střely Stinger) zvítězila nad technologií socialistického Východu (helikoptéry Hind). V jiném, Afghánci zvítězili, SSSR a USA prohrály. Odborníci nyní tvrdí, že se to dalo čekat a že Spojené státy měly vědět, že to takhle dopadne. I když dáme stranou tendenci odborníků bagatelizovat sovětské nebezpečí, podle stejné logiky se Velká Británie a ÜSA neměly spojovat se Sovětským svazem proti nacistickému Německu, protože každý přece mohl vědět, že Stalinův internacionální socialismus představuje větší nebezpečí než Hiderův národní socialismus. Dnešek Okolnosti posledního vojenského vstupu Západu do afghánského bahniska mají všichni v čerstvé paměti a není třeba je opakovat Zjistit, co se tam vlastně nyní děje, není vůbec jednoduché. Nebylo by asi příliš rozumné přijímat bez výhrady oficiální zprávy Pentagonu, ale je zajímavé, že levicí tolik oslavované wikileaks vlastně ty zprávy potvrzují. Protiamerická propaganda stále pracuje podle stejného vzoru á la Korea a Vietnam. Díky úspěšné propagandě masakru v My Lai (výjimečnému a neomluvitelnému) zůstává v podvědomí jako nálepka na všeobecné chování americké armády, zatímco tisícinásobná zvěrstva Vietkon- gu a severovietnamské armády byla ignorována, omlouvána a dnes jsou téměř zapomenuta. Podobně již výstřelky v Abu Ghraibu vytlačily z politicky správné historie Saddamův teror. Afghánští civilisté jistě válkou trpí. Země je plná ozbrojenců, kteří se mezi sebou nedomluví, a navíc do toho vojáci z daleké ciziny. Jak vést válku, zejména protipartyzánskou, bez civilních obětí, zatím ani ten nejplačtivější humanista nevyřešil. (Na španělských silnicích se každý víkend zabije dvacet až třicet lidí.) V součtu civilních obětí západní tisk málokdy rozlišuje mezi těmi zabitými teroristy a těmi zabitými zlými Američany. Za vše může Bush. Od mohamedánů levice humanitu neočekává. Další osvědčenou taktikou je soudit vojáky. Ve Spojených státech čeká na vojenský soud dvanáct vojáků, v Austrálii zatím jen pět Budou to politické procesy? Těžko říct, informace jsou řídké a rozporů plné. Je samozřejmé, že voják má poslouchat rozkazy. Je také zřejmé, že se ne vždy poslouchají, a to od maršálů dolů, jak každý znalec vojenské historie potvrdí. Z druhého konce stejné agitprop dílny přicházejí nářky nad tím, jak hrozné to bude, když USA nechá svobodymilovné, nový POLYGON 3/2011 / 79 [pageend81]demokratické, umírněné (chybějící si doplňte) Afghánce na pospas Tálibánu. Není v jejich zájmu, aby Spojené státy válku vyhrály, ale aby se co možná nejdéle válkou oslabovaly. Dilema Povstalcům, i když v tomto případě by možná bylo jednodušší psát Afgháncům, se podle vojenských příruček musí zamezit pomoc ze zahraničí a pomoc obyvatelstva. Naposledy se to v roce 1960 podařilo Britům v Malajsku po dvanácti letech úsilí. I Reaganova Amerika by horko těžko v Afghánistánu vyhrála a Obamova vůbec žádnou šanci nemá. A proč by měla Austrálie nést ostudu za Obamovy nesmysly a proč mají její vojáci za ně umírat? Mělo by se bojovat v Afghánistánu za momentálně takticky nepatrně umírněnější verzi islámu? Lidé tam mají vládu, jakou si zaslouží a asi ani jinou nechtějí. Když nějakou náhodou vyhrajeme, budou se teroristé schovávat v Pákistánu, popřípadě v Íránu nebo ve Venezuele. Odchod Osa- my do věčných lovišť panen je na dlouho nezastaví. Podle některých Al-Káida od Íránu žádnou pomoc nemůže dostat, protože jsou to zapřisáhlí nepřátelé. Možná, ale západní civilizace je nepřítel větší. Velká Británie, pod vedením zapřisáhlého nepřítele komunismu Churchilla se spojila s komunistickým Sovětským svazem proti Hiderovi a zase třeba komunista Tito se takticky spojoval s SS proti nekomunistickým Chorvatům (podobně také Chorváti). Spoléhat na „neutralitu“ Iránu je naivní. Zdá se, že Obama směřuje ke „Kissinge- rově rošádě“ a pokusí se vyměnit zájmy Spojených států za své prezidenství. Bude se hledat takový vojenský velitel, který v zájmu své kariéry prohlásí, že Afghánci jsou již tak vycvičeni a vyzbrojeni, že se již mohou bránit sami. Místní vládce, který to odkývne, již tam je. Podle Transparency International je Afghánistán v korupci téměř na prvním místě a vůdce Karzai (šedivého cylindru nemaje, chodí před televizní kamery v zelené dece) nevidí vůbec nic špatného na tom, že dostává hotovost z pyšně protiamerického Íránu. Brzy nás bude obvyklá klika přesvědčovat, že ten Tálibán zas tak hrozný není a smlouva s nimi a spolupráce ve vládě je vlastně to nejlepší, co může Afghánistán potkat. Ony ty buddhistické sochy zas tak moc pěkné nebyly a lít kyselinu do obličeje děvčátkům, která se chtějí učit číst a psát, patří k afghánské tradici. Slavná feministka Germaine Greer ostatně již napsala, že „jakýkoliv pokus zastavit geni- tální mrzačení děvčat je útok na kulturní totožnost“ („any attempt to stop genital mutilation of girls is an attack on cultural identity^. Dnes již jen nejzarytější levičák, který si nepřečetl, co o tom všem napsal jeho hrdina severovietnamský generál Giap, tvrdí, že to Spojené státy ve Vietnamu vojensky prohrály. Až do samého konce bylo přes 60 procent amerických občanů pro válku, ale nebylo to nic platné, protože 90 procent sdělovacích prostředků bylo proti. Teorie, že se vyzbrojený a vycvičený Jižní Vietnam sám severní komunistické agresi ubrání, byla diskreditována během několika měsíců. To ovšem nebrání stejným odborníkům tvrdit, že bude úspěšná v Iráku a v Afghánistánu, kde jsou podmínky ještě horší. Oproti tamějším anal- fabetickým, teokratickým, morálně zaostalým a etnicky nevraživým kmenům byl Jižní Vietnam výspou civilizace. Drogy byly a jsou afghánský hlavní vývoz. A peníze z nich - kde vlastně končí? Produkt jde do Spojených států a Evropy, částečně i do Ruska. Bohatnou jen Af- ghánci? Zbytečná otázka. Jak budou mohamedáni drzí, a právem, když to „Kissingerovou rošádou“ vyhrají. A jak pak klesne morálka armády, americké i australské, a sebevědomí obou národů. Sdělovací prostředky, Socialistická internacionála, Čína a Rusko zajásají. Rozhodně by se vyhrát dalo, ale za jakou 80 / nový POLYGON 3/2011 [pageend82]cenu? Napadá mě sice herbicid Agent Orange, ale nikdo se mě neptal. Nechat zvítězit ty nedozrálé opiové makovice? Nevím. Je to sice jen jedno bojiště, ale důležité. Takže zatnout zuby, předstírat, že to s těmi obrovskými opiovými zisky nemá nic společného, pokračovat v mírném, drahém polobojování, doufat, že našich vojáků moc nezahyne a že se něco někde nějak stane. květen 2011 Neuměl ... anebo umí? JOSEF KOLÁČEK Rosario Carello, moderátor televizního vysílaní RAI 1 (prvního kanálu italské státní televize) „A Sua imaggine“(KJeho obrazu), dostal nápad. Nikdo mu pak nechtěl věřit, že to bylo tak prosté. Uprostřed postní doby, spíše na počátku, projednávali v redakci, co všechno zařadit, koho sehnat, které záběry zvolit na obohacení pořadů Svatého týdne, jež bývají vrcholem produkce, a to dělají v odpoledním čase, přesně 14.10 - 15.00 hod., konkurenci přenosu obřadům Velkého pátku a Křížové cesty u Kolosea a pak i požehnání Urbi et Orbi na Velikonoční neděli. Jeho program je mezi nimi jako popelka. Jen rámuje každou neděli proslov před Anděl Páně Svatého otce a doprovází jej aktualitami ze života církve. Padaly docela rozumné návrhy, že by se dalo vybrat něco z Benediktova druhého dílu „Ježíš z Naza- reta“. Vtom to Rosariovi kříslo. .A co tak navrhnout Benediktovi XVI., aby na Velký pátek před třetí hodinou odpoledne, tedy před hodinou Ježíšovy smrti na Kalvárii, odpověděl tři otázky televizních diváků?“ Po tvářích přítomných přeletěl údiv. Jak? Vždyť to nikdy dosud nebylo? Máš takové styky? Kdo to dojedná? A vůbec, bude mít papež v tolika několikahodinových obřadech Svatého týdne čas pro náš pořad? Rosario se nedal odradit Jen to trochu déle trvalo, než dostal k telefonu papežova osobního tajemníka Georga Gänsweina. Ten si to pak při setkání s Rosariem dal všechno důkladně vysvětlit, aby mohl „šéfa“ podrobně seznámit se záměrem. Při takových záležitostech je nutno být připraven na dlouhé procedury, schvalování a myslelo se i na námitky papežského teologa a monsignorů ze Státního sekretariátu, ale nic takového. Mluvčí Svatého stolce P. Lombardi pak překvapeným vati- kanistům (dopisovatelům novin a televizí z Vatikánu) potvrdil, že to bylo rozhodnutí „personalissimo“, to je přímo Benedikta XVI. bez prostředníků a poradců. I ředitelé televize RAI, včetně generálního, se pak dotazovali, jak to Rosario dokázal - když se roznesla zpráva, že „na Velký pátek ve 14.10 hod. bude sám Svatý otec odpovídat na dotazy televizních diváků“. Dlouho je musel přesvědčovat, že „jen zatelefonoval Gänsweinovi, pak mu vyložil záměr a „shora“ přišlo „placet“ s upřesněním, že Benedikt XVI. bude odpovídat z papežského paláce a ne ze studia RAI“. Pochopitelně byli náramně spokojeni a nešetřili chválou, protože to bude pro RAI světová premiéra; a také byla v různých zemích, kam to přenášely místní televize. Blisty.cz si potřebovaly zchladit žáhu na Benediktovi XVI. Ještě v neděli Zmrtvýchvstání Páně, tedy Velikonoční neděli 22.4. si potřebovaly zlovolně šlehnout, že „papež neuměl vysvětlit, proč existuje utrpení“. Narážely na zmíněný pořad v italské televizi a na první otázku sedmileté Heleny z Japonska, která na vlastní kůži zažila zemětřesení a následné tsunami. Z onoho plivnutí vanulo sebevědomí, že znají tajemství utrpení jako násobilku a papež v tom - o hrůzo! - tápe. Taková hanba!!! Čtenáři ovšem neujde, že Benedikt XVI. mluvil k sedmileté holčičce, a jak pařížské Le Figaro, tak New York Times, ocenily právě jeho odvahu sestoupit na ty nejprostší výrazy; vždyť ji mohl zasy- nový POLYGON 3/2011 / 81 [pageend83]pat - kdyby se chtěl předvádět jako Blis- ty - desítkami mnohomluvných filozofických a teologických vysvětlení. To by ho zase obvinily, že se schoval za hradby svých vědeckých znalostí a nebral v úvahu mentalitu a životní zkušenosti holčičky. Jak se věci měly. První otázku v onom televizním pořadu „KJeho obrazu“ kladla drobounká holčička, stojící na kraji trávníku, v pozadí se rýsovaly zemětřesením postižené domy: Jmenuji se Helena, jsem Japonka a je mi sedm let Mám velký strach, protože dům, kde jsem se cítila v bezpečí, se tak strašně třásl a mnozí moji vrstevníci zahynuli. Nemohu si jít hrát do parku. Proč musím mít takový strach? Proč musí být děti tolik smutné? Ptám se papeže, který mluví s Bohem, aby mi to vysvětlil. Benedikt XVI., kterého kamera zabírala v sálu apoštolského paláce pod obrazem Ukřižovaného Krista, jí důvěrně říkal, i když ona byla v Japonsku a on mluvil z Vatikánu: „Drahá Helenko, ze srdce tě zdravím. Já sám si kladu stejné otázky: proč je tomu tak? Proč vy musíte trpět, zatímco ostatní si žijí v pohodlí? Odpovědi na to nemáme, ale víme, že Ježíš trpěl jako vy, nevinně, že pravý Bůh, který se ukazuje v Ježíšovi, je na vaší straně. Toto se mi zdá velmi důležité; i když nemáme odpovědi a zůstává nám smutek: Bůh je na vaší straně a buďte si jisti, že vám pomůže. Jednoho dne také poznáme, proč tomu tak bylo. V této chvíli je však důležité uvědomit si: Bůh mne miluje, třebaže se mi zdá, že mě nezná, že se o mne nestará. Vůbec ne! On mě má rád. Je na mojí straně. Buďte si jisti, že na celém světě jsou mnozí s vámi, myslí na vás a dělají pro vás, co jen mohou. Aby vám pomohli. Vězte, že jednoho dne pochopíte, že toto utrpení nebylo prázdné, nebylo marné, ale že za tím byl nějaký dobrý plán. Že v pozadí je plán lásky. Buď si jistá, že náhoda neexistuje!!! My jsme s tebou a se všemi japonskými dětmi, které trpí, a chceme vám pomáhat modlitbou a svými skutky a buďte si jisti, že také vám Bůh pomáhá. V tomto smyslu se společně modlíme, aby se vám dostalo světla co nejdříve.“ Hrozně rád bych čed, jak Blisty odpovídají na tuhle otázku. Ve své bohorovnosti přece znají tajemství utrpení ve světě a snadno mohou předčit i papeže. Ale asi nechtějí omračovat postižené děti v Japonsku ani posluchače onoho interview v Evropě i Americe, kam byl v přímém přenosu vysílán v celém rozsahu. Když se totiž roznesla zpráva, že Benedikt XVI. bude odpovídat na otázky posluchačů, a když redakce vybídla posílat je jak internetem, mobilem, tak poštou, došlo jí celkem přes 2.200 dotazů. A to z celého světa, jak dokazují i tři vybrané: ta první z Japonska, třetí z Bagdádu a jako čtvrtá se ptala muslimka Bintú z Afriky, z Pobřeží slonoviny. Kdyby se Blisty chtěly měřit nebo i vítězit nad papežem v odpovědích na ty dotazy, stačí jen napsat do příslušné redakce RAI, mají jich tam habaděj. Toho se ale stěží dočkáme. A přitom se aspoň ta pátá otázka nabízela jako aréna pro zchla- zování žáhy na jednom z největších současných teologů katolické církve. Jeden lékař ze severní Itálie mu položil otázku: „Co vlastně dělal Ježíš mezi smrtí na Kalvárii a vzkříšením třetího dne? Ve vyznání víry se modlíme, že Ježíš po smrti na kříži sestoupil do pekel a třetího dne vstal z mrtvých. Můžeme si tedy myslet, že něco podobného se stane i s námi, než po své smrti vystoupíme do nebe?“ Blisty to přešly mlčením. A přitom se jim nabízely otrávené šípy na „pověru o pekle, satanovi a jeho pomocnících a pekelném ohni, který nehasne, jak si to jejich magisterium představuje i s přesným citováním Nového zákona. Na srovnaní slova Benedikta XVI.: „Tento sestup duše si není třeba představovat jako zeměpisnou, prostorovou cestu z jednoho světadílu na druhý. Je to cesta duše. Musíme si uvědomit, že Ježíšova duše je ve stálém styku s nebeským Otcem, ve stá82 / nový POLYGON 3/2011 [pageend84]lém spojení, ale zároveň tato lidská duše sahá až do nejzazších končin lidského bytí. V tomto smyslu dosahuje hlubin, jde k zavrženým, ke všem, kteří nedošli k cíli svého života a přesahuje tak kontinenty minulosti. Slovo sestoupení do pekel především znamená, že Ježíš dosahuje také minulosti, objímá všechnu minulost všech Udí všech dob. Církevní otcové za pomoci krásného obrazu říkají, že Ježíš bere Adama a Evu, tedy celé lidstvo za ruku a vyvádí je ven, vede je vzhůru. Otevírá přístup k Bohu, protože sám ze sebe člověk nemůže dosáhnout výšin Boha. Proto On sám, protože je také člověkem, bere člověka za ruku, otevírá mu ten přístup. Co mu vlastně otevírá? Skutečnost, kterou nazýváme nebem. Tento sestup do pekel, tedy do hlubin lidského bytí, do hlubin minulosti lidstva, je podstatnou součástí Ježíšova poslání, Jeho vykupitelského poslání, ale nebude aplikován na nás. Náš život je jiný. My už jsme Pánem vykoupeni a po své smrti předstoupíme před Soudce, před Ježíšův pohled, který pro nás bude znamenat očistu. Mám za to, že větší nebo menší měrou budeme všichni potřebovat očištění. Ježíšův pohled nás očistí a uschopní k životu s Bohem, abychom žili ve společenství se svátými a zejména s našimi drahými, kteří nás předešli“. I jeho exkurz do biologie a hájemství marxismu s jeho zbožštěním hmoty se vystavoval snadným, ale i banálním předsudkům racionalistů, jakých je mezi čtenáři Blistů habaděj. Opět se jejich ma- gisterium odmlčelo, nevydalo se na tenký led povrchních znalostí teologie, či jen katechismu. Matka pěti dětí a bývalá učitelka z Toskánska se ptala Benedikta: „Když přišly ženy den po sobotě ke hrobu, nepoznali Mistra a spletli si ho se zahradníkem. Podobně i apoštolově. Ježíš jim musí ukázat své rány, jíst s nimi chléb, aby ho poznali. Má skutečně tělo, ale také oslavené. Co to znamená, že jeho tělo nemá stejné kvality, jako mělo předtím. Co se chce vlastně říci pojmem „oslavené tělo“. Naše vzkříšení bude také takové? A Benedikt s mírným úsměvem a zahleděn přes televizní kameru či obrazovku na onu mírně rozpačitou, ale odvážnou ženu, odpovídá s jemně naznačenou gestikulací rukou, která ho v našich představách posouvá za profesorskou katedru někde v Tübingen, Bonnu nebo v Řezně: „Oslavené tělo přirozeně nemůžeme definovat, protože je mimo naše zkušenosti. Můžeme jen registrovat znamení, která nám Ježíš zanechal, abychom aspoň trochu chápali, kde máme hledat tuto realitu. Prvním znamením je prázdný hrob, tj. že Ježíš nevystavil své tělo rozkladu. Tím nám ukázal, že vstal z mrtvých skutečně, že také hmota je určena pro věčnost a že nepropadne zániku. Ježíš vzal s sebou také hmotu, které je tím rovněž přislíbena věčnost Potom však tato materie přijala nové životní podmínky - a to je další bod: Ježíš už neumírá, to znamená - že stanul nad biologickými či fyzikálními zákony, protože kdo je jim podroben, umírá. Je tu tedy nová, jiná situace, kterou neznáme. Ale která se ukazuje v této Ježíšově události a je velkým příslibem pro nás pro všechny. Existuje totiž nový svět k němuž putujeme. A Ježíš v těchto podmínkách má možnost aby se ho dotýkali, podává ruku svým blízkým, společně s nimi stoluje, ale přitom nadále spočívá nad biologickým stavem života, jaký žijeme my. Víme, že je na jedné straně pravým člověkem, nikoliv přízrakem. Žije opravdovým, ale novým životem, který už není podroben smrti a je pro nás velkým příslibem. Pro nás je důležité, abychom to chápali skrze eucharistii. V ní nám totiž Pán dává svoje oslavené tělo, nedává nám jíst tělo v biologickém smyslu slova. Dává nám sama sebe. Novost, kterou je On sám, vstupuje do našeho bytí, do naší osobní existence jakožto Osoba. A dotýká se nás vnitřně svým bytím, takže se můžeme nechat prostoupit a proměnit Jeho přítomností. Tento bod je důležitý: že totiž můžeme vejít nový POLYGON 3/2011 / 83 [pageend85]do kontaktu s tímto novým typem života. Když On vstupuje do mne, vycházím ze sebe a vstupuji do nové životní dimenze. Tento aspekt příslibu reality, v níž se mi On sám dává a vytrhává mne samého vzhůru, je podle mého názoru nejdůležitější. Nikoliv tedy záznam věcí, které nemůžeme chápat, být na cestě směrem k novosti, která vždy znovu začíná eucharistií. Myslím, že je snadné odpovědět na ono ironické a zlovolné tvrzení „Papež neuměl vysvětlit, proč existuje utrpení“. Blisty raději mlčí - a to je moudřejší. Řím, sv. Athanasia, biskupa a církevního učitele 2011 ■ dlouhý jazyk ■ dlouhý jazyk ■ CO NÁM ŘÍKAJÍ PŘÍSLOVÍ Obsahem přísloví je abstraktní moudrost, například „Kdo seje vítr, sklízí bouři“ nebo arabské přísloví „Kdo sází trny, nesklidí růže“. A od filozofických k těm konkrétnějším, odpozorovaným ze života: „Co je horši než stařec, začínající nový život“, až k velmi přímočarým lidovým „Bez ženy a tabáku je smutno v baráku. “ Přísloví lze nalézt už ve starověkých literárních památkách, například afghánské přísloví „Starý přítel je jako osedlaný kůň“, jsou i v antické kultuře řecké a římské. Známá jsou také biblická přísloví ze Starého zákona, například „Zchudne, kdo pracuje zahálči- vou dlani, kdežto pilné jejich ruka obohatí“. Zajímavé je přísloví různých národů porovnávat. Nepřekvapuje, že mnohá odrážejí stejné zkušenosti, ale jejich vyjádření není vždy identické, například v arabštině „Zkušenost je zrcadlo intelektu“. My říkáme „Zkušenost je matka moudrosti“. Jindy mají podobně znějící přísloví význam poněkud odlišný, například „Sedí na dvou židlích“ u nás znamená nedokázat nebo nechtít si vybrat, v horším (možná i běžnějším) případě snažit se mít výhody obou. V němčině se však používá předložka „zwischen“ (mezi), zatímco v holandštině se sice také nemá „sedět mezi dvěma židlemi“ ale ve významu „nezvládnout nic“. Jeden z obrazů Pietera Brueghela st., malíře ze 16.století, nese název „Nizozemská přísloví“. Je na něm velký dům s různými přístavky a kolem něj i v něm se to hemži lidičkami a zvířaty v různých pozicích či interakcích, znázorňujících celkem 118 přísloví. Například nám známé „vodit někoho za nos“, „dát kočce zvonek“ (v češtině si vystačíme se slovesem „vyzvonit“), „mít máslo na hlavě“, „hlavou proti zdi“, ale i taková, která nepoužíváme, například „nechat vejce v hnízdě“ (schovat si něco na horší časy). „Jeden stříhá ovce, druhý prasata ...“-tak už to bývá, že nemáme všichni stejné možnosti a nepomůže nám ani rozčilovat se .„hodně pokřiku, málo vlny“, ani „zapálit svíčku pro čerta“, čili vlísat se do něčí přízně. Nebo o něco zemitější „koňské kobližky nejsou fíky“ až k řekněme „rošťáckým“- týkajícím se funkci lidského těla. Na závěr ještě lidová moudrost z jiného pramene, prý: „Nejdůležitější v životě je být dobře pohřben. “ Michaela Swinkels-Nováková (vysíláno v Českém rozhlase 21. 3. 2010) ■ dlouhý jazyk ■ dlouhý jazyk ■ 84 / nový POLYGON 3/20 ll [pageend86]rozhovor ■ rozhovor ■ rozhovor ■ rozhovor ■ rozhovor RAY ČERNÝ, nejstarší tramp v Austrálii, vypráví Ray Černý je sportovně vypadající muž. Chtělo by se mi říci „mladý muž“: rovná postava, žádné bříško, jistý krok, jasný hlas. Člověk by nevěřil, že už mu chybí do stovky jen pár let. Stále ještě v sydneyském Sokole obsluhuje obrovskou knihovnu. A stále ještě jezdí s kamarády do přírody. Nebyl jsem v Austrálii dlouho, když jsem potkal jednoho pravého „Aussie“. Jel jsem s ním a s jeho partou do buše. Prý střílet králíky. Večer že si uděláme oheň. Kluci přinesli hodně dříví, ale tady se dřívím nešetřilo. Pak byla tma a já nemohl usnout Slyšel jsem volání dinga a měl jsem silný pocit že cítím svobodu. Svoboda voní lesem, voní eukalypty, voní hvězdami... Ráno jsme šli dál, byl tam velký rybník, na něm plavala kachna. „Can I shoot the duck?“ „Sure, of course you can.“ Střelil jsem ji a kachna zůstala uprostřed rybníka. Svlékl jsem se a chtěl plavat, ale byl to „clay pan“. Tvrdá zem a nad tím vody jen nad kotníky. Smáli se mi a ten Australák mě pak učil jak v Austrálii přežít s puškou, se sirkami a s nožem. Tak jsem našel svého australského kamaráda, Franka. Jezdil jsem pak hodně let s českým kamarádem Láďou, začali jsme v roce 1952. Pak jsme našli dalšího kamaráda Petra Čermáka. Byl paďour, ale udělal jsem z něj trampa. Jezdili jsme do buše se skupinou kluků a živili se jen tím, co jsme ulovili. Tehdy to šlo, Austrálie byla jiná, než je dnes. Kolik ti bylo tenkrát let? No, hodně přes třicet... Ale v Austrálii přece nebyl tvůj první vjem svobody v přírodě? A byl, v Čechách jsem nikdy nic takového necítil, tam jsem prožil jenom trápení - s Němci a s komunisty... Nebyl jsi zavřený? Nebyl, já měl kliku. Žít v přírodě jste se mohli učit doma ve skautu. Ne, tam se to nedělalo, tam jsme chodili do přírody a nosili s sebou plechovky s jídlem. Měl jsi doma příležitost cestovat? Ano, ve třicátých letech už jsem byl „námořník“. Já jezdil po Vltavě. Hausbóty kotvily v Podob, chodil jsem je obdivovat Jednou jsem se vydal proti proudu řeky až tam, kde se to jmenovalo Rum Bay Port Stála tam krásná plachetní loď, jménem Bukanýr. Z ní vyšel chlap a povídá: „Chtěl by ses podívat dovnitř?“ „Jo. Můžu?“ Vzal mě dovnitř a já tam zkejsnul. Stal jsem se námořníkem. A to jsi předtím neměl žádné povolání? Ale měl, já byl vyučenej automechanik. Táta to chtěl, já jsem vypadl z kvarty. Z vlastní vůle? Ne, z vlastní pitomosti. Nebavilo mě se učit Studovali jsme latinu, řečtinu - na co? Dělat námořníka, i když jen na Vltavě... Kapitán se jmenoval Emanuel Fraus (Ray Černý s manželkou Pat, foto z rodinného archivu) nový POLYGON 3/2011 / 85 [pageend87]a v normálním životě byl školníkem. Měl dva měsíce prázdnin, my ostatní, bylo nás asi osm, jsme museli dělat Jako malej kluk jsem na tenise sbíral míčky, abych si mohl koupit kolo. Chodili jsme na Václavák na obědy, ředitel jednoho podniku si mě vytipoval a ptal se: „Chtěl bys tady dělat číšníka?“ Já že ano. Bylo to zajímavé. Nahoře byl nevěstinec a vždycky, když policajti šli dělat šťáru, tak holky přišly dolů, daly si tam kafe a kecali jsme. Tak jsem poznal „prodejný dívky“, aniž bych za nima musel chodit nahoru. Co ty vyprávěly... Potom jsme se přestěhovali. Náš domácí měl služku - a to byla jedna ta štětka, Němka. Říkala mi: “Koukej mlčet starej nemá tušení o tom, co jsem dělala dřív...“ Nám děvčatům doma každý říkal, abychom se stranily trampů, protože trampové chlastají. Pilo se dost, to jo. Když jsme přijeli na Brdy, přišel do hospody „generál“ trampský armády, vytáhl pistoli a střelil do větráku, aby ho zavřel. Chodil s kytarou po světě, tak se živil. Řekli jsme si, že to taky zkusíme, v roce 1932. A tak jsme jezdili a pěli. Naučil jsem se tam „Nejkrásnější hvězdy hoří ve Splitu nad mořem“ a „Moje sladká Mariana“, „La Paloma“, o tom, že až přiletí holub ke tvému oknu, tak ho přivítej, protože to je moje srdce... V Itálii se zase zpívalo „Avanti Popolo, banděra rosa“, červený prapor. Však v Itálii bylo moře komunistů. A pak do Egypta, na lodi místo placení jsme myli nádobí. Ale muzika mě chytla. Později jsme v Čechách založili jazzovou kapelu, já tam hrál na kytaru. Říkali jsme si Swing club of Prag. Náš trumpeťák měl známého v Americe a dostal od něj balík not. Nádherné písničky, většinou kovbojské. Během dvou let jsme byli nejznámější v Praze. Holky po nás šílely... Jestlipak mladí lidé v Austrálii hrají dnes na kytaru? Myslím, že málokdo. Ani v rodinách, kde táta a máma jsou Češi, mládež trampské písničky nezpívá. Mladí tomu, co vy- luzují, říkají koncert, ale je to jen rámus. Melodii to nemá, rozumět tomu není. Až umře tramping, tyhle staré písničky umřou taky. Takže i v Egyptě jste zpívali a hráli... Co jsi tam viděl? Pyramidy. Tam se mi starej Arab snažil prodat svoji dceru, taky ženu, dokonce i svoji babičku. V Egyptě písek, Sahara. Ten Arab tomu říkal Zahrada Alláhova. Když jsem pak přijel do Austrálie, šel jsem se podívat tady do pouště - a ten starej Arab stál najednou za mnou a šeptal: „Podívej, tady je taky zahrada Alláhova.“ Já sice nevěřím, že na poušti je nějaká boží zahrada, ale určitě je tam síla, která tam vládne. A já jí říkám příroda. Tam cítíš tu moc ve vzduchu. To snad cítíš, kdykoliv jsi v přírodě. Já jsem měla takový silný moment, když jsme byli v západní Austrálii a dívali se na západ slunce. A nebylo to v poušti, bylo to na břehu moře. Nikde na světě nejsou takové západy slunce jako v Austrálii. Jednou nám zemřeli brzy po sobě dva velmi dobří přátelé a jejich poslední přání bylo, aby jejich popel byl rozsypán do moře v místech, kde před mnoha lety začínali svůj exilový život. Jeli jsme tam, našli pláž a v tom okamžiku začalo zapadat slunce, po chvíli vycházel měsíc. Ale měsíc se neobjevil na obloze, on vyšel z moře. Obrovský pomeranč se objevil nad hladinou. Jako by tomu jejich posmrtnému spojem přihlížel sám Bůh. Bylo to něco nevyslovitelného. A co jsi ještě dělal, jako např. Jack London? Nic vzrušujícího. Prodával jsem technické zboží. Po válce jsem v Čechách pracoval u židovské firmy Solomon, ti prodávali alkohol. Měli vlastní palímu na likéry. Dělalo se to tak, že se dalo 6 kbelíků vody, 4 kbelíky lihu, přidala se tresť, barva 86 / nový POLYGON 3/2011 [pageend88]a cukr - a byl likér... Zase škola života. Sehnal jsem si aparát na destilaci a kupovali jsme staré víno, ve kterém byli červi. To se ovšem nedalo prodávat. Já to procedil sítem a dál pálil na pravý alkohol. Ne že by mi to chutnalo... No když mohou mít Mexičani tequillu s červem... V Cechách jsem si odsloužil dva roky vojny. Jezdil jsem u autoroty. Když přišli Němci, severní Cechy měly opevnění, jižní ne, tak jsem vozil oficíry k rakouské straně a sledovali jsme, jak dělají bunkry. Kluci mě poprosili, abych zatroubil, než přijedu na plac. Oni se flákali, ale když slyšeli houkačku, oficíra přivítali v pozoru. Když Němci zabrali Sudety, vozil jsem německého generála do Karlových Varů. Byla tam mezinárodní komise a určovali novou hraniční čáru. Ale pole sedláků byla „každej pes jiná ves“ a Němci byli tak poctiví, že když byl sedlák Němec, nedostal víc, než na co měl nárok, ale stejně jako kdyby Němec nebyl. Staří oficíři, smetánka. Pod uniformou nosili šněrovačky, aby „vypadali“, aby jim nelezla břicha... Po vojně jsem sloužil u německé firmy. Už v těch letech připravovali potrubí pro benzin z Rumunska do Rakouska. Z Černé Vody k Dunaji 60 km, po tankových lodích do Vídně, potrubím přes Jihlavu do Roudnice a po Labi do Hamburgu. Ono je to všechno z kopce, protože řeky tečou do Baltického moře, aleje tam i Českomoravská vysočina, a tam to museli pumpovat Nejdřív tedy ukradli Francouzům v Marseille dieselové pumpy a použili americké pumpovací zařízení. IKaždá pumpa měla malou startovací mašinu, bez které to nefungovalo, takjsem jim je ukradl a přivezl jsem šije ukrýt do Prahy do svý kanceláře. Zamkl jsem je do skříně a myslel, že mi to projde. Přišel na to ale můj německej boss, zavolal si mě a spustil: „Vy máte tady ty mašinky!“ Já ztuhnul. Němec je vzal a odešel. Když jsem šel domů, čekal na mě a řekl, hele vole, musíš zmizet Spakoval jsem se a šel do Polska. Při cestě na západ by mě byli určitě chydi, i když ten Němec mi dal šanci utéct nedal mě rovnou gestapu. Koncem války jsem mu zavolal, aby se vrátil do Německa, kde ho zajmou Američani, a jestli se propracuje až do Prahy, tak ho zajmou Rusové. Tenhle Němec spolupracoval s Američany - zdržoval ten benzinový projekt tak, že to nikdy nefungovalo. Pracoval i v Mostě, kde se z hnědého uhlí dělal benzin. Dával aviso amíkům, kdy je co po předchozím bombardování téměř opravené a mohou to tedy znovu bombardovat aby to nadělalo co nejvíc škody. Po válce jsem se vrátil jako voják Věděli to rodiče? Ne. Táta už byl po smrti a mámě jsem to nemohl říct Když nic nevěděla, měla míň starostí... My Češi v ruský armádě jsme měli anglický uniformy. Našel jsem i starou fotku, jak jsem byl vymóděnej... Přišli komunisti a já sloužil pod nějakým podplukovníkem Hájkem. Ten mi řekl: „Teď budeš bojovat proti komunistům, proti Čechům.“ Předal mě Angličanům, byla to nějaká společnost která se zabývala kulturou. Já tam byl jako knihovník. Takže sis to dnešní knihovničení v Sokole v Sydney už tenkrát nacvičoval... Knihovničina byla kamufláž. Když nějaký oficír musel utéct před komunisty, tak já je převáděl do Rakouska, do anglický zóny. Německo a Rakousko bylo rozděleno na 4 zóny, na východ byla ruská, na západ francouzská a na jih, co je Štýrský Hradec, to byla anglická zóna. Dostat se přes ruskou zónu bylo těžké, skoro jako v Čechách. Byli tam Rusáci, kteří kontrolovali papíry. Já chodil za nima. Byla tam veliká hospoda. Hostinskému jsem vždycky zavolal, on pozval tu ruskou hlídku na pivo nebo na nějaký chlast a my jsme zatím vylezli z lesa a po břiše se proplíži- li kolem. Povedlo se mi to třikrát Naposled jsem vedl nějakého podplukovníka, nahlásil jsem, že je všechno OK. Potom nový POLYGON 3/2011 / 87 [pageend89]si mě zavolal anglický přestavený: „Mr. Černý, how long since you had a holiday?“ Já povídám: „Proč?“ A on: „Okamžitě si vezměte dovolenou!“ On ten blbec, co jsem ho převáděl, napsal dopis sestře z Londýna do Prahy. Se všemi údaji, jak a kdo ho vedl. Tak jsem řekl mámě sbohem a už jsem šel... Posílal jsem jí balíčky, ale nic z toho nedošlo, dostala jeden dopis. Každej mi říkal, jdi do americké zóny, tam dostaneš práci. Sel jsem do Sal- zburku a na americkém velitelství se ptal, zda nepotřebují šoféra. Dali mi práci vozit nějakého šéfa, který vybíral prachy z amerických kantín. Dostal jsem džíp, tak jsem ho umyl, oblékl se jako šofér a nastoupil. Ten Amerikán říká: „Let’s go, George.“ Já říkám: „Já nejsem žádnej George, já jsem Ray.“ On: „No, no, for me you are George.“ Náfuka. A tak jsem mu po týdnu řekl: „ You know what you can do with your job!? ...Jel jsem do Lince a dostal job v IRO - to byla organizace, která pomáhala uprchlíkům. Němci tam postavili malé baráčky, a když došlo k porážce, nastěhovali tam židy, kteří přežili Mauthausen. Já tam dostal jednu ložničku. V domku byly dvě ložnice, o kuchyň a obývák jsem se dělil s židovskou rodinou z Polska. Polák uměl asi čtyři řeči, i jeho manželka byla OK, ale její maminka, to bylo hotové neštěstí, úplný primitiv. V těchhle barácích byly pochopitelně štěnice a vši, první noc jsem nespal, protože to po mně lezlo, pak jsem sehnal DDT, všechno vydezinfikoval a přes práh udělal z DDT čáru. Byla tam koupelna, ale babička chovala ve vaně slepice. Na mé naléhání je dali do kuchyně, a když jsem ani s tím nebyl srozuměn, vzali šije do ložnice. Chlapec jim jednou onemocněl, zavolali židovského doktora, ten nad klukem zpíval a ta bába zaklepala na dveře mé místnosti. Vylezu, baba se sklonila a z nohavice mých kalhot vytáhla nit a odešla s ní do kuchyně. Tam nití omotala rosdinky, které nasbírala v lese. Pak jsem se dozvěděl, že to musela být nit z kalhot nějakého goje, a to jsem byl já. Navařila koření a za neustálého zpěvu to přikládala chlapci na prsa, ale s klukem bylo zle. Měl záškrt. Když už modral, utíkal jsem do americké lékárny, říkám jim, oč jde. Tak přiběhl pořádný doktor a kluka jim zachránil. Jaká byla cesta do Austrálie? Přijeli jsme lodí do Austrálie, trvalo to měsíc. Byla to americká loď, která dřív vozila vojáky, v kabinkách tři postele nad sebou. Já, protože jsem předtím pracoval pro IRO, měl svoji mrňavou kancelář-lož- nici sám pro sebe a byl jsem zodpovědný za všechny pasažéry. Chtěli na mně, abych dal dohromady 20 policajtů, hlídku, která by se s lidmi různých národností dokázala dohodnout Všechny národnosti se přihlásily, ale většina z nich byli Češi a Poláci, a ti neuměli nic. Tak jsem stanovil, že policajt musí umět taky anglicky a německy. Nejlepší se ukázali být Maďaři. Na lodi byli ubytováni muži a ženy odděleně, i když to byli manželé. To nebylo lehké. Byla tam jedna paní se dvěma malými dětmi, jedno ještě kojila. Manžel jí vždycky pomáhal a v noci k mrňatům vstával. To se ale nelíbilo jinému chlápkovi, který tam také měl ženu, jenže bez dětí. A prý když tenhle může, tak já taky. Začal být sprostý a hrozilo, že na lodi vypukne vzpoura. Tak jsem vzal pas toho maníka a řekl mu, že jestli se nebude chovat podle pravidel, tak mu ten pas nedám a Australani ho druhou lodí vrátí nazpátek do Itálie. Slíbil mi, že mě za to zabije. V Austrálii nás ubytovali v Bathurstu. Tenkrát byla stávka v dolech, nebylo uhlí. Tak zpátky do Sydney. Já měl to štěstí, že mne poslali do Lindíieldu, to je taková fajnová čtvrť a tam byl starej air force camp, bývalé vojenské letiště. První sobotu jsme vyrazili „do města“. To byla silnice, kolem pár baráků a byl tam milkbar a biograf. Biograf byl vypredanej, lístky bylo nutné koupit předem. Tak jsme šli do toho milkbaru, a ten vlastnili Řekové. Všichni Řekové v Austrálii tehdy měli milkbar. Majitelka 88 / nový POLYGON 3/2011 [pageend90]poznala, že jsme z Evropy, tak nám udělal černý kafe, jinak měli jen milkshake. Seděla tam nějaká holka a začala si s námi povídat A prý jesdi tam budeme i příští týden. Tak přivedla nějakou kamarádku. My byli tři, ten třetí neuměl anglicky ani slovo, já jakž takž. Ten třetí jen na všecko říkal yes, yes. Kamarádce té první holky to po chvíli přišlo divné a ptala se mě, jestli umím anglicky. Řekl jsem: „Ani slovo.“ Ona na to: „Proč jsi neřekl, že neumíš anglicky?“ Odpověděl jsem: „Neptala ses mě na to.“ Slovo dalo slovo a za nějaký čas jsem se s ní oženil. Jak jsi začínal v Austrálii? I tady jsem dělal všelicos. Učil jsem taky policajty střílet Stal jsem se rangerem Národního parku, měli jsme tenkrát pravomoc jako policajti, třeba zadržet lidi, kteří ničili přírodu. Taky tenkrát nebyli hasiči, tak jsem se přihlásil do brigády jako hasič dobrovolník. K té práci správce parku patřilo taky udržovat rovnováhu mezi zvířaty v parku, aby divoká zvěř měla šanci přežít Chodil jsem střílet zdivočelé psy a kočky. Upozorňoval jsem lidi, že musí mít pejsky na vodítku. To jsem dělal dlouhá léta. Austrálie byla tehdy jiná. Lidi například neměli dovoleno mít u domů ploty. Proč? Protože prý jsou ošklivé, bylo nám řečeno. Hloupé. Na druhé straně ale vláda tenkrát ještě Údem pomáhala, což dnes není. Stromy u mého domu nebyly tak vyrosdé jako dnes a ze svého okna jsem viděl široko daleko. Taky jsem měl breez, vánek, což dneska nemám. Absolvoval jsem po večerech tříletou školu stavby a „Interior Design“. Tam jsem se například dověděl, že v ložnici v posteli má člověk mít hlavu na východ a nohy na západ. Dodnes to tak mám. Věříš tomu? No, je mi 96 a jsem zdravý... Pořídil jsem si fabriku a začal jsem dělat nábytek. Jezdili jsme na lyže a seznámil jsem se tam s člověkem z ABC. Oni chtěli rozšiřovat studio a přidělávat nějaké místnosti, tak jsem jim to namaloval a postavil. Od té doby ABC byli moji zákazníci. Pak přišel jiný zákazník a chtěl udělat kuchyň. Tak jsem ji udělal a on se vrátil zpátky s dalšími zakázkami - pracoval ve vedení Coca Coly. Prostě měl jsem vždycky dost práce. Snažil jsem se dělat kvalitně a levně. Věřili mi a já je nikdy nezklamal. Když mi bylo 75, tak jsem jedno pondělí ráno zavolal své spolupracovníky a předal jsem jim byznys. Byli to hodní kluci, ale přesto do 4 let zkrachovali. Proč to bylo? A co dělají ted? Nevím, asi jsem měl víc štěstí než oni. Ani budova dnes už nestojí. Akorát když jsem jim ten byznys dal, tak mi řekli, že až budu kupovat benzin, tak abych ho kupoval na jejich účet Tak jsem měl dva roky zadarmo benzin. Když ses tenkrát naštval na toho ohcíra, protože ti začal říkat George, co za tím vězelo? Proč jsi na to tolik citlivý? Já jsem křtěný Raymond Josef. Když jsme za Němců museli zjišťovat svůj árijský původ, tak jsme zjistili, že jsem z rodiny Von Maderschein. Zjistil to můj bratranec Mirek a najednou mu začalo být líto, že ne on, ale já jsem přímým nástupcem rodu. Tak jsem mu nakonec podepsal, že je to on. Já ho kluka měl docela rád a tohle mě nepříjemně překvapilo. Asi za rok ke mně přišel navlečený v uniformě německýho lajtnanta. Já mu říkám, vole, takhle mi sem nelez... a on, no my Němci tuhle válku vyhrajeme... Když jsem pak se chystal za kopečky, šel jsem se rozloučit se strejdou, bydlel v Nerudovce U Dvou slunců. Ptám se, kde je Mirek, a strejda se rozbrečel: „Zůstal u Stalingradu.“ Ptám se na tetu (měli chajdu v lese a za Mirkem tam jezdili němečtí oficíři). Po válce, když Němci prohráli, Češi se mstili. Teta byla na chatě, koukne z okna a vidí zástup, jak se k chatě blíží se sekerama a vidlema. Vyděsila se, polila všechno petrolejem nový POLYGON 3/2011 / 89 [pageend91]a zapálila sebe i chatu. Nerad na to vzpomínám. Jezdíš na potlachy do světa a do Čech? Na potlachy ano, do Čech nejezdím. Za komunistů jsem tam nemohl a teď - co bych tam hledal? Kamarády? Já je mám tady a už jich moc není, většinou na mě koukají z obláčku... Věřím, že se na sebe se svými přáteli budete ještě dlouho koukat z téhle perspektivy a ty zůstaneš tady s námi dole. Děkuji za rozhovor. S nejstarším australským trampem a knihovníkem Sokola Sydney rozprávěla Marcela Čechová STANISLAV MOC My, samostatní byznysmani, to nemáme lehké protože v kolektivu je síla. A kolektiv, to vám potvrdí každá komise, subkomise nebo výbor, má pravdu, i když ji nemá. Zkrátka kolektiv drží při sobě, a proto je vítězný proti všem sebeosamo- statněncům, i kdyby to byli géniové, což já nejsem. Když za mnou přišli z klubu, že se uvolnilo místo ředitele, okamžitě jsem nabídku odmítl. To tak, abych musel na schůze a rozhodovat prkotiny, jako na jak dlouho vyloučíme nějakého chudáka, který se tu opil a pak byl nezpůsobile hlučný. Nebo pomáhat sbírat sklenice ze stolů, když je nabito a obsluha na to sama nestačí. Tůdle! Mám svých starostí dost a stejně na ně nestačím, i když už fyzicky vlastně nedělám, takže mi je záhadou, jak jsem všechno stačil za mlada a ještě přitom chodil do práce. Dnes dělám jen administrativu našeho malého byznysu, z něhož se ženou žijeme, ale fyzicky už makám jen kolem baráku a na zahradě. „No právě!“ odmítl mé zdůvodnění prezident našeho klubu Ron. „To je přesně, co potřebujeme. Někoho, kdo se vyzná v byznyse! My jsme tady sami dobrovolníci, ale byznysman z nás není nikdo a ty bys nás v tomhle usměrňoval, proto jsme si tě vybrali, víš? Odhlasoval to celej výbor...“ „I ten, co mě nemá rád ... víš, koho myslím?“ Byznys „Ten? Ten tě navrhl! Co kdybysme vzali Stana, řekl. Udělal tady tu subdivizi, má byznys a vůbec, vyzná se...“ „Prosimtě, já? Já kterej výrost v komunismu, kde žádnej byznys nebyl možnej? Tam všechno řídil kolektiv, žádnej byznysman!“ „A taky se ten kolektiv tak hádal jako ten náš výbor?“ „Ne, tam se moc nehádalo, a když došlo k hlasování, tak prostě všichni zvedli ruce a bylo to.“ „Jé, to kdyby šlo tady,“ povzdechl si prezident lítostivě,“ aby se všichni shodli a zvedali furt ruce! Co by se stalo, kdyby ruku někdo nezved?“ „ Tak by mu do ní dali krumpáč a zvedal by ji i s krumpáčem tak dlouho, až by pochopil...“ „Jo takhle! To by tady asi nešlo. Co kdybys přišel na naši příští schůzi... jenom se podívat!“ dodal rychle, všimnuv si mého zamítavého výrazu. „Schůzující mají nárok na dvě piva zadarmo...“ „Na dvě? No tak já teda přijdu, ale jenom se napí.. totiž podívat!,“ polkljsem naprázdno, ”ne abyste mě do něčeho nutili!“ „Nikdo tě do ničeho nutit nebude!“ Nikdo mě skutečně do ničeho nenutil. Stal jsem se ředitelem naprosto dobrovolně, a tak dnes na schůzích pomáhám řešit problémy s opilcema a při losování člen90 I nový POLYGON 3/2011 [pageend92]ských čísel sbírám ze stolů sklenice, páč je narváno a personál nestačí točit a nalévat drinky. Nejsem ovšem sám, nás ředitelů je osm a s prezidentem vlastně devět Ten má rozhodující hlas při hlasování, ale jinak maká stejně jako my. Na práci i na zodpovědnost jsem si zvykl brzo, ba i na hádání při schůzích. Ono to vlastně ani hádáni není, jen výměna rozdílných názorů. Tady si schůzující nevyřizují osobní účty a nenapadají charakter oponentů i jejich družek, podružek či předků, natož aby je obviňovali z pravdoláskovství a lžikorupce zároveň. Na našich schůzích chybí česká nenávist ke všem, kdo si dovolí postavit se proti našincovu názoru. To v našem klubu neexistuje, i když i zde může dojít k “heated arguments”, což bych volně přeložil jako rozbouřenou výměnu názorů, protože doslovný překlad „ohřáté polemiky“ mi nepřipadá vhodný. V každém případě, když ředitel Moc prosazoval, aby klub obnovil kontrakt s Číňany, v klubové restauraci došlo k té přehřáté debatě. Tvrdil jsem, že čínská rodina, řídící úspěšně naši klubovou restauraci, už mnoho let si zaslouží, aby její kontrakt byl obnoven na další tři roky. Najmě proto, že zde koupili pozemek (ode mne), na kterém postavili veliký dům, a tím dokázali, že hodlají spojit svou budoucnost se zdejší komunitou, tedy s námi - a co by tu dělali, kdyby přišli o práci? Mohutná ředitelka sedící po mé levici naopak navrhovala, abysme dali do novin tender (veřejná soutěž), protože už to není, co to bývalo. Ve skutečnosti jí Číňani přestali už dávno podstrojovat, což zpočátku dělali domnívajíce se, že jim půjde na ruku. Jenže pak nějak povolili, zřejmě u vědomí, že už ji nepotřebují a jejich pozice je zajištěna. Nejraději bych ředitelce řekl po našem - ty tlustá kr...., ale neřekl jsem nic, páč žiju už dlouho na západě, a byl jsem tudíž zcivilizován. Přesto jsem si myslel, že když mě výbor přijal na pozici ředitele z důvodů mé znalosti byznysu, že spor vyhrajú. Bohužel, šeredně jsem se mýlil. Pokladník se k ředitelce přidal řka, že jídla jsou čím dál dražší, prý asi proto, že Číňani musejí splácet ten obrovský barák. Manažer dodal, že účty za plyn také rostou a jeden z ředitelů upozornil, že je možné, že Číňani odebírají plyn i doma, v tom obrovském pětiložnicovém baráku a účty posílá plynařská společnost klubu. Další ředitel pak prohlásil, že jeho kamarád Joe vzal jednou do restaurace celou rodinu a všichni se v noci poblili, ráno jim bylo špatně a od té doby odmítají do restaurace přijít To mě značně popudilo, protože Joeho i celou jeho povedenou rodinu dobře znám a vím, že té rodině je po návštěvě klubu vždycky špatně, ale s jídlem to nemá co dělat Přihlásil jsem se o slovo a snažil se mým druhům -ředitelům vysvětlit, že v byznyse už to tak je, že nikdy nemůžete uspokojit úplně všechny a co chutná jednomu, nemusí chutnat druhému. Ano, ceny šly nahoru, ale to je všude, po celé Austrálii, protože máme inflaci a ostatně, ať si zajedou do okresního městyse a porovnají ceny tam. Také jsem výbor varoval, že sehnat někoho k nám, do našeho zapadákova, nebude lehké. Nebylo mi to nic platné a většina ředitelů hlasovala pro tender. Přihlásilo se šest rodin, tři s čínskou kuchyní, jeden Mexičan, Řek a nefalšovaný bílý Australan. Těch je v této zemi čím dál tím méně. Pozvali jsme je všechny k pohovoru, kromě toho bílého Australana. Namítal jsem, že to je čistý rasismus, ale můj názor byl odmítán s tím, že to nemůže být rasismus, když se jedná o bělocha. Ostatně, argumentovali všichni bílí ředitelé (jiné nemáme), naše restaurace nechce australská jídla, páč ty si udělá každý doma sám a levněji a sem by pak nechodil nikdo. K pohovoru se dostavila jen jedna čínská rodina. Ostatní se ani neukázali, ačkoliv poslali resumé, že jsme mysleli, že o nás má zájem jen výkvět restauratérství. Buď přišli na to, kde náš zapadákov leží, nebojím došlo, že tak malý klub není žádnový POLYGON 3/2011 / 91 [pageend93]né terno. Čínští manželé, kteří k pohovoru přijeli až od queenslandské hranice, na sebe neprozradili vůbec nic, jen slíbili, že když tender vyhrají, budou dělat jednou týdně smorgasboard, kde jedlíci smějí jíst rozmanitá jídla, a to tolik, až už nemůžou. Mohutné ředitelce se při těch slovech roztřásla brada. Při odchodu si s sebou vzali jídelníček našich Číňanů a za týden nám poslali ten jejich. Skládal se z těch samých jídel, jen všechno bylo o deset až dvacet procent lacinější. Šel jsem za našimi Číňany, abych je na rozdíl v cenách upozornil, protože mi nepřipadalo fér, že tenderu- jící rodina znala jejich ceny, zatímco oni neznali jejich a dozvěděl se, že ač neznají ceny, tak soutěžící rodinu znají dobře. Všichni Číňani na východním pobřeží je prý znají. Mají svoji restauraci v Potsville a přivydělávají si tím, že vyhrávají tendry. Zavedou se a pak byznys prodají. Běžel jsem s tou zprávou na zasedání našeho výboru, zamlčev ovšem, odkud informaci mám, ale nebylo mi to nic platné. Ředitelé v čele s prezidentem se domnívali, že když vítězové tendru podepíší s klubem závazný kontrakt, není možné, aby byznys v naší kuchyni, kde všechno patří klubu, někomu prodali. To by s nima šikovný právník pěkně zamával! Většina ředitelů chtěla změnu a i přes můj nejsnaživější orátorský výkon ji také při hlasování prosadila v poměru pět ku čtyřem. V půli roku se do naší vesnice přistěhoval nový šéfkuchař Andy s manželkou a naši Číňani si našli nový byznys v okresním městě. Andy se projevil od začátku skvěle, takže jsem si za čas musel přiznat, že jsem se v jeho odhadu mýlil. Jak slíbil, tak i udělal. Jídla byla lacinější a každou středu pořádal smorgasboard za cenu jednoho a půl obědu, přičemž jedlíci mohli jíst až do úplného přejedení, což mnozí také dělali. Sláva klubu se šířila a ve středu bylo narváno tak, že se zákazníci museli objednávat den dopředu. Na středeční žranice začaly chodit ty nejhorší typy s žaludky beze dna. Nechápal jsem, jak je za ty peníze dokáže Andy uspokojovat Uspokojit je ale dokázal a nejen je. Začal jsem od něj kupovat i já. Hlavně polévku „short combination”, která byla plná masa a zeleniny, že jsme se z ní doma s ženou najedli oba dva. Den co den bylo v klubu víc jedlíků než pijáků, ale to bylo jen dobře, protože i jedlíci si k večeři vypijí pivo nebo víno a jejich manželky utratí nějaký ten dolar v hracích automatech. Provoz byl takový, že si Andy musel najmout nové lidi, aby to všechno stačil. A pak to vypuklo. Najednou se porce prudce zmenšily a ve středu nebyl žádný smorgasboard. Prezident, rozčilený mnohými stížnostmi zklamaných jedlíků, šel za Andym a zjistil, že ten i s manželkou zmizel. Zanechal za sebou jen ty najmu- té lidi, kteří mu ukázali jakousi zdravotní kartu, na které neznámý asijský doktor tvrdil, že Andy nemůže ve Stuarts Pointu pracovat, protože mu vadí zdejší klima, které zhoršuje jeho alergii. Jak se to zhoršení projevuje, karta neříkala. Smorgasboard Andym najmutí lidé odmítali dělat tvrdíce, že na nich Andy prodělával. Pokud by klub chtěl normální porce, pak musí stoupnout ceny! Prezident svolal mimořádnou schůzi ředitelů, na které se mělo rozhodnout, co s nastalou situací činit Na můj potměšile český šleh, že jsem to tušil, a kdyby mě všichni poslechli, tak nejsme v situaci, která se dá popsat jako konečníková, prezident odpověděl, že není vůbec jisté, jestli Andy byznys prodal. Ženská, která kuchyni teď vede, tuto teorii odmítá. To mě teda namíchlo. Teorii? Bodejť by mu přiznala, že za předání restaurace zaplatila! Do výboru mě prezident vzal, že se vyznám v byznyse a teď mou akurátni analýzu naší momentální situace, že jsme v řiti, odmítá uznat Urazil jsem se a přestal dál analyzovat situaci a jen poslouchal názory ostatních. Kromě tlusté ředitelky, která bědovala, že je škoda, že Andy dostal tu alergii, že tak dobře a lacino se už z nás nikdo nenají, vládl na schůzi bojový 92 / nový POLYGON 3/2011 [pageend94]duch. „Zkontaktujme našeho právníka,“ navrhovali mnozí, „ten mu napíše dopis, že se z toho Andy po..! Máme kontrakt, ten musí naplnit, máme ho v hrsti!“ Schůze gradovala, jen já jsem mlčel. Ještě chvíli bojový duch ovládal atmosféru schůze, a pak začal uvadat Nakonec všichni zmlkli a prezident se obrátil na mne. „Co tomu říkáš?“ „Co bych říkal... Andy má v hrsti nás, ne my jeho. Víte, kolik takový právník stojí? Bude psát dopis za dopisem a nikdy nedostane odpověď. Pak vezme Andyho k soudu a budeme si muset najmout ba- ristra a Andy k soudu několikrát nepřijde a nás to bude stát majlant, a když ho tam nakonec dostaneme, tak zjistíme, že nic nevlastní, všechno je napsáno na děti a on, totální nemajetník čehokoliv, se tam vytasí s tou jeho alergií a soud bude odročen a my budeme muset zaplatit doktorský posudek a ....“ „Ale nakonec soud vyhrajeme, ne? Dyť máme kontrakt!”vykřikl někdo zoufale. „Vyhrajeme, „souhlasil jsem,“ ale to už nás to bude stát desítky tisíc a co si na něm vezmeme, když nic nevlastní?“ Chvíli bylo ticho a pak se prezident otázal: „A co teda navrhuješ?“ „Jít za babou, co to teď vede a co mu určitě za byznys zaplatila. Ta bude mít zájem, aby zase všechno klapalo, ona tu zůstala a vydělala svý prachy nazpět Ať si udělá ceny, jaký chce, ale porce musí být zase normální. Ostatně, ona ví lip než my, co má dělat když chce, aby byznys prosperoval. Nemůže si dovolit aby jí sem nikdo nechodil. A konec konců, co my víme? Třeba umí vařit lip než Andy! Navrhujú dát jí šanci!“ „Hmm,“ zabručel prezident,“ to je přesně, co jsem si celou dobu myslel já. Dáme jí teda šanci a mezitím se poradíme s nějakým šikovným právníkem...“ A všichni, kromě mne, pro jeho návrh hlasovali. Jak jsem říkal, my, samostatní byznys- mani, to nemáme lehké, protože v kolektivu je síla. ■ Křest knihy Mileny Štráfeldové / Dne 12. května se konal křest knihy povídek „Přepisovačka“ Mileny Štráfeldové, spisovatelky a redaktorky Českého rozhlasu. Je to po „Kriplicích“ její druhá kniha (obě vyšly v nakladatelství PRIMUS). Den předtím bylo krásné jarní počasí, ale druhý den se nebe zatáhlo a chvílemi pršelo. Křest byl v Café Strop s útulnou zahrádkou, slavnost se tedy konala uvnitř, což četným hostům nijak nevadilo. Byli mezi nimi Miroslav Krupička, ředitel Radia Praha, šéfredaktor Gerald Schubert a další její kolegové z rádia. Dále Zuzana Malcová, ředitelka odboru z ministerstva kultury a dva její spolupracovníci. Alexandr Drbal, zástupce ukrajinských Čechů (o kterých některé texty pojednávají). Šéfredaktorka mezinárodního časopisu Český dialog Eva Střižovská s autorkou Vendou Šebrlovou, Martina Lustigová, politická analytička, spisovatelka a novinářka. Zúčastnil se i nakladatel Petr Primus se svou spolupracovnicí Danou Kratochvílovou, která navrhla obálku knihy a udělala grafickou úpravu - a mnoho dalších. Prvním kmotrem byl Ota Ulč, který přiletěl z USA se svou rodinou, s delším vtipným proslovem, zakončeným konstatováním, že se kniha naštěstí nebude polévat šampaňským, protože by ji to nenávratně poškodilo - a že to šampaňské raději vypijeme sami... Druhou kmotrou byla Michaela Swinkels-Nováková, která na křest přijela se svými dcerami z Belgie - a pronesla krátkou řeč, kde v souvislosti s povídkami Mileny Štráfeldové citovala Josefa Škvoreckého a jeho výrok o tragikomédii, k vyprávění naplněnému dramatem, jak to vyjadřují blues: „When you see me smiling, I'm smiling to keep from crying...“ Hlavní kmotrou byla herečka Eliška Balzerová, s velkým charismatem a stále krásná, nový POLYGON 3/2011 / 93 [pageend95]jako např. v televizním seriálu Nemocnice na kraji města (1977). Přečetla ukázku z knihy „Přepisovačka“ z povídky „Přejít hory“. Pak si zájemci (a nebylo jich málo) knihu kupovali a Milena Štráfeldová neúnavně podepisovala. V příštím čísle přineseme recenzi knihy a představíme některou z povídek. Zatím alespoň krátká ukázka, citace z povídky O V.Ž. Zdá se, že jde o kryptickou zkratku, ale až si povídku přečtete, pochopíte, co či kdo je její inspirací. Bývalo lip. Muselo! V tom chumlu starých dek a lepenky přeci nespává odjakživa! Když se ten večer vracel táta z hospod, opilý jako jindy, našel dveře do její komory pevně zavřené. V životě na nich nebyl zámek, holka je musela zevnitř zapřít židlí nebo co! Udiveně na dveře chvíli hleděl, pak znovu zalomcoval klikou, zabušil- tohle si přece nikdy nedovolila! Dokonce zaprosil: „Otevři, to jsem přeci já!“, v komoře bylo ticho. Nakonec do dveří vztekle kopl, hned se ale vzpamatoval! Nechtěl přeci, aby si někdo z domácích všiml, kam v poslední době chodívá, když se vrací domů. Zdálo se ale, že všichni ve stavení spali. Opile se odpotácel přes dvůr do sednice, kde zatím v peřinách klidně oddechovala jeho žena. - Jen ta v komoře ne a ne usnout. Bude se převalovat až do rána, dokud neuslyší první ptáky. (redakce) G losář MLENY ŠTRÁFELDOVÉ Okurky Měl to být takový pěkný letní glosář. Pohoda. Chtěla jsem vás pozvat na jižní Moravu, kde se poslední květnovou neděli sešly dvě mimořádné akce - vlčnovská Jízda králů a kosení luk v Buchlovicích. Na obou jsem byla, i když přiznávám, že ne současně. Jízda králů byl původně dávný iniciační obřad mladých chlapců, o jehož původu se dnes etnologové dohadují. Snad pochází z jarního vyhánění dobytka na pastvu, chlapci při něm měli dokázat svou odvahu i dovednost Ještě v 19. století byl prý tento zvyk rozšířen po celé Moravě i v Cechách. Dnes se udržuje vlastně jen v několika obcích na Slovácku, přičemž vlčnovská jízda je určitě tou nejznámější. Má i svou zvláštnost: král, většinou dvanáctiletý kluk, je při ní převlečen do parádního dívčího kroje se všemi sukněmi, nabíranými rukávy, spoustou krajek a mašlí a s čepcem na hlavě. Aby celý den nepromluvil, musí od rána držet v zubech rúži. K tomu se váže legenda: právě tudy prý kdysi v ženském přestrojení prchal Matyáš Korvín. Nesměl ani promluvit, aby ho hlas neprozradil. Proto ta růže. Maminky dnes dávají svým královským chlapečkům do pusy růži papírovou, na druhé straně s lízátkem, aby jim to celodenní mlčení aspoň trochu osladily. Sama jsem to viděla. Do Vlčnova se na Jízdu králů každoročně sjíždějí tisíce lidí. Někomu přitom může celý ten průvod na koních, s povykováním „legrútů“ a vyhráváním kapel připadat jako cirkus. I já, s pražáckým 94 / nový POLYGON 3/2011 [pageend96]odstupem, jsem nad podobnými folklorními akcemi dlouho ohrnovala nos, což jen svědčí o mé pitomosti. Časem jim ale člověk přijde na chuť, zvlášť když cítí, že ti divní Moraváci to s těmi svými kroji, písničkami, tancováním, štmgáním a objímáním se kolem ramen myslí asi doopravdy. Že to zkrátka potřebují k životu. Uvědomila jsem si to i tady, ve Vlčnově, kde se na jízdu chystá každá chalupa. To nevelké městečko se díky ní příští rok nejspíš dostane i na Seznam UNESCO. Přeju jim to. Nám to přeju. Pro ty, kdo nesnášejí folklorní tlačenice, je tu naopak kosení luk v Buchlovicích. Nemá sice tak dlouhou tradici jako Jízda králů, kosci se sem sjíždějí jen v posledních dvaceti letech, i z této slavnosti se ale už stal pojem. Jen si na ni musíte přivstat, začíná se totiž „o páté“. Ještě před východem slunce přijíždějí do buchlovic- kého zámeckého parku selské vozy plné mužských s kosami i s nezbytnými demižony. Zpívali už cestou z Kyjova, Hradišťa, ze Žlína i z Olomóca, někteří se i trochu připili, v ranním chladu ale většinou brzy vystřízliví. Sotva dojedou, stačí jen vypráhnout unavené koně a pozdravit se mezi sebou. Neviděli se třeba celý rok. Pak ale žádné otálení, jetelina se musí pokosit pěkně zčerstva. Naklepou tedy kosu po staříčkovi a jdou na to! Táhlými pohyby sečou louky a stejně táhle přitom zpívají. Z každého kouta zahrady je přitom slyšet jinou píseň. S křikem zdejších pávů, zpěvem ptáků a svištěním kos se to jejich zpívání slévá v neuvěřitelný zvuk, při kterém je vám do breku. V devět mají posečeno, ženské jim podstrojí vajíčka s oškvarky a slivovicí a samy jdou hrabat A zpívají zase jinou... Mužští mezitím upadnou někde ve stínu a dospí tu dlouhou noční jízdu, tu těžkou práci, kterou dělávali po staletí, a taky tu slivovici, kterou při tom vypili. Když se vzbudí, zapřáhnou zase koně a pojedou pár hodin domů. Tak zase za rok! - A hloupý Pražák /tedy já/ mezi nimi stojí a je mu trochu stydno. Neumí kosit, neumí si ani pořádně zazpívat a rychlé vyhledávání v Goo- glu je mu tady na louce k ničemu. Život je zkrátka jinde. - A propos, koupila jsem si aspoň srp. Tak tohle všechno jsem chtěla napsat v dnešním glosáři. A taky bych to napsala, nebýt okurek Evropa má nového strašáka, zmutovanou bakterii E.coli. V Googlu vypadá jako růžový polštářek pod hlavu, může vás to prý ale zabít A Evropa se ráda bojí. Může hned zakazovat přikazovat kontrolovat likvidovat chovy a úrodu a ještě jednou dokola. Tentokrát to odskákaly chuděrky španělské okurky, i když se brzy ukázalo, že neprávem. Jejich pěstitelům ale škodu zřejmě nikdo nezaplatí. Hned se taky vyrojily všelijaké spekulace, že nákazu do světa vypustily farmaceutické společnosti, které si tak chtějí zvýšit obrat atd. I to jsem se dočetla v diskusi k jakési zprávě na internetu. Tyhle diskuse čtu jinak velmi nerada a jen že musím. Často jsou hloupé, vulgární a urážlivé. Diskuse o okurkách mne ale šokovala. Jakýsi pan Vít S. (plným jménem Sedláček) z Olomouce napsal: Nevím co je pravdy na té nákaze a myslím si, že ta hysterie je uměle vyvolaná. Nicméně pro naši bezpečnost by byl ideální návrat komunizmu a uzavření hranic. Vše co by se vypěstovalo tady by se i spotřebovalo a bylo by to bezpečné a všem by se žilo dobře. /Pro úplnost jsem jeho příspěvek do diskuse citovala tak, jak leží a běží./ Pan Vít S. v této diskusi získal nejvyšší počet souhlasných hlasů, z asi 102 příspěvků s ním souhlasilo 92 lidí. Devadesát procent účastníků této obskurní diskuse by se rádo vrátilo za zadrátované a zaminované hranice, k cenzuře, udavačským domovníkům, odposlechům a povinným schůzím ROH! Kvůli okurkám. A všem by se žilo dobře! Obešla mne hrůza. Bacil pana Víta S. mi připadá daleko vražednější než sebe- hůř zmutovaná E.coli. Která farmaceutická společnost ho tak asi mohla vypustit do světa? 3. 6. 2011 nový POLYGON 3/2011 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY / Na přání s přistavením na letiště. Sleva pří delším nájmu. / Irena Hasáková, Nesvačily 16, CZ-267 27 Beroun. E-Mail: irena.hasakova@email.cz, Tel./Fax: 00420-311 684 745, mobil: 602 336 869. Z obsahu čísla 3/2011 Jiří JEŠ.................................................. ÚVAHY, NÁZORY, ROZBORY......................................................................9 Jiří ABRAHAM..................................... NEPODLEHNOUT VÁBNIČCE VĚCÍ TOHOTO SVĚTA......................14 Vlastimil PODRACKÝ........................ NA PRAHU ÉRY, KTEROU JSME NEPOSTŘEHLI..............................15 Milan HULÍK.........................................RETARDOVANÁ DEMOKRACIE /1............................................................19 Jaroslav KOVÁŘÍČEK....................... ROZJÍMÁNÍ O DEMOKRACII......................................................................28 Luděk FRÝBORT................................ KRAMÁŘSKÁ DEMOKRACIE V KONCÍCH............................................ 32 Milan NAKONEČNÝ...........................MÝTUS RACIONÁLNÍHO VOLIČE............................................................ 35 Karel MRZÍLEK...................................BOLŠEVIZACE KOMUNISTICKÉ STRANY............................................37 Milan HULÍK.........................................PŘÍBĚHY ČESKÉ JUSTICE / Funkcionárka (53.)................................. 38 Peter ŽALOUDEK.............................. SMRT NA HRANICI.......................................................................................43 Svatopluk KALUŽÍK............................A CENU O ZLATÉHO GOEBBELSE VYHRÁVÁÁÄÁ........................... 50 Čestmír HOFHANZL...........................BEZ VYROVNÁNÍ SE ZLEM JSOU SMYSLEM MEDICÍNY...............51 Nathalie SWINKELS...........................NADŘAZENOST.............................................................................................57 Ota ULČ................................................O DOPADU HARAMPÁDÍ POLETUJÍCÍM V KOSMU..........................58 Dana SEIDLOVÁ................................ O EXILU A EMIGRACI.................................................................................. 60 Ota ULČ................................................JAK ÚSPĚŠNÉ KÁLET DO VLASTNÍHO HNÍZDA................................61 Luděk FRÝBORT................................ NA PRAHU ZEMĚ ZASLÍBENÉ..................................................................65 Vladimír CÍCHA...................................MULTIKULT NENÍ OSAMOCEN.................................................................67 z nápadníku Luďka Frýborta............CHUDOBA.......................................................................................................70 Jan SCHNEIDER............................... JAKÝM BYL OTCEM „OTEC KOMUNISMU“.........................................71 Ludwig von GRESS............................VÍTĚZSTVÍ V AFGHÁNISTÁNU.................................................................76 Josef KOLÁČEK..................................NEUMĚL ... ANEBO UMÍ?........................................................................... 81 rozhovor................................................MARCELA ČECHOVÁ - RAY ČERNÝ.....................................................85 Stanislav MOC.................................... BYZNYS...........................................................................................................90 Milena ŠTRÁFELDOVÁ....................GLOSÁŘ / Okurky........................................................................................94 [pageend98]nakladatelství Peter Žaloudek / SÍLA LÁSKY / Povídání o nevšedních lidech Kniha pojednává o nevšedních lidech, těch, kteří nefigurují v bulvárních médiích. Její hrdinové vynikají pevným životním postojem, osobní odvahou, čistotou charakteru a myšlenek, svou neokázalou poctivostí, skromností a obětavostí, šířením naděje a lásky. ISBN 978-80-86207-93-3, brož., 120 x 200 mm., 180 s. j-,H Nedoma I Vincenc O tip«!* Smolu* 1I smolíHová I Dílo Jiří Nedoma VINCENC RUPERT SMOLÍK / ANNA SMOLÍKOVÁ / DÍLO Kniha je malou studií o díle autora pamětní desky Jana Nerudy sochaře Vincence Ruperta Smolíka v souvislosti doby a v návaznosti na jeho osud i o díle jeho ženy Anny, která svými verši popsala tragický osud jejich rodiny. Sochař V. R. Smolík, přestože jeho umělecká činnost byla krátká, byl ve své době známým umělcem. Byl jednatelem Výtvarného odboru Umělecké Besedy, spoluorganizátorem Národopisné výstavy českoslovanské v r. 1895 a byl i veřejně činný. ISBN 978-80-86207-94-0, brož., formát 148 x 230 mm, 120 stran, cena Kč 209 www.primus.cz Milena Štráfeldová / PŘEPISOVAČKA Náměty povídek ve své nové knize čerpala autorka jak v historii, tak v současnosti, zabývá se rodinnými vztahy, odkrývá zdánlivě nepatrné události, které lidem mohou zcela změnit život, věnuje se dávným traumatům, která se mohou přenášet až do současných generací. ISBN 978-80-86207-95-7, brož., 120 x 200 mm., 260 s„ cena 219 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS [pageend99]ISSN IfiOl-TLlM 9 771801 761001 Záběry z křestu nové knihy naší autorky Mileny Štráfeldové PŘEPISOVAČKA. Horní snímek zleva: herečka Eliška Balzero vá čte z knihy, autorka, nakladatel Petr Primus. Dolní snímek knížku pokřtili Michaela Swinkels Nováková a spisovatel Oté Ulč. (Foto Zdeňka Hřebíková) [pageend100]