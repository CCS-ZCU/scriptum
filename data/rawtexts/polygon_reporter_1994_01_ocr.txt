český zahraniční časopis komentáře názory informace ročník 11 POLYGON 7. února 19941 číslo [pageend1]POLYGON reportér západ Z OBSAHU TOHOTO ČÍSLA: Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, Postfach 1737, CH-8048 ZÜRICH 48 Vychází 8x za rok / Erscheint 8x im Jahr REDAKCE je složena z redaktorů bývalého švýcarského časopisu reportér a bývalého kanadského časopisu Západ. ADRESY REDAKCÍ: Pro styk s Evropou, Asií a Afrikou: POLYGON, Postfach 1737, CH-8048 ZÜRICH 48. Telefony: Rudolf STRÖBINGER, šéfredaktor, +49-4931-7525, Jaroslav LAMBERT, sekretariát, +41-1-372 0930. Pro styk s Amerikou a Austrálií: POLYGON(Západ), Box 9021 Terminal P O., OTTAWA, Ont, Canada K1G 3T8. Telefon: Miloš ŠUCHMA, šéfredaktor. +1-613-824 7439, fax+1-613-834 8757. ZASTOUPENÍ REDAKCE A ADMINISTRACE PRO ČR + SR: Arnošt a Eliška WAGNEROVI, Teyschlova 11/92, 635 00 BRNO. ZASTOUPENÍ ADMINISTRACE V AUSTRÁLII: Mrs Marcela CECH, 65 Kiama A v.. YEPPOON 4703 QLD, telefon 079-397 624. STÁLÍ DOPISOVATELÉ A SPOLUPRACOVNÍCI: Jan BENEŠ (USA/ČR) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Karel KRYL (Německo) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Jiří LOEWY (Německo) • Antonín MĚŠŤAN (Německo) • Dušan NOVAK (ČR) • J V. PAVLÍK (Dánsko) • Pavlína PILCO- VÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVA (Belgie) • Vladimír VALENTA (Kanada) • Otakar ZOUFALÝ (Německo) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES" a balíky: Zwischenbächen 145, CH-8048 Zürich) ROČNÍ PŘEDPLATNÉ: SFr. 49.00 norm, poštou. USS34.00 letecky TISK/DRUCK: Milan CIMBUREK. Badenerstr.698. 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80- 60451-5. Banka. Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia. Orleans Gardens, Gloucester, Ontario K1C 7E2, č.účtu 47929 (Polygon Západ) Rozjímání k roku 1994 Rudolfa Ströbingera (1) Komentáře Vladimíra Valenty (2) Jaroslav Bohanes: Život v našich republikách (5) Jan Beneš: Besedování s Paynem (7) Milan Hulík: Politika a morálka (8) Jaroslav Gajda: Proč Petru Cibulkovi selhaly nervy (10) Josef Koláček: Jen shnilého...? (13) Vlastimil Radkovický: Vyjeme jako psi na měsíc? (14) Zdeněk F. Leiner: Obavy v České republice (16) Dušan Novák: Česká ekonomika (18) Adolf F. J. Karlovský: Generálův syn (19) Z glosáře Jiřího Loewyho (20) Jindřich Stikarovský: Země česká, domov můj! (22) Fejeton Oty Rambouska (24) Jiří Říha: Kdo jste, pánové - kdo jste, pane? (26) Alexej Žák: Existuje v ČR problém špinavých peněz? (28) Milan Hulík: Konej svou povinnost a nech jednat bohy! (30) Robert F. Lamberg: Pod praporem Čepičky jenerála (32) Pavel Stiller: Odešel nebeský hlas (34) Jožka Pejskař: Jan Filípek osmdesátníkem (35) Stoletý kalendář Franka Marlowa (36) Knihy - Dopisy (37 - 40) Kresba na titulní stránce je od Jana Kristoforiho, kresby v textech: Jan Kristofori a Radek Kučera Číslo 2/94 vyjde začátkem dubna. Redakční uzávěrka 19.3.1994. Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Cechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte bud': POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., KlG 3T8, CANADA [pageend2]Novoroční rozjímání Uběhlo to jako voda v Bečvě - řekla by moje máma. Uběhlo to - ten rok 1993. První rok České a Slovenské republiky. První rok neexistence Československa. Připíjíme na rok nový, mladičký, na rok 1994. Jaký byl ten rok právě skončený - a jaký bude ten, který nás čeká? Jisté je, že těch uplynulých 365 dnů nebylo sice nejrůžovějších, ale stěžovat bychom si neměli. A ani nemusíme. I když s mnoha věcmi nemůžeme a nesmíme být spokojeni. Sýčkuje - řekne teď možná nejeden čtenář. Ne, skutečně nejde o sýčkování. Ale to dobré není nutné vyzvedávat. Třeba to, že rozdělení státu proběhlo klidně, bez větších vášní a emocí. Podíváme-li se jinam, třeba na Balkán, tak tam to je mnohem, mnohem horší. Nesplnila se ani předpověď škarohlídů, kteří viděli téměř každého druhého Čecha bez zaměstnání, bez práce. Ani ceny se nezvýšily tak, jak nejeden z levého spektra politického života prorokoval. Ale - ani ten vzestup, ona urychlená cesta nahoru z údolí nářků, se nekonala. Jistě, není to vina pouze politiků doma. Nikdo nemohl tušit, že hospodářská recese západního světa bude mít tak dlouhé trvání a teprve nyní se pomalu, ale jistě blíží svému konci. Jsou však horší věci, než prázdná kapsa a prázdný žaludek. I když si to většina lidí snad ani nepřiznává. To horší v uplynulém roce byly ony chybičky, které se vloudily na cestě k demokracii, o které se pořád na Dunaji i na Vltavě více mluví, než aby se praktikovala. Tak třeba: Poslanci českého parlamentu si odhlasovali zákon, že každý, kdo je bude „hanobit“, bude potrestán. Pravda, v onom zákoně jsou sice také paragrafy, podle nichž bude postaven před soud i ten, kdo urazí hlavu státu. Ale - kdo to kde viděl, aby se o poslanci nesmělo říci, že něco dělá špatně, nedobře. I když se to někdy řekne třeba drsněji. Protestovali proti tomuto zákonu spisovatelé, členové českého PEN-Clubu. Václav Havel, president, ale také jeden z nich, zákon sice podepsal, ale hned požádal Ústavní soud, aby uvážil, zda je to zákon správný, rozumný. Rozhodovat o tom budou soudci - ale každý občan má přece právo říci svůj názor. A hlas občana je: ten zákon je nedobrý. Nedemokratický. Nebo jiný příklad: Páni ministři mohou na silnicích jezdit podle své libosti. Mají povoleny „výjimky“. To známe z minulosti. Zavedl to již nebožtík Gottwald, po něm to převzali všichni „dělničtí“ presidenti, i Gustáv Husák, který byl dělníkem jen když pobýval ve vězení, kam ho na čas zavřeli jeho soudruzi. Proč by měl mít Václav Klaus nebo kdokoli jiný z jeho kolegů „výjimku“, nikdo soudný nechápe. Nedávno byla v Belgii odsouzena k vysoké peněžité pokutě ministryně dopravy. Byla přistižena na dálnici, jak jede rychleji než dovoleno. A to měla ještě štěstí, že opozice nežádala její demisi. Inu: jiná země, jiný mrav. Na jedné straně stát, který již demokracii má, na druhé, který je na cestě k ní. Ale zda se dosáhne demokracie rychleji „výjimkami“, je více než pochybené. Někdo třeba řekne: prkotiny. Inu - i podle „prkotin“ se pozná demokracie. Vemte si třeba něco jiného: Prý - tvrdí politici, kteří jsou přesvědčeni, že jsou demokraté každým coulem - nikdo nemá právo vědět, kdo jejich politické straně něco daroval. Chyba lávky. Každý občan má právo vědět, kdo koho financuje. Zda dává koncern XY statisíce třeba straně pana premiéra a banka YZ zase miliony straně opoziční. V demokratických zemích je samozřejmé, že politické strany každoročně příjmy z darů zveřejňují. V Česku je tomu zřejmě jinak. A člověk by mohl pokračovat. Třeba: Proč si páni ministři stěžují, že o nich málo informuje televize a hned vyhrožují důsledky pro příslušné novináře? Nebo: proč - a to je jistě závažnější - zcela vážně představitelé vlády tvrdí, že již brzy bude Česká republika členem Evropské unie, když to bude trvat ještě nejméně jedno desetiletí, než tomu tak bude. A proč s vážnou tváří říkají, že západní země se od České republiky učí řešit své ekonomické problémy, když každý, kdo trochu zná Evropu, se tomuto výroku musí - no, buďme slušní - zasmát. Více skromnosti, více otevřenosti a především více pochopení pro to, co je a není demokracie, by bylo skutečně zapotřebí. Nu, dost bylo kritických slov, byť dobře míněných. Ale - co zítra, pozítří, za týden, za měsíc? Co? Nic! Vždyť vlastně bylo již vše řečeno. Skromnost, upřímnost, pravdomluvnost. Pochopit, že velká slova jsou na škodu dobré věci. A snad jedna, jediná rada. Vlastně ani ne tak rada, jako prosba. Pan Karel Čapek napsal knihu, která se jmenuje „Hovory s TGM“. To TGM je Tomáš Garrigue Masaryk. A tam se hovoří jasně, srozumitelně, přesvědčivě o tom, co je a co není demokracie. Možná, že by bylo dobré, kdyby po této knize sáhli ti, kteří dnes stojí v čele české politické scény. Té vládní i té opoziční. Jistě by to nebylo na škodu. Ne jejich, ale především ne lidu země, kterou spravují. A ještě pár slov o tom, o čem se nerado v Praze hovoří. O exilu. Pan Payne, poslanec ODS, se k němu již vyjádřil. Asi v tom smyslu, že jsou to všichni když ne téměř dobrodruzi, tak skoro darebáci. No, nechť, jeho věc... O exilu hovořil i pan premiér Klaus. V Lidových novinách. Prý to samozřejmě nejsou sami darebáci, ale ani ne pouze hrdinové, kteří bojovali proti komunismu. Ty darebáky neznám. Měl jsem možná štěstí, ale nepoznal jsem je. Ty hrdiny ostatně také ne. Znám ale stovky, tisíce exulantů, kteří dělali vše, aby jejich vlast byla svobodná. Demokratická. A ti nyní, na přelomu dvou roků, připíjeli na dobrý nový rok 1994! Na krásnou, demokratickou Českou republiku... Rudolf Ströbinger POLYGON 1/94 1 [pageend3]Vydavatel Polygonu mně dal návrh, abych si pro nový ročník vymyslel nový název pro své komentáře. Je to po mne povzbudivé, protože mě zřejmě hodlá tisknout i nadále. Ale najít vhodný název je obtížné. Nakonec jsem se rozhodl pro název poněkud neobyčejný: Asi určitě..., protože vystihuje - alespoň pro mne - pochybnosti, které prožívám při psaní svých komentářů. Je to také trochu recesní název. Ale je něco horšího než brát své názory a sama sebe vážně? VLADIMÍR VALENTA P4P = ZPÁTKY DO RUDÉHO CHLÍVKU? Nově nezávislé státy ve východní Evropě chtějí pod deštník NATO; ale Jelcin, tlačený maršálem Gračovem, říká: „Ne!“ Clinton- Gorově odpovědi přezdívají v kabelových depeších „P4P“. Je to odpověď „ne teď, možná později“ a má grandiosní název „Partnership for Peace“ (Partnerství pro mír). Má Západ předpokládat, že Rusko má v genech expansi a využít okamžiku a přijmout Polsko, pobaltské a ostatní státy hraničící s Ruskem do NATO, jak si myslí stoupenci tvrdé linie? Nebo takové napojení znovu rozžhaví ruskou paranoju, že jsou terčem pro Západ, jak si myslí Clintonova administrace? Nebo: jestliže NATO není schopno jednat tak, aby udrželo mír na Balkáně, nemají Spojené státy přezkoumat svoje závazky a chránit pouze západní Evropu, jak si mysli zklamaní intervencionisté? Američané dosud nedebatuj! o důsledcích těchto rozdílných představ o zítřejším Rusku; my bychom měli. W. Satire, ’New York Times' 13.12.1993. Měli jsme předem říci, že když Česká republika, Polsko a snad i Maďarsko splní daná kriteria, že se stanou členy NATO. Takto dáváme Jeicinovi, nebo jeho nástupci, právo veta na jejich členství. Také se přehlíží činnost ruské armády, která po gangster- ském způsobu „protection raquets“ podněcuje rozličné incidenty a podporuje rebelující skupiny v sousedních státech, aby pak, když vlády těchto států jsou vyčerpány, se nabízela, že jim poskytne ochranu. To, co dělá tato armáda, je pokus obnovit sovětské impérium pod ruskou firmou. US senátor William Cohen, 15.1.1994. Potřebujeme NATO? A když, tak proč? Potřebujeme, poněvadž -a tu opakuji, co už řekli, a lépe, mnozí jiní: Nejde snad jen o to, zajistit pro malou zemi v neklidném světě mezinárodní bezpečnostní záruky, ale být zároveň spolutvůrcem evropského dění. A to nám nemůže být lhostejné. Už jen proto, že se nacházíme přímo v jeho ohnisku. Je pravda, že naše historická zkušenost s mezinárodními aliancemi není dobrá. Není dobrá proto, poněvadž na straně našich smluvních partnerů, jak západních, tak východních, nebyla vůle je honorovat a naplnit činem. Přesto nemáme nejmenšího důvodu se domnívat, že do dlaně našeho národního a státního osudu bylo navždy vryto prokletí bezmoci jen proto, že jsme počtem a rozlohou malí. Malost se měří zcela jinak. Jak v porážce, tak ve vítězství. Pavel Tigrid: „Brusel a Praha v otázkách a odpovědích", 'Lidové noviny' 19.1.1994. Americká zahraniční politika byla až dosud společná a nepodléhala radikálním změnám po každých presidentských volbách. Tentokrát však president Clinton v Bruselu souhlasil se zásadními změnami v NATO, které umožňují, že NATO bude moci v některých případech jednat bez amerického souhlasu, což předchozí američtí presidenti nikdy nepřipustili. Také americká politika v Bosně je nerozhodná a NATO zde prochází jednou blamáží za druhou. Americký president v lednu v Bruselu nic neučinil, aby se něco změnilo. - Pro mne je stále větším otazníkem, kolik toho ví západní zpravodajci o tom, že tento ohýnek udržuje KGB, které stále doufá, že se to nějak rozhoří i po střední Evropě. - Bez nadšeného souhlasu evropských kolegů v NATO president Clinton prosadil plán na „Partnerství pro mír". Partnerství pro mír je nová koncepce zahraniční politiky USA, vymyšlená americkým rusofilem, novinářem Strobe Talbotem. Talbot byl dříve editorem 'Time'. Nyní, díky kamarádství od studentských let s Billem Clintonem, byl jmenován zástupcem státního tajemníka USA Warren Christophera. Talboto- va koncepce vychází z předpokladu, že v Rusku Jelcinova politika ekonomické reformy zvítězí a že Rusko si tak zabezpečí cestu k demokracii. Domnívá se, že Jeicinovi spojenci v Rudé (jen trochu vyšisované) armádě tento vývoj umožní, když Západ nebude vstupovat tam, kde ruští bolševici měli v tomto století svá loviště. Je to koncepce motivovaná strachem z atomových zbraní, které, pokud zůstanou pod kontrolou ruských generálů, jsou prý menší hrozbou, než kdyby se dostaly pod kontrolu demagogů a dobrodruhů typu Žirinovského. Je to také falešná představa, že je možné pomoci ruské demokracii faktickou kapitulací před těmi, kteří se dosud nesmířili s rozpadem SSSR a doufají v jeho obnovu. A je to rovněž projev americké skepse vůči západoevropským schopnostem účinně se projevit především vojensky na ochranu míru a bezpečnosti ve východní Evropě. Rozpad v Rusku se nezastavil. Bude pokračovat. Protože ruské impérium stále existuje a poslední volby jasně dokázaly, že Rusové jen čekají nikoli na svobodu a demokracii, ale na spasitele, který jim vrátí pocit nadřazených vůči porobeným. Volili demagoga a chráněnce KGB nikoli proto, že protestovali, jak se snaží světu namluvit ti, kteří vsadili na svou falešnou představu. Jenomže ruská armáda, pokořená afgani- stanským dobrodružstvím a která už nemá v komunismu nástroj, který by pomohl k její rehabilitaci, baží, tak jako Žirinovského voliči, po postavení, které měla za bolševiků. Zatím stojí stranou a čeká. I když nevidí splnění svých tužeb v Jeicinovi, věří, že jeho režim bude vždy natolik slabý, že bude kdykoli možno ve vhodnou chvíli jej ovládnout nebo svrhnout. A do té doby bude Jelcinova vláda vhodnou zástěrkou před západní zvědavostí. Proto Clintonova doktrína P4P znamená posílení autority ruské armády, aniž nějak pomůže ruské demokracii. President Clinton vykládá něco, čemu sám nemůže věřit: Na jedné straně projevuje v současné době neochotu Západu garantovat bezpečnost a ochranu středoevropským zájemcům o členství v NATO a na druhé straně naznačuje, že by i Rusko se mohlo jednou stát členem NATO. Jako by se kdy mohl nalézt nějaký západní parlament, který by byl ochoten garantovat hranice ruského impéria na čínské hranici. Nepopiratelně USA i ostatní státy NATO na obou stranách Atlantiku procházejí nejen ekonomickou krisí, ale i sociálním neklidem. Zhroutil se liberální a sociálně-demokratický sen o sociálně zabezpečeném státu. Státní pokladny jsou prázdné a není tedy co rozdávat. I proto USA nechtějí riskovat, že by mohly být vtaženy do nežádoucích konfliktů. Je třeba uvážit, že od rozpadu SSSR zahraniční politika USA neprošla veřejnou diskusí. Už v roce 1990 iluse, že existuje soulad v názorech na to, jak chránit zájmy USA ve světě, dostala ránu, když se diskutovalo o vojenském zásahu proti Iráku. Tento nesoulad pokračoval po presidentských volbách. Když president Clinton zvítězil, také na podkladě v podstatě nesprávného předpokladu, že se USA mohou odvrátit od svých mezinárodních zájmů a povinností, soustředil se na vnitropolitickou situaci a její problémy bez ohledu na to, co se bude odehrávat ve světě. V tom smyslu Christophe- rova „údržbářská diplomacie" předstírala, že lze pokračovat tam, kde president Bush přestal. Byl tak ztracen čas pro řešení mezinárodních krisí, které USA odkládat neměly. Lze předpokládat, že se brzo ukáže, v jakém stavu je tato dvoustranná zahraniční politika USA. Už se to projevilo před lednovou schůzkou NATO v Bruselu. Ačkoliv je na prvním místě stále bosenská tragedie, byly vedeny i otevřené diskuse - bohužel však jich bylo mnohem méně než by si tato problematika zasloužila - okolo P4P, kdy se ozvaly hlasy proti jaltské reprise ve střední Evropě: „Pro Varšavu, Prahu a Budapešf členství v NATO je metaforou, jediným možným užitečným prohlášením nezávislosti na Moskvě. NATO je způsob, jak vyjádřit svoje odhodlání žít jako nezávislé státy... Jestli si myslíte, že ruská reforma určitě selže a ten velký zlý medvěd bude zase brzy chtít uchvátit střední Evropu, tak projevte svoje obavy voláním po okamžitém zapojení střední Evropy do NATO. Henry Kissinger, který je pesimistou, tvrdí, že odkládat přijetí střední Evropy do NATO znamená, že později bude obtížnější čelit Rusům, až se zase vydají na svou imperialistickou cestu. Moskvě nesmí být dovoleno pokračovat v zadržování sousedů v ruské sféře vlivu tím, že bude vetovat jejich členství v západní alianci. Názorově uprostřed jsou senátor Richard Lugar, republikán z Indiány, a Manfred Woerner, agilní generální sekretář NATO. Oba hledají nové poslání a charakter POLYGON 1/94 [pageend4]NATO, aby zachránili starou alianci ze studené války před zánikem. Tvrdí, že veřejné mínění bude podporovat NATO jen tehdy, když vezme na sebe nové a vznešené úkoly. .. Nesmíme připustit, aby Středoevropané se opět ztratili ve své tragické zeměpisné poloze. Oni nepotřebují rychlou symbolickou nálepku od NATO. Oni a Atlantické společenství potřebují pracovat na trvalém rozvíjení pevných základů své bezpečnosti, “ napsal v prosinci Jim Hoagland ve Wa shingt o n po st . Kongres USA už začal projednávat jmenování Strobe Talbota náměstkem státního tajemníka. Před Kongres předstupuje kandidát, jehož koncepce je už v praxi zavedena a staví Kongres před hotovou věc. To svojí sporností otevírá možnosti jak ke tvrdé kritice, tak k upevnění Clintonovy posice tam, kde se předpokládala jeho slabina. Pochybuji, že to bude pominuto. Jak od jeho odpůrců, tak i jeho stoupenců. * * * CO SI V ČECHÁCH MYSLÍ O PANÍ MADELEINE ALBRIGHTOVÉ aneb JSME PORAŽENÝ NÁROD ? Podle předsedy zahraničního výboru Jiřího Payna se parlament nezabývá změnami kritisovaných zákonů. Na dotaz 'Respektu', jaký má sněmovna vztah k více než dvěma milionům krajanů v zahraničí - kteří představují více než pětinu domácí populace - odmítl předseda Payne hovořit. Prý na to nemá čas. Jan Brabec, Petr Holub: „Po dlouhém vandru domů“, RESPEKT, 10. ledna 1994. Ve filmu maďarského režiséra Istvána Szabo „Mefisto“ je malá zmínka o skutečné události ve třicátých létech: Ve Frankfurtu při slovech markýze Posy v Schillerově dramatu „Don Carlos“: „Sire, dejte nám svobodu myslet“ lidé začali tleskat, stěžuje si nacistický kolaborant Mefisto. Ten film jsem viděl teprve letos v lednu, ale také jsem to jednou zkusil, krátce po propuštění z Leopoldova, ve Vinohradském divadle, přesně na stejném dialogu. Herci přestali hrát a čekali. Já jsem tleskal dál, ale nikdo, ani jediný divák se nepřipojil. Stalo se v roce 1956 a já jsem užasl. Jsou diváci tak chytří a nepřipojují se ke mně, protože je to třeba provokace, nebo ta slova s nimi vůbec nehnou? Ale proč tedy chodí do divadla, když je toto nechává klidné? Po mnoha létech jsem tuto příhodu připomenul představiteli markýze Posy. Upřímně se podivil, nikdy se jim to v divadle nestalo, aby při těchto slovech někdo tleskal. Ten rozhovor mi vnukl myšlenku, že jsem asi blbec. Možná, že není tak důležité, jestli se ČR a ostatní středoevropské státy dostanou do NATO. Možná, že otázka jejich bezpečnosti nemusí být na pořadu dne, protože Rusko, ať bude mít jakoukoli vládu, není schopno podniknout takovou agresi v následujících létech, která by se dotkla českých hranic. Ale jde také o to, že NATO je prubířským kamenem, na němž se hodnotí celková působivost středoevropských zemí být či nebýt součástí západního světa. Je to trochu pokořující přístup k národům, o nichž jsme my v exilu, celkem bez odporu veřejného mínění Západu, tvrdili, že jde o národy zotročené, okupované a zrazené neprozíravostí západních politiků. Mluvili jsme o nutnosti jejich osvobození. A jak to dopadlo, když se tak stalo? V posledních třech létech bylo pranýřováno tolik nesrovnalostí a nikdo se nerozhoř- čil. I vláda zůstala klidná. Popravení místo rehabilitací byli soudy posmrtně odsuzováni k nižším trestům vězení. Někteří exulanté se dodnes váhají vrátit, protože mají doma od komunistů vyměřený trest jako špioni za spolupráci s nepřátelskými mocnostmi. Se stejnými mocnostmi, u nichž se tolik dopro- šujeme, aby nás vzaly mezi sebe za člena do NATO. Veřejnost klidně strpí, aby byla uveřejněna rozhodnutí soudu o ztrátě majetku, která se opírají o soudní výroky z roku 1949! Veřejně se mluví o korupcích, ale nikdo nenařídí vyšetřování v případech, které dělají státu ostudu. Ovšem: něco za tím je: občan. Ne konkrétně někdo, koho lze jmenovat. Je to Občan Procento z veřejného mínění. Ten se nedávno vyslovil o tom, co si myslí o paní Madeleine Albrightové, rozené Korbelové v Praze na Smíchově. Noviny to uveřejnily právě v době, kdy byla v Praze s americkým presidentem, který ji jmenoval velvy- slankyní v OSN. V současné době cestuje po střední Evropě, aby si vyměnila názory s presidenty a vládami evropských států na osudová rozhodnutí poslední doby a pak je tlumočila americkému presidentu a vládě, jejíž je členkou. Nepochybně má důležitou roli ve vývoji americké zahraniční politiky. Ovšem, Občan Procento má přinejmenším reservovaný vztah k paní Albrightové: 72% z dotazovaných se domnívá, že je bohatá, 63% dotázaných buď neví nebo je přesvědčeno, že nemá zájem naší republice pomoci, 53% by jí nepřiznalo (nebo neví, zda by jí mělo přiznat) právo na důchod v bývalé domovině, i když by v ní měla odpracované roky, 78% jí neuznává (nebo neví, zda by mělo uznat) právo na restituci rodinného majetku, který zdědila, a právo volit do českého parlamentu by jí nedalo (nebo neví, zda by jí mělo dát) 86% českých občanů. Tak nějak o tomto průzkumu veřejného mínění referovali Jan Brabec a Petr Holub v článku 'Po dlouhém vandru domů' v r espek t u 10. ledna 1994. Totiž, pardon, oni to napsali také o novém českém ministrovi kultury Pavlu Tigridovi - měl by být spíše ministrem zahraničí-, který byl přes 40 let v exilu, protože si už před únorovou „tlustou čárou" vypsal bolševickou šibenici tříletým psaním v časopise Obzory. A který mimo to, že působil ve Svobodné Evropě, kterou bychom teď tak rádi měli v Praze v baráku vedle musea, odkud se vystěhoval parlament. A také po celá desítiletí vydával svědec t ví. Občan Procento by mu za to ovšem důchod nepřiznal. Důchody redaktorům Rudého práva, kteří blbli všem těm občanským procentům hlavu po celá desítiletí, jsou však v pořádku. O všech exulantech a krajanech, o dvou milionech Čechů v zahraničí si toto myslí čeští občané podle „Průzkumu veřejného mínění IVVM“, jak ve svém článku píší Jan Brabec a Petr Holub v 'Respektu'. (Musím se přiznat, že jsem výsledek průzkumu převrátil. V 'Respektu' to bylo napsáno takto: Nedávný průzkum IVVM prokázal, že většina českých občanů má přinejmenším rezervovaný vztah k emigrantům: 72% z dotazovaných se domnívá, že krajané v zahraničí jsou bohatí lidé, 37% dotázaných je přesvědčeno, že mají zájem naší republice pomoci, 47% přiznalo zahraničním Čechům právo na důchod v bývalé domovině, právo na restituci mají podle 22% a právo volit do českého parlamentu podle 14% českých občanů.) To je čtení českých ministrů a poslanců a podle toho dělají politiku a píší zákony. Namísto aby vedli, tak jdou za vozem! Kdyby šlo o názory jediného občana, pošlou za ním psychiatra, takhle se podle toho řídí. 0 tom čtou, nebo se o tom dozvídají také dva miliony Čechů v zahraničí. A ještě něco: autoři si sice uvědomují sociální a politickou vážnost exulantské problematiky v Čechách a píší o exilu sympaticky, ale přitom si sami neuvědomují, že na ten „vandr“ (je to dost neuctivé slovo v této souvislosti - exil je pro každého tragický životní zlom a je spojen jak s obětí tak 1 s odvahou) se také kdysi vypravil i Komenský. A Masaryk. Dnes, v době sametu, nesluší se aspoň volit vhodnější slova o těch, kteří po celá desítiletí zůstávali věrni ideálům demokracie a svobody, zatímco doma se mnozí hrbili před okupanty a nemálo občanů kolaborovalo? Když bylo jasné, k čemu se schyluje NATO, polský president Walesa zmobilisoval polské exulanty a krajany v Americe, jsou jich miliony, aby mu pomohli. A oni zaplavili Bílý dům, své americké poslance a senátory telefonáty a resolucemi. Požádala česká vláda, nebo president, o něco takového dva miliony Čechů v zahraničí? Mohou se vůbec odvážit něco takového žádat? Kdysi se tradovalo, že ministr Dienstbier si dal prozkoumat situaci exilu a prý došel k názoru, že mezi exulanty není nikdo, kdo by stál za pozornost. Vysvětlil to president Havel paní Albgrightové, když se s ní procházel spolu s americkým presidentem po Karlově mostě? Přece vždy citlivě reaguje, když se někdo dotkne cti českých občanů. Když tak učinil při vydání lustrační- ho zákona ještě za Československa i v nedávné době při vydání jakýchsi seznamů časopisem „Necenzurované noviny“ (Rudá krávo), žádný IVVM se nepokoušel udělat průzkum, co si o tom občané myslí. Zastane se president, nebo někdo z vlády, aspoň paní Albrightové před českým národem, aby neměl o ní tak špatné mínění, že s tatínkem utekla z toho československého bolševického ráje, když na té paní dost záleží, jaký bude další osud republiky a jestli se vůbec někdy dostane do NATO a do Evropy? Chci tím říci, že národ, který srší záští proti těm, kteří 40 let tvrdili světu, že Československo je zotročeno a porobeno, se staví do světla, že není vůbec osvobozený. Že jde o národ poražený, který se se svou porážkou nevyrovnal, a že to lze vystopovat z mnoha úkazů a jednání a projevů. V době, kdy na Západě začíná tvrdý boj o veřejné mínění v souvislosti s formulací americké zahraniční politiky vůči střední a východní Evropě, to není dobré. Československo mělo vždycky lepší pověst jako země znásilněná a zrazená v Mnichově a v Moskvě, než jako výrobce plzeňského piva. Americká zahraniční politika může být bezohledná, hloupá, ale žádný americký politik nikdy nepřipustí, aby byla ocejchována jako zrádná, která opustí osvobozené, po svobodě toužící národy. Žádný americký ob- POLYGON 1/94 3 [pageend5]čan to své vládě nedovolí. Každá špatná zpráva z Ruska, a s nimi se už protrhl pytel, přivádí Západ k řešení otázky střední Evropy a jejího členství v NATO nejen z aspektů morálních, ale vůbec zdravého rozumu. Co ty dva miliony Čechů mají říkat o svém národě na Západě? Že jde o národ osvobozený od bolševismu, který Západ americkou koncepcí P4P a námluvami v Moskvě zrazuje, nebo že to je národ poražený - národ, který půjde se Sovětským svazem na věčné časy, když se mu řekne? Mohl by dát na to odpověd průzkum veřejného mínění IVVM? * * * ČESKÉ DILEMMA „Západ tím, že nedávno v Bruselu prohlásil, že nemůže poskytnout východní Evropě bezpečnostní záruky, přistoupil prakticky k novému rozděleni Evropy,“ tvrdí předseda zahraničního výboru českého parlamentu Jiří Payne. „Padá nová železná opona, zbývá už jen pár centimetrů, musíme se snažit proběhnout dřív, než dopadne docela, “ soudí. Komu se to podaří? Středoevropské skupině čtyř zemí jistě ne. „Teď už není čas, musíme myslet jen sami na sebe, “ dodává. Nedělá si žádné iluze, podle něj jsme jediní, kterým se snad podaří vyprostit z houstnoucí pavučiny ruského zájmu a oponu ještě podběhnout (mezi námi leží dva státy - Ukrajina a Slovensko - nejsme tedy hned na ráně). Ostatní prý zřejmě Rusko nepustí. Budoucnost ukáže, nakolik je česká představa o vlastní spasitelnosti reálná, nakolik je rozumné neohlížet se na sousedy a probíjet se do evropských vrat na vlastní pěst. Je to rozhodně převažující pohled skupiny, která dnes utváří zahraniční politiku. Je ale možné, že lednová Clintonova návštěva, zamýšlená jako návštěva střední Evropy, ji přiměje tuto představu zkorigovat. Česká zahraniční politika vůči Rusku má jednu vadu: neexistuje... Petr Janyška: „Vůbec nemáme vyhráno“, 'Lidové noviny' 7.1.1994. Je potěšitelné, že se prvé výročí rozpadu Československa nepřipomíná jako výročí vzniku České republiky s velkou pompou, ale celkem diskrétně, a že 28. říjen zůstává svátkem naší státnosti. Ostatně, co a jak se dá slavit na Sylvestra!? Pro českou státnost by to vždycky dopadlo nedůstojně. Aniž tedy slavíme, dívámese na dosavadní výsledky západního Československa v oblasti ekonomiky s uspokojením. Nízká nezaměstnanost i výsledky prvních krůčků českého kapitalismu dávají naději, že i další vývoj bude bez vážných otřesů. Obecně se to považuje za to hlavní, a proto je mnoho občanů ochotno hodně omluvit. Do toho patří i pozvolný přesun Klausovy strany do středu politického spektra, zvolnění tempa reformy, změkčování důsledků reformy v sociální oblasti, ochrana neprosperujících podniků před bankroty a s tím i související vlažnost vůči nemorálnosti mnohých jevů. A to hlavně v oblasti tolerance starých struktur, které jako žáby na prameni stále sedí na důležitých posicích hospodářského života a dále pokračují v přípravě a upevňování vlastnických posic a vytváření nových bývalokomu- nistických dynastií majitelů. Ne každý se na to dívá takovými růžovými brýlemi jako my a ne každý souhlasí, že jsme středoevropská jednička: Není divu, že 'Economist' nazývá Polsko evropským tygrem. Volební vítězství vládní koalice dvou stran, které mají svoje kořeny v komunistické minulosti, udělalo jen malou škodu dynamickým perspektivám polské ekonomie. A vskutku americká společnost General Motors po tříletém váhání, zda má podepsat smlouvu s předchozími vládami, minulý měsíc konečně podepsala dohodu o „joint venture“. Je tu i temná stránka. Polský růst byl dosažen za cenu nejvyšší nezaměstnanosti ve střední Evropě: dosáhla téměř 16%. Aby se ekonomie opravdu pozvedla, vláda musí dospět k ujednání s obchodními bankami, aby došlo k narovnání dluhu 12 miliard dolarů, nashromážděných v 70. létech. V České republice, navzdory vysokému očekáváni, byl růst vloni negativní. Vláda revidovala svou předpověď růstu o dvě desetiny procenta na odhadovaný pokles 0 1,5% hrubého domácího produktu - GDP(HDP). ČR skončila rok s pozoruhodně nízkou nezaměstnaností - stále pod 4% - ale to je znamením, říkají mnozí ekonomové, že to nejhorší ještě přijde. V těchto třech zemích (Polsko, ČR a Maďarsko) národní hospodářství je zdržováno slabými bankovními systémy. Státem ovládané obchodní banky jsou nejen zatíženy špatnými půjčkami, ale také postrádají odbornou zkušenost a nebyly schopné využít kapitál, který mají k disposici. Jane Perlez, 'New York Times1 3. ledna 1994. Současný nezdar s členstvím v NATO zatlačuje do pozadí vnitřní problémy a pozornosti uniká i vření na pravici, kde se uvažuje 1 o vytvoření nové politické strany, která by nastoupila tam, odkud odchází ODS. Bohužel to není asi tak jednoduché a tříštění sil, které stojí za současnou vládní koalicí, je těžko žádoucí. Bylo by vhodnější se soustředit na kvalitu současných poslanců. Práce dnešního parlamentu je totiž nedobrá. Kvalita zákonů, které pocházejí z této dílny, je mizerná. Mnohé zákony je po jejich schválení často třeba přepisovat dříve, než vejdou v platnost. Také výsledky státního rozpočtu s přebytkem za rok 1993 ve výši 1,1 mld. Kč dokumentují pracovní kvalitu kolegů poslance Payna. Myslím, že je velkým omylem, když vládní poslanci nedostatečně kontrolují svou vládu. V takovém případě demokracie nemůže pracovat. Tím spíše ne, protože levi- čácké oposici leží více na srdci ochrana starých struktur než společenské blaho. Občanská a voličská kontrola má řadu možností, podle jakých měřítek znovu volit svoje poslance. Ve vyspělých demokraciích jsou zveřejňovány záznamy, jak kdo v parlamentě hlasoval. Také zákonům jsou dávána jména podle jejich autorů, takže v době jejich uplatnění jméno autora zákona připomíná voličům, jakou práci jejich poslanci odevzdávají. Při záplavě špatných zákonů není sice o co stát, ale právě zde stoupenci pravice by měli soustředit svou pozornost a prosazovat nové kandidáty bez ohrožení celé současné politické struktury. Příklád Polska a Litvy ukazuje, jak snadno se mohou dostat bývalí nebo současní komunisté zpět k moci. Taková možnost bude v budoucnu o to nebezpečnější, o co je zřejmější, že střední Evropa bude ještě dlouho před branami NATO. Jak dlouho to bude trvat ruským stratégům, aby zahrnuli i tuto oblast do rámce svých operací, o nichž mluví americký republikánský senátor W. Cohen? Kdyby se čeští bolševici, kteří dnes jsou stále na postupu, aby ovládli jako vlastníci a manažeři české národní hospodářství, dostali ve volbách k politické moci, každý si dovede představit, jaké by to mělo důsledky. Zcela nemožné, navzdory ujišťování, že ekonomickou reformu nelze už zvrátit, to není. K neradostné bilanci patří také to, že slovenská snaha po „zviditelnění“ dokonale zkrachovala. Natolik, že ani slovenská účast na pražském setkání s presidentem Clintonem nepřiměla politiky a novináře, aby jmenovali Slovensko mezi státy, které by měly být nejzralejšími kandidáty na členství v NATO. Každého Čechoslováka to musí mrzet, protože jde především o život a blaho slovenských občanů, kteří dosud nedostali příležitost se vyslovit k rozpadu Československa a přitom - vlády přicházejí a odcházejí - se zpečeťuje jejich budoucnost na východnější straně Evropy než Slovensko geograficky skutečně je. Zbytek Československa, Česká republika, se octl v situaci, která je spíše mimořádná, a tedy i s velkou pravděpodobností pouze přechodná. Z dějin víme, že tato zem nikdy dlouho nezůstávala bez aliancí s jinými státy. Podařila se dobrá věc: podél celých hranic není zjevných vnějších nepřátel. Lze snad i říci, že i dobré vztahy s Německem nevyplývají z resignace nad tím, že se nám nepodařilo se navzájem vyhubit. Hledíme-li do nedávné minulosti, vidíme, že dočasní vůdcové obou národů uspěli spíše se „samoobslužným“ hubením. Vzájemný respekt vyplývá spíše z pochopení vlastní minulosti a nesmyslů, které si oba národy samy sobě způsobovaly. V Německu vyhubila druhá světová válka alespoň polovinu otců generace, která dnes vládne. V Čechách alespoň polovina obyvatel, a pravděpodobně více, zmarnila celý svůj život v bolševickém nesmyslu - předpokládám, že členové strany, ta druhá polovina, se naopak radostně vyžívali a užívali si. Věřím, že to pro oba národy nebyly marné lekce. Odvisí od nich mnoho. Pro dnešek je důležité, aby byl schválen v Bavorsku ropovod z Ingolstadtu a podle toho asi budeme měřit naše vztahy k Německu. Navzdory tomuto poznání však sami tvrdohlavě trváme na výstavbě další atomové elektrárny v jihočeském Temelíně, kterou se cítí ohroženi Rakušané, které chceme a potřebujeme mít za přátele, abychom navázali na něco, co v minulosti fungovalo a co jsme v průběhu posledních sedmdesáti let nemohli obnovit v nové svobodné a svéprávné formě. Také náš soused na severu, Polsko, si zasluhuje více pozornosti. Věřím, že Klausovo odmítnutí sepsat a přečíst společné prohlášení účastníků pražského setkání s presidentem Clintonem - věřím, že president Walesa to Klausovi nabídl, i když premiér Klaus to popírá - bylo vážným omylem české zahraniční politiky. Ne proto, že se zbytečně kalí voda mezi středoevropskými státy, ale především proto, že především v Americe Clintonovo (a Talbotovo) pražské zaříznutí obětního beránka - nadějí čtyř národů střední Evropy na klidnou a bezpečnou budoucnost - nemělo zůstat bez rázné odezvy a jistě by bylo zapůsobilo na západní veřejné mínění. Díky tomuto „nedopatření" státy střední Evropy jako by se propadly v díře v podlaze. A nejen to. Zdání, že Polsko, ČR a Madarsko jsou na preferenční listině kandidátů na vpuštění do Evropy, pominulo. A lze říci, že jsou nyní tam, kde Jel- cin a jeho generálové je chtěli mít: v jediném balíku s Ukrajinou, Pobaltím, Macedonií, 4 POLYGON 1/94 [pageend6]Bulharskem, Moldávií a Rumunskem. Nemyslím si však, že úvaha o osudu republiky je úplná, když neuvažujeme o tom, s jakou představou o českém státu před svět předstupujeme. Přestřihnutí republiky na Beskydech vzalo mnohým iluse o tom, jakou roli český národ vlastně může hrát. Najednou se objevily úvahy o malém národě, nějaké obdobě Lucemburska na druhé straně Německa. Po všech těch debaklech a kapitulacích v posledním půlstoletí takové pochybnosti jsou vysvětlitelné. Ale jsou oprávněné? Kdysi, v době mého mládí, jsme se dívali na Francii a Anglii jako na dva veliké státy s nedozírným impériem zemí v každém koutě zeměkoule. Ta impéria se rozpadla po válce, která zhltla všechno jejich bohatství. Dodnes se nedostaly tyto státy na pořadí, na kterém kdysi stály. Ale přesto jsou to velké národy, protože jejich velikost je v síle hodnot, které nejsou materiální a nedají se poměřit počtem čtverečních kilometrů. K takové velikosti nabádal, a v ní věřil, Masaryk, když zakládal československý stát. A nevěřím po všech těch létech v exilu, že ta velikost není na dosah. Ale je třeba nepodlézat opony, nekňučet o malosti státu a národa. Musíme si vybrat mezi malostí a velikostí a podle toho se chovat i v mezinárodních vztazích. To je dnes české dilemma. 26. ledna 1994 U Život v našich republikách (26. 11. 1993-24. 1. 1994) JAROSLAV BOHANES ČESKO-SLOVENSKÉ VZTAHY Vztahy korektní', vývoj odlišný I v posledním měsíci roku zůstaly styky mezi Českou a Slovenskou republikou korektní. Žádné viditelné třecí plochy, žádné spory, které by zasluhovaly pozornost veřejnosti. Nezměnil se ani celkový obraz vzájemných vztahů, jehož dominantním rysem je od počátku roku stále patrnější odlišnost vývoje. Nejen hospodářský život probíhá v každé republice jinak, liší se i řada dalších oblastí společenského života. Snaha o zachování úzké spolupráce a koordinace se objevuje sporadicky. Např. slovenská ministryně spravedlnosti K. Tóthová uvedla v interview pro Lidové noviny 3.12., že obě ministerstva usilují o udržení kompatibility právních řádů s právními řády západoevropských zemí a že při tom české i slovenské ministerstvo úzce spolupracují. Přesto však zůstávají některé rozdíly. V České republice je správní soudnictví samostatné, kdežto na Slovensku jsou správní věci řešeny před obecnými soudy. O zvláštních správních soudech se teprve uvažuje. Další rozdíl představuje jn- stituce státní prokuratury, která již byla v ČR nahrazena státním zastupitelstvím. Na Slovensku se o zrušení tohoto neblaze proslulého pozůstatku komunistického bezpráví neuvažuje. Končí-li první rok oddělených republik v českých zemích ve znamení hospodářské i politické stabilizace, je slovenské hospodářství stále ještě na sestupné dráze a politická situace je vyloženě destabilizována. Bývalá velvyslankyně Československa v Rakousku, M. Vašáryová, řekla v této souvislosti v interview pro brněnskou redakci Svobodného slova: „Největším rébusem současného Slovenska je, jaké jsou vlastně tužby a představy obyvatelstva. Průzkumy ukazují, že většina chce do evropských struktur, ale různí se názory na to, co to představuje a co to vyžaduje od Slováků.“ Odlišnost vývoje a nevyjasněnost vlastních představ se projevuje i v postojích slovenských občanů vůči politickým představitelům uvnitř země i v zahraničí. A především vůči bývalému českému spoluobčanovi i vůči českému státu. Slovenský velvyslanec v Praze, Ivan Mjartan, řekl při svém hodnocení česko-slo- venských vztahů na konci roku, že největším problémem je změna, přerod v myšlení a chápání občanů dané skutečnosti po vzniku dvou států. Lidé si dosud nezvykli a stále se nedaří vytvořit dobré vztahy na širokém základě obecného přijetí nové situace,. Stále se nevžilo poznání, že i po rozdělení Československa zůstávají všechny hlavní životní zájmy obou národů nadále totožné. Mezi občany byly a zůstávají vztahy v rozhodující většině přátelské, ale byly a zůstávají také různé méně příznivé emoce a nedorozumění, které, jak se ukazuje, brání plnému uklidnění. Kromě toho začíná stále více chybět přímý styk. Státní hranice mezi námi je čím dál tím citelněji patrná a stále více brání bezprostřednímu styku a pochopení mezi jednotlivými občany. Tato hranice představuje nebezpečí, že se vědomí sounáležitosti a společných zájmů bude postupně oslabovat. Ztráta tohoto vědomí by byla neúměrně vysokou cenou za samostatnost, která by se mohla proměnit v osamocení. KončMi první rok samostatnosti a nezávislosti Čechů a Slováků v dobré sousedské pohodě mezi oficiálními představiteli, vzbuzuje obavy odlišný směr i obsah vývoje obou států. Ještě méně potěšitelná je skutečnost, že chybí živé česko-slovenské styky a že lidé-občané jedné republiky toho vědí o občanech republiky druhé stále méně. ČESKÁ REPUBLIKA Parlament projednal v posledním měsíci roku 1993 celý balík daňových zákonů, zrušil tabákový monopol státu, zakázal reklamu tabákových výrobků na veřejných plochách a schválil řadu dalších zákonů. Nejdůležitějším rozhodnutím bylo přijetí rozpočtu na rok 1994. Opozice tento rozpočet zpochybňuje, nevěří v reálnost jeho příjmové strany. V této souvislosti je třeba uvést, že její hospodářští experti již vícekráte předpovídali neúspěchy vládní hospodářské politiky. Oznamované zhroucení českého hospodářství nenastalo, naopak, rok 1993 skončil nečekaně úspěšně a rozpočet na r. 1994 je vyrovnaný. Dalším důležitým rozhodnutím parlamentu v prosinci bylo rozšíření české jednotky v rámci ochranných sil OSN z 500 na 1000 mužů. Příslušný návrh ministra obrany podpořila kromě koaličních stran část poslanců ČSSD. K významným usnesením poslanců patří i požadavek, aby vláda v polovině příštího roku předložila zprávu o plnění svého programového prohlášení z roku 1992. Vláda projednala během prosince některé sociální otázky, mezi nimi novou výši životního minima, důchodů a sociálních dávek. Ve školství rozhodla o dalším poskytování učebnic pro základní školy zdarma. Zabývala se návrhem ministra Zielence na zálohové odškodnění obětí nacismu z českých zdrojů, protože odškodnění z německé strany je dosud v nedohlednu. Schválila návrh na postupné zvyšování věkové hranice pro odchod do důchodu ze 60 na 62 let. Krátce před koncem roku předložila parlamentu harmonogram prací na reformě územní státní správy a na zásadách ústavního zákona o vytvoření vyšších územně-správních celků. Průzkum veřejného mínění ukázal, že třetina občanů považuje reformu územní správy za naléhavý úkol. Ústavní soud republiky vydal na svém prvním veřejném zasedání 21.12. nález k podání 41 levicových poslanců o protiústavnosti prvních 4 paragrafů zákona o protiprávnosti komunistického režimu a odporu proti němu. Tento návrh Ústavní soud zamítl jako bezdůvodný. Tím byla uznána plná nezávadnost uvedeného zákona i z hlediska základních lidských práv, na která se levicoví poslanci odvolávali. Zhodnocení prvního roku provedl, jak je zvykem, ve svém novoročním projevu prezident Havel. Ocenil především trpělivost a pochopení, s nimiž občané snášeli všechny těžkosti tohoto období. Úspěchy celé přeměny společnosti jsou, podle prezidenta, úspěchy všech občanů. Bez jejich práce a porozumění by vláda a státní činitelé ničeho nedosáhli. Hovořil také o připravované reformě státní správy a samosprávy. Vyslovil se jednoznačně pro decentralizaci. Za jedinou alternativu nacionálního státu nebo státu třídní či jiné ideologie považuje „stát, založený na občanském principu, který lidi spojuje a nikoli rozděluje, aniž tím samozřejmě^ potlačuje kteroukoli jejich příslušnost.“ Česká republika není ještě, podle V. Havla, státem vzkvétajícím, ale na mnoha místech už jsou výhonky něčeho slibného, co ukazuje do lepší budoucnosti. VNITROPOLITICKÁ SITUACE V prosinci zůstaly stále nevyřešeny dva dlouhodobé vnitropolitické okruhy probléPOLYGON 1/94 5 [pageend7]mů. Prvním je územně-správní členění státu a s ním spojená reorganizace státní správy a samosprávy. Druhý tvoří otázky kolem restitucí církevního majetku a celkového vztahu mezi státem a církvemi. To znamená, že nebyly a nejsou názorové rozdíly v dalších otázkách. Ty však nevedly dosud k větším střetům a byly vždy průběžně odstraňovány, takže nevzbudily ani přechodně větší rozruch a neohrozily politický klid. Problémy kolem územně-správního členění státu a jeho vztahu k církvím naproti tomu vzrostly do významného sporu především mezi koaličními stranami a hrozily po určitou dobu, že budou obtížným jablkem sváru. Na konci roku se zdá, že oba okruhy otázek zůstanou sice ještě delší dobu ústředními tématy politických sporů, ale vnitropolitickou krizi nevyvolají. Z vnitropolitických otázek byla v lednu na pořadu reorganizace státní správy. Počet vyšších správních celků a jejich kompetence tvoří obsah sporů mezi koalicí a opozicí, ale rozdíly jsou i v názorech mezi koaličními stranami. Protože zatím nic nenasvědčuje, že by se koalice dohodla s opozicí na rozsahu kompetencí vyšších správních celků, chce koalice ponechat rozhodnutí o tom obyčejnému zákonu, pro který stačí prostá většina hlasů. Opozice trvá na ústavním zákonu, který ovšem bez jejího souhlasu nemůže projít. Také druhé vnitropolitické téma bylo v lednu na programu. Restituce majetku církví začíná zvolna nacházet cestu. Naznačil to ministr Stráský novinářům. Problémy se věcně „strukturují, skupiny majetku se rozčleňují podle rizika pro stát". Neshody trvají v otázce hospodářského majetku a rozšíření okruhu oprávněných osob. ODS zůstává v těchto bodech neoblomná. Jednání pokračuje. Ve druhé polovině ledna došlo k významné osobní změně v české vládě. Ministr kultury Kabát odstoupil. Na jeho místo doporučila KDU-ČSL Pavla Tigrida. Prezident ho jmenoval 19. ledna. Všeobecně je koalicí i opozicí tato nominace vítána. Od Tigrida se očekává uklidnění v kulturní oblasti, ale i ve vládě. Je to první člen vlády z řad exilu. Spoléhá se na jeho životní zkušenosti a moudrost a také nezatíženost stranickými pohledy. KOALICE Politická atmosféra v koalici i na celé politické scéně ČR byla v prosinci silně pod vlivem celostátního kongresu ODS, který se konal koncem listopadu. Reagovaly na něj všechny strany, nejcitlivěji a nejkritičtěji KDU-ČSL. Její předseda J. Lux ostře kritizoval hlavní projev V. Klause v té části, ve které předseda ODS hodnotil relativně dobrou situaci ČR jako výsledek práce a zásluhu jen jediné politické strany - své ODS. Vnitrokoaliční vztahy se však během prosince uklidnily. ODS částečně změnila svoje kategorické postoje k oběma hlavním sporným otázkám. Na konci roku proto mnohé nasvědčovalo tomu, že se vnitrokoaliční atmosféra vyjasnila a že se krize vztahů mezi ODS na jedné a jejími třemi partnery na druhé straně začíná překonávat. ODS. Celostátní kongres v závěru listopadu potvrdil pevné postavení současného vedení a vnitřní pevnost nejsilnější české politické strany. Nesplnil však očekávání tří koaličních partnerů a neřekl jasné slovo k oběma hlavním sporným problémům. Ponechal tím volné pole svému ústřednímu vedení pro další jednání. V jejich průběhu vzrostl tlak všech tří partnerů, pod jehož vlivem ODS nakonec souhlasila s přípravou reformy státní správy bez odkladu, který dříve prosazovala s poukazem, že se nesmí „věc uspěchat“. To se projevilo v rozhodnutí vlády, která na konci roku přijala harmonogram prací na této reformě, jak to požadovaly tři koaliční strany. Podobně i v otázce církevního majetku došlo ke změkčení dosud tvrdého postoje ODS. Klaus sice označil okolnost, že církevní problematika nebyla na kongresu strany vůbec projednávána, za důkaz, že ODS nehodlá změnit svůj názor, ale brzo na to vyměnila strana osobu svého vyjednavače v koaliční čtyřce. Ministr Stráský nahradil ministra Zielence. Zkušenosti a vyjednávači schopnosti J. Stráského už slavily úspěch v četných minulých případech. Jeho jmenování dává naději, že se i řešení církevního majetku pohne z mrtvého bodu, na němž uvázlo. ODA. Druhá nejsilnější koaliční strana stále prosazuje brzkou reformu státní správy i samosprávy. Podle D. Kroupy by lidé „v regionech měli mít právo a odpovědnost řešit své problémy v místech, kde vznikají a neobracet se na centrální orgány“. Také předseda strany Kalvoda vyjádřil nesouhlas s odkládací taktikou Klausovy strany. Řekl, že „stát by neměl pod praporem transformační doby sbírat síly k posílení centralismu“. Místopředseda Ledvinka projevil naopak spokojenost a optimismus po prvním jednání nově složené komise místopředsedů stran o církevních restitucích. Za příznivé znamení a důkaz politické prozíravosti lze považovat setkání místopředsedů Kroupy a Ledvinky s předsedou slovenské Konzervativní strany Pavlem Hagyarim. Sešli se v polovině prosince, protože P. Hagyari projevil zájem o spolupráci a o „pravicové know-how", jak sám řekl. KDU-ČSL. Vedoucí činitelé této strany reagovali nejostřeji na postup ODS v různých případech a vyjádřili kritické stanovisko ke spolupráci uvnitř koalice. Podle J. Luxe již ODS není tou stranou, se kterou KDU-ČSL uzavřela v roce 1992 koaliční dohodu. Jan Kasal, místopředseda strany, k tomu řekl, že se mezi koaličními stranami vytratila počáteční shoda a vzájemný respekt. Přes současné rozpory však KDU- ČSL vítá shodu o uskutečnění reformy státní správy do poloviny roku 1995. Tím se umožní, aby se volby do vyšších správních celků konaly před 1. červencem 1995 a k tomuto dni by mohly zahájit činnost nově zvolené orgány. KDS. Nejdůležitější událostí pro nejmenší koaliční stranu byl její 4. sjezd 11. a 12. prosince. Byl zvolen nový předseda strany. Stal se jím Ivan Pilip, náměstek ministra školství. Mladý (34) nový první muž se ve svém projevu soustředil na perspektivu vývoje KDS. Bude usilovat o pevnější postavení na politické scéně a chce činnost strany „zdynamizovať'. Nezvolený dosavadní předseda Václav Benda přes své neskrývané zklamání zdůraznil, že je ochoten spolupracovat s novým předsedou. Také Marek Benda, předseda poslaneckého klubu KDS, přijal tuto volbu a vyloučil, že by se mohla strana rozpadnout. Změna ve vedení KDS přichází v době dlouhodobé stagnace voličské přízně, která dosud nepřekročila 2% hlasů. Další trvání takového stupně „zájmu" veřejnosti o tuto stranu by nesporně mohlo vyústit jen v nedobrý konec. V zájmu přežití KDS jako respektované politické síly je bezpodmínečně nutno, aby došlo k radikálnímu obratu v činnosti. Blízká budoucnost ukáže, je-li nový předseda schopen takový obrat přivodit. OPOZICE ČSSD. Nejsilnější opoziční strana se v prosinci někojikrát vyjádřila k vnitropolitickým otázkám. ČSSD je pro brzkou reformu státní správy a samosprávy. Pokud jde o restituce církevního majetku, je její stanovisko blíže k názoru ODS. Schvaluje tedy vrácení majetku jen v omezeném rozsahu. V parlamenté sociální demokracie nepodpořila vládní návrh rozpočtu na rok 1994. Kritizovala nereálnost jeho příjmové strany a nízké dotace do zemědělství. Podle ČSSD je rozpočet 1994 skrytě deficitní. - Pro stranu samotnou, pro její stranický život, je v současné době velice důležitá naděje na sloučení „exilu“ s domácí organizací strany. To by nesporně domácí stranu podstatně posílilo. Zatím je jednání o tomto významném rozhodnutí v běhu. - Strana se intenzivně připravuje na komunální volby, ve kterých chce dosáhnout rozhodného úspěchu. LEVÝ BLOK (LB). Pod tímto názvem se při volbách v roce 1992 organizovala levice tehdejší politické scény. 18. prosince 1993 si toto jméno zvolila nová politická strana, jejíž členové se odtrhli od Komunistické strany. Předsedkyní nové strany se stala Marie Stiborová (kandidovala za komunisty na prezidenta CR v lednu 1993). Jejím zástupcem byl zvolen Jaroslav Ortman. K LB se přihlásilo 23 poslanců. Vznik Levého bloku je výsledkem pokračujícího rozpadu Komunistické strany a postupujícího drobení levicových sil. Postavení levice jako opozičního politického seskupení tak dále ztrácí na síle a významu. Na konci prvního roku je v ČR politická atmosféra zřetelně klidnější, než v jaké republika vstupovala do samostatnosti. Zmínil jsem se o tom již v předchozích řádcích. Přispěl k tomu lvím dílem i úspěšný hospodářský obraz země, její uznávaná hospodářská konzolidace a důvěra obyvatelstva v pokračování tohoto trendu. V této celkem příznivé situaci však hrozí nebezpečí. Stále chybí věrohodná opozice, která by se postarala o ostrou, zdravou a plodnou diskusi. Bez opozičního alternativního programu, který by představoval druhý důvěryhodný státotvorný program, je demokratický charakter každého státu neúplný. Uvedené nebezpečí spočívá v tom, že se česká reprezentace ani česká veřejnost nenaučí svobodně debatovat, zvažovat objektivně oponentní stanoviska a hledat dobrá kompromisní řešení, bez kterých se demokratický život neobejde. Současné i případné budoucí spory uvnitř koaličního seskupení nemohou takový věcný dialog mezi vládou a opozicí nahradit. Absence silné a odborně fundované opozice, trvá-li příliš dlouho, může vést k pocitu uspokojení a neomylnosti v řadách vládních stran. Je to přirozené, lidské, ale také škodlivé a nakonec by to mohlo ohrozit zájmy všech občanů, vládních stran samotných a celého demokratického státu. Prozatím se takového nebezpečí nemusíme ještě obávat, ale je dobré o něm vědět a zavčas mu čelit. Dokončení tohoto článku najdete na straně 12. 6 POLYGON 1/94 [pageend8]Besedování s Paynem aneb Opustili a nezahynuli, tož je alespoň okradem JAN BENEŠ Byl to přinejmenším podivný večer. Vznikl z takového toho náladu přivést ke kulatému stolu lidi různých názorů a vytříbit je. Ty názory. Jenže to nebyl kulatý stůl, ale šálek Divadla v Řeznické v Praze, kde se shromáždilo na šedesát namátkou pozvaných exulantů, krajanů, emigrantů. Od prominentů typu Pavla Tigrida (ten neřekl celý večer jediné slovo) a Ivana Medka, tak řečeno z "Hradních kruhů", až po řadové exulanty, kteří se už domů vrátili, i ty, kteří se náhodně zrovínka ocitli v Praze. Oponentem byl pan zákonodárce Payne. Jak je všeobecně známo, pan zákonodárce Payne svou hloupou hrubostí, vyjádřenou v interviewu s Alešem Fuch- sem v New Yorku, urazil poctivé a obětavé lidí československého exilu. Pan Aleš Fuchs byl přítomen i se zvukovým záznamem rozhovoru a pan zákonodárce se tedy nepokusil uhnout do oblasti misinterpretace tiskem, jakož činil předtím a jakož učinil i jeho předseda vlády, nutno dodat k hlubokému zklamání autora tohoto příspěvku, který od „svého Klause“ podobný laciný trik nikdy neočekával. Zákonodárce Payne v daném interviewu, a v jeho doplňcích z domácí obrazovky, působil zejména jako hlupák, který si nezasluhuje sedět na místě předsedy Zahraničního výboru českého sněmu. Nikoli proto, že si myslí o exilu to, co si myslí, ale proto, že mu to myslí zkresleně a viditelně nemá sdostatek informací o světě a o tom, jak to v něm chodí, na to, aby svou parlamentní funkci mohl zastávat úspěšně. Tuto „image“, abychom použili jeho výrazivá, sj dne 4. prosince 1993 v šálku divadla v Řeznické nikterak nenapravil. Večer organisovalo Studio Allegro s Ljubou Václavovou jako dramaturgem. Moderátorem - a na výši - byl Bohuslav Blažek. Režii sestřihu těch více jak tří hodin do hodinovky, vysílané 14. prosince českou televisí, měla rovněž Ljuba Václavová. Pan poslanec Payne se v úvodní části snažil přesvědčit, že správný výraz pro uprchlíky před komunismem je „krajané“, neboť na tom se prý zákonodárci tak dohodli, výborný Daniel Kroupa (ODA) připustil, že parlamentní bitva s postkomu- nisty byla v Československu prohrána a nelze ji svést ještě jednou. Pan poslanec Payne pak v závěru vyjádřil své, tentokrát realistické přesvědčení, že dosud nežijeme v právním státě. Jinak citoval jakési statistiky, podle kterých je 74 procent občanů proti restituci „emigrantského“ majetku. Velice správně mu odpověděl Ivan Medek, jediný také vzpomenul Viktora Dýka a jeho básně Země mluví z roku 1917. Večer se totiž sešel právě pod mottem závěrečné znělky této básně, tisíckrát komunisty zneužité: Opustiš-li mne... Co řekl Ivan Medek? Inu, zhruba to, že politik je ten, kdo vytváří veřejné mínění, nikoli ten, kdo se snaží následovat jakési statistiky. Výborným a artjkulovaným řečníkem byl JUDr Anděl ze Švýcar, neméně dobrý i pan Šroub, jehož exilovou zemi jsem si nezapamatoval. Jenže význam večera netkvěl konečně v exulantech a zákonodárství, které stvrzuje, že to, co bylo bolševikem ukradeno, má zůstat zlodějům. Význam večera byl ve vystoupení přítomných domorodců, dokazujících, a to velice přesně a konkrétně, že zatímco „krajané“ konec konců nedobrou vůli, které se jim dostává, nějak přežijí. Museli přežít víc. Že však je to „mlčící většina“ občanů, která je dnes díky tomuto způsobu vlády a tomuto sametovému způsobu převratu, vydána dosud komunistickému správnímu aparátu na okresech a ve vedení podniků víc, než kdy v minulosti byla. A je také naprosto bezbrannější ekonomické síle „špinavých peněz“, které prý neexistují. Srovnáním s ostatními postkomunistickými zeměmi, jmenovitě s Polskem a Maďarskem, pak dokázáno, že právě tak jako „zrádní emigranti“ (viz báseň pí Pujmanové!) nikdy nebyli významným terčem a obětí persekuce ani v komunistickém Polsku a Maďarsku, nejsou oběťmi diskriminační politiky v těchto zemích ani dnes. V České republice ano! Vysílalo se v TV dne 14. prosince, opakovaně o den později. * * * Dne 14. prosince vystoupil u Městského soudu v Praze, jehož záznam dosvědčuje fraškovitou nedůstojnost a závislost soudu, i žalovaný Václav Havel. Žalovali redaktoři Necenzurovaných novin Luboš Vydra a Petr Cibulka, a sice za výrok, kterého se státník Havel dopustil v rozhovoru publikovaném v Polsku, kde tvrdil, že publikace Seznamů spolupracovníků StB dohnala děti některých osob na Seznamu k sebevraždám. Namísto odpovědi na otázky nejprve přeformuloval ty sebevraždy na pouhé pokusy, a dále je odmítl konkretisovat s odvoláním na exekutivní privilej hlavy státu nebýt odpovědný za to, co z úst vypustí. Respektive tedy za výkon funkce, a do toho prý ty věci z úst vypuštěné patří. Jinak žalujícím tykal a prohlásil dokonce, že se stydí za to, že roku 1977 pode- psali Chartu 77. Stydí se tedy dnes, 1993. Petr Cibulka to nevydržel a nazval žalovaného prasetem a hovadem. Tykal mu rovněž. Václav Havel totiž oba žalující označil za nástroje StB. Cibulka se svým výrokem pochopitelně shodil, ale Václav Havel na tom není o mnoho lépe. Nejhůře na tom snad je už vzpomenutý právní stav, kde soudní jednání nedokáže zachovat jinou formu, než - promiň, útlocitný čtenáři - uprdnuto, paní předsedkyně, ozdobená akademickým titulem, nezná český vokativ, ale snaží se zalíbit žalovanému. Shodou okolností shodnému člověku, který odděloval zrno od plev v cause Bartončík. Zveřejnění Bartončíkova jména bylo O.K., zveřejnění zbytku jmen je prý velice ošklivé a zavrženíhodné. Téhodne mi došel dopis, ve kterém osoba rovněž na Seznamu se vyskytující, kdysi pilný to organisátor krajanského života ve Vídni a neméně pilně i ve Švýcarech o aktivitu se snažící, prohlašuje, že je na uvedení svého jména tamto hrdý, neb se tam prý vyskytuje elita národa._ Čímž bychom snad mohli toto vzpomínání na „Večer s Paynem“ ukončit. Náš problém je jen součástí toho celkového. Česká republika bohužel dosud není solidní země solidního světa. Tendence, prokázaná jak zákonodárcem Paynem, tak občanem Havlem, však o snaze o solidnost nenasvědčuje. Nevím, kolik toho mohou zachránit tak solidní lidé jako je Ivan Medek, a kolik takových dosud je a je ochotných do toho mluvit. Dnešní New York Times (27. XII. 1993) přináší zprávu o tom, jak se Škodovka snaží přispět nukleárnímu vyzbrojení Iránu. A s tímhle vším tedy země usiluje o členství v NATO a o statut solidní země solidního světa. POLYGON 1/94 7 [pageend9]Politika a morálka MILAN HULÍK O tom, že morálka a politika jsou kontradiktorní pojmy, nás poučuje základní dílo politologické literatury "Vladař" od Niccola Machiavelliho. Z hlediska jeho kritérií je politika opravdu špinavá záležitost a za takovou je obecné považována i veřejností. Přesto stále přitahuje spousty lidí, byť z nejrůznějších důvodů, a fascinace jí platí nejen pro vyvolené (a zvolené) politiky, ale i pro statující většinu národa. Za socialismu se politika redukovala na "politické pracovnictví" a označení politický pracovník bylo jedním z těch slov orwellovské abecedy a newspeaku, která již dnes připomínají novotvary obrozeneckých puristů češtiny. Kvality socialistických politiků a státníků se hodnotily nejen schopností přečíst napsaný projev a vyslovovat cizí slova, ale i mírou nedostatku charakteru. Že i inteligence a charakter jsou pojmy rozdílné, neplatilo jen u komunistů, ale u stoupenců marxismu-leninismu nabyla tato antinomie dokonce svého revolučního poslání. Že účel u komunistů světí prostředky, bylo nejen základní dogma vědy zvané vědecký komunismus, ale i projev tzv. marxistické dialektiky, protože dialektické bylo vždy to, co se momentálně komunistům hodilo. Rozdíly při hodnocení této dialektiky někdy časově nečinily ani měsíce, někdy ani týdny nebo dokonce hodiny. Máme to v živé paměti a nelze zapomenout na zoufalství, někdy až marnou snahu, s jakou se normální nedialektický rozum bránil veletočům KSČ a jejich představitelů. Nemožnost (až na malé výjimky) vykřičet „není to tak“, byla jedním z traumat reálného socialismu, existujícího bohužel v naší zemi. Úspěšným typem machiavellistického vladaře byl Klement Gottwald, samozřejmě zcela ve stínu bezkonkurenčního Stalina. Ale Gottwaldova věrolomnost, s jakou podepsal rozsudky smrti svým nej- bližším přátelům a spolubojovníkům za komunistické zítřky, ho učinila soudruhem Nerovým, který rovněž s oblibou vraždil své přátele nebo komplice. Galerie machiavellistických vladařů pokračovala Antonínem Zápotockým, za něhož se už jen „doprodávalo“. Potom jej vystřídal zloduch průměrnosti Antonín Novotný, který si rovněž smočil ruce v krvi (Bohumil Laušman). Československý Petain generál Svoboda, který vstoupil do historie svým tajným stranictvím, aby se na jeho „nestra- nictví“ mohl president Beneš spolehnout, se dožil obnovené „lásky a vřejé příchylnosti čs. národa k SSSR a KSČ“ po roce 1968, a Gustáv Husák, československý Quisling roku 1968, se naštěstí musel dožít toho, že socialismus skončil (?) mezi obchodem s ovocem a zeleninou a Redutou na Národní třídě. Tato truchlivá přehlídka však již došla svého komediálního zakončení. Dříve narozené generace pamatují smutného muže Válka, českého Friga, jehož komediálnost podtrhoval neustále vážný výraz tváře, na které se neobjevila jediná grimasa. Jeho epigonem a zároveň posledním mužem komunistické fronty, jako fronty jediné správné a povolené, byl státník-komik Miloš Jakeš. Jsem přesvědčen, že jeho talent by v podmínkách soukromého podnikání našel svoje ocenění a Divadlo Milouše Jakeše by rozhodně nebylo třeba dotovat. „Budeme vysvětlovat, ne kritizovat“, tvrdil v létě 1989 o vývoji v ostatních socialistických zemích. Jen tato slova vysvětlování by dnes pravidelně zaplňovala sedadla v jeho divadle. Zcela specifickou kapitolu v oblasti morálky a politiky tvoří komunisté, kteří se po své prožité komunistické víře stávají oponenty totalitního prvku v komunistické praxi. Nepatří mezi ně ovšem ti, kteří však nejdříve sami byli strůjci zločinů a zemřeli na komunistickém popraviš- ti, aby ještě sami před smrtí poznali pravdivost přísloví „Kdo jinému jámu kopá...“ Dokladem zvláštního myšlení lidí tohoto ražení je např. známá dokumentární kniha Artura Londona „Doznán'1'. Je to otřesné vylíčení mechanismu stalinsko- gottwaldovské inkvizice, která mučila a popravovala své souvěrce. Co je však stejně otřesné, je to, že autor nenachází ani slova pochopení pro osud nekomu- nistů, jejichž mučení a popravy nařizovali jim vzpomínaní milovaní soudruzi Závod- ský, Slánský, Šváb a jiní. I při veškerém soucitu s osudem autora získává čtenář dojem, že pokud by nebylí popraveni komunisté, tak bylo všechno O.K. Ti, kteří přežili procesy a ti, kteří prohlédli nejpozději do konce r.1968 (kdo neprohlédl do 21.8. t.r., stál dle mého názoru sám za prohlédnuti) se však jen výjimečně zbavili celé komunistické víry a myšlení; zbavili se jich natolik, že se mohli smířit s demokracií a politickým pluralismem poté, co zjistili, že socialismus s lidskou tváří se opakovat nebude. Mnozí se z tohoto zklamání nevzpamatovali dodnes, svědčí o tom jejich sporadická vystoupení v televizních debatách (např. Eduard Goldstůcker) či jejich příspěvky ponejvíce do „nezávislého levicového Rudého práva" - kam také jinam? - např. Zdeněk Jičínský) a všechny spojuje povětšinou neobjektivní a místy až militantní kritika pravice. Není pro to důvod, nebyla to pravice, kdo pro socialistický sen obětoval miliony lidí (eventuální námitce o pravici německé, nesoucí odpovědnost za Hitlera a II. světovou válku, lze čelit poukazem na to, že NSDAP byla stranou socialistickou). Dostáváme se tím sice mimo oblast ČR, ale toto odbočení je nutné, protože komunističtí disputéři, jak známo, rádi argumentují zeširoka. Typická je proto např. odpověď exposlance Ransdorfa na otázku: Jak se KSČM jako nástupnická organizace vyrovnává se zločiny KSČ v 50. letech? „... a co dělala inkvizice v Jižní Americe?" (No comment.) Svědectví z pozice mravní elity a politické slušnosti a charakteru podávají me- moáry Václava Černého a Ladislava Feierabenda, kde je možno dočíst se o činnosti těch reformních komunistů osmašedesátníků v době jejich stalinis- tického mládí a politického vyzrávání. Každý má právo na omyl, tím spíše, byl-li spojen s tak sladkou vůní sociální a socialistické vábničky rovnosti a spravedlnosti, jakou byl i stalinský socialismus. Přiznejme toto právo i přesto, že kvůli němu již do té doby zemřely miliony obětí, o čemž existovala četná svědectví. Připusťme i fakt, že člověk se nemusí dozvědět vše, tím méně si to přečíst. Pochopme tak i fakt, že ne každý četl esej Karla Čapka >Proč jsem se nestal komunistou«. Lze ale dost těžko připustit, aby lidé tohoto zvláštního ražení dnes tvrdili, jak se to stalo v televizní „Debatě", že „...všichni slušní lidé po roce 1948 vstoupili do KSČ". To je dle mého názoru morální facka všem obětem komunismu a všem jeho statečným odpůrcům, kteří jimi byli už před rokem 1948 či hned po něm. Ve skutečnosti se jen výjimečně našli lidé angažující se v KSČ, kteří se s touto ideologií rozešli totálně a ne jen s její totalitní praxí. Mám tím samozřejmě na mysli hlavně ty, kteří byli reálně v KSČ, nikoliv jenom u KSČ! Následovali tak bývalé komunistické intelektuály, např. Milenu Jesenskou či Buber-Neumannovou, které ještě v německém koncentračním táboře dokázali varovat před blížící se osvobozující sovětskou armádou. Zvláštní dožívání věrozvěstů socialismu představovalo v roce 1989 politické seskupení OH (dnes Svobodní demokraté), v němž našli poslední živý roztok, pod jehož účinkem se měla naposledy zazelenat víra o sociální rovnosti a spravedlnosti, ti, kteří již v Chartě 77 byli proti totalitě, nikoli však proti socialismu. Jen malým důkazem pro to bylo neustále společné hlasování OH s KSČM v parlamentě (tvrzení, že za to nemohou, že poslanci KSČM hlasují shodou okolností 8 POLYGON 1/94 [pageend10]s nimi, neobstojí). I když jedním z oficielních vysvětlení bylo, že hlasovali pro slušnost, svědčí nicméně o afinitě jejich myšlení s komunistickým, přinejmenším na bázi falešné humanity. Teprve z kanadských a amerických televizních pořadů jsem zjistil, co chybí většinou českým státníkům, méně pak těm, kteří anglosaské země znají. Politika je hra, vážná sice, ale její hráči nehrají pro své vítězství, ale jsou služebníky veřejnosti, svých spoluobčanů. Je to hra s pevně stanoveným pravidlem fair-play. Poražený protivník ve volbách první blahopřeje vítězi a o své porážce je schopen zažertovat, jako např. kanadská premiérka Kim Cambell (která prohrála nedávno volby), když prohlásila: „Ještě že jsem neprohrála svoje auto, ale kanadská demokracie promluvila.“ Nepamatuji se, že takovými demokraty byli politici OH a nevím také o jejich blahopřání vítězi. Vím jenom o jejich odchodu s gestem opovržení vůči voličům, nedo- rostlým jejich formátu. O praktické politice OH v období jeho vlády platí nad jiné slova K. Kramáře, určená jeho politickému protivníku Benešovi: „Jsou prostředky jeho politiky, které v člověku, zvyklém mravnosti, budí krajní odpor.“ Tento krajní odpor vyvolávala totální neschopnost OH, časově po pádu komunismu nejpovolanějšího se s touto minulostí vypořádat. Jeho politici, nesoucí v sobě genetickou zátěž z komunismu, to prostě nedokázali. Pokřivené právní vědomí dr. Rychetského a dr. Jičínského nebylo pravděpodobně schopno přijmout tuto prvotní mravní povinnost, přispěl k tomu i nemístný humanismus Hradu a „Komise historiků“, jež měla vypořádání provést, byla zřejmě jen volebním hitem dr. Burešové. Ostatně, škoda jen, že k tomu nedošlo, bylo by asi velmi zajímavé sledovat, jak by se tato komise, složená nejspíše z historiků „osmašedesátníků“, vypořádala s léty 1948 - 1968! Počátek roku 1990 je ještě v živé paměti, na volání občanů, upozorňujících na setrvávající vliv komunistických struktur se tehdy odpovědělo výrokem politika, jinak bystrého pozorovatele dějin, jak to prokázal ve svých Dolitologických esejích, výrokem, který bude mít své čestné místo např. vedle výroku jiného krátkozrakého politika, který v roce 1938 prohlásil, „přivezl jsem vám mír pro naši generaci“. Nyní se odpovědnosti za vypořádání s minulostí ujala koalice, vedená vítězem voleb, ODS. Zdá se však, že přijetí zákona o protiprávnosti komunistického režimu a odporu vůči němu bylo vynuceno spíše zdola řadovou členskou základnou, než že se tak stalo z vůle vedoucích představitelů ODS a ODA. Hledat důkazy pro to nenítřeba, ministr spravedlnosti (ODS!) je živoucí pomník toho, jak se vyrovnat, abychom se nemuseli ani narovnat! Spor VONSu s ministrem o soudce zkompromitované v politických procesech je sporem dvou principů. Principu morálního, vzpomeňme na film „Vyšší princip“, zároveň ale i principu právně- pragmatického (soudci, kteří již jednou podlehli nátlaku, neskýtají záruku, že tak neučiní znovu) a principu provenience šedé zóny a principu právně účelového. Soudci soudili podle platných zákonů, obvinění se dopustili tehdy existujících trestných činů a nakonec je pochopitelné, že ti, kteří byli za komunistů zavíráni jako disidenti, mají silnou averzi vůči svým odsuzovatelům. Soudců je málo, navíc inkriminovaní soudci jsou pro justici nenahraditelní, protože obětavě přes čas vyřizují rehabilitace, školí soudce, mají vynikající odborné znalosti a co vlastně, kromě toho, že odsoudili k nepodmíněným trestům odnětí svobody nevinné - co proti nim vlastně máte? Prezentace pokračujícího jednání VONSu s ministrem jím samým, jako jednání plodná, s tím, že nedošlo k dohodě jen o 3~-4 jménech, je prezentace, řečeno velmi jemně, řekněme diplomatická. VONS však čeká i boj o prokurátory stejného ražení. Existence stále platného zákona o prokuratuře zabránila tomu, aby v ČR, dokonce na vedoucích místech obvodních prokurátorů, neseděli prokurátoři, kteří si svá místa vysloužili za politické procesy a za svou roli žalobců v nich. Je to neuvěřitelné, ale pravdivé. Srovnání s totalitou minulosti je často velmi ošidné, ale představa, že i po skončení jakobínského teroru nadále soudí Fouquier-Tinville, či že po skončení II. světové války ještě čtyři roky soudí nacistický katan Freisler, je šokující. Tehdy šlo sice o rozsudky smrti, v našem případě „jen“ o léta vězení, ale princip zůstává. Tuto politickou morálku přijala za svou demokratizující se ČSSR, CSFR a ČR hned poté, co se ministerským předsedou stal JUDr. Marián Čalfa. Nešlo jen o ony stovky či tisíce úředníků a pod- úředníků komunistické byrokracie, tvořící pyramidu pod ním (kteří byli i tak dost těžko okamžitě nahraditelní), ale o fakt „neotřesitelné" logiky dr. Čalfy, který proti „zlovolným“ útokům na svou obranu tehdy prohlásil, že „si lidé neuvědomují, že byl déle nekomunistickým ministerským předsedou než komunistickým ministrem“. Je to skutečně zvláštní logika, která nepočítá s tím, co dělal 20 let před tím, než se zasloužil o post nejvyšší. Ztracená bitva o prokuraturu, rozpaky a potíže s hledáním nového generálního prokurátora, vyrovnání s minulostí pouze dosud legislativní - to vše signalizuje ne- prozíravost a špatnou taktiku pravicové koalice, která se musí vyrovnávat se čtyřiceti lety totality plus třemi lety „něžného sametu“, ale vyvolává to i možné podezření, není-li cílem nového politického summitu v naší zemi vyrovnat se s minulostí pouze „Zákonem o protiprávnosti komunistického režimu a odporu vůči němu“. Řekl jsem v úvodu, že morálka a politika jsou dva různé pojmy a že právě na jejich kontradiktornosti založil Machiave- lli svou kvalifikaci umění politiky a politiků. Podle jeho ocenění by byli většími politiky Hitler a Stalin, dva největší masoví vrazi dějin. V politice je nutno ale hledat i mravní řád. Politikem byl i T. G. Masaryk. Byla jimi řada postav první republiky, tak mladé, že v ní nestačily ani politicky vyzrát. Jak zjišťujeme i nyní, politický a mravní fenomén TGM je nenahraditelný a nezastupitelný. Morálku nelze jen kázat, tak tomu mohlo být v raných dobách křesťanství, kdy apoštolská poselství zapalovala mysl věřících. Český národ má ale za sebou v nedávné historii dvě okupace, z nichž druhá přinesla sice menší ztráty na životech, zato však mnohem větší škody morální, které bude třeba léčit minimálně po jednu či dvě generace. Poselství lásky a dobra, které zvítězí nad zlem, lží a nenávistí, nemohou však, bohužel, nic změnit na situaci, kdy ve státní správě, její administrativě a klíčových místech hospodářského života zůstávají lidé zvláštního ražení, kteří stále myslí a jednají v zajetí jakýchsi ideologických schémat a své vlastní „neo-ko- munistické morálky“. Politika je služba, služba občanům, voličům, veřejnosti, republice. Je to tvrdá řehole a vyžaduje nejen vědomosti, ale i pevné nervy a trochu hroší kůže. Politik je totiž pod drobnohledem veřejnosti a je zde namístě obrátit známé přísloví na: „Co je dovoleno kmánovi, není dovoleno pánovi.“ Politika by neměla vést k narci- sismu politiků, ani k přesvědčení o jejich vlastní neomylnosti. Politik by měl být v neustálém dialogu s voliči (na který by si měl umět udělat čas) a především, ať už je jeho strana sebesilnější a sebeví- tězněji se cítící, měl by myslet také na pokoru. Hlavně i v srdci! ČR bude potřebovat léta demokracie, aby dosáhla úrovně politické kultury např. anglosaských zemí. Demokracie není jen systém vlády, je to i mravní síla, je to viáda slušnosti a slušných, kteří vědí, že nejsou nenahraditelní a že jejich čas je vyměřen - do voleb. Politik musí umět do politiky vstoupit a také z ní včas odejít (!). To je rovněž fenomén v ČR téměř neznámý. Komunistická mentalita doživotního výkonu funkcí či výkopu směrem nahoru u nás bohužel stále přetrvává. Naše aféry stále mají příchuť čecháčkovství, které tak mistrně vystihl ve svých pamětech Václav Černý. Toho se musí zbavit jak strany, tak především politici. V našich demokratických stranách jsou zajisté odborníci a politici, kteří rostou a vyrostou ve skutečné osobnosti. Na druhé straně ale měřítko TGM činí i postavy největších menšími. Naše dějiny již poznaly politika nejen velkého, ale velkého i malého zároveň. Byl to Edvard Beneš. Přijde doba, aby poznaly i takového, pro kterého by mohla platit slova určená Molierovi, napsaná v síni „čtyřiceti nesmrtelných" v UAcadémie franpaise: „Nebyl naším členem, ač se mohl státi naším králem“ ??? (Psáno v Calgary, Alberta - 30.10.1993) ■ POLYGON 1/94 9 [pageend11]Falešná "pravda a láska"? aneb Proč Petru Cibulkovi selhaly nervy JAROSLAV GAJDA (NEW YORK) Nebýt 14. prosince 1993 disidentského procesu Cibulka + Vydra versus Havel, ani ve snu by rné nenapadla řada "skutečností" tvrzených Václavem Havlem. Ani ve snu by mě nenapadlo, že Cibulka s Vydrou "jsou jen pokračovateli komunistické ideologie, nenávisti, msty a totalitního odporu k právu". Ani ve snu by mě nenapadlo, že "jejich revue - Necenzurované noviny - je stoka šířící lež a zlobu", že "je hanbou českého nezávislého tisku"! Samozřejmě, že to musí být pravda, když to říká před soudem sám Václav Havel! Jenom mně jaksi uniká, zda Havel - občan či Havel - president republiky^ Oba, Cibulka i Havel, žalobce i žalovaný, včera političtí vězni, dnes jeden kmán, týrán léta ve vězení komunistickými pochopy i kriminálními spoluvězni, druhý politik, intelektuál píšící ve vězení „Dopisy Olze“. První, pokud byl na svobodě, živořící a podporován matkou, druhý - prominent pobírající zahraniční dolarové podpory. Oba disidenti - první přesvědčený idealista, druhý profesionál intelektuálních názorů. Oba - disidenti bojující proti totalitě komunistické zločinnosti. Každá zločinnost musí však jednou dojít k svému konci. Skončil nacismus, skončil komunismus. Zatímco disident Cibulka nepřestal bojovat proti nositelům režimu prohlášeného za zločinný a žijícím bez trestu mezi námi, disident občan Havel zasedl s jeho protagonisty k jednomu stolu a stal se z něho nejen politik, ale také jejich obhájce. Pokud jde o proklamovanou „hanbu českého nezávislého tisku“ není to hanba úsměvná, ale - viděna Cechem z demokracie - přímo tragická. Nad oním tiskem se usmívají nejen zahraniční tiskové koncerny financující v republice většinu periodik, ale dokonce i redaktoři, vydělávající v „nezávislém tisku“ svůj chléb vezdejší! Václav Havel - intelektuál - pravděpodobně neví nic o tržním hospodářství. Za dvacet let práce žurnalisty na Západě jsem se ještě nesetkal s investorem, který by financoval media a nediktoval své podmínky. Stejně jsem se nesetkal s politickou stranou, financující své periodikum a ponechávající šéfredaktoru „volnou ruku“. Jistě, také v republice existují skutečně nezávislá periodika. Ta to však nemají nijak lehké, jak ukázal právě proces Cibulka + Vydra versus Havel. Ale nejen Necenzurované noviny, také Český deník vydavatele Josefa Kudláčka, jehož nezávislost „přinutila“ dokonce pana premiéra Klause, aby - po odchodu levičáků z redakce - přestal pro něj psát. Ukázalo se však, že i ve státě nacházejícím se „na cestě k demokracii“, existují demokratické síly. Potvrdil to článek z pera nového šéfredaktora Českého deníku Františka Kostlána, zveřejněný 16.12.93 pod titulem „Cibulka versus >právo<“. O to ryzeji demokratický pro ty, znající „teplotu vztahů“ právě mezi oběma šéfredaktory - Cibulkou a Kostlánem. Jistě, pár vlaštovek jaro nedělá, říká staré české přísloví, ale je úžasné vědět, že přece jen v republice jsou! Václav Havel před soudem tvrdil, že „lidé nebyli postiženi na základě řádných lustrací, ale proto, že se jejich jména objevila v seznamech spolupracovníků Státní bezpečnosti, zveřejněných Necenzurovanými novinami“. Já naproti tomu vím, že řada jiných, kteří měli být právě podle lustračního zákona zbaveni svých funkcí, sedí na svých místech dále a v horších případech byli jen přeřazeni do něco málo nižších funkcí. Vím také, že mnohá lustrační osvědčení o „bezúhonnosti“ lustrovaného byla vystavena na základě chyb, nebo záměrné „chyby“, dodané počítači, např. k hlavnímu křestnímu jménu přidat ještě jedno. Václav Havel pronesl před soudem - mezi jiným - také větu: „Stydím se za to, že vaše jména byla kdysi pod prohlášením Charty 77.“ Silná slova, myslím si. Já bych se zase styděl zasednout k jednomu stolu s protagonisty komunistické totality! Jenže, jak vidno, intelektuálové myslí v jiných dimensích. Po tom všem, co Václav Havel ve svém projevu před soudem řekl, se ani moc nedivím, že disidentu-idealistovi Cibulkovi „ujely nervy“ a na Havlův účet z něho vyjelo: „Vašku, jsi prase, jsi hova- do!“. V tom rozrušení zřejmě nenašel jiné, přijatelnější výrazy k ohodnocení svého protivníka. V demokratických státech by toto, byť i nepřiměřeně ostré, ujetí nervů kvalifikoval soudce jako „znevážení soudu“ a vyřkl by napomenutí nebo mírnou pokutu. Uraženému by však zůstalo vlastní rozhodnutí k podání nové žaloby na urážejícího. Také soudci jsou jen lidmi - v zaběhlých demokraciích! Jenže „znalosti mantinelů demokracie“, mezi kterými se hraje, nemůže člověk vyžadovat v případě soudkyně Romany Vostrejšové, vychované totalitou. Jak sdělila Lidovým novinám, „bude urážku presidenta signalisovat orgánům činným v trestním řízení“. A také „signalisovala“ - už dva dny po prvním stání byl Cibulka obviněn z „hanobení presidenta republiky“ a vyšetřovatelka pražského Úřadu vyšetřování si jej pozvala k výslechu na 28. prosince 1993. Nevšední horlivost soudkyně Vostrejšové má však háček: Urazil Petr Cibulka presidenta republiky Václava Havla, nebo řekl svůj názor bývalému kolegovi z disentu občanu Václavu Havlovi? Podle oslovení „Vašku“ usuzuji to druhé. Nikde na světě totiž ani přátelé oficiálně nenazývají presidenty křestními jmény, ale užívají oslovení„pane presidente“. To jen v oslovení přítele nebo bývalého přítele - presidenta jako občana - užívají křestních jmen. Stejně jako pan Havel v závěru svého projevu před soudem oslovil oba šéfredaktory slovy „Petře a Luboši“. Takže komu vlastně to Cibulkovo konstatování patřilo? Jistě to ví Cibulka, ale nemohu to vědět já a nemůže to vědět soudkyně Vostrejšová. Myšlenky totiž číst ještě nedokážeme. Gratuluji vám, paní Vostrejšová, k dosaženému úspěchu v poplatnosti mocným. Komunisté mají jistě obrovskou radost. Václavu Havlovi pravděpodobně ušlo, že většina skutečných disidentů a bývalých politických vězňů totality se začala k svému bývalému druhu otáčet zády. Jistě ví, proč. Nejen kvůli Cibulkovi, důvodů je mnohem více a je zajímavé, že „nezávislý tisk“ v republice, kromě Necenzurovaných novin, ještě ani jednou nezveřejnil některý z kritických dopisů, které lidé presidentu Havlovi píší. Abych napravil pověst mnohýh českých žurnalistů ve vztahu k demokracii, svobodě tisku a poplatnosti mocným, zveřejňuji se souhlasem autorů - bývalých disidentů a signatářů Charty 77 - jeden z nich, týkající se právě tohoto procesu: 10 POLYGON 1/94 [pageend12]12. ledna 1994 Václave Havle, ve Vašem proslovu proneseném 14. prosince 1993 v soudní síni Městského soudu v Praze jsou prohlášení, proti kterým musíme protestovat. Vzhledem k Vašemu současnému postavení mohou být mnohé Vaše výroky veřejností mylně považovány za oficiální, přestože jsou pouze Vaším subjektivním, osobním názorem. Úvodem k proslovu říkáte, že jste se v minulosti jako obžalovaný vždy snažil využít situace k tomu, abyste vrhnul před veřejností světlo na ty, kteří Vás postavili před soud. Tentokráte jste však záměrně této situace zneužil a před veřejností jste vrhnul špínu a urážky na čestné lidi, za což jste byl Petrem Cibulkou poněkud lidově zhodnocen. Naše jména jsou pod prohlášením Charty 77, proto považujeme za krajně nemístné a neopodstatněné Vaše prohlášení, že se stydíte za to, že jména některých signatářů byla kdysi pod prohlášením Charty 77. Profesor Patočka a Vy jste obecně uznáváni jako autoři základního prohlášení Charty 77, pod kterým se objevily stovky jmen. Většina jmen patří poctivým lidem, kterým dala Charta 77 možnost vyjádřit nesouhlas s ideologií a praxí zločinného komunistického režimu, kteří, na rozdíl od Vás, byli antikomunisty. Pro většinu podepsaných znamenalo zveřejnění jejich jména mnohem více než pouhý souhlas s Vaší formulací prohlášení. Václave Havle, naše názory na vypořádání se s komunistickou minulostí jsou totožné s názory pánů Petra Cibulky a Luboše Vydry, tedy Vaše slova na jejich adresu se vztahují také na nás. Nepovažujeme presidenta České republiky za kompetentního hodnotit naše rozhodnutí k podpisu Charty 77. Jako člověka Václava Havla Vás žádáme, abyste se nestyděl za nás, ale pouze za sebe. Irena Obdržálková Bohumil Obdržálek Viktor Klouda Pavel Pavlovský Před soudem přednesený projev Václava Havla nelze ani při nejlepší vůli považovat za důkaz pravdy, ale jen za řečnické cvičení, na rozdíl od skutečností, pro které ho Cibulka s Vydrou žalovali. Už v tomto směru je evidentní podujatost soudkyně Romany Vostrejšové. Samozřejmě, jak se pak ukázalo v drtivé většině článků českého „nezávislého“ tisku referujícího o tomto procesu, soudkyně neměla důvodů obávat se - stejně jako tomu bylo v minulé totalitě - toho, čeho se obávají soudci v demokratických stá- ‘9ch: rasantnosti žurnalistů sledujících proces. Kdyby si něco obdobného dovolil soudce v demokratickém státě, kdyby si dovolil servilnost vůči vrchnosti, už druhého dne by se čtenář dočetl o jeho demisi. Jenže tolik síly a charakteru nemůže nikdo očekávat od soudce vychovaného totalitou komunistického režimu. Václav Havel ve svém projevu také prohlásil, cituji: „Ženě jednoho ze zostuzených, když volala panu Cibulkovi a pokoušela se zjistit, proč jejího muže zostudil, řekl prý pan Cibulka: 'Váš muž si může hodit mašli“. Konec citátu. Slovíčko „prý“, vyskytující se v tomto citátu, působí na mne stejně, jako všechny zkratky jmen v projevu Václava Havla - nevěrohodně. V. Havel si asi neuvědomuje, že soudní proces není prostorem pro řečnická cvičení, ale je záležitostí důkazů. Předložených a věrohodných důkazů! Místo předložení konkrétních důkazů však slíbil, že vyzve všechny příslušné úřady, aby pátraly po původech seznamů spolupracovníků Státní bezpečnosti a pohnaly k odpovědnosti všechny, kdo přispěli k jejich zveřejnění. Jistě zajímavá myšlenka, vyřčená bývalým bojovníkem proti totalitě! A vyhrožování žalobcům... Myslím si, že po jejich „původu“ nebude nutné dlouho pátrat. Zajímavé však bude, potvrdí-li se úředně jejich pravost. Co potom, Václave Havle? Původ je všeobecně znám a dokonce názor vyřčený před časem generální prokuraturou nezpochybňoval jejich autentičnost. Spíše si myslím, že bude obtížné odhalit toho, který projevil rozhodnost a občanskou statečnost před služební povinností mlčení, který tyto informace poskytl nezávislému tisku. Prokázal tím vyšší morální kvality než politici, zastávající své funkce z vůle voličů, ale v případě spolupracovníků Státní bezpečnosti evidentně jednajících proti zájmům těch, kteří spolupráci se Státní bezpečností nikdy nepodepsali! Také v době nacismu někteří pode- psali a jiní nepodepsali, jedni udávali a druzí raději obětovali své životy. Po válce se pak udavačů nikdo neptal, zda a za jakých okolností byli k udávání svých spoluobčanů - eventuálně - přinuceni, ale národ je postavil před soud, odsoudil ke spravedlivým trestům, které si odpykali. Jaká je tady diference? Těch, kteří nepodepsali, těch žije ve státě drtivá většina. V tomto směru nemá V. Havel pravdu, stejně jako ji neměl v minulosti svým prohlášením, že „většina národa prošla komunistickou stranou“. Za závažnou považuji tu stať z Havlova projevu před soudem, jejíž obsah zlehčuje činnost Státní bezpečnosti komunistické totality. Cituji: „Náš národ - jako jiné národy - není složen ze samých hrdinů, proto mnoho lidí se pokoušelo moc jen různě - lépe či hůř - oklamat, neupsat jí duši a uspokojit ji drobnými ústupky, například bezobsažnými hovory s vyšetřovateli. Ale i takové hovory mohly dostat bezpočet lidí do policejních seznamů. Průzkumy ukazují, že aktivnth udavačů byla spíše menšina, většinu na seznamech tvoří lidé, kteří se provinili pouze pasivním kontaktem s Bezpečností, anebo kteří se neprovinili ani tím. Velké procento tvoří lidé pronásledovaní, kteří trpěli způsobem, který si stěží umí představit většina těch, kdo dokázali proklouznout předchozí érou tak, že nestáli Bezpečnosti ani za povšimnutí. Údajné seznamy údajných spolupracovníků StB mají veskrze nejasný původ, jsou plny různých chybných údajů, ba leccos nasvědčuje tomu, že jsou dílem obratných desinformátorů z řad StB, a to jak těch, kteří je po léta sestavovali, tak těch, kteříje dali k disposici tisku. “Konec citátu. K této stati by mě především zajímalo, zda to prohlásil „občan Havel“ nebo „president Havel“. Dle soudkyně Romany Vostrejšové, která kvalifikovala prohlášení Petra Cibulky jako „urážku presidenta“, to tedy prohlásil president republiky. U něj, jako hlavy státu, předpokládám plnou informovanost. Z tohoto důvodu se táži: Proč nebyl dementován seznam lustrovaných členů Syndikátu českých a slovenských novinářů, předaný v roce 1992 ředitelem bývalé FBIS ústavním činitelům a po úniku informací zveřejněn deníkem Telegraf? Jména všech se nacházejí v seznamech spolupracovníků StB v kategorii „Agent“. Proč nebyla dementována pravost nejen seznamu agentů, ale také seznamu důvěrníků StB, vydaných v roce 1992 Necenzurovanými novinami? Proč byly tyto seznamy, údajně „desinformačnľ, dva roky před jejich vydáním Necenzurovanými novinami, tedy v období let 1989 až 1990, postoupeny komisi vyšetřující události 17. listopadu 1989? Jaké „průzkumy“, kým prováděné, ukazují, že aktivních udavačů byla spíše menšina? Proč tyto informace nebyly doposud nikde zveřejněny? V. Havel, lhostejno zda „občan“ či „president republiky“, si ve svém prohlášení odporuje. Na jedné straně tvrdil, že StB bylo možno „lépe či hůře oklamat, neupsat jí duši a uspokojit ji drobnými ústupky“, a na druhé straně, že „velké procento tvoří lidé pronásledovaní, kteří trpěli způsobem, který si stěží umí představit většina těch, kdo dokázali proklouznout předchozí érou tak, že nestáli Bezpečnosti za povšimnuti’“. Nevím, jak tomu bylo tenkrát u výslechů „občana-intelektuála Havla“, zda mohl „lépe či hůř Státní bezpečnost klamat“, ale mou osobní zkušeností z výslePOLYGON 1/94 11 [pageend13]chů jsou vytlučené zuby. Známým způsobem Gestapa z válečných dob: jeden hodný policajt, druhý zlý. Jeden po mnohahodinovém výslechu nabídl cigaretu a druhý ji zase vyrazil pěstí z úst. Václav Havel také ví, že i k podpisu výslechového protokolu si vyšetřovatel přizval jako svědka jiného příslušníka StB. Je známo, že - až na výjimečné, dá se říci „prominentní“ případy - také „vázací akt spolupracovníka Státní bezpečnosti“ byl rituálem se stejným svědkem podpisu „vázaného“. Je naprostým nesmyslem tvrzení, že Státní bezpečnost po desítiletí „vyráběla“ desinformační seznamy svých spolupracovníků, kteří vázací aid podepsali. Ta Státní bezpečnost, která nebyla Armádou spásy, ale výkonným orgánem státní moci totalitního režimu, navíc nevěřící, že její moc někdy skončí (skončila?). Připouštím, že docházelo k chybám, mylným záznamům, ale nevěřím, že podpisy vázaných falšovala. Nevěřím tomu proto, že se jednalo o operativní materiály, se kterými průběžně pracovala. Svědčí o tom také řada procesů, u kterých byli spolupracovníci StB usvědčeni nejen na základě předložených originálů agenturních svazků, ale také přímo svými bývalými řídícími orgány z řad Státní bezpečnosti. Ani s plným vědomím presumpce neviny není možno vzít příklady všech těch, uvedené Václavem Havlem jen iniciálami jmen, jejichž jména se nacházejí v seznamech spolupracovníků Státní bezpečnosti, za věrohodně. Ani v případě, že by byli uvedeni plnými jmény, ba dokonce ani v případě, že by stáli před soudem jako svědci. Až do té doby, kdy by bylo věrohodně prokázáno, že jsou nevinnými, že hovoří pravdu. Doposud jsem se nesetkal ani s jediným, jehož jméno se objevilo v seznamu spolupracovníků StB, který by svou vinu přiznal. Ba naopak, všichni tvrdí, že se do seznamů dostali bez jejich vědomí, se Státní bezpečností nikdy nepracovali, ale žádný z nich nedokázal vysvětlit, jak se dostal jejich podpis nejen do svazku agenta, ale zejména jak se dostal na výplatní listinu jejich „honorářů“, které za své informace pobírali. Nic nového pod sluncem, s udavači Gestapa tomu bylo stejně. Václav Havel měl však pravdu v závěrečných slovech svého projevu před soudem, když řekl, že „pravda a láska musí zvítězit před lží a nenávistí.“ Opomněl však dodat, že obojí je možné až po průchodu spravedlnosti - po každém spáchaném zločinu musí následovat spravedlivý trest. Nejen v právních demokratických státech, ale i v těch, které teprve o nastolení demokracie usilují. Dokončení článku „Život v našich republikách“ SLOVENSKÁ REPUBLIKA VNITROPOLITICKÁ SITUACE V prosinci dominovaly na Slovensku tři události: především projev VI. Mečiara na setkání s vedoucími představiteli HZDS ve východoslovenské Zlatej Idke, za druhé parlamentní debata o státním rozpočtu na rok 1994 a za třetí výzva starostů a primátorů měst a obcí na Žitném ostrově. Také nová koaliční vláda HZDS a SNS byla ještě předmětem úvah a komentářů. Některé z nich hodnotily vyhlídky nové vlády skepticky, protože např. podle představitele maďarské menšiny Bugara z MKDH mají obě vládní strany mnoho vlastních vnitřních problémů, které znemožní dlouhodobou stabilizaci slovenské politické scény. Zlatá ldka. V tomto východoslovenském lázeňském místě se 27. a 28. listopadu setkal Mečiar s funkcionáři HZDS. Setkání bylo neveřejné, do tisku se však dostal zvukový záznam Mečiarova projevu, ve kterém hovořil o úkolech hnutí před komunálními volbami. Nevyhnul se ani vnitropolitické situaci, hospodářským problémům a zahraničním otázkám. Potvrdil, že je především „bojovníkem". Jeho vystoupení obsahovalo úvahy o „převálcování" protivníků, o nutném ovládání kvůli zahraničí, o údajných zahraničních dolarových úplatách pro slovenské novináře za jejich protivládni a protisloven- ské komentáře apod. Slíbil „tvrdší" opatření, až se situace uklidní, hodnotil také velmi kriticky vnitřní poměry v Německu a v USA, kritice podrobil své politické partnery v SNS, novináře i občany. Tak nevím jak vy, ale já mám někdy dojem, že ta sametová revoluce začala vlastně v únoru před 45 lety. V. DAVYDOVSKI Reakce politických stran i novin přišly vzápětí. Podle J. Carnogurského se Mečiar přihlásil k principu osobních čistek jako k metodě politické práce. P. Weiss řekl, že premiérův projev dokazuje, že vládnoucí HZDS je v hluboké morální, intelektuální a politické krizi. J. Klepáč kritizoval způsob, jakým byl zvukový záznam Mečiarova projevu získán, jako nelegální a neetický. Nad jeho obsahem však vyslovil lítost nad premiérem i nad Slovenskem, „které má takového premiéra“. Mečiar sám reagoval na všechny kritiky jednoduše: „nečetl jsem, nevím, nekomentuji“. Tiskový odbor HZDS oznámil, že text je zkreslený tak, aby vyzněl jako urážka jiných politických stran. Významný člen HZDS (ministr zahraničí J. Mo- ravčík) však řekl, že „způsob, jakým se problémy prezentovaly, je v rozporu s principy, které má HZDS, a svědčí o politické naivitě a hrubém vulgarizování vztahů, které se v rámci hnutí budují“. Politování nad Mečia- rovými výroky ve Zlatej Idke vyjádřil i prezident Kováč. Slovensko oslavilo Nový rok na Námestí SNP projevy předních činitelů z řad HZDS a SNS a následující veselicí. Politický život na začátku druhého roku zůstává ve znamení snah o širší koaliční základnu vlády, kterou Mečiar stále kategoricky odmítá. Další významnou událostí je pokračující rozpad koaliční strany SNS. Ústřední rada této strany vyslovila 15. ledna na mimořádném zasedání nedůvěru předsedovi strany Černákovi a odvolala místopředsedy Uhrí- ka, Hrnka, Fincfu, Hurného, Malíkovou a tajemníka Hrabinu. Strana se rozdělila, pozice předsedy Černáka je podstatně oslabena a pozice jeho soupeřů, především místopředsedů vlády Anděla a Prokeše, je posílena. Někteří pozorovatelé jsou přesvědčeni, že rozpad SNS probíhá za vydatného přispění premiéra Mečiara, který podporuje Prokešovo a Andělovo křídlo, od něhož očekává - právem - potřebnou posilu v parlamentě, bez níž by jeho vláda mohla stěží přežít. Směr dalšího vývoje na Slovensku naznačují dvě události. Slovenská vláda považuje lustrační zákon federálního shromáždění za neslučitelný se slovenskou ústavou. Proto se rozhodla podat Ústavnímu soudu návrh na zahájení řízení v této věci. A druhá zpráva říká, že se slovenská vláda rozhodla doplnit výzbroj své armády nákupem zbraní z Ruska. Zdá se, že středoevropským státům ještě dlouho nebude dopřán pocit bezpečnosti. Počátek roku 1994 v této části Evropy nepřinesl v tomto směru nic příliš potěšitelného. Věřme, že jeho závěr přinese příznivější výhledy. MAĎARSKÁ OTÁZKA Od počátku samostatné existence Slovenska se stále silněji tlačí do popředí maďarská otázka. Spory jsou o označování měst a obcí s maďarským obyvatelstvem, o nový návrh zákona, který má parlament projednat. V závěru roku se napětí ve slo- vensko-maďarských vztazích prudce zvýšilo v důsledku vyhlášení rady Sdružení měst a obcí Žitného ostrova ze 6.12. Tato rada svolala na 8.1.94 do Komárna shromáždění maďarských občanů. Jejich zástupci na něm měli přijmout usnesení, žádající vlastní samosprávu se zvláštním právním postavením podle doporučeníč. 1201 Rady Evropy. Většina slovenské reprezentace i veřejnosti považuje tuto akci za provokaci a shoduje se v tom, že iniciativa některých představitelů maďarské menšiny překročila v tomto případě ústavní rámec. Ještě před konáním shromáždění se atmosféra slovensko-ma- ďarských vztahů výrazně zhoršila. Ani prezident Kováč, který se setkal s vedoucími činiteli MKDH 17. prosince, nedokázal změnit jejich záměr. Po jednání s ním oznámili, že svoje rozhodnutí nezměnili a shromáždění v Komárně uskuteční. 12 POLYGON 1/94 [pageend14]Jen shnilého... ? JOSEF KOLÁČEK Je něco shnilého v království dánském. Tuto větu dánského prince Hamleta ze stejnojmenného Shakespearova dramatu nám servírují noviny a televize té které země v tisícerých obměnách. „Nestačím žasnout nad skutečností, kolik je v církvi krásných duší,“ prohlásil nedávno před studenty římských universit Jan Pavel II. Kdo je blíže pravdy, novinářští honci senzací v kalných vodách neřestí a tzv. realisté, přesnější by bylo škarohlídi, vyzbrojení filmovými či televizními kamerami, anebo Boží muž, který byl „povolán na Petrův stolec z daleké země“? Americký president Bili Clinton o něm ve vánočním poselství tvrdí: „Žádný jedinec neudělá! v posledních letech víc pro rozvoj lidské svobody a pro politickou demokracii než Jan Pavel II. Svou prací, a to jak Vatikánu, tak celé církve, Svatý Otec inspiroval více než kterákoliv osoba, historický boj za svobodu, jehož jsme nadále svědky ve všech končinách světa.“ * * * Boloňský arcibiskup Giacomo kardinál Biffi vytkl novinářům u příležitosti oslavy vyhlášení deklarace základních lidských práv, že jejich články vždy neodpovídají skutečnosti a že rádi zneužívají slov: „Myslíval jsem si, že to není možné, aby to, co jsem četl v novinách nebo slyšel v rozhlase nebo televizi, neodpovídalo skutečnosti. Když jsem se stal boloňským arcibiskupem a začal být citován a má činnost začala být komentována, přicházely mi první pochybnosti. Jestliže se o mně tvrdily takové věci, jak bych mohl věřit tomu, co se říkalo o druhých. Jako chlapec jsem rád o pouti zaplatil vstupné, abych si zašel do chodby s křivými zrcadly. Dnes se bavím zdarma zásluhou novinářů a televizních redaktorů.“ Na listopadovém zasedání Papežské akademie věd, jež se zabývalo právě žhavým problémem genetické manipulace, vzbudilo u novinářů největší ohlas několik vět dr. Luc Montaigne, ředitele Pasteurova ústavu v Paříži a vedoucího týmu lékařů-výzkumníků, kteří objevili virus HIV, který je příčinou „moru 20. století“, nevyléčitelné a epidemicky se šířící nemoci AIDS. Pařížský profesor si totiž dovolil ve své přednášce před Papežskou akademií malé extempore, aby apeloval na katolickou církev, aby povolila používání kondomu jako ochrany proti lavinovitému šíření AIDS. Druhý den palcové titulky mluvily o „šlehnutí bičem, burcování, útoku na hierarchii, o ostré kritice morální nepo- hnutosti církve, a antiklerikálové se v různých denících strefovali do »hlavní brzdy pokroku«, Wojtyly.“ Je nesnadné předpokládat, že by prof. Montaigne neznal stanovisko redakce odborného časopisu „Rubber Chemistry and Technology“ z 24.1.1993. Pro jistotu je cituji: Pokud je cílem omezit rozšíření této nemoci ( = používání kondomu jako záruky bezpečného sexu zamezující přenos AIDS), je tato rada mylná. Vysoké procento selhání kondomů v zábraně početí už samo o sobě svědčí proti jejich použití na ochranu před nákazou touto smrtelnou nemocí. Protože je virus AIDS asi 450x menší než sperma, spolehlivost kondomu v prevenci AIDS je pochopitelně mnohem menší než ve funkci antikoncepce. Je dobře známo, že latexová guma obsahuje inherentnítrhliny, které jsou nejméně 50x větší než virus AIDS. „Inhe- rentnľ znamená, že se v ní projevují přirozeně. Jejich výskyt nesouvisí s podrobnostmi způsobu zpracování, výroby nebo nakládání s materiálem. Tyto trhliny existují v kondomech, rukavicích a jakékoliv latexové gumě. Jako redaktor časopisu Americké chemické společnosti věnovaného poznatkům o gumě a její technologii a jako výzkumný pracovník v této oblasti musím označit za absurdní představu, že kondomy umožní někomu bezpečný pohlavní styk s nositelem viru HIV. Jejich propagování za tímto účelem je nebezpečné a nezodpovědné, uzavírá C. M. Roland v „The Sunday Record“ 24.1.1993. Virus HIV měří jednu tisícinu milimetru. Podobně jako jiné viry bez potíží prochází porcelánovými filtry. Víme-li, že spermata, která jsou mnohonásobně větší, zastaví struktura kondomu se 65-95% spolehlivostí (viz těhotenská čísla různých epidemiologických studii"), lze zodpovědně doporučovat kondom jako ochranu proti AIDS? Vždyť do mikroskopických pórů gumy, do nichž se žádné sperma nevejde, jimiž nemůže projít, se virus HIV vejde ještě 10 až 30x! Selhává- li kondom v 5 až 35% v zábraně těhotenství, k němuž může dojít pouze v plodném období ženy (a s přihlédnutím k tomuto faktu je vlastně nutno počet selhání kondomu násobit asi 4x, to znamená 20 až 100%), jak může zabránit infekci virem, který jím volně prochází a je aktivní stále? * * * 20. listopadu se objevil v Rudém právu článek předsedy etické komise Ústavu pro péči o matku a dítě dr. Uzla, v němž „informuje“ o preparátu RU-486, který „spolehlivě“ vyvolává potrat. S až podezřelým zápalem jej označuje za „převrat v interrupci“. Podezření zvyšuje fakt, že lékař podle platných etických zásad musí dbát především o ochranu zdraví pacienta a nesmí se propůjčit ke komerční propagaci ani neškodných látek. RU znamená Roussel Uclaf, jsou to iniciály názvu výrobce RU-486. Ten je jednou větví společností koncernu Hoechst AG, který je částí chemického gigantu IG Farben, rozděleného po druhé světové válce. IG Farben vyvinula a dodávala Hitlerovi pověstný Cyklon B, plyn, používaný v koncentračních táborech Třetí říše k vyhlazování nechtěných skupin obyvatelstva. Firma Roussel Uclaf byla vybrána za strategického partnera při privatizaci naší největší farmaceutické firmy - Léčiva Praha. V současné době u nás probíhá registrační řízení preparátu RU-486. Dr. Uzel ve zmíněném článku ani slůvkem neuvádí výhrady odborníků k tomuto přípravku. Vždyť již v dubnu 1990 dr. Raymond Godefroid se skupinou dalších zdravotníků upozornil na nebezpečí, jakým je RU-486: „Preparáty, vyvolávající menstruační krvácení, trvající průměrně 12 dnů, dosahující takové intenzity, že jsou nutné transfuze a u 10% pacientek vyvolávají tak silné bolesti, že je nutné sáhnout k narkotikům, by neměly být označovány za bezpečné“ - a to tím méně předsedou etické komise Ústavu pro péči o matku a dítě. Britský lékařský časopis The Lancet v prosincovém čísle 1991 uvádí v souvislosti s užíváním RU-486 pět případů vrozených deformací. Na množící se signály závažných komplikací musela reagovat francouzská vláda zákazem užívat tuto metodu u kuřaček a žen nad 35 let. 19. června 1991 prohlásil představitel amerického ministerstva zdravotnictví dr. Carl Peck: „Státní úřad pro léky a potraviny (FDA) je nadále přesvědčen, že RU-486 představuje nerozumné riziko pokud jde o bezpečnost, a proto je nevhodné, aby byl uvolněn jeho dovoz.“ New England Journal of Medicine uveřejnil 8.3.1990 komentář MUDr Herberta Ratnera k francouzské klinické studii o bezpečnosti RU-486. Píše v něm mimo jiné: „Šest autorů tvrdí, že RU-486 s prostagladinem je účinná a bezpečná metoda k časnému ukončení těhotenství; jsou to všichni zaměstnanci společnosti, která vydělá obrovské peníze, jestliže RU-486 bude ve větším měřítku přijat. Zdá se skoro nemožné čelit kampani, kterou prosazují výrobek společnosti... Sledované ženy byly čtyři dny hospitalizovány a pak středisko opustily. Nicméně 75 žen z 2115 se již nevrátilo na kontrolu poté, co dostaly prostagladin - a studie se jimi už nezabývá! Není tu ani POLYGON 1/94 13 [pageend15]stopa, že by se činily pokusy je nalézt. Jak dobře vědí epidemiologové, pacienti, kteří >vypadnou< z testů, jsou mnohem důležitější než ti, co zůstanou. Je proto třeba se ptát, zda snad některá z uvedených 75 žen nezemřela nebo neskončila jinde s komplikacemi, které vyžadovaly nemocniční léčení. Nejvíce však zaráží fakt, že pouhých 17 měsíců pokusů na zvířatech ve Francii bylo považováno za dostačující, aby se preparát zkoušel na ženách, které se tak vlastně staly dalšími pokusnými králíky.“ Pod tíhou těchto odhalení se firma snaží rozšířit indikace RU-486 na jiné sféry než pouze na gynekologii. V rozvojových zemích investuje velké částky na studie o použití tohoto preparátu u některých onemocnění mozku. Již v roce 1985 Baron se spolupracovníky publikovali, že RU-486 je cytotoxický ( = buněčný jed) a uvažovali o možnosti použití jako cytostatika u nádorů prsu. Pouze velmi naivní člověk si bude myslet, že tato masivní kampaň má jediný cíl: péči o matku a dítě a plnění etických zásad, jak u lékařů tak u žen. (Řím, na svátek Novorozeňat, zavražděných Herodem v Betlémě - LP. 1993.) Vyjeme jako psi na měsíc ? VLASTIMIL RADKOVICKÝ Prý ano! Tuhle jsem to slyšel od úspěšného českého podnikatele, když si poprvé v životě - a asi i naposled - přečetl POLYGON. Úspěšnýma tedy i s celkovým vývojem situace v České republice spokojený podnikatel se sarkasticky usmíval, když mi zběžně přečtený Polygon vracel. „Vy v exilu jste směšní, opravdu to připomíná vytí psů na měsíc, nic to nezmění, snad jen některé nervos- nější to může i pozlobit. Opakuji, nic to nezmění, zhola nic! Jen si vyjte dál...“ Úspěšný podnikatel efektně odstartoval se svým novým BMW, přičemž nezapomněl zhodnotit pohrdavým úsměvem mého Nissana. Tak jsme zařazeni a poučeni: jen vyjeme, zbytečně dráždíme mocné - a měsíc svítí dál. * * * S vývojem situace není spokojen jen tento podnikatel se zářnou komunistickou minulostí (výchovou, vzděláním i kariérou), takových je doma mnoho. Však se v druhé polovině prosince ozval i ministerský hlas, že se bude za dva - tři roky v celém světě hovořit o českém hospodářském zázraku! Proč ne? Už aby to bylo! Jenže i zázraky mají své dimense, proporce, souvislosti, obdobně jako ostatní jevy kolem nás. Kdykoliv slyším o hospodářském zázraku, vzpomenu si na „zázrak“ združstevňování vesnic. Nakonec i ti tradicemi zatížení sedláci vstoupili „dobrovolně a uvědoměle“ do JZD - a šťastnému životu i na vesnici už nemělo nic bránit. Nemělo - ale přece jen se chybičky mezi socialistickou teorii a praxi vloudily. Např. jeden nadšený propagátor kolektivisace a předseda JZD si do své původní zemědělské usedlosti odkoupil od vlastního JZD tři býčky, aby je soukromě a ve svém volném čase, jaksi z pilnosti, vykrmil - a také soukromě prodal. Za cenu, která výrazně převyšovala celoroční odměny za pracovní jednotky čtyřčlenné rodiny. To byl v té době finanční zázrak! Na zázraku ale měla lví podíl skutečnost, že ve chlévech v objektu zmíněného nadšence socialistických vymožeností byl ustájen i dobytek družstevní - a tím také značné množství krmiva. Předsedova iniciativa se stupňovala a další rok už vykrmil býčků šest. Koupil si nového Spartaka, prvního v celé vesnici, a agitoval: „Kdo za socialismu poctivě maká, ten se má dobře - já jsem vám to vždycky říkal!“ Kdekdo věděl, že předseda krade denně družstevní krmivo - ale nikdo to neuvedl ani na členské schůzi, ani nikam nehlásil, protože už byly známy první zkušenosti s nedotknutelností zasloužilých komunistů. Stranou a vládou stanovené a „zajištěné“ podmínky socialistického združstevňování umožnily vznik i takových „zázraků“. Přitom odměna za pracovní jednotku v tomto JZD dosahovala tehdy „neuvěřitelné výše“: 3,85 Kčs! Někteřífysicky zdatní jednotlivci dokázali za 16 hodin odvést družstvu výkon v rozsahu i 4 pracovních jednotek, tedy si vydělali přes 15 korun denně! (Z těchto průměrných výdělků jim také byly vyměřovány důchody.) Uvedený příklad je autentický (z mé rodné vsi), je možná krajní a tedy trochu atypický, ale vždy se mi vybaví (i předsedův spartak), když vidím dnešní české podnikatele s novými a drahými západními auty - a někteří mají už i svá osobní letadla! Není to zázrak, za dva tři roky - samozřejmě poctivého - podnikání se stát tak bohatým? Chybí mi ekonomické vzdělání a zřejmě proto se vždy hloupě ptám na to, jaké že vznikly hodnoty z takového podnikání a v jakém poměru k dosaženým ziskům. Poměr nedokáži pochopit. Hospodářský „zázrak“ někdejšího předsedy JZD ukazuje jednu formu bezostyšného zlodějského obohacování. Z tehdejšího tzv. celospolečenského hlediska („globálního“) šlo také o prospěšný čin: Iniciativně vykrmení býčci obohatili „stůl pracujících“ - a vykutálený předseda pomáhal svými příjmy zvyšovat průměrné výdělky družstevníků. Navíc výsledků své iniciativy využíval i propagandisticky, tedy plně v souladu s linií rodné strany. I tehdy se vše konalo pod rouškou vysokých ideálů a vydatného přispění státní správy i moci. I tehdy jsme celému světu hrdě ukazovali „naše úspěchy". Co na tom, že se u předsedy také někam jaksi vytratila přiměřenost „pracovního“ výkonu - a finančního ohodnocení, že šlo o sprostou zlodějnu, využívající bezostyšně a nemorálně osobní posici. Nepochybuji vůbec o tom, že kdyby zmíněný předseda dnes žil, patřil by nejen mezi krajní zastánce „demokracie“, ale také mezi úspěšné české podnikatele: měl k tomu „talent“, měl na tuto formu „podnikání' žaludek. * * * Asi špatně chápu dobře míněná ponaučení, protože moje pocity začátkem prosince, kdy premiér Klaus objasňoval princip špinavých peněz, hrozily i u mne naplněním skutkové podstaty hanobení veřejného činitele, obdobně jako u chartisty pana Cibulky (ve sporu s presidentem). Pan premiér totiž poučoval lid o tom, že to s těmi špinavými penězi není tak zcela jednoduché: Když vám např. melouchář opravil auto a vy jste mu za to dali tisícovku, jde také o špinavé peníze. Žasnu - a nechápu závěr! Melouchář, který jen proto mohl melouchařit, že centrálně plánované hospodářství nedokázalo zajistit nutné služby ani rozsahem, termíny, ani kvalitou, obdržel sice nelegální (nezdaněné) peníze - ale tyto peníze byly podloženy reálnou a lidem prospěšnou prací! Byly to černé peníze - ale ne špinavé. Silně pochybuji, že uvedený melouchář si nahospodařil „černé“ miliony, vždyť na melouchu pracoval obvykle ve svém volném čase, nezřídka v zájmu a na úkor rodiny. Špinavé peníze, alespoň jak já to posuzuji a cítím, pocházejí z krádeží, šizení zákazníků na kvalitě, množství či ceně, z korupcí, ovšem v míře vrchovaté i z vědomé kolaborace, z placené služby režimu v oblasti výkonu práva, moci a ideologie. Začínat i končit výklad 14 POLYGON 1/94 [pageend16]o problematice špinavých peněz příkladem meloucháře je totéž, jako objasnit princip elektroniky popisem výroby měděných drátů. Jen tak mimochodem, v úvodu zmiňovaný úspěšný podnikatel začal v roce 1991 „s maličkými“ úsporami z doby své významné komunistické kariéry: s šesti miliony korun! Ovšem jsou to miliony zdaněné, tedy zcela čisté! Protestuji proti hanobení bývalých me- louchářů. Vím o značném množství českých poctivých podnikatelů, u nichž je každý úspěch podložen dřinou, vědomím neseného risika, obětavou prací od „nevidím do nevidím“, důvtipem, šikovností, odborností. Za všechny je pro mne zářným příkladem pan Jiří Kupka z východočeských Zdecho- vic, který začal podnikat formou vývoje a výroby invalidních vozíků. V malé venkovské chalupě se obývací pokoj změnil na rok v konstrukční kancelář, poté na prototypovou dílnu - a ještě později na jednu část „výrobny“. Invalidní skládací vozíky pro dospělé a později i další pro děti byly zakrátko vysoce oceněny ve všech porovnávacích soutěžích (i mezinárodních) - a hlavně samotnými invalidy. Dnes jsou vozíky KURI tak vyhledávané, že ani rozšířená kapacita nestačí poptávce. Nepíši o tomto podnikání proto, že by pan Kupka potřeboval reklamu - je zavalen objednávkami. Píši o něm proto, že za 4 roky krajního pracovního vypětí celé rodiny (samozřejmě i o sobotách a nocích) docílil letos zaplacení půjček. Např. veškerou přepravu materiálu i výrobků zajišťoval dosud dvěma značně letitými a ojetými škodovkami, na jakoukoliv „representaci“ moderními auty nemohl ani pomyslet - neměl potřebný základ z doby totality, naopak, patřil mezi „viditelné nepřátele předchozího režimu“ (neskrýval náboženské přesvědčení své ani celé rodiny, hrál každou neděli v kostele na varhany, jeho bratr byl farář). Nežli si rodina Kupkova bude moci dovolit to, co mnozí jiní „podnikatelé“ (mercedesku, vilu, dovolenou v Brazílii), uplyne ještě mnoho vody. Protože všechny jejich zisky musí pokrýt nejdříve běžnou režii a další nutné investice. Možnost investic špinavými penězi vytvořila krajně nemorální startovací podmínky pro podnikání všeho druhu! Proto i lhostejnost k tomu je krajně nemorální- a nemorálnost povýšená na „hospodářský zájem státu“ se zákonitě musí projevovat i v zarážející nemorálnosti značné části občanů! Proto nelze přijmout teorii pana premiéra Klause, že prudký nárůst kriminality je nedílným projevem reformního procesu. Kriminalita není dána „shůry“ - a není pravda, že „nikdo za ní nemůže“. Vinen je přijatý základní princip reformního procesu. Původci zdevastované země i morálky jsou nejen bezúhonnými, ale často i váženými a mocnými občany: dostali možnost uplatnit své zdeformované charaktery i krajně špinavé peníze. Podvody, šizení, neúcta k hodnotám, lhostejnost a krádeže se staly nepsanou, ale plně platnou státní ideologií pro značnou část národa. Před časem jsem to charakterisoval slovy „Prosperita bez morálky je jako studna se zahnívající vodou“. * * * Začínám nabývat dojmu, že se nyní čeští politici více přiklánějí k osvědčeným metodám svých mnohých slovenských kolegů. Na Slovensku se podařilo značnou část národa přesvědčit o tom, že válečný zločinec Tiso byl významným Slovákem a národním hrdinou-mučedníkem, stejně tak i např. o tom, že nejlepší zárukou vstupu do sjednocené Evropy je rozbíjení států na malé kousky. Zřejmě proto se z českého rozhlasu od významného politika dovídám, že všechny objekty a majetek bývalého SSM byly předány příslušné státní komisi, tedy úkol byl úspěšně splněn: kdo z posluchačů ví o nevráceném majetku bývalého SSM, může tuto skutečnost veřejně uvést! Jak působivé a přesvědčující! Jenže já jsem z téže stanice slyšel k tomuto „A“ několikrát i objasňující a přesvědčivé „B“. Např. v besedě Radiofóra byl uváděn případ, kdy objekt bývalého SSM (v Praze 2) od státní komise (!) zakoupil člen bývalého ÚV KSČ za 3 miliony korun, aby tentýž objekt prodal za několik měsíců za 12 milionů korun - jinému členovi ÚV KSČ! Co bylo tedy úkolem oné státní komise? Snad převedení majetku býv. SSM na členy býv. ÚV KSČ? Demagogická propaganda dociluje svých úspěchů (ohlupování lidí) jen proto, že občanům předkládá demonstrativně pravdivou informaci - ale jen její části „A“. Část „B“ takticky zamlčí, protože by odhalila plnou pravdu (tedy i hlásanou lež). Z velmi podobných příčin jsem nucen vyjádřit výhrady k lednovým lustračním stanoviskům presidenta Havla. President je odpůrcem zveřejněných „divokých“ seznamů spolupracovníků StB. V tom se shodujeme. Já také. President je ale i proti uvedení oficiálních (ověřených) seznamů, takový zákon by prý nikdy nepodepsal. V tom už se zásadně lišíme, protože postrádám odpověď proč! Když budou nezmanipulované seznamy uvádět i počet udání a odměny za ně, vyjádří se tím i významné odlišení stupně provinění, čili spravedlivé odlišení aktivních škůdců národa od lstivě nalákaných obětí chvilkové slabosti. President-filosof nemůže neznát známou pravdu o tom, že zloděj, který ukradnul pecen chleba jen z hladu, vyvolává spíše sympatie a soucit - oproti opovržení ke zloději, který pro vlastní obohacení přepadává a zabíjí. Přesto se president přiklání k variantě, aby do úředních seznamů spolupracovníků StB mohli občané na požádání jen nahlédnout a tak poznat jména svých udavačů. Odůvodňuje to tím, že i Německo přijalo stejný zákon (agenti STÁZI v bývalé NDR). Příklon k řešení podle vzoru zkušeného demokratického souseda je bezesporu sympatický. Ale jen na první pohled. Nezohledňuje totiž dva podstatné rozdíly: Německo přijalo takový zákon proto, že se týká prakticky jen jedné třetiny státu (býv. NDR) a ve „starých“ zemích Spolkové republiky ztrácí význam. Dále je „maličký“ rozdíl v tom, že Německo tento zákon přijalo už za rok po sjednocení, zatímco se u nás o podobném zákoně stále jen uvažuje - po více jak čtyřech létech od zásadní změny režimu. Bereme si tedy příklady z vyspělých demokratických zemí- nebo jen ty, které se nám právě teď hodí? Jdeme k demokracii - nebo k „demokracii“? * * * Vyjeme jako psi na měsíc - a měsíc svítí dál. I takto to může vidět ten, kdo by si to přál. Ale skutečnost, že naše „vytí“ zajímá stále více čtenářů - a pomáhá jim hledat i nalézat stanoviska a podkládat vlastní názory, svědčí o účelnosti a prospěšnosti nemlčení! Ať už se kdokoli nazývá jak chce. 9. ledna 1994 fi POLYGON 1/94 15 [pageend17]Obavy v České republice i jinde ZDENĚK F. LEINER Od pádu berlínské zdi a (bohužel) neúplné porážky komunismu ve východní Evropě se nikdy jména visegrádské trojky či čtyřky neobjevovala tak často na stránkách mezinárodního tisku jako po ruských volbách 12. prosince 1993. Vítězství extrémní pravice a jejího „vožda“ Žirinovského vzbudilo ve východní - ale též západní - Evropě značné obavy a zintensivnění požadavků Visegrádských na přijetí do NATO, potažmo do Evropské unie zrozené v Maastrichtu. Obavy a požadavky nikterak nové. Již po nezdařeném puči, jenž byl spíše vítězstvím generálů než Jelcina, se vynořila otázka, zda si armáda nevynúti zásadní změnu zahraniční politiky Ruské federace: obnovu, byť zprvu zakuklenou, ruskěho impéria a obnovení vlivu ve všech postkomunistických státech východní Evropy. Události v Gruzínsku, ústup Ukrajiny ve věci černomořské flotily a neúspěch požadavku visegrádské skupiny dokázaly, že obavy spojené s výšeuvedenou otázkou nebyly liché. Připomeňme si, že Jelcin při své návštěvě v Polsku slíbil, že se nepostaví proti vstupu Poláků (tudíž ani Maďarů, Slováků a Čechů) do NATO. V té době nejen Francie a Německo, ale i USA se k přání visegrádských států stavěly kladně. Avšak zprvu utajovaný dopis Jelcina Clintonovi po nezdařeném puči číslo 2 způsobil odtroubení snahám visegrádské skupiny a vstup na mezinárodní scěnu „Aliance“ neb „Dohody pro mír“ přístupné nejen Polsku, našim republikám i Maďarsku, ale všem evropským státům včetně Ruské federace. „Aliance“ dle Clintona by sice umožnila jistou spolupráci na poli obrany, ale nezaručovala by bezpečnost členů při event, napadení třetím státem nebo při vnitřní agresi. Není divu, že Václav Havel se '25. listopadu znovu veřejně vyslovil pro vstup do NATO a že Václav Klaus při své předchozí návštěvě v Paříži žádal francouzskou vládu o podporu tohoto požadavku. Proslýchá se, že pozvání presidenta Mitteranda na oběd 9.12. (výročí prvního setkání francouzského presidenta s českými disidenty) bylo motivováno snahou Václava Havla vytvořit příležitost k přesvědčení Mitteranda o schůdnosti rychlejší cesty našeho státu do Severoatlantického paktu, než se jeví pro přímé sousedy obou Rusí a Ukrajiny, kterou ruští stratégové nikdy nepřestali považovat za svou západní hranici. Od schůzky ministrů zahraničí členů NATO v Bruselu 2. a 3. prosince, při níž dostal Clintonův projekt další název „Partnerství pro mír“, však bylo zřejmé, že Havlovým nadějím bylo odzvoněno. Byť i Les Aspin, americký sekretář (ministr) obrany naznačil, že „Partnerství"“ bude pro Čechy, Poláky a Maďary jen jakousi čekárnou před pozdějším vstupem do NATO (o Slovensku nebyla řeč), francouzský ministr obrany na schůzi v Travemünde a ministr zahraničí Juppé v Bruselu přijali „en principe“ americký plán „Partnerství pro mír“. Zástupci Německa, přes obavy, aby ve střední Evropě nevznikla „Jugoslávie číslo 2“, rovněž upustili od prosazování urychleného vstupu visegrádských států do NATO. Slovenská prozápadní oposice samozřejmě energicky požaduje, aby se vláda soustředila na diplomatickou ofensivu na Západ a nedala se, jak psal Slovenský denník, „zatáhnout do postavení, které při návštěvě v Bratislavě naznačoval rumunský president lliescu“. Ten tvrdil, že Slovensko a Rumunsko tvoří jednotný geopolitický prostor v procesu začleňování NATO, což by dle Slovenského denníku nebyla nejlepší visitka pro slovenské snahy na Západě. Obrat postoje svých vlád vůči snahám postkomunistických států zajistit svou bezpečnost vstupem do NATO byl kriti- sován jak v Německu tak ve Francii, kde například ministr evropských věcíDeniau v rozhovoru s vlivným deníkem Le Figaro m.j. prohlásil: „Což chceme obnovit Jaltu? ...našel se nový strážce pořádku a má jím být bývalá Rudá armáda? ...Moskva trpělivě nastoluje politiku dobývání ztracených posic. Kde se zastaví?“ Po ruských volbách a z nich vyplývajícího zrodu rudohnědé- ho nebezpečí sympatie k požadavkům Visegrádských vzrostly jak v západní Evropě, tak v USA. Zatímco ihned po oznámení prvních částečných výsledků 14. prosince francouzský tisk oplýval na prvních stranách titulky „Nové nebezpečí"“, „Šok nedělních voleb v Rusku“, „Vážné varování" a podobně, zatímco Norddeutscher Rundfunk bil na poplach po Žirinovského prohlášení: „Jestliže Němci sáhnou na Rusko až budu v Kremlu, rozpoutám v Německu několik Nagasaki a několik Hirošim", v USA se objevily hlasy kritisující Clintonovu politiku ve východní Evropě. Revue Foreign Affairs uveřejnila článek býv. viceministra obrany Pavla Wolfowicze obviňující presidenta USA, že je lhostejný vůči obavám států střední a východní Evropy. New York Times píše: „Čo my (Američané) činíme, znamená, že podřizujeme své naděje na demokratisaci ve východní Evropě, která je pravděpodobná a uskutečnitelná, našim blouznivým nadějím na zakořenění demokracie v Rusku.“ Někteří američtí analysátoři zahraniční politiky vyjadřují souhlas s míněním Václava Havla, že je v možnostech Ameriky přesvědčit Rusko, že rozšíření Organisace atlantického paktu o Čechy, Polsko a Maďarsko není namířeno proti němu. „Konec konců,“ píše jeden komentátor, „Georges Bush nejen přinutil Gorbačova přijmout obnovení jednoty Německa, ale přesvědčil ho též, aby zůstalo v NATO.“ Hlasy příznivé kandidátům vstupu do NATO se ozvaly též ve Velké Britanii, kde sir Russel Johnston, člen parlamentu, napsal: „Evropa se bude muset připravit na budoucnost, kdy bude muset sama hájit své strategické zájmy, když nebudou totožné se zájmy USA.“ Podobné ohlasy se po ruských volbách ozvaly též v Holandsku a předseda výboru obrany Organisace západní Evropy (UEO) Jacques Baumel vyzval 15.12. v článku „Francie a budoucnost NATO“ ve Figaru, aby NATO upravila své nynější struktury, jinými slovy, aby integrovala „nové demokracie na východě..., které se obávají o svou bezpečnost.“ Německý kancléř Helmut Kohl začal zdůrazňovat nutnost podpory státům střední Evropy a Pobaltí a ministr zahraničí Klaus Kinkel při svých rozhovorech se svým polským protějškem A. Olechovským naznačil, že Německo není nepříznivé polskému požadavku, aby Polsko obdrželo od NATO záruku bezpečnosti. Poslanec F. Pflüger, vlivný člen mladého křídla CDU, se 3.1.94 bez diplomatických příkras vyslovil pro to, aby na zasedání NATO v Bruselu 10.1.94 byl státům střední Evropy jasně přislíben brzký vstup do Severoatlantické organisace. Není divu, že v českých zemích stoupají sympatie k západnímu velkému sousedu a že týdeník Respekt píše: „Nepři- jme-li nás nyní NATO ani Evropská unie, zbývá soužití s Německem.“ Polský president Lech Walesa v interview pro italskou Stampu jde nejdál, když tvrdí, že oddalování vstupu Polska a ostatních kandidátů do EU a NATO zvyšuje nebezpečí nového střetu Vý- chod-Západ. Vliv ruské armády na Jelcinovu zahraniční politiku není hlavní příčinou zvýšených obav ve světě. Po prosincových volbách se jí stal faktor Žirinovský. Uvedl jsem již jeden z jeho výroků z návštěvy v Německu. Nebyl ojedinělý. V rakouské televisi 22.12. požadoval rozpuštění NATO a přijetí Ruska do Evropské unie a hrozil novou ruskou zbraní zvanou Elipton, strašnější než nukleární. V Bulharsku vyzval presidenta Jeleva, aby odstoupil a uvolnil křeslo svému přívrženci S. Stojlovi, zcela neznámému emigrantu žijícímu v Rakousku. Německo i Rakousko prohlásilo, že Žirinovský neobdrží další visa. Jě jisté, že bude zamítnut i v Rumunsku, íderé nazval „umělým státem obývaným Cikány“, a v Řecku, které obvinil, že chce do16 POLYGON 1/94 [pageend18]být Balkán. Jeho plán míru v bývalé Jugoslávii spočívá v odzbrojení všech vojenských jednotek a obsazení pěti divise- mi ruské armády. Není divu, že Francie oznámila, že „Žirinovský by nemohl vstoupit na francouzské územľ; i přesto, že dotyčný ve své knize o své „geopoli- tické koncepci“ velkodušně Francii nabídl, že ve své funkci budoucího presidenta Ruské federace jí pomůže zbavit se amerického a sionistického vlivu a zabránit možnosti, aby se Paříž stala arabským městem. Aby Německo nežárlilo, nabízí mu vrácení Východního Pruska a možná též celého Slezska, včetně jeho moravské části! Američanům nabízí nové rozdělení světa, v kterém by Rusko získalo Afganistan a Iran, vytoužený přístup k „teplým mořím“, odvěkému cíli carské a stalinské politiky. Během předvolební kampaně nazval předseda vlády Gajdar Žirinovského clownem. Avšak již dva dny po volbách úvodníkář Izvjestií Alimov konstatoval, že „za dva a půl roku (Ž.) se může stát politickým obrem a zvítězit v roce 1996 v presidentských volbách“. Poslanec za Gajdarovu stranu „Volba Ruska“ na stránkách francouzského největšího deníku Le Figaro přiznává, že v Rusku není zcela vyloučen návrat k totalitnímu režimu, protože katastrofální hospodářská situace, strašný růst kriminality a pocit pokoření Rusů může přivést k moci muže s totalitárním myšlením. Komentátor Figara pod titulkem „Nové nebezpečí" 14.12. konstatuje, že „Schválení ústavy většinou voličů se může (pro Jelcina) stát Pyrrhovým vítězstvím ... protože nová ústava v roce 1996 může dát osobnosti jako Žirinovský postavení legálního diktátora“. Západ si klade otázku: Neškodný strašák nebo skutečné nebezpečí? Propagátoři Clintonova plánu „Partnerství pro mír“ se snaží zlehčovat význam Žirinovského volebního vítězství; avšak reakce světových burs - významný pokles po oznámení volebních výsledků - je charakteristická. Též vojenští odborníci berou Žirinovského vážně. Specialisovaná vojenská revue Jane's Defense Weekly potvrzuje reálnost nové zbraně Elipton, schopné zničit celou zeměkouli destrukcí molekulární struktury, na jejímž vývoji pracují též Američané. Japonci se také nesmáli, když v interview s jedním japonským deníkem „vožd“ prohlásil, že přinutí Japonsko k definitivnímu odstoupení Kurii tím, že zorganisuje totální blokádu Japonska ruskou pacifickou flotilou. Jelcin samozřejmě nezůstal nečinný. Ve své první tiskové konferenci zlehčil význam výsledků voleb do parlamentu a zdůraznil své vítězství v ústavním referendu, které ihned využil k dalšímu soustředění moci do svých rukou, počínaje reorganisací vládního tisku, přímým podřízením vnitřní bezpečnosti presidentovi, zřízením oddělení presidentské kanceláře pověřené dozorem nad medii a tiskovými kancelářemi a konče president- ským monopolem exportu zbraní. Jenže je nutno si položit otázku: Není to příliš moci v jedněch rukách a nebude to velice nebezpečné, až bude Jelcin nucen postoupit své křeslo jinému silnému muži - například Žirinovskému? Ostatně mnozí žurnalisté ve světě neváhali vyvodit ze skutečnosti, že Žirinovský, na rozdíl od ostatní oposice, nechal hlasovat svě přívržence pro Jelcinovu ústavu, závěr, že tak učinil ve svém zájmu budoucího presidenta. Protože nová ústava dává presidentovi velice velké moci. Souběžně se svou vnitropolitickou ofensivou činil Jelcin vše, aby před konferencí NATO v Bruselu přesvědčil Američany a jejich spojence, že je naprosto vyloučeno, aby se NATO rozšířilo až k hranicím Společenství nezávislých států. Když Litva 4. ledna požádala oficielně o přijetí do NATO a Lotyšsko podepsalo smlouvu o vojenské spolupráci s Dánskem, Jelcin hned vyslovil své energické „Niet!“ s tím, že „vstup států přímo sousedících s Ruskem by v ruské veřejné mince vyvolal negativní reakci a přispěl k vzrůstu nežádoucích tendencí v občanských i vojenských kruzích“. Již předtím Jevgenij Primakov, šéf ruské rozvědky, varoval Západ, že rozšíření NATO směrem na východ vyvolá „protiopatření" Ruska. Jiní ruští představitelé hovoří přímo o případné obnově Varšavského paktu. Ministr zahraničí A. Kozyrev řekl: „Naši přátelé ve střední Evropě ve svém nitru vědí, že vždy žili v sovětské >zó- ně<“(!). Jelcin - stará liška - ovšem současně uklidňuje své západní sousedy, že Rusko nemá žádné imperialistické ambice a jeho ministr obrany Pavel Gračov prohlásil, že armáda by musela zasáhnout v případě destabilisace, vyvolané rozšířením NATO, ale že sousedé na západě nemusí „spekulovat o takzvané ruské hrozbě“. Clinton na pomoc Jelcina ve dnech předcházejících bruselskou konferenci NATO rozpoutal intensivní mediatickou kampaň ve prospěch svého plánu „Partnerství pro mír“, zaměřenou zejména vůči visegrádským a pobaltským státům. Na nesčetných tiskových konferencích a televisních projevech americký president a jeho blízcí ujišťují zneklidněné Poláky, Čechy, Slováky a Maďary, že nemusí mít obavy z Jelci- nova Ruska a že „Partnerství“ jim dostatečně zaručí mírový vývoj. 8. ledna vyslal do Varšavy a Prahy svou velvyslankyni UNO Madeleine Albright (původem Češku) a šéfa generálního štábu Johna Sha- likashviliho (původem Gruzínce, ale vychovaného v Polsku), aby přiměli Visegrádské k přijetí „Partnerství" během své schůzky v Praze 12. ledna za přítomnosti amerického presidenta. Polští a čeští představitelé sice uznali, že „Partnerství pro mír“ je krokem vpřed, avšak netajili se tím, že nepostačí pro jejich bezpečnost ohroženou nejen zvenčí, ale i zevnitř. Býv. min. zahraničí Janusz Onysz- kiewicz vyjádřil, co nebylo lze říci oficielně: „Hlavní důvod, pro který chceme vstoupit do NATO, je posilnění naší demokracie... Musíme udržet na uzdě stejné (komunistické) nacionalisty, kteří ohrožují Jelcina a Ideří zničili Jugoslávii.“ Byly to argumenty Clintona, které přiměly Mitteranda a Kohla k ústupu? Nebo to bylo prohlášení Žirinovského před bruselským summitem, které jsem slyšel na vlastní uši v televisi v den jeho zahájení: „Jestliže NATO se rozšíří až k našim hranicím, bude to znamenat třetí světovou válku!“? Tak či onak v Bruselu to silně zavánělo Jaltou. Všech 16 účastníků bez diskuse podepsalo zakládací listinu „Partnerství1 a debatovalo se - s pramalým konkrétním výsledkem hlavně o Bosně, která původně nebyla vůbec na pořadu schůze hlav států NATO. Bosna byla zařazena do rozhovorů na žádost presidenta Mitteranda, když pochopil, že hlavním důvodem amerického odporu vůči přijetí visegrádské skupiny a pobaltských států ani tolik nejsou obavy před ruským nacionalismem, jako problém reakce americké veřejnosti znechucené fiaskem v Somálsku a vztahy Clintona k senátu. Ostatně Clinton sám dává přednost soustředění na vnitřní politiku, nedávno po- depsanému americko-kanadsko-mexic- kému hospodářskému paktu a rozvoji vztahů s tichomorskou oblastí, před Evropou. I v Bruselu dal opětovně najevo, že evropské problémy si musí Evropané vyřešit sami. Na věci nic nezměnil americký propagandistický „Blitz“ - jak Washington Post nazval Clintonův pokus uklidnit evropské obavy - ani ujištění Shalikashviliho, že „Partnerství pro mír“ neznamená, že USA se nezajímají o bezpečnost mladých středo- a východoevropských demokracií. Jak píše Washington Post, „jeho uniforma je symbolem, že tato věc je »serious bussiness<“. Jenže každý má na mysli, že Američané přes protesty evropských spojenců nadále snižují stavy svých vojsk v Evropě a jejich přítomnost bude asi brzy jen symbolická. Symbolická se mi též jeví dnes, 12. ledna, reportáž francouzské televise z Prahy, v které jsem viděl procházku presidentů ČR a USA na Karlově mostě, Clintona hrajícího na saxofon v Jazz Clu- bu a pojídajícího ve společnosti Havla „český hot-dog“ (komentátor dixit) v pivnici, kterou prý navštívil, když byl v roce 1970 jako student na výletě v Praze. Obávám se, že během večeře se již president Havel nepokoušel svému spolu- stolovníkovi dokázat, že když mohl Bush přesvědčit Gorbačova o nutnosti zbourání berlínské zdi, bude on jistě schopen zítra v Moskvě přesvědčit Jelcina, že rozšíření NATO k ruským hranicím by nebylo ohrožení, nýbrž „rozšíření oblasti míru“ (cituji z nedávného Havlova projevu). Komentátor dnešní reportáže řekl, že Česká republika je mezi postkomunistickými kandidáty na vstup do NATO nejochotnější podepsat vstup do „Partnerství". Ostatně: podepsali všichni a Michel Mc Curry, mluvčí Státního departementu USA, neprohrál svůj dolar vsazený na to, že tak učiní všichni, kteří budou pozváni. St. Raphael, 12. ledna 1994 ■ POLYGON 1/94 17 [pageend19]Česká ekonomika DUŠAN NOVÁK Hodnocení roku 1993 a výhledy 1994 Za prosinec 1993 vzrostly ceny o 0,8% a roční míra inflace činí 18,2%. V. Klaus znovu zdůraznil, že celkový výsledek jednorázově ovlivnila daň z pridané hodnoty v lednu 1993. Roční vzestup byl nej- menší u potravin (13%), nejvyšší u verejného stravování (21%) a služeb (25%). Počet uchazečů o práci dosáhl k závěru roku 185 tisíc, z toho polovina pobírala příspěvek v nezaměstnanosti (3,52%). Téměř bez nezaměstnaných je Praha (0,34%), nejvíce nezaměstnaných je na okresech Bruntál, Znojmo a Louny (kolem 8%). Obrat zahraň, obchodu se za 11 měsíců 1993 zvýšil bez Slovenska: dovoz o 16% a vývoz o 17%. Saldo obchodní bilance (vč. obchodu se Slovenskem) dosáhlo za leden až listopad aktiva 8 mld. Kč, z toho saldo se Slovenskem bylo aktivní o 8,5 mld. Kč, s ostatními zeměmi pasivní o 0,4 mld. Kčs. Poněvadž v letošním roce očekává ČNB kladné saldo platební bilance, stanovila pro občany vyšší limit nákupu devizových prostředků. Každý občan starší 15 let má nárok nakoupit během roku 1994 devizy při běžném kurzu za 12 tisíc Kč (1993: 7 tisíc). Podle Ústavu pro hospodářskou politiku (ÚHP ČR) budou vývoj naší ekonomiky v roce 1994 ovlivňovat některé celosvětové trendy: pokračující recese, vývoj ve Společenství nezávislých států a krize na Balkáně. Domácí ekonomiku ohrožují tři hlavní nejistoty: dokončení privatizace v roce 1994 může přinést výrazné změny v zaměstnanosti, protože mnoho státem vlastněných podniků hospodaří se ztrátou; zemědělství jako celek vykazuje vysokou ztrátu již třetím rokem (rozdílné ceny mezi produkcí zemědělských výrobků a cenami v jiných odvětvích). Veřejné sféře se nedaří oživit výstavbu bytů a veřejná doprava je stále pod vlivem poklesu hospodářské aktivity. Předseda Českého statistického úřadu Šujan odhaduje růst HDP pro 1994 na 2,5%, premiér Klaus se k novému roku vyjádřil podobně optimisticky. Rakouští odborníci se připojili příznivou zprávou: většina východoevropských zemí by se během roku mohla vymanit z hospodářského poklesu a pro ČR potvrzuje údaje HDP + 2,5 až 3%, inflace 8-10% a nezaměstnanost 5%. Státní rozpočet na rok 1994 Vlastnímu projednávání předcházela neutuchající diskuze v tisku, zda má být rozpočet deficitní či vyrovnaný. Účastníci se dovolávali autorit i praxe západních států. Z předložených argumentů vyplývá, že deficit není zárukou hospodářského oživení. Nekryté výdaje však vedou ke dluhům, které dlouho splácejí následující generace. Proto v současné situaci, kdy hrozí vysoká inflace a zadlužení je značné, prosadila vláda v parlamentu vyrovnaný rozpočet. Opozice sice proti tomuto „rozpočtovému fundamentaliz- mu“ navrhovala zvýšení různých dotací či dalších výdajů, ale její podněty neuspěly. Ministr financí Kočárník zdůraznil záměr vlády postupně snižovat přímé zdanění příjmů jak podnikatelských tak osobních. Podíl výdajů veřejných rozpočtů na hrubém domácím produldu by měl v příštím roce klesnout o 1,3% a kolem roku 2000 by míra veřejných prostředků na HDP neměla být vyšší než 41%. Vláda snižuje cenové a další dotace reálně asi 0 15%. Podpora podnikání však trvá prostřednictvím Českomoravské záruční a rozvojové banky, která dostane 1,5 mil. Kč pro malé a střední podnikatele. Jednu miliardu získá Exportní garanční a pojišťovací společnost. Druhá vlna kupónové privatizace Do první vlny se na území ČR zaregistrovalo 5,98 mil. občanů, do druhé jich vstoupilo o něco málo více. Z celkového počtu 7,5 mil. oprávněných občanů se nepřihlásilo 1,5 mil. osob. V první vlně se celkový počet (i se Slovenskem) 8,5 mil. občanů podělil o akcie v hodnotě téměř 300 mld. Kč, do druhé 6 mil. českých občanů se bude ucházet o necelých 150 mld. Kč, čili na každého připadne o deset tisíc majetku méně než v první vlně, kolem 25 tisíc. 15. prosince zahájilo předkolo a zájemci mohou investovat body do některého z investičních či podílových fondů, kterých se zaregistrovalo celkem 353. V první vlně získaly fondy přibližně 70% veškerého privatizovaného majetku. Druhé vlny se účastní IPF z první vlny 1 nově založené. V nabídce jsou podílové fondy otevřené (neomezený počet účastníků, právo na zpětný odkup) a uzavřené (ohraničený počet podílů, ale bez odkupu). Předkolo skončí až po zveřejnění definitivního seznamu kupónových podniků, tj. asi v druhé polovině února. Na přelomu března a dubna začne první objednávkové kolo pro individuální investory- Trh kapitálu 1993 - 1994 Poslední obchodní den 1993 na burze (BCPP) proběhl 16. prosince při rekordním obratu přes 1 mld. Kč, další provoz pokračoval po novoroční přestávce 6. ledna 1994. Denní objemy obchodů dosáhly na přelomu srpna-září stomiliónové hranice, od října překračují dvě stě milionů, od počátku provozu se na burze uskutečnily obchody za 9 mld. Kč. Počet obchodovaných emisí dosahuje tří set, obchody uzavírá 60 oprávněných členů. Více než tři čtvrtiny obchodů se uskutečňují přímo. Od konce září kurzy akcií na BCPP stoupaly a byly vyšší než v RM- S. Také v novém roce se kurzy zvyšují a tato tendence potrvá, neboť při menší inflaci klesnou úroky z obligací, a proto se investoři budou více zajímat o akcie. V RM-Systému jsou obchody skromnější, dosáhly od zahájení v květnu půl mld. Kč. Výsledky posledního (8.) kola oznámilo Středisko cenných papírů 21. prosince. Ve srovnání s minulými koly klesla poptávka, nabídka byla 2x vyšší. Majitelé akcií zvýšenými prodeji reagovali na stoupání kurzů a chtějí prodávat. RM-S eviduje 1129 emisí a stále přibývají akcie dalších investičních a podílových fondů. Přijímání pokynů pro 9. kolo skončilo 5.1. V novém roce budou mít cenová pásma rozpětí 30% nahoru i dolů od indikatívni ceny. Slovenská koruna klesá Začátkem prosince revalvovala ČNB clearingový kurz české koruny vůči slovenské, aby snížila saldo, které se vytvořilo ve prospěch ČR. Vzápětí Národní banka Slovenska ohlásila devalvaci vůči clearingovému ECU o 5%. Obě opatření mají omezit dovoz českého zboží na Slovensko a zvýšit slovenské exporty. Po 10%ní devalvaci Sk z července a úpravám vůči ECU se poměr obou měn již bude odchylovat o téměř 20%. Jedna Kč se rovná 1,19 Sk a naopak 1 Sk = 0,83 Kč. Podle zpráv slovenského tisku se připravuje na doporučení Mezinárodního měnového fondu další devalvace Sk o 20%. Koncem roku uvažovala slovenská vláda o zavedení 10%ní přirážky na dovoz potravinářského zboží, ale příslušnou vyhlášku nevydala. K začátku roku přesáhlo české kladné saldo clearingového účtu se Slovenskem mezní hranici 130 mil. ECU. SR k velkému překvapení vyrovnala dluh podle smlouvy a zaplatila již 7. ledna České republice 40 mil. USD. Během ledna však slovenské zadlužení opět roste a podle smlouvy banky provádějí vždy koncem měsíce vyúčtování. Je nebezpečí, že SR bude opět platit překročení v dolarech. I jiné ekonomické ukazatele Slovenska jsou nepříznivé. Loňský rozpočtový deficit dosáhl 22 mld. Sk. Zatím co vklady v Sk u bank se od začátku roku do konce října snížily z počátečních 190 mld. Sk o 8 mld., devizové vklady se zvýšily v přepočtu na 26 mld. Sk: občané očekávají další devalvaci. Nejsnadněji se perou mozky těm, co žádné nemají. V. DAVYDOVSKI 18 POLYGON 1/94 [pageend20]Generálův syn PLUKOVNÍK ADOLF F. J. KARLOVSKÝ V nedávné době se v českém tisku několikrát objevily články o armádním generálu Antonínu Hasalovi u příležitosti stého výročí jeho narození. Nikdo jistě nechce popírat zásluhy tohoto starodru- žijníka a posléze mnohokrát a vysoce dekorovaného velitele 2. střeleckého pluku ruských legií, účastníka druhého odboje doma, v Anglii a na Podkarpatské Rusi, kde ovšem Rusové práci jeho mise násilím a rychle ukončili, protože Stalin měl, přes všechny své slavnostní sliby a smluvní závazky, jinou představu o uspořádání střední Evropy. Ve stínu tak veliké osobnosti, jakou byl generál Hasal, zůstává pak jaksi v pozadí jeho syn, při vypuknutí války mladý chlapec, který ale díky rodinné tradici a výchově rychle pochopil, co je jeho povinností k národu. Naše matky se znaly řadu let a tak si paní Hasalová, krátce po manželově odchodu do exilu, postěžovala, že neví, kam poslat Milana na letní prázdniny, ježto rodina přišla do Prahy až po likvidaci čs. armády a Milan si zde dosud nestačil najít kamarády, nejraději skauty. Mou maminku hned napadlo, že bych v tom snad mohl pomoci já a doporučit Milanovo přijetí do prominentního pražského 5. vodního oddílu, kde jsem se krátce předtím stal přístavným. Přijetí no- váčka-neskauta tak krátce před letním táborem, který má být vlastně vyvrcholením celoroční skautské výchovy, bylo ovšem proti zásadám kapitána našeho oddílu, Jaroslava Nováka-Bráfky, jednoho z našich nejlepších skautských vůdců vůbec. Když jsem ale poukázal na výjimečné okolnosti tohoto případu a zejména na nedávný generálův odchod do naší exilové armády (je charakteristické, že zatzv. Protektorátu se nikdo za příbuzné v exilu nestyděl ani je nezapíral, jak tomu bylo za vlády bolševiků a jak to často přežívá dodnes!), Brafka nakonec Milana přijal. Mladý Hasal se tedy zúčastnil našeho tábora na ostrově „Pětka“ na seč- ské přehradě a v několika dnech se dokázal přizpůsobit svému okolí tak dobře, že ho sotva bylo možno rozeznat od „starých“ zkušených vodáků. Tábor v krásném prostředí sečské vodní nádrže sice skončil o týden dříve, abychom předešli jeho rozpuštění gestapem, ale Milan se už s oddílem natolik sžil a na Seči složil i svůj skautský slib, že se hned od začátku školního roku další skautské práce nadále zúčastnil. Netrvala bohužel dlouho, protože dekretem, zlomyslně datovaným 28. njna 1940, rozpustil „říšský protektor v Cechách a na Moravě“ skautskou organizaci a zabavil její majetek, předpokládaje, že tak vyřadil zase jeden zdroj protiněmeckého odporu. Oficielní rozpuštění však integraci skautingu do odboje spíše urychlilo, a tak i v našem vodním oddílu došlo po Braťkově zatčení k vytvoření vlastní skupinky. Vývoj na frontách nebyl k tomu sice po katastrofální porážce Francie a v době, kdy Britanie jen s největším vypětím vzdorovala Gčringově Luftwaffe (která létala na sovětský benzin!) příliš povzbudivý, ale snad právě proto jsme se rozhodli, že musíme postavit skutečně vojenskou jednotku a ne předstírat si nějakou hru na vojáčky. Přijímali jsme tedy pouze chlapce staré alespoň šestnáct let, dobrovolníky, takže vzniklo z oddílu dvanáctičlenné družstvo. A protože žádný z nás nestačil za první republiky projít vojenskou presenční službou, potřebovali jsme vojenského velitele a instruktora, kterým se stal Jan Laštovka, četař-as- pirant 4. dragounského pluku Antonína Švehly. V odboji už pracoval a měl dokonce přes bratry Pancery spojení na „tři mušketýry“ - Balabána, Mašina a Mo- rávka. Začali jsme základním bojovým výcvikem, ale od samého počátku jsme už pro vedení domácího odboje pracovali zpravodajsky. Úkoly jsme si zpočátku určovali podle svých možností, ale když „nahoře“ poznali, že to myslíme vážně a nejsme nějaká klukovská organizace, ač jsme si dali snad poněkud romantické jméno „Zbojník“, začali jsme i úkoly, převážně zpravodajské, dostávat, než náš výcvik pokročí natolik, aby bylo možné s námi počítat i pro skutečný boj. Milan Hasal byl od začátku při tom, zažil výcvik ještě s atrapami zbraní a ručních granátů a spolu s námi složil po roce, v říjnu 1941, vojenskou přísahu podle služebního řádu A—1—1. Podle svých možností a daných požadavků pracoval též zpravodajsky a spolu s námi se těšil, kdy konečně dostaneme slíbené zbraně, protože těch několik pistolí, které jsme měli, na víc zatím nestačilo. Gestapo mezitím běsnilo po zemích českých a jednou z akcí, jak domácí odboj alespoň částečně odškodnit, bylo zřízení internačního tábora ve Svatobořicích na Moravě, určeného především pro příbuzné osob, jejichž účast v zahraničním odboji byla známa nebo předpokládána a jejichž spolupráce s odbojem domácím se Němci obávali - jak se později ukázalo, většinou právem. Tak došlo i na rodinu generála Hasala (v exilu vystupoval pod jménem Nižborský), ze které po zatčení Milana, jeho matky a starší sestry zůstala na svobodě jen nejmladší Milica. Strážní službou ve svatobořickém táboře pověřilo gestapo naštěstí protekto- rátní četnictvo, byť pod velením intensivně kolaborujícího kpt. Císaře, který si dal nakonec i změnit jméno na Kaiser! V jejich řadách se časem našlo alespoň několik osob, které zprostředkovaly ilegální spojení s internovanými, a tak jsme byli o Milanovi celkem dobře informováni. Někdy, tuším začátkem posledního roku války, když už Němci potřebovali opravdu každou pracovní sílu, vybrali ze svato- bořického tábora skupinu mužů, kterou odvezli na práci do Brna. Byl v ní i Milan Hasal, kterému se ale brzy nejen podařil útěk, ale nalezl rychle i spojení k partyzánům (Rady tří?), s nimiž tedy, konečně v boji se zbraní v ruce, prodělal poslední týdny války. Důkazem, že si vedl dobře, je Válečný kříž, který mu byl za partyzánský boj udělen. Krátce po příletu vlády z Košic, ve které byl generál Hasal ministrem dopravy, navštívil mne Milan s rodiči v nemocnici, kde mě dávali dohromady po průstřelu hlavy, když mi esesácká střela prorazila i slušivou anglickou přílbu. Pak jsme se sešli znovu ve Vojenské akademii v Hranicích a po mém přemístění do Prahy pak v ruzyňských kasárnách, kde Milan sloužil u prvního dělostřeleckého pluku a já u pátého pěšího T. G. Masaryka. (V té době patřil už do naší party sub- alterních důstojníků až do mého odchodu na Hlavní štáb. Mezitím dostal i Medaili za zásluhy I. tř. za svou zpravodajskou práci ve „Zbojníku“, od roku 1944 ZB [Zpravodajská brigáda], koncem války už o třech bojových praporech v rámci Rady tří.) Protože mnozí byli synové generálů, říkal generál Kutlvašr, že v Ruzyni neslouží poručíci, ale generálporučíci (Hasal, Hudeček, Zrnek). Někdy v květnu 1948, kdy už byl generál Hasal Gottwaldem zbaven svého místa přednosty vojenské kanceláře presidenta republiky a bylo zřejmé, že odchod celé rodiny do exilu je jen otázkou dní, se Milan, který byl na US velvyslanectví jako doma, se mnou rozdělil o několik balíčků nábojů do coltu, které u nás nebyly k dostání. Prázdné kartony pak nechal v jejich vile, kde je po úspěšném útěku rodiny vojenské OBZ také našlo. A protože po mém zatčení našli pak nábojové kartony téhož číslování i u mne, usoudili soudruzi bděle a ostražitě, že jsem byl při útěku nápomocen (což ve skutečnosti pravdou nebylo). Protože se jim nechtělo prepracovávať mou už hotovou žalobu, použil to prokurátor pplk. Vaš alespoň na „dokreslení mého charakteru“, aby demonstroval, s kým jsem se stýkal. Z pobytu rodiny Hasalovy v USA nevím skoro nic, protože jsem většinu toho času prožil v Leopoldově a jiných bolševických kriminálech. Teprve za několik let, po svém příchodu do švýcarského exilu, jsem dostal do ruky Milanovo úmrtní oznámení- myslím - jako prvního z bývalého družstva „Zbojník“. Toto je jen velmi stručná historie Milana Hasala, sice velmi záslužná, uvážíme-li jeho mládí, ale pochopitelně sotva srovnatelná s životem jeho otce. Myslím však, že si Milan zaslouží, aby byl vedle generála Hasala a svých bratranců Sáhových (z nichž jeden byl popraven Němci a druhý sloužil v naší západní armádě) vždy na čestném místě jmenován. POLYGON 1/94 19 [pageend21]Procházka po kamenném mostě Z GLOSÁŘE JIŘÍHO LOEWYHO (VI) * TVRDÍ SE O GENERÁLECH, že se obvykle horlivě připravují na minulou válku; ignorují naproti tomu nové nebezpečné trendy na obzoru, pokud se vymykají jejich zkušenostem. Do značné míry platí tento postřeh i pro mnohé politiky - jsou natolik zahleděni do zpětného zrcátka, že je každá nová překážka na vozovce zastihne nepřipravené. Fenomén jménem Žirinovskij to opět potvrzuje. * PRVNÍ REPUBLIKA neměla nedostatek prozíravých politiků. Avšak i ona hlídala ostřížím zrakem každý závan větru v Budě a v Pešti, ve stálé obavě, aby si snad někdo z Habsburků nenasadil svatoštěpánskou korunu. Na severním horizontu se mezitím vynořila hrozba stonásobně děsivější, ta však byla dlouho podceňována. („Kdo proti nám, toho Francouz smete...“) Dějiny se vskutku někdy opakují. Ale málokdy tam, kde to očekáváme a tak, jak si to představujeme. * ČTVRTINA HLASŮ ve svobodných volbách pro demagoga, kterého včera ještě nikdo neznal, to je výsledek zcela mimořádný, o jakém se začátečníkovi Hitlerovi ještě v polovině dvacátých let ani nesnilo. Žirinovského nástup je rychlý, razantní. Neměli bychom se kojit nadějí, že stejně bleskový musí být i jeho pád. * GENERACE PAMĚTNÍKŮ, ke které sám už dlouho patřím, má hluboce zakódované stereotypy osobních a historických zkušeností: nebezpečí neokomu- nismu hledá prvořadě v Rusku, hrozbu neofašismu v Německu. Tam ovšem - navzdory strašlivým výstřelkům xenofóbie v minulých dvou letech - přec jen naprostá většina společnosti jeví odolnost vůči stínům minulosti: Kdyby se příští neděli v Německu volilo, nedostali by pravicoví extrémisté podle průzkumů veřejného mínění ani pět procent hlasů. Zato se vyznavači hákových křížů vesele promenují po Rudém náměstí... * ŽIRINOVSKÉHO MLUVA je květnatá. Nedávno ji kdosi přirovnal k projevům Josefa Goebbelse. Myslím, že tento příměr kulhá. Ve srovnání s přímočarou ob- hroublostí Žirinovského byl nacistický šéfpropagandista uhlazený intelektuál. Spíš se mi vyjevuje podobnost s některými velkohubě výhružnými projevy Nikity Sergejeviče Chruščova („My vás pohřbíme/“), ještě více ale s dikcí trojice Kaddá- fi - Saddám Husajn - Idi Amin. Ano, ten pán je zcela nepochybný psychopat. To ovšem není útěcha - spíš naopak. * JAK S NÍM NAKLÁDAT? Myslím, že to modelovým způsobem předvedli Bulhaři, když ruskěho demagoga jednoduše vypověděli ze země. Dále pak Němci a Francouzi, když ho bez obvyklé před- podělanosti nepustili dovnitř. * ČESKÁ POLITIKA, zcela na rozdíl od Evropy západní i východní, reagovala zatím na Žirinovského triumf spíše flegmaticky. Jeho úspěchu srdečně zatleskal jen pan dr. Sládek, což se ale dalo čekat. Předseda vlády usoudil, že výsledky ruských voleb nejsou v žádném případě „povzbuzující“, mínil však také, že „není správné, abychom všichni začali bubnovat na poplach“. Z reakcí českých politiků mi byla nejméně sympatická ta, s níž se dal slyšet předseda Strany zelených, poslanec Jaroslav Vlček: „Je nutné být velmi opatrný v negativních komentářích vůči jakékoliv ruské politické straně z důvodu možných budoucích jednání.“ Ejhle, zadní vrátka. * ANTIEVROPSKÉ TÓNY jsme již zvyklí slýchat z úst předsedy Sdružení podnikatelů ČR (a politické strany podobného jména), Rudolfa Baránka. Výsledek ruských voleb ovšem staví do nového světla Baránkovo volání po větší míře „slovanské provázanosti“ české ekonomiky. Provázanost s kým, dlužno se ptát. S Miloševičem? Se Žirinov- ským? Dobro došli. * NOVÝ NÁČELNÍK generálního štábu armády ČR, generálmajor Nekvasil, konstatoval nedávno, že v německém Bundeswehru dnes neslouží ani jeden z jeho spolužáků z vysokých vojenských škol v bývalém SSSR. (Sám absolvoval dvě tyto sovětské líhně.) Pan náčelník tím mimoděk vyjevil jeden z podstatných rozdílů mezi transformací dvou někdejších satelitních armád - československé a východoněmecké. * SJEDNOCENÝ BUNDESWEHR velkoryse integroval dederónské vojáky a poddůstojníky z povolání, výběrově i mnoho mladších, odborně způsobilých důstojníků. Bez pardonu ale poslal do civilu všechny politruky a kontráše, veškerou bolševickou generalitu, takřka všechny plukovníky a podplukqvníky starého režimu. V ČSFR byl (a v ČR je) postup poněkud odlišný: Armádu museli opustit mnozí mladí důstojníci nižších a středních šarží, stavy se zmenšují, obranná schopnost upadá, avšak počet plukovníků na genštábu a na Ministerstvu obrany zůstává konstantní. Klíčové funkce zastávají dodnes stejné kádry jako za Jakeše. A od listopadu 1989 nebyl jmenován generálem ještě ani jediný ne- komunista. - Směr NATO pochodem chod? * PREZIDENT CLINTON projevil přání, aby do programu jeho návštěvy Prahy byla zahrnuta procházka po Karlově mostu. Vyvolal tím těžký bezpečnostní problém. Jak známo, o hladký průběh dvoudenní návštěvy Billa Clintona pečovaly všechny tři české policie, kromě toho jeho osobní stráž a četní mužové FBI. Procházka po mostě navíc vyvolala mobilizaci říční policie - a policejních potápěčů. - Když se po kamenněm mostě procházel císař František Josef I. (1830 - 1916), který si tak vysloužil přezdívku Franta Procházka, stačilo ho ještě ochránit pár policajtů s fédrpušem a hrstka bretšnajdrů v civilu. Jak idylické to časy! * OTA RAMBOUSEK, chvalně známý byvší mukl bytem v New Yorku, pozastavil se v minulém Polygonu nad takzvanou pravicovostí, kterou označil za „nové, nápadité české slovo“. Má pravdu, asi bych měl značné obtíže, kdybych chtěl pravicovost (nebo levicovost) přeložit do některého ze světových jazyků. Což bude asi tím, že se tyto jazyky zatím bez onoho pojmu docela dobře obešly. * ZA POLITICKÉ POJMY levice, střed, pravice vděčíme Francouzům, přesněji řečeno zasedacímu pořádku v pařížské sněmovně po roce 1814. Tam vznikl podivný modus, že se poslancům sedícím na pravé straně sálu přezdívá levice. Pravicoví sedí v levé části zasedací síně; nesporně na svém místě sedí jen politický střed. O tom, co je vlevo a vpravo rozhoduje v parlamentech předseda, lépe řečeno směr jeho pohledu. Podle téže logiky bychom měli nazývat pravou ruku levačkou, protože každý pozorovatel z protisměru ji vidí vlevo. Máme tu tedy od samého počátku co činit s pojmy spornými, ba ošidnými, a to nejen z hlediska technického či optického. * V KLASICKÉ DEFINICI znamenala kdysi levice tradičně hnutí za společenský pohyb, pokrok, za změnu „starých světa řádů“. Dnes jsme naopak svědky, že se za „demokratickou levici“ vydávají překabátění bolševičtí reakcionáři, čili zastánci předvčerejší hniloby. Za levičá- kyse prohlašují (anebo jsou prohlašováni) zřejmí brzdaři i otevření odpůrci nutných změn, obhájci starého, vývojem překonaného systému, zastánci zban- krotělé státní nadvlády nad ekonomií, nad společností, nad občanem. Jaké mlžení pojmů! * PRIMITIVNÍ LEVOPRAVÉ definování v praxi nikterak nevystihuje složitost politické scény. Lze snad házet Churchilla a Hitlera do téhož pravicového, Stalina a Brandta do společného levicového pytle? Byl někdo z nich více, jiný méně levý či pravý, byl některý z nich „autenticky“ levý (pravý), zatímco druhý ke „skutečné“ pravici (levici) nepatřil? Když už mermocí 20 POLYGON 1/94 [pageend22]pytlovat, tak jistě větším právem sdružíme do jednoho pytle Schickelhubera s Džugašvilim - i s jejich současnými pohrobky nejrůznějších denominací. * LUDVÍK FRÝBORT z Hannoveru napsal do Českého deníku pěkný komentář „O pravicovosti, slušnosti a toleranci“. Konstatoval tam popravdě, že „Čechy jsou v Evropě snad jediným místem, kde se pravicovost nosí. Všude jinde je pravi- čáctví jednou z nejoblibenějších politických nadávek."Nepostrádá jistého půvabu, že tuto úvahu otiskl deník, jehož mladistvá redakce skloňuje pravicovost do omrzení ve všech pádech. * Z POLITICKÉ MLUVY vyspělých demokracií se začalo vyčpělé levopravé názvosloví už před lety vytrácet. Například v Německu dnes už nefantazírují o sjednocování levice ani intelektuální sirotci Velkě rebelie 1968, kteří nikdy neviděli fabriku zevnitř. A i síly výrazně konzervativní se samy označují nejvýš za pravý střed, protože „pravičák“ je žalovatelná urážka. Většina německých sociálních demokratů se zase definuje jako levý střed, pokud se vůbec této terminologie ještě používá. - Jak vidět, největší tlačenice vládne ve vyspělých společnostech obvykle v politickém středu, tedy tam, kde nyní v České republice zeje vakuum. * JEDEN Z EXPERTŮ přes Německo, jimiž se to dnes v Praze přímo hemží, napsal nedávno v Rudém právu, že německá Křesťansko-demokratická unie (CDU) je strana pravicově klerikální. Adolescentní znalec, zvaný pro svůj široký rozhled i do televizního pořadu Duel, se tím v mých očích nevyléčitelně ztrap- nil: zřejmě si popletl dr. Kohla s dr. Tisem, který měl (také) sklon k obezitě. Škoda, že Helmut Kohl česky neumí a RP nečte, mohl se aspoň zasmát. * STUPEŇ OBLÍBENOSTI německého kancléře v zemích Evropské unie nedávno zjišťoval Wickertův ústav pro výzkum veřejného mínění. Zjistilo se, že Helmut Kohl, doma v Německu stále ostře kritizovaný až zle karikovaný ve veškerém tisku, že by to v ČR vydalo na desítky žalob za „hanobeni“ denně, je v zemích EU až nadprůměrně populární. Za sympatickou osobnost považuje dr. Kohla v Lucembursku 98 procent, ve Španělsku 92 procenta obyvatel. Nejméně obdivovatelů má v Itálii (79%), průměr v celé EU činí nicméně 87 procent sympatií. * POMĚRNĚ PRECIZNĚ popisuje německou politickou scénu bonmot, který jsem kdesi četl před několika lety: Ve Spolkové republice si střídavě vládnou a střídavě oponují čtyři sociální demokracie. Jedna z nich je poněkud křesťanštější, druhá trochu sociálnější, třetí o něco liberálnější a čtvrtá kapánek ekologičtější než ty tři ostatní. Co kromě nich ještě vegetuje na obou pangejtech, levém a pravém, nestojí za zmínku. - Velice doufám (v zájmu celoevropském), že tato poučka bude platit ještě i po uplynutí letošního roku, kdy SRN očekává série voleb. * FRANZ VRANITZKY, spolkový kancléř Rakouské republiky, zaslal v prosinci Václavu Klausovi dopis, v němž vyjádřil obavu ze zamýšleného zprovoznění meziskladu pro vyhořelé jaderné palivo, který je vzdálen jen asi 35 km od rakouských hranic. Český premiér po týdnu připustil, že dopis ještě „neměl čas číst“. Několik dnů poté vyšel v Českém deníku rozhovor s dr. Milanem Kováčem z Ministerstva zahraničí, do jehož referátu Rakousko patří. Titulek: Vztahy k Rakousku jsou přátelsky sousedské. * MNOHO CHVÁLY sklidil ve vládě i ve sdělovacích prostředcích ČR předseda parlamentu Milan Uhde, který to za návštěvy v Bonnu razantně a nediplomatický vytmavil své německé kolegyni Siiss- muthové. Předsedkyně Bundestagu, osoba mírná a neagresivní, se nicméně ohradila proti způsobu referování českého tisku. Domnívá se, že její prohlášení bylo jazykově nepochopeno. Ve skutečnosti totiž řekla opak toho, co jí Uhde vytkl - výslovně uznala, že existuje příčinná spojitost mezi tím, co způsobil nacistický režim u nás a odsunem Němců. Než tedy zbytečné emoce a pak blamáž, tak raději napříště vzít s sebou schopnější tlumočníky. * VÁCLAV KLAUS se před časem rozhodně ozval proti výtce z ekonomistní redukce myšlení, kterou proti němu vznesl známý polemik Miloš Zeman, předseda ČSSD. Premiér napsal: „V čistotě uvažování, v jasném vymezení předpokladů, v odlišení konstant a proměnných je síla těch, kteří jsou vybaveni inštrumentáriom ekonomické vědy, ne v jejich kulturnosti či nekultúrnosti.“ - Ekonomové jsou na tom zle, výtka jednokolejnosti je provází od počátku věků. K jejich nejznámějším kritikům patřil zesnulý profesor Parkinson; ten pochyboval i o jejich morálce. (Přirovnával ji k morálce psa-beagla nad miskou se žrádlem.) * DENÍK DIE WELT otiskl na podzim celostránkový rozhovor s Václavem Klausem. Na otázku po odsunu Němců premiér odpověděl: „Toto téma bylo dlouho tabuizováno, já jsem o něm dokonce dlouho ani nevěděl. Poprvé jsem o tom osobně slyšel v roce 1968. Záviselo to přirozeně i na to, kde člověk vyrůstal. Já jsem prožil celý svůj život v Praze, moji rodiče, ani sousedé nebyli svědky vyhnání. O vyhnání Němců, kterému se u nás říkalo odsun, jsem se tedy dozvěděl až v roce 1968.“ - Jestliže uvážíme, že onoho roku bylo Václavu Klausovi už celých 27 let, nelze opravdu říct, že stav jeho informovanosti byl tehdy přiměřený jeho věku, inteligenci a vzdělání. * KAREL SRP, známý disident a Jakešův vězeň, předseda Jazzové sekce a nynějšího Artfora, obohatil český politický folklór. Vnikl do sekretariátu ministra kultury Jindřicha Kabáta a pilkou na železo odřízl šňůru se sluchátkem jeho služebního telefonu. Amputované sluchátko potom odnesl do sekretariátu předsedy vlády s vysvětlujícím dopisem, že se jedná o odvetu za odpojení telefonu Artfora. V dopise se mj. praví: „Doufám, že tak alespoň na pár hodin bude kultura zbavena jeho kvalifikovaných rozhodnutí. Prosím, abyste sluchátko vrátil panu PhDr. Kabátoví co možná nejpozději.“ Premiér vrátil sluchátko obratem, leč pár dní poté ministr Kabát stejně podať demisi. (Ne kvůli sluchátku.) * V BOTANICKÉ ZAHRADĚ jazyka českého vyrašilo nové kvítko: nesebedů- věra. Řadí se důstojně do čeledi různých těch znebojeschopnění, neakceschopnosti, neaktivity, nekonkurenceschop- nosti, jimž jsme v tomto glosáři věnovali pozornost již častěji. Za další obohacení jazyka vděčíme panu premiérovi, takže není pochyb, že se vládní žurnalisté postarají o rychlé namnožení této objevné terminologie. Podle vzoru nesebedůvěra lze vypěstovat řadu odnoží čili oplégrů. Namátkou nabízím: nesebeobrana, ne- sebevražda, nesebevzdělání, nesebeza- pření, nesebeúcta, nesebekritika, nesa- movar, nesamoděržaví, nesamoobsluha, nesamopal, nesamospráva, nesamo- spoušť, nesamohana. * NEJVĚTŠÍ ŘEDKEV na světě vyrostla roku 1974 v badenském Friesenhei- mu; vážila 4,2 kg, byla 58 cm dlouhá a ani trochu dřevnatá. - Nejužší hospoda vůbec je amsterodamská De groene Lanteerneze 16. století, jejíž přední fasáda je široká jen 128 cm. Mnoho tisíc takových a obdobných údajů obsahuje známý lexikon Guinness Book of Records. Našel jsem v něm ostatně i jeden nesporný superlativ český - totiž největší jezdeckou sochu na světě. Je to ta, která stojí na pražském Vítkově a je ji odevšud vidět; vytvořil ji sochař Bohumil Kafka. Socha je 9 metrů vysoká, 10 m dlouhá, 5 m široká a váží 16 tun. Kdyby Žižkův kůň byl trojský, vešlo by se mu prý do útrob pohodlně 40 ozbrojenců. * APROPOS TROJSKÝ KŮŇ: „Ve špičkách společnosti - vědeckých, kulturních i politických - se vyskytuje řada bývalých agentů a rezidentů StB. Lustrační zákon je slabý.“ Uvedl to (v rozhovoru pro Rudé právo) činitel nad jiné informovaný, totiž dr. Lubomír Blažek, ředitel Úřadu pro dokumentaci a vyšetřování činnosti StB. Scholastikové se kdysi přeli o to, kolik andělů se vejde na špičku jehly; nedohodli se. Ani my se nedozvíme, kolik agentů se vejde do „špičky společnosti“. Obsah útrob tohoto trojského koně zřejmě nikdy změřen nebude. I kdyby byl rekordní, v záznamech Guinnesovy knihy se neobjeví. ^ 'íŕ OPRAVA: V glose „NEMÉNĚ PŮVABNÝ“ v minulém Polygonu má být správně místo První „Przní křesťanská děvčata...“. Prosíme čtenáře i autora o prominutí. POLYGON 1/94 21 [pageend23]Země česká, domov můj! JINDŘICH STIKAROVSKÝ Asi tak koncem srpna se na mne usmálo štěstí. Nevysvětlitelnou, avšak spolehlivou komunikační mechanikou vešlo v okolí ve známost, že hovořím i anglicky, potažmo německy. Leckdo o tom věděl i dříve, ale tentokrát drb trefil do černého, čímž myslím majestátnou budovu frýdlantského gymnasia. Tam si mě zavolali a uvedli do ředitelny, ve které seděl podsaditý muž rozšafného zevnějšku. Představil se jménem Holas a jeho stisk ruky byl pevný. Byl to pan ředitel. Spadl mi kámen ze srdce, neboť z lidí, kteří vám podají ruku jako kus vyždímaného hadru, mám podvědomý strach. Také okolnost, že jsem již skoro čtvrt století nenabízel svou kůži na trh, díky soukromému podnikání v Jižní Africe, nepřispívala k obzvláštní sebejistotě. Interview však dopadlo dobře a já získal šestihodinový úvazek na tomto ctihodném ústavu. Šest hodin týdně není opravdu moc a dělá to za měsíc kolem 1300,- na ruku, ale „je nutno chytit se drápkem“, jak moudře připomenul pan ředitel, a měl pravdu. Měl jsem teď měsíčně o tisícovku méně než u pana faráře, ale stal jsem se pedagogem. Když jsem se s jásotem vrátil k ženě, vařila jakousi odporně páchnoucí směs pro své pejsky. Měl jsem obavy, že až zjistí celou pravdu, naloží mi na talíř sběračku podezřelé hmoty, ale dostal jsem tlačenku s cibulí. Když jsme povečeřeli, pohladila mi konejšivě ruku a řekla: „Snad prodáme nějaká štěňata.“ Libuše je hodná holka. Jako opravdový přítel se ukázal pan farář, který po vyslechnutí celého případu prohlásil: „Nevadí, budeš pokračovat v práci u mne, ale na polovinu úvazku. V pondělí to projednám na pracáku.“ Pracák, což jest Pracovní úřad, měl však jiný názor. Nelze totiž nikomu, kdo je zaměstnán v rámci „veřejně prospěšných pracľ, mnohoobročit a hauzírovat v jiných výdělečných činnostech. Jakmile získá jakoukoliv jinou práci, ztrácí automaticky status nezaměstnaného, čímž je pak erár z obliga. Kam by také přišel, že? Nastalo několik pochmurných dní, plných nejistot a dilematů. Ve čtvrtek navečer však zastavila před barákem letitá škodovka a z ní vystoupil energicky vypadající čtyřicátník. „Jsem Svácha a hledám pana Stika- rovského,“ prohlásil věcně a začal si zouvat boty. Když jsme ho s Libuší ujistili, že tu máme stejně bordel, přestal s tím a sedl si do kuchyně. „Slyšel jsem, že učíte angličtinu,“ šel hned k věci, „a chci se vás zeptat, nechtěl-li byste učit taky u nás.“ Během dalších deseti minut objasnil, že je majitelem Střední umělecké školy ve Frýdlantě a měl by pro mne dvanáct hodin týdně. Což byla nabídka, kterou nešlo odmítnout. Střední umělecká škola je frýdlantskou novinkou, zejména proto, že jde o školu soukromou. Již tato okolnost je pro některé občany našeho mírně zbalkaniso- vaného regionu něco jako červený hadr pro býka. Jednak proto, že většina pedagogického sboru jsou lidmi mladými, tedy nezatíženými tradičními kvalitami v ohebnosti a pružnosti, jimiž jistá část českého učitelstva vyniká. Proto i z profesionálních kruhů lze zaznamenat občasné skeptické odfrknutí, různých katastrofických předpovědí nevyjímaje. Jako každý soukromý podnik, zrozený prakticky z ničeho, zápasí ústav pana Šváchy s finančními problémy a ani jed- nomilionová finanční dotace1 ministerstva kultu neubírá vedení školy na starostech. Státní finanční příspěvek je rozdělen na pečlivě odvážené dávky, skákající na bankovní konto školních příjmů s žertovnou nepravidelností, takže před výplatami si pan Švácha musí jít někam vypůjčit. Půjčku poskytnou obvykle soukromníci, protože banka, která ministerské přehršle uvolňuje, půjčit nechce. Na to by potřebovala řádné záruky. Úřední výnos o státní dotaci není nic platný, protože dle mínění bankovního direktoria takový výnos by si mohl přinést každý. S českými bankami žertovat nelze. To jsem poznal i já, byť žádnou školu nevlastním. Již v roce 1992 jsem si otevřel běžné konto v České spořitelně v Praze na Vinohradech. Když jsem poté Prahu opustil a odjel budovat pohraničí, zůstala na kontě částka 1200,- Kč. Do Jindřichovic mi však každého čtvrt roku počaly chodit bankovní výpisy, sdělující, že mi bylo strhnuto 60,- Kč za manipulační poplatky se škádlivým dodatkem, že na moje aktiva připsala banka 1,- Kč. Asi v srpnu 1993 jsem navštívil pobočku České spořitelny ve Frýdlantě a žádal o zrušení konta a vyplacení zbytku částky, která se během necelého roku smrskla na mizerných 600,- Kč, aniž jsem čerpal jediný haléř. K mému překvapení mi však personálem bylo sděleno, že něco podobného nelze, protože, byť Česká spořitelna, nemají se spořitelnou téhož jména v Praze na Vinohradech co do činění. Musím prý jet do Prahy osobně a tam mi to vyřídí. Dotázal jsem se, poněkud otřesen, mají-li telefon. Ten prý mají, ale není to nic platné, neboť v Praze potřebují můj podpis. Zeptal jsem se, zda nestačí fax. Fax bohužel neměli. Vyslovil jsem spíše rhétorickou otázku, proč dosud neexistují bankovní šeky, na což mi bylo řečeno: „Prosím vás, pane, dovedete si představit ten blázinec, kdybychom měli zjišťovat, které z těch šeků jsou pravé?“ Dál jsem již nepokračoval, protože jsem cítil chvění v nohou. Na chodbě jsem si strčil pod jazyk nitroglycerinovou tabletku a vzpomínal na doby, kdy mi jednou v Botswaně došly peníze. Nalézal jsem se v městečku Francistown, což je pár baráků se dvěma ulicemi. Měli tam však chajdu s nápisem Barclays Bank. Tam mě vyslechl poněkud nadopovaný mládenec, natolik však funkční, že jsem po dvaceti minutách odcházel s pěti sty Randy v hotovosti, které mi uvolnila Barclays Bank v Germistonu. Jak to ten černý mládenec zařídil, dodnes nevím a konečně mi po tom nic není. Myslím si však, že by nemuselo být marné, kdyby se Botswana pokusila nastoupit též cestu do Evropy. Kritisovat pouze Českou spořitelnu by však bylo rozhodně nespravedlivé a dost zaujaté. I Česká pošta ve Frýdlantě má svoje specifika, mezi něž patří striktní kontrola osobních dokladů každého, kdo se odhodlá vyměnit si třeba 10 marek. Zatímco v jiných směnárnách vám vymění valuty bez jediného dotazu, poštovní zřízenec ve Frýdlantě se táže nejen po jméně, ale zapíše si i číslo občanského průkazu, případně pasu. Otázku, co je to za blbost, považuje za nejapnou a s koženým ksichtem vás poučí, že je tak nařízeno. Zeptáte-li se ho, kým jest nařízeno, japně odpoví, že neví, ale že je. Šel jsem jednou tak daleko, že jsem se nechal dovést až ke kanceláři poštmistra, kde jsem čekal asi 10 minut na přijetí. Místo něho však přišla statná padesátnice a s uraženou tváří mi sdělila, že pan poštmistr není přítomen. Na dotaz, kde že se pan poštmistr nachází, řekla, že neví. Též řekla, že nemá ponětí, kdy se vrátí, takže jsem to nechal plavat a odešel. Snad byl na rybách. Též Živnobanka je správnou institucí v otázce penězoměnství. Máte-li kliku a někdo vám pošle k narozeninám 50 marek, můžete začít oslavovat až po dvou měsících. Převod mezinárodní bankovní poukázkou nebo telegraficky trvá jim přesně 70 dní! Tutéž praxi provozuje i banka Komerční. Mimo to je i evropsky pružná. Před časem v Praze okradli jakéhosi Švýcara a nenechali mu ani drobné na elektriku. Švýcar si však pamatoval číslo své kreditkarty a tak zašel do Komerční banky na Václavském náměstí, kde vyřizují tyto věci mezinárodně (Americké ústředí úvěrových karet, jehož je Komerční banka agenturou), kde hodlal získat finance aspoň na zpáteční jízdenku domů. Výhodou kreditkarty, jak známo, je, že pozbude-li jí majitel i daleko od domova, stačí zavolat: banka si svého zákazníka váží a vytáhne ho co nejrychleji z problému. Švýcara však če22 POLYGON 1/94 [pageend24]kala další smůla. Komerční banka sice dostala z ústředí v USA briskní pokyn k výplatě žádané částky i bez předložení karty, jak je v obdobných případech tísně obvyklé, ale nehodlala se s tím spokojit. Švýcar byl poučen, že bude muset v Praze počkat, dokud tam žádaný peníz nebude doručen, případně dokud nedojde nová karta. Hotovo! Záruka americké Master Charge není dostatečnou zárukou pro Komerční banku! Třebaže se její pan ředitel nechává fotit při hraní golfu v kalhotách dovezených z Pacific Grove v USA. Z čehož možno učinit závěr, že kvalita banky se neměří podle kvality kaťat, která nosí její ředitel, ale spíš podle kvality poskytovaných služeb. Myslím, že touto historkou, kterou popsal v Českém deníku její očitý svědek pan Mihule, bychom mohli uzavřít zlaté stránky českého bankovnictví. * * * Počátkem listopadu jsem dostal pokyn vydavatele tohoto časopisu, abych se zúčastnil televisní besedy s exulanty, která se konala v Praze. Nabídka to byla lákavá, ale nakonec jsem tam nejel. Nejezdím rád v chumelenici a taky nejsem zrovna televisním typem. O to dychtivěji jsem však sledoval sestřih besedy na obrazovce. Bylo milé vidět opět některé známé tváře, Jana Beneše například, bylo méně milé sledovat trapné verbální driblingy pana Payneho, jehož jistým kreditem byl fakt, že se dostavil. Diskusní příspěvky exulantů byly věcné, jasně formulované a inteligentní. Nejvíce na mne zapůsobilo vystoupení exulantky z Anglie, jejíž jméno jsem si bohužel nezapamatoval, ale její slova nezapomenu do smrti: „Přála bych si, aby se k nám lidé v naší zemi chovali tak, jak se k nám chovali lidé a úřady v exilu.“ Předmětem diskuse byl volební zákon, jasně diskriminující Čechy a Slováky žijící v zahraničí, otázka trvalého pobytu, bez něhož nelze prakticky nic v domovině podnikat, otázka restitucí komunisty ukradeného majetku. Jméno moderátora pořadu mi též neutkvělo a myslím, že jsem tím nic neztratil. Kromě toho, že se vytasil s jakýmsi průzkumem IVVM, dle něhož 72% dotazovaných českých občanů se domnívá, že krajané v zahraničí jsou bohatí lidé (tedy co by dál chtěli? - pozn. autora) a že většina českých občanů má značně reservovaný vztah k emigrantům, omezil se ke konci debaty na už jen typicky český požadavek, „aby přítomní exiloví besednici řekli také nějaké negativní stránky, které v cizině po dobu svého exilu poznali“. Asi 14 dnů po odvysílání pořadu volal můj jihoafrický kolega Hanekt že jeho známý, televisní režisér Pavel Stingl, má zájem přijet mě navštívit, protože dělá program o emigrantech a moje „historky“ by ho moc zajímaly. Nevím, proč jsem si spojil režiséra Štingla s exilovou besedou v TV a řekl ano. Pan režisér přijel pak následující sobotu a přestože strávil u nás celou noc až do druhého dne odpoledne, nějak se mu nic nehodilo. Spíše měl zájem navštívit Jižní Afriku a setkat se s našimi lidmi tam. Dal jsem mu několik adres a když se naobědval, odejel. Je už asi nyní v Jižní Africe a pevně doufám, že našel, co hledal. Pár dní před vánocemi přišel další vzkaz. Tentokrát telegrafický, z redakce r espek t u, v němž pan redaktor Brabec žádal, abych se s ním telefonicky spojil. Myslel jsem, že budou chtít nějaký příspěvek (psal jsem asi třikrát do r espekt u), ale tentokrát šlo znovu o „emigranty“. Nechal jsem mu vzkaz, že jej očekávám 28. prosince. Přijel kolem jedné po poledni a skoro do 17.00 jsme se nezastavili. Vyptával se na všechno možné, na mnohé se pozeptal pro jistotu několikrát, některé věci mu byly nepochopitelné, zejména to, proč jsme se vrátili, vzal si i nějakou fotografii a pozdě večer odfr- čel. Týden nato jsem dostal obálku, v níž bylo čerstvé číslo r espek t u (č.2), vrácená fotografie a dopis se sdělením, že se jim nic z mnou uvedených materiálů nehodilo. Pln zvědavosti jsem otevřel věnovaný mi výtisk a začal číst. Dychtil jsem již tentokrát definitivně zjistit, o co těm lidem vlastně jde, jaké že to exulanty hledají, kam směřují jejich reportáže. Když jsem celou reportáž dočetl, byl jsem na velkých rozpacích. Páni redaktoři (pode- psán je nejen red. Brabec, ale též Petr Holub), si vzali jako výchozí bod jistý panelák na Barrandově, na jehož zvoncích „jsou známá jména bývalých exulantů Eduard Goldstůcker, Zdeněk Mlynář, Antonín Liehm...“. Z těch ostatních (patrně taky z tohoto paneláku) se v reportáži objevila jména paní Ruth Toskovó, biologa S. Komárka, malíře Z. Beníška a starého pana Ing. J. Jíši, kterému je již 82 roků. Zde však musím trochu zabrzdit a vrátit se o pár roků zpět. Když jsem přijel v roce 1991 na svoji druhou návštěvu do Československa, zastavil jsem se u sestřenice Hanky v Brně. Pobyl jsem tam několik dní a tam se mi dostal do rukou časopis - myslím, že to byl Reflex, ve kterém mě zaujala reportáž nazvaná „Nevstoupíš podruhé do stejné řeky“. Již v této reportáži se vyskytovalo jméno paní Ruth Voskové, již tam si posteskla, že jí ukradli auto... Jde jistě o bezvýznamný detail, ale dodnes vzpomínám, jak tísnivý pocit ve mně vyvolala ta reportáž tenkrát - nevstoupíš podruhé do stejné řeky - (to ještě nevyšla novela volebního zákona, ale možná se už připravovala) a čtu-li dnes v Respektu slova biologa Komárka, jenž tvrdí: „Pochybuji, že po více než deseti letech je vůbec možné vrátit se zpátky do Čech“, nebo: „Ekonomická úspěšnost je příčinou, proč se nevracejí do Čech ani po pádu komunismu. Tento skutečný důvod k setrvání v cizině si však obvykle nechtějí přiznat a zakrývají ho tvrzením, že v Čechách se nic nezměnilo, reformy jsou polovičaté atd.“, mám divný pocit, že jde o nějaký jiný exil. Mohu se však mýlit. V čem je však naprostá jistota, je suchý dodatek reportáže, v níž se praví: „Podle referentky odboru krajanských a nevládních styků při za mini, paní Ivany Mikové, si krajané nejčastěji stěžují na volební a restituční zákon. Jejich podněty odbor postupuje zahraničnímu výboru Poslanecké sněmovny ČR. Podle předsedy zahraničního výboru Jiřího Payna se změnami obou kritiso- vaných zákonů parlament nezabývá. Na dotaz Respektu, jaký má sněmovna vztah k více než dvěma milionům krajanů v zahraničí -kteří představují více než pětinu domácí populace-, odmítl předseda Payne hovořit. Prý na to nemá čas!“ Čas od času přinese Česká TV zajímavý program. Onehdy to byl pořad nazvaný „V žité“, v němž byly předvedeny různé VIP osobností českého veřejného života- na různých banketech, žranicích a mejdanech. Bylo to opravdu veselé a mně osobně se tam nejvíce líbil pan Čermák. Krásně lupal jakéhosi lososa s majonézou a bylo vidět, že je již od malička veden, že musí všechno pěkně spapat. Aby se neřeklo, zabrala kamera též dva emigranty, z nichž jedním byl vydavatel Českého deníku pan Kudláček. Jelikož na recepci právě nežebral ani si neodnášel potravu v kapsách, vytočilo to komentátora TV natolik, že si neodpustil poznámku: „A zde je pan Kudláček, známý vydavatel a milionář a také »diskriminovaný občan druhé kategorie«, jak sám o sobě tvrdí. Ale jak vidíme, daří se mu u nás jako rybě ve vodě.“ Zkrátka nic naplat, všem se nám daří jako rybám ve vodě. Pouze si nejsem jistý, zda mají na mysli opravdu „u nás“ nebo spíše „u nich“. * * * Jak tak lezu po luzích českých, stýkám se pochopitelně s různými lidmi a vedu s nimi řeči. Nijak se netajím, že jsem se vrátil z exilu, ale také z toho nedělám miPOLYGON 1/94 23 [pageend25]mořádnou událost. Někteří lidé pak pokývají hlavou a řeknou: „To jste měl kliku, že jste v tom bordelu tady nemusel žit.“ Jiní se trošku podiví, co mě k návratu vedlo. Stačí pak dodat, že jsem se vrátil z Jižní Afriky. To pak každý úplně chápe, protože čas od času se na obrazovce objeví záběr, jak se tam ti černoušci pěkně mordují, z čehož je průměrný český občan dosti vyděšen. Často jsme vyděšeni také, Libuše i já, ale když pak volá dcerka Cilka z Kapského Města, prohlásí k našemu překvapení, že se nic neděje. Na můj argument, jak to, že se nic neděje, když jsme včera viděli, jak se řežou, prohlásí klidně: „No jistě, řežou se v >lo- kejšnech< (Location = černošské sídliště, např. Soweto - pozn. aut.), ale tady je naprostý klid.“ A já si pak nejen oddychnu, ale také si vzpomenu, jak jednoho večera, bylo to v roce 1990, volala naše černoška Anna ze svého domova z Katlehongu a její hlas se třásl strachem: „Master,“ drkotala zuby, „tady střílejí. Co mám dělat?“ Slíbil jsem, že tam hned pošlu policii. A jelikož jsem v telefonním sluchátku slyšel známý zvuk dávek ze samopalu, poradil jsem jí, aby si lehla na zem ke zdi u okna a počkala, než se to přežene. Policii jsem pak zavolal a jelikož to tam již věděli, vytáhl jsem auto a odjel s Libuší na plánovanou návštěvu ke známým. Nic jiného se už nedalo dělat a život pokračoval dál. Tak tomu je i dnes, možná na intensitě přibylo. Jak tomu bude dál, zejména po dubnových všeobecných volbách, neví ani president De Klerk. Rozhodně však ví, že půjde od válu, neboť právě to mu pan Mandela zaručil, ale jistě už má někde teplé místečko, kam bude moci složit hlavu. Jediná starost je, jak předem již zaranžované volební vítězství pana Man- dely a jeho ANC spolknou Žulové a Gatcha Buthezi. Já osobně se sázím o poslední korunu, že to nespolknou. Což bude zajisté dosti nepříjemné pro celý stát. Může pěkně vzniknout pěkný mazec, jenž pak přeroste v občanskou válku. Neboť bajkám o „podílení se na moci“ může věřit jen blázen nebo idealista, znající Afriku a její tradice z Reader’s Digest. Jak se zachovají bílí, nelze předvídat. Lze však předpokládat, že ti liberálnější začnou s ANC-vládou spolupracovat, neboť „better red, like dead“, zatímco ti ostřejší znovu „osedlají koně“. Jejich pragmatická kooperace se Zuly se dá předpokládat. Rozjede-li se to na plné obrátky, stane se z kdysi velmi bohaté Jižní Afriky další a tentokrát už poslední země třetího světa na africkém kontinentu, nikdo tam nebude investovat, infrastruktura zchátrá a hladoví černoušci budou vzpomínat na zlatý apartheid. Mezi tím se budou motat jednotky OSN, možná i Česká republika tam pošle kontingent lapiduchů či kuchařů. A až se to všechno pěkně rozseká, pak možná nastane mír. Aspoň na půl roku, případně na rok. Nebo nenastane vůbec. Živí si na to zvyknou, mrtvým to vadit nebude a svět má stejně jiné starosti. Jindtichovice, 20. ledna 1994 H Co asi řekne norský vrchní...? Fejeton Kdykoliv dorazí Polygon a najdu uvnitř nějakou slátaninu, pod kterou jsem se bezostyšně podepsal, jímá mě jakýsi pocit studu. Na jednom z našich TV-kanálů říkají ranním zprávám „Breakfest for your head" (snídaně pro vaši hlavu)- Tím nadhazuji, že číst si v Polygonu jsou pro hlavu přímo vepřové hody v kterýkoliv denní čas. Celá škála hlubokomyslných úvah o tom, co řekl Payne, Klaus, Masaryk, ba i Zdenko Radslav hrabě Kinský či dr. Sládek. Člověk se cítí příjemně v ttio společnosti erudovaných novináři°i a spisovatelů, ať už je to Voloďa Valenta, Honzík Benešů, Áda Karlovský nebo Ota Zoufalý. Nezapomeňme malůvky Jendy Kristoforiho. A to uvádím jen bývalé kriminálníky! Do Polygonu píšou ovšem i normální lidé, kriminálem nedotčení - abych použil jemného jazyka právníků, jakým je psán rehabilitační zákon. Když celý Polygon bedlivě pročtete, musíte vzít několik práš- kfi proti pálení žáhy, aby hlava přecpaná dojmy z čtenářských hodů neutrpěla. (Má vůbec hlava nějakou žáhu? Na to má Ota Zoufalý doktorát.) Při této hostině však trochu postrádám nějakou vybranou literární lahůdku; jakési drštky s mákem, nebo olomoucké tvaríižky se šlehačkou. Am, řekl bych, té srandy je tu poskrovnu. Abych tenhle nepodstatný nedostatek alespoň částečně napravil, budu dnes laskavému čtenáři vyprávět něco zábavného. Ze života. Neboť právě život je největší srandista. A jak je v našem národě zvykem, největší prča je bavit se škodolibými zlomyslnostmi, zpravidla na cizí účet. Běda, je-li tomu naopak. To ihned zapracují příslušné soudy. Ale nechť... je tomu už tak dávno... Popud k popsání celé příhody dal Vláďa Valenta, který pravidelně poskytuje čtenářům Polygonu zasvěcené komentáře. K tomu říká pan Friede: „Co napíše Valenta, může se hned tisknout." Moje literární vylomeniny jsou zpravidla zasílány do Prahy na katedru literatury UK, která je postupuje Ústavu pro orientální jazyky. Ono se řekne: Literatura, umění... Kdysi se nad obrázky Josefa Lady divili velikáni současného českého malířství a Max Švabinský se chechtal: „Podívejte se, pánové, jak má ta koza pitomě zahnutou nohu!" Bez ohledu na Švabinského a kozu se zparchantělou nohou: dovedete si představit Haškova Švejkat_ bez ilustrací Josefa Lady? Přece: „Lidi jsou různé," jak říká Švejk, a tak je to i s psaním a kreslením. Když jsme u toho Švabinského: Taky si zadal a nakreslil uhlem Júlu Fučíka tak mistrně, že i osvěták na Mírově proletářského hrdinu poznal a zaujat podobou se ptal: „Kdo to maloval?" - „Prosím, pane veliteli, Švabinský." - „Tak ho ke mně pošlete. Bude pracovat v kulturním kroužku." Je to ojedinělý případ v historii >převýchoven<, kdy byl pro mukla předem přichystán relativně pohodlný důlek. My ovšem víme, že Švabinský nikdy při trestné činnosti proti režimu přistižen nebyl. Skleróza se pozná podle toho, že postižený touto bezbolestnou chorobou se zakecává a nemá ani ponětí, o čem byla vlastně řeč. Byli jsme u toho Valenty, vážení. Vidíte, ještě to není tak zlé s mou sklerózou. Valenta totiž v Polygonu 8/93 mimo mnoho jiného napsal: „Kdysi dávno první hradní ceremoniář Guth-Jarkovský napsal knihu o slušném chování a vnesl jasno do otázky, kdy se může jíst rukou, kdy vidličkou a nikdy ne nožem..." Tato zmínka o dr. Guth-Jarkovském mi připomněla drobnou příhodu, kterou jsem vlastně chtěl původně vyprávět. Jak správně píše Valenta, pan doktor byl jedním z mála lidí, kteří vám přesně řekli, jak máte přijít k prezidentu republiky správně oblečeni, řekněme, v úterý v pět hodin odpoledne. Jste-li ovšem pozván. Jinak na třetí hradní nádvoří můžete v kedskách a texaskách až přímo pod balkon. Dr. Guth-Jarkovský byl dlouhá léta také předsedou Čs. olympijského výboru. Od kdy-nevím. Jakho inám v paměti z raného mládí, byl již tehdy ve věku velebného kmeta. Při každých olympijských hrách se koná i kongres delegátů členských států, a tak není divu, že v r. 1948 při prvních poválečných zimních 24 POLYGON 1/94 [pageend26]Exulanti ve sněmovně V kalifornském Carmelu by the Sea nemají domy čísla. Kdo je domorodec, ten to zná, a kdo není - jeho škoda! V Bostonu a zejména v Cambridge zase chybí jména ulic; také na znamení, že holenky nedomácí netřeba rozmazlovat. Český sněm na Malé Straně (neboť poslancům se tam zalíbilo a odmítli budovu bývalého československého parlamentu jako nevyhovující pro svou těžkou práci) oznámil neformální schůzku se zástupci i nezástupci exilu (ačli právě jen jeden člen tohoto shromáždění představil se jako „soukromník“) na den 19. ledna 1994 v místnosti číslo 55. Místnost ovšem nebyla číslovaná, ale nesla název Jihomoravská jednací síň. Takže: něco něhy, něco vášně, zahajující trapný pocit, že stařešinům exilu bude dáno trochu se vypovídat a máme to s krku. „Myslel jsem, že budete víc nasraní, - tedy zahořklí,“ ohodnotil v závěru zasedání jeden ze zaměstnanců zákonodárného sboru právě ukončenou akci.- Ale to předbíhám událostem. Předseda Ústavně-právního výboru poslanecké sněmovny dr. Výborný ohlásil schůzku jako neformální setkání, poslanec Wagner zastupoval Sociální demokraty, poslanec Benda tam byl, poslanec Koháček tam byl, ostatní jména mi utekla, jakýsi zástupce Republikánů mumlal cosi o zločinech Václava Havla proti lidskosti. Nechyběla ani zástupkyně pražského za mini, leč zaměstnána v této instituci právě týden. Inu, diky tomu, kdo měl v Černínu onen nápad poslat tam alespoň ji. O čem se vedla řeč? Inu o tom, jak osvobozená vlast zachází se svými exulanty a v perfektním a fundovaném právním rozboru to obšírně a detailně uvedl dr. ing. Jaroslav Anděl ze Švýcar. Kdy, v čem a jak, zejména ve sféře majetkové, Česká republika nejen nenaplnila, ale přímo a chtěně porušila své závazky vůči Radě Evropy, například, jejíž ustanovení se dobrovolně uvázala zachovávat. Miloš Šuchma, chca nechca představitel kanadskou vládou uznávané a respektované stotisícové československé menšiny v zemi, nutně musel upozornit na to, jak se toto chování našich domácích úřadů negativně odráží na možnostech dnešní České republiky v Kanadě. Podobně zahovorili ostatně i zástupci exilových organisací a časopisů ze Švýcar a odjinud. Praktickým důvodem setkání byl zákonný podnět, který dr. ing. Anděl podal Ústavnímu soudu České republiky ad vo- cem zákonů, které de facto znovu uzákonily a tedy znovu provedly trestný čin krádeže majetku exulantova. Při zásadním popření právní zásady, že pachatel trestné činnosti nesmí mít ze své zločinné činnosti prospěch. Dr. Anděl ovšem neopomenul o situaci informovat i Radu Evropy a jiné evropské organisace, kde Česká republika už je členem a nebo se o členství snaží. Zřejmě odtud náhle pramení vzbuzení zájmu občanů zákonodárců českých. Exulanti, dodejme, odmítli předem jakékoli možné vyrovnání finanční, které dělo by se na úkor už sdostatek okradeného národa. Nejde jim o peníze, ale 0 spravedlnost a právo, o to, aby se jim komunistický zloděj nemohl posmívat beztrestně zpoza plotu ukradené^ chaloupky. Zloděj ochranou zákona České země dosud si jistý, pokud okradl s pomocí bolševického státu exulanta a výnos tohoto zločinu mu osvobozená vlast velkomyslně přiznala. Ten zaměstnanec sněmu, citovaný v úvodu, měl pravdu. Exulanti chovali se důstojně, dávali najevo kulturu ducha 1 jazyka. Kritické slovo nechť padne, ba padnout musí, na adresu věru nedobrovolného moderátora neformálního setkání dra Výborného, který sice mluvil výborně a obecně positivně, ale kterému přítomný JUDr Milan Hulík na místě dokázal, že řeč pronesená byla plná omylů a za daného právního stavu země i docela prostě legálně neproveditelných. To by se předsedovi Ústavně-právního výboru - soudím - stávat nemělo. Předlohu zákona, která by nedobrý a zlodějům nadržující právní stav upravila, slíbili podpořit nejen přítomní zástupci koalice, ale i pan Wagner z ČSSD. Vypukla z toho menší verbální potyčka mezi moderátorem z koalice a zástupcem ČSSD, kdo vlastně za to může, ale přehnala se naštěstí brzy. Zákonodárce Payne účasten nebyl, omluvil se však v souvislosti s jinými naléhavými úkoly, které zákonodárci zajisté vždy mají, a budiž mu to tedy přičteno k dobru. Co na závěr? Bylo dobré, že se stalo co se stalo, neboť je vždy dobré, když se lidé stačí domluvit. Pokud pak jde o empirickou zkušenost dneška doma, inu, Karel IV. měl potíže a neuspěl v prosazení svého kodexu (nikdy se mu to nepodařilo). V preambuli totiž bylo cosi o zásadě dobré vůle. Ducha dobré vůle při řešení možně vzniklých sporů vzpomíná i docela obyčejná smlouva o koupi nemovitosti ve státě Kalifornii v USA, ale v Zemích českých se prozatím podobné přihlášení se ke vzpomenuté zásadě nevyskytuje a o praxi snad raději ani nemluvit. Dobrou vůli zajisté předvedli exulanti, zajisté i zákonodárci, včetně onoho předsedy Ústavně-právního výboru tak špatně informovaného o svých vlastních zákonech.. Jak však už svět běží, prozatím to nevypadá na to, že by se zloději měli začít třást strachem z toho, že je spravedlnost připraví o ukradené. Tato „revoluce“ přišla přece hlavně proto, aby se zloději mohli cítit více jisti. JAN BENEŠ hrách ve švýcarském Sv. Mořici byl ve vedení čs. výpravy i dr. Guth-Jarkovský. Čechoslováci byli ubytováni v hotelu, jehož neodmyslitelnou součástí byla i rozlehlá jídelna. Jednotlivé stoly byly označeny vlaječkami států. Zde již časně každé ráno vysedával osamocen u snídaně nestor čs. olympioniků, neboť ostatní měli ještě půlnoc. Ofrakovaný vrchní, ovládající plynně světové jazyky, si usmyslel, že své hosty překvapí nějakou jednoduchou frází v jejich mateřštině. Zašel hned první den za našimi hokejisty a požádal je, aby ho poučili, jak se řekne česky „Přejete si noviny, pane? " Naši hoši mu ochotně vyhověli a pan vrchní se frázi několik dnů pečlivě učil, neboť čeština je jazyk nesnadný. Když si byl jist a nechal se pro jistotu svými učiteli přezkoušet s tím, že delegáta a doyena výpravy překvapí, přistoupil příštího rám v prázdné jídelně ke stolu a miévaje kávu z alpakové konvice se mírně naklonil a s příjemným úsměvem se otázal: „Chch-ceš facku, bejku?" * Nikdy jsem nebyl olympionikem a tak jsem tuto příhodu nezažil. Nevím, jak zareagoval bývalý hradní ceremoniář a jak se tvářil švýcarský pitigl. Historku mi vyprávěl Vovka Kobranov na Pankráci m „Třetím Bé", kde jsme v prvních měsících 1950 čekali m „převýchovu". Zas budou zimní olympijské hry a sjedou se reprezentanti z celého světa. Jistě nebudou mezi nimi chybět ani srandisté. A tu se vtírá neodbytná otázka. . . . . . . . . . . ale ta je přece v titulu! OTA RAMBOUSEK POLYGON 1/94 25 [pageend27]Kdo jste, pánové - kdo jste, pane ? JlŘÍ ŘÍHA Část třetí: výměna herců 1990 - 1991 Podrobnosti událostí konce roku 1989 a počátku 1990 jsou již dostatečně známé, takže není třeba se jimi zabývat do všech detailů. Předseda federálního parlamentu, brežněvofil Alois Indra, odchází ze své funkce. Předseda vlády Adamec činí totéž a doporučuje, aby sestavením nové vlády byl pověřen komunista M. Čalfa, dřívější osvědčený legislativec na předsednictvu vlády. Tak se tedy i stalo. Gustáv Husák, president státu, který si vysloužil název jako „Absurdis- tán“, jmenuje vládu novou, která již byla částečným výsledkem jednání široce pojaté oposice, ale i s účastí komunistů. Ministrem obrany se stává gen. Vacek, min. zahraň, věcí Jiří Dienstbier, min. fin. Václav Klaus, min. zahr. obch. A. Bar- čák. V této vládě zůstalo neobsazeno místo ministra vnitra, které bylo svěřeno do péče místopředsedům vlád v čele s J. Čarnogurským. V tomto praktickém bezvládí na vnitru dochází ze strany StB k nejobsáhlejší skartaci materiálů, a to i těch, u kterých by podle předpisu o povinné archivaci nepřicházela v úvahu. Dochází k rozsáhlé skartaci i t.zv. protokolu o výslechu různých disidentů, které by po přečtení mohl někdo velice snadno zaměnit spíše za agenturní zprávu. Teprve později byl jmenován ministrem vnitra lidovec R. Sacher, kterému je přisuzováno vytvoření t.zv. „Z“-fondů. Zjevně unavený Husák přijímá nové členy vlády na Pražském hradě. Téměř hned resignuje, balí a odjíždí do Bratislavy. 29.12.89 je zvolen presidentem ČSSR velící disident Václav Havel. Nemohu a nechci si odpustit presentaci humorné přehlídky Hradní stráže, kterou nový president po svém zvolení vykonal v kalhotách, jež délkou nad kotníky budily dojem, že president očekává přechod brodem. Nedobří lidé tvrdí, že tomu bylo proto, že byl rozdíl ve velikosti muže ve chvíli, kdy jako ještě nikoliv presidentu mu byla brána míra na šaty, a ve chvíli, kdy již presidentem byl. Doufám, že tato moje slova nenaplňují skutkovou podstatu trestného Činu hanobení představitele státu (6 měsíců až dva roky nepodmíněně). V případě, že bych opět narazil, jako se mi to stalo v roce 1967, žádám předem o udělení milosti. Výjimečnost osoby Václava Havla tkví také v tom, že se v krátkém časovém období stal hlavou tří státních útvarů, a to ČSSR, ČSFR a ČR. Velmi diskutabilním a nedobrým počinem na samém počátku své president- ské funkce bylo udělení velkorysé a značně rozsáhlé amnestie. Kromě vězňů svědomí se rázem ocitlo na svobodě značné množství kriminálně závadových osob a nenapravitelných recidivistů. Vězni byli propouštěni v zimním období zpravidla v tom oblečení, v kterém do vězení přišli. V mnohých případech bez dostatečných finančních prostředků a oblečení. Nádraží a přilehlé prostory byly jimi přeplněny. V Praze se stala situace kritickou. Zřizování přechodných ubytoven pro propuštěné vězně se stalo problémem charitativních organisací a orgánů starých struktur státní správy. Mohu sám potvrdit, že většina propuštěných s kriminální minulostí své uvěznění presentovala různými nepravdivými legendami s politickou motivací. Občanskou veřejností nebyla tato velkorysá amnestie přijata dobře. Havlova neuváženost - podle mého soudu - byla nepochybně motivována příliš idealistickým pojetím humanismu, napáchala velké škody ve veřejném mínění a byla startovací čarou prudkého zvýšení kriminality. Bezpočet propuštěných je v současné době ve vězení znovu a nebo stíháno za další trestnou činnost kriminální povahy. To byl jeden z mnoha problematických činů započatého roku 1990. V závěru druhé části příspěvku (Polygon 8/93) jsem se zmínil, že se na politické scéně a v orgánech státní správy a místní samosprávy objevuje řada nových jmen, mnohdy i velmi problematických. Bez nutnosti konkrétní personifikace je možné tento vývoj kvalifikovat jako zcela logický, odpovídající převratnému a hektickému období. Na úrovních regionálních orgánů státní správy a místní samosprávy docházelo v průběhu prosince 1989 a ledna 1990 kt.zv. vnitřním změnám. Tyto změny spočívaly ve výměně funkcionářů ze starých kádrů s minimální účastí nových po- převratových aktivit. Pro širší účast nových aktivit nebyly vytvořeny zákonné normy. Teprve přijetím zákona o koopta- cích, který měl omezenou platnost do konce března 1990, bylo možno likvidovat komunistickou přesilu. To byl velmi prozíravý krok tehdejšího, již rekonstruovaného federálního parlamentu, kterým byl zcela vážně narušen záměr starých struktur včetně StB o zakonservování poměrů na regionálních úrovních a vytvořit tak možné předmostí pro zabrzdění reforem uvnitř celé společnosti. Hegemonie komunistů se začala hroutit nejen na vedoucích postech ve státě, ale i na úrovních měst a obcí. Je samozřejmé, ale i pro tuto dobu zcela normální a logické, že vývoj nebyl bezchybný. Je příznačné pro každé převratové období, že svou příležitost uplatňují i ti, kteří by ji v ustálených demokratických poměrech nikdy uplatnit nemohli. Široce rozložená působnost Občanského fóra umožňovala aktivitu i lidem, kteří, jak se později ukázalo a stále ukazuje, nemohli a nemohou obstát z důvodů své politické, ale i morální minulosti. Malé odbočení Bylo by vhodné srovnat poměry a situaci t.zv. obrodného procesu z let 1967- 68 se situací v roce 1989. V létech 1967 a 1968 šlo - dle dostupných pramenů - především o palácový puč v rámci vedení KSČ, kterému nelze upřít jistě liberalisační snahy, ale v době, kdy občanská veřejnost ještě mohla věřit (z počátku) v reformovatelnost komunismu jako systému. Vnitřní „isolacionis- mus“ jakýchkoliv názorových proudů uvnitř komunistických hierarchických struktur a nepřijatelnost komunistické ideologie ze strany západních demokracií nemohly zajistit pro tento reformismus žádnou výraznou a efektivní podporu. Duch Jalty a působení Brežněvovy doktríny udusilo reformní hnutít.zv. Pražského jara dříve, než by skončilo samo, 0 čemž není pochyb. Komunismus je prostě nereformovatel- ný! Komunistické strany mohou v pluralitním systému existovat - ještě nějaký čas, ale jenom jako politické strany -, nikoliv však jako státo-strany. Křísit a uvádět v život tento systém by bylo totéž, jako křísit a vyvolávat z politického pohřebiště k životu různá hnědokošilatá a černokošilatá hnutí z minulosti. Konec odbočení Positivnímu vývoji v zahraničně-poli- tické oblasti nové postkomunistické vlády exkomunisty M. Čalfy pomohly především aktivní a vstřícné kroky západních demokracií. Demolice železné opony a otevření hranic bylo významným činem dalšího exkomunisty a disidenta Jiřího Dienstbiera ve funkci ministra zahraničí. Zrušení celé struktury StB jako složky likvidovalo poslední naděje těch nejzatvrzelejších zastánců starých pořádků a nedemokratických metod vlády „elitní" menšiny nad většinou národa. Mnozí, zejména však řadoví komunisté pochopili, že éra vlády jedné strany, která jim zajišťovala řadu osobních výhod, je v nenávratnu. Ti, kteří zastávali významnější funkce v hospodářském systému a ekonomice, zahazují hromadně své stranické legitimace jako neplatné vstupenky do ráje a s úspěchem větším či menším se integrují do nových poměrů a struktur. 1 přes zákonem stanovená moratória do26 POLYGON 1/94 [pageend28]chází k převodům majetků na nově vznikající subjekty. V mnohých případech se tito pánové ani nemusí stěhovat do jiných objektů a kanceláří. Dokonce se zdá, že jim i ta stará židle přirostla k zadku za léta, která na ni strávili. V počátečních fázích bylo však nezbytné přijmout služby těch méně poplatných dřívějšímu režimu, neboť jejich poplatnost nebyla dána jimi samotnými, ale čtyřicetiletou existencí selektivního systému totalitního režimu, který pod prostým existenčním tlakem na jednotlivce tuto poplatnost tvrdě vyžadoval. Ve svých důsledcích šel až na úroveň fysické likvidace v době stalinských exscesů. Otravování života a potlačování občanských svobod bylo běžnou praxí. Bylo, je a bude nutné ze špiček našeho života elimitovat vliv těch, kteří tento systém v minulosti iniciativně udržovali, legislativně mu vytvářeli prostor a tím se stali součástí pilířů nekontrolovatelného, nedemokratického mocenského systému. Je mnoho těch, kteří se domnívají, že v tomto směru máme značné dluhy. Byl sice přijat tolik diskutovaný lustrační zákon, ale jeho působnost je problematická. Více působí v oblasti občanské nesnášenlivosti, skandalisace, než tam, kde by měl působit skutečně. Je proto v podstatě k ničemu. Mnoho příkladů by tuto skutečnost mohlo dokumentovat. Řada privatisovaných podniků se stává útočištěm pro kamarády kamarádů. Z aritmetické řady závislostí se stává řada geometrická. Zatímco si parlament hrál s pomlčkou a jinými nepodstatnými záležitostmi, vedle těch důležitých, opevňovala se stará garnitura v nižších postech a podnikatelských sférách s použitím všelijakých pochybných financí. Když je po čase tomuto problému věnována částečná pozornost, je již řada věcí neprůhledných a mimo dosah zákonných norem. I to mohlo být ve scénáři všemocné StB, která měla mnoho let času, aby vypracovala různé varianty transformace a ukrytí pro všechny případy. Tato bohulibá organisace stačila svým pachem zasmradit na dlouhou dobu naše okolí, včetně vytvoření atmosféry občanské nesnášenlivosti. Závěr: Od Absurdistánu k Hulvátistánu? Absurdistán se stal pojmem minulosti. Takto pojmenovaný státní útvar punco- vaný normalisačním režimem komunistické nomenklatury byl sesazen s trůnu nekontrolované moci v roce 1989-1990. Berme to jako jeden z historických faktů. Nic v životě, pokud je to skutečný život, není absolutně dokonalé a bezchybné. To, že se dodnes vypořádáváme s nedobrým dědictvím minulosti, ať již vice či méně úspěšně, je dáno přemírou problémů nastolených předchozími 40 lety, ale také tím, jakým způsobem tak činíme a komu jsme všichni tento obtížný úkol svěřili k řešení. Lze mít výhrady k počínání kohokoliv. Český jazyk má bohatou slovní zásobu. Při poměrně slušné míře naší vzdělanosti a úctě k mateřskému ja- zyku je nekultúrni a neetické své výhrady presentovat hrubým, arogantním ba přímo sprostým způsobem. V tomto případě není degradován ten, koho jsem veřejně nazval prasetem a hovadem. Tím jsem se zcela evidentně degradoval sám. Existuje přece způsob, když cítím oprávněnou potřebu, abych někoho poslal tam, kde záda přestávají mít slušný název, úplně jinak. V současné době stoupá míra vzájemné agresivity, netole- rance, neúcty a nekultúrnosti v jednání, bez ohledu na míru a věcnost problémů a vzájemného postavení. Tento jev je velmi častý i mezi občany bez rozdílu věku. Bylo by velmi špatné, ba přímo zavrženíhodné, aby po éře Absurdistánu byla nastolena éra jakéhosi Hulvátistánu! Kdo jste, pane - kdo jste, pánové? Otázka? Zcela jistě! Na tuto otázku by se patřilo uvést konkrétní jméno. Jména jsou. Čtenářům v Kanadě, USA či v Austrálii nic neříkají. Pro ně je důležité znát aktuální situaci ve své vlasti. Kdo jste, pane - kdo jste, pánové? - to by se měli ptát lidé ve svém bezprostředním okolí a jsem přesvědčen, že velmi dobře vědí, komu tuto otázku položit. Měli by se ptát - ale asi již nebudou, mají toho již dost! Je to však škoda, neboť sami ke své vlastní škodě odkládají řešení věcí, které by se ještě řešit daly! 19. ledna 1994 ■ Fialka bez vůně Jmenuje se Michal Fialka a je komentátorem pražské Lidové demokracie. A zde také napsal poznámku „Emigranti a bývalá vlast“ (30. prosince 1993). Člověka již zarazí titulek. „Bývalá vlast“ - pro statisíce lidí, kteří opustili Československo v době komunistického režimu, zůstalo Československo stále JEJICH vlastí. To se jen dočasní rudí mocipáni snažili lidem vsugerovat názor, že ten, kdo odešel do exilu, nemá již se svou vlastí nic společného, že je „bývalá“. Inu, i zde se projevuje komunistická propaganda - více než čtyři roky po pádu Husáků a spol. Ale Michal Fialka v podobném duchu uvažuje i v samotném článku. Jako doklad svého tvrzení, že Češi a Slováci pro svou vlast činí dost málo, ba skoro nic, se dovolává svědectví bývalého šéfa čs. vojenského zpravodajství, generála Františka Moravce. Ten prý měl podobný poznatek. Škoda, že Michal Fialka nezná více dějiny čs. zpravodajství a odboje. Pak by zjistil, že v zahraničí byly stovky Čechů a Slováků, kteří - i když se z vlasti odstěhovali před léty - pro tuto vlast něco vykonali a za tuto „práci“ zaplatili i životy. Bylo tomu tak např. ve Francii, v Holandsku, v Jugoslávii a dalších zemích. A pak: Prý je možno v současné době pozorovat činnost propolských, proslo- venských či promadarských lobby - ale Češi v zahraničí pro svou vlast nedělají prakticky nic. Michal Fialka zřejmě nezná jména Cechů, kteří nejen svou vlast činností v exilu proslavili, ale pro ni stále něco dělají. Jmenovat jedno ... deset ... sto jmen by bylo málo. A stejně bychom na někoho zapomněli. Ale stačí se jen seznámit s jmény Čechů v kultuře, vědě, sportu, v politice západního světa a pan Fialka by musel, kdyby byl objektivní, dospět k jinému názoru. Pokud by ovšem chtěl... Nebo: Češi žijící v zahraničí se prý domáhají volebního práva ve své zemi. Něco, co je pro Michala Fialku neslýchané. A zde si jako zastánce svého argumentu vypůjčil dokonce názor Václava Havla. Nehledě na to, že i Václav Havel se může mýlit, a také se mýlí, nejedna demokratická země má volební právo pro své občany žijící mimo její hranice. Je tomu tak v Německu - a dokonce i v Rusku. Proč se hlasu exulantů bojí v České republice? A nakonec: Exulanti se prý v podstatě sjednocují jen v jednom - ve svém úsilí získat zpět své majetky, které jim zabavili komunisti. Zaprvé na tom, že někdo chce svůj ukradený majetek zpět, není nic odsouzeníhodného, ale něco, co každý soudný člověk musí podpořit. Podle M. Fialky by v případě navrácení majetku mohla vzniknout nejedna „nová křivda“. Komu by se ukřivdilo? Tomu, kdo tyje z něčeho, co mu nepatří? Inu - Michal Fialka vypustil pomocí Lidové demokracie do světa komentář, nad kterým se lze jen trpce usmát. Je to snůžka názorů, které se podobají svazku tlejících, páchnoucích fialek. -rst- POLYGON 1/94 27 [pageend29]"Existuje v ČR problém špinavých peněz?" To je otázka všech otázek, protože kdo si vzpomene na výrok „sametového“ ministra financí ČSFR Václava Klause, že on nezná špinavé peníze, neboť jejich původ nedokáže spolehlivě odlišit od těch čistých, ten jistě bude tušit, o čem chci psát. Již v Polygonu č. 4/92 ve článku „ČSFR - ráj pro podvodníky nebo výkladní skříň cynismu?“ jsem se tímto problémem částečně zabýval. Jelikož je toto téma stále velmi živé a zejména v poslední době velmi často diskutované jak doma, tak i exulanty v zahraničí, přiložím opět polínko do ohně. Zkusíme se na celou věc podívat očima policistů. V prvé řadě musím výrok pana Klause 0 nemožnosti rozlišení původu peněz a způsobu jejich nabytí označit za nehorázné ohlupování občanů, nebo za alotrii. Hned vysvětlím oprávněnost mého tvrzení. Každý občan ČSSR, později ČSFR, zapojený do pracovního procesu, podléhal velmi přísné, několikastupňové a velmi spolehlivé kontrole i evidenci svých legálních příjmů i svého majetku. Veškeré potřebné údaje ke konkrétní osobě, týkající se zdroje a výše příjmů, bylo možné naprosto spolehlivě a rychle zjistit u mzdové účtárny organizace, u níž byla zájmová osoba zaměstnána. Každá účtárna měla perfektní přehled o všech zaměstnancích, v archivu bylo možné nalézt vše potřebné týkající se finanční stránky: základní plat, přesčasy, příplatky, odměny, státní příspěvky atd. Další institucí, kde byly soustředěny potřebné informace, byla Finanční správa, která fungovala na všech okresech, a v neposlední řadě je nutné uvést 1 Úřad důchodového zabezpečení, který měl a má naprosto perfektní přehled 0 druhu a délce zaměstnání všech čs. občanů i výši jejich příjmů. Únik z tohoto kolotoče je prakticky nemožný, takže v případě opravdového zájmu čs. úřadů zjistit výši a rozsah legálního zdroje příjmu za celé časové období pracovní činnosti každého československého občana nebyl vůbec žádný problém. Z tohoto základu pak bylo možné vycházet při porovnávání skutečného stavu movitého 1 nemovitého majetku osoby, která by chtěla vstoupit do privatizačního procesu. To nebyl také vůbec žádný problém s ohledem na pečlivou a přesnou evidenci majetku u příslušných státních institucí a peněžních ústavů, které byly rovněž pod státní kontrolou. Zcela lapidárně vyjádřeno, veksláci v podobě invalidních důchodců, řezníci a zelináři, prostitutky apod. by velmi těžko mohli legalizovat milionové částky vkládané do privatizovaných objektů. Považuji skoro za vyloučené, aby drtivá většina československých občanů mohla z pracovního poměru ušetřit částku přesahující 300 tisíc Kčs. Když se podívám na průměrné výdělky každoročně zveřejňované ve statistických údajích a odečtu z toho určité procento daně, náklady za byt, stravu a ošacení, vyjde nám, že i toto číslo je značně nadnesené. Ale budiž! Procento čs. občanů, kteří mohli ušetřit ještě více, je mnohem menší než se zdá, a proto jejich případná kontrola by si nevyžadovala nijak velký aparát lidí na jednotlivých okresech a nebyla by ani časově náročná. Kdo tvrdí opak, pak neví, co říká. "Cos to neříkal o těch špinavých penězích?" TEXT: JAN BENEŠ, FOTO: MARTIN PŘIBYL Kdyby „sametová“ vláda ČSFR měla skutečný zájem eliminovat vstup nelegálně získaných finančních prostředků do procesu privatizace, nebylo nic snadnějšího, než pouze uzákonit příslušné postupy pro prokazování zdroje příjmu a legálně získaného majetku u všech, kdo projevil zájem o nákup privatizačních jednotek, jež se vydražovaly za horentní sumy, které vysoko přesahovaly legální možnosti čs. občanů. Nemusím snad ani podotýkat, že většina „podnikatelů“ platila v hotovosti a nezatěžovala se zbytečným úvěrem, který se pohyboval kolem 20% skoro u všech bankovních a peněžních institucí. Na to však „sametová“ vláda ČSFR v čele s finančníky a opěvovaným prezidentem hodila bobek a raději se donekonečna povídalo o morálce, vzájemném porozumění a lásce k bližnímu. Zvláště moudře to pak vyznělo v souvislosti s doporučeným utahováním opasků jako o nezbytném a nutném zlu, které bude provázet po určitou dobu transformační proces československé ekonomiky. Kdo si však tyto opasky utahovat musel a kdo naopak ve stejné době si je povoloval, je - myslím - dostatečně známo. Hlavně když víme, komu za to můžeme zcela adresně poděkovat. Díky nezvykle lidskému přístupu našeho presidenta a moudrosti vládnoucích odborníků si mohl nejrůznější kriminální živel beztrestně a pohodlně vyprat své špinavé peníze a stát se tak jedním z pilířů československé ekonomiky. Dalším, neskonale horším problémem je příval špinavých peněz do ekonomiky ČSFR, potažmo ČR, ze zahraničí, a to díky obrovským dírám v legislativě, které tam (jistě zcela účelově) zanechali naši nejlepší. Během necelého čtyřletého údobí se Čechy staly doslova rájem ma28 POLYGON 1/94 [pageend30]fiánských bossů nejrůznějších národností, kteří pohodlně a hlavně bezproblémově investují a perou 4e vlitém/'Podstát ným pro tuto skutečnost je především to, " že ČR patří k několika málo zemím světa, kde lze nejsnáze a bez rizika vyprat jakékoliv peníze. U nás totiž nemají peněžní ústavy povinnost hlásit příslušným orgánům potírajícím zločin vklady od určité výšky., jako je tbnriu v USA ’ nebo; v Austrálii. Naše předpisy V podobě za-s konných norem rovněž neukládají peněžním ústavům povinnost oznamovat případy, u nichž vzniklo podezření, že peníze pocházejí z organizovaného zločinu, jako je tomu např. ve Francii nebo v Anglii, či*V Německu. Kdo za tento zcela skandálnístav nese především Odpovědnost, není nutné zdůrazňovat. Pomýšlet na vstup.do Evrop- , ské unie a přitom veŕejnéa bez uzardění vykřikovat, že problém špinavých peněz v ČR není aktuální a že se v daném pří-/ pádě jedná pouze o nafouknutou bublinu nekompetentními a nezodpovědnými no-., •vináři, může jen zcela bezcharakterní,, nepoctivý a nezodpovědný politik..Charakterní politik by něco tak nehorázného nikdy neřekl, protože ten velmi dobře ví, že proti špinavým penězům je zapotřebí bojovat všemi zákonnými prostředky, a pokud náhodou schází, zasadil by se 0 to, aby potřebný legislativní mechanis-: mus byl okamžitě vytvořen, -o ' Každému politiku s rovnou páteří je známo, že i malé prodlení může, přinést - nenapravitelné škody. Zavírání očí před tímto závažným problémem, snaha o je- ' ho bagatelizaci nebo již samotné akceptování přítomnosti špinavých peněz v národní ekonomice vystavují Českou republiku nejméně dvěma rizikům: a) že špinavé peníze dříve či později totálně zkorumpují veškerý mocenský a bankovní systém v zemi, bi že CR budou ostatní civilizované země západní Evropy právem podezírat z podpory organizovaného zločinu, který u nás již zapustit hluboké kořeny. Postoj české legislativy i exekutivy k tomuto problému je velmi citlivým,pka- zatelem morálního i ekonomického stavu společnosti. Legislativa České republiky doposud neumožňuje kriminalistům, kteří, vyšetřují trestné činy organizovaného zločinu ve spojení s praním špinavých peněz, získávat potřebně údaje ö'd peněžních ústavů, protože vše je kryto tzv. bankovním tajemstvím (je zajímavé, že „komunistický“ paragraf 132 tr. z., chránící státní a družstevní majetek, jakož 1 majetek společenských organizací před rozkrádáním, byl okamžitě po listopadu 1989 zrušen bez náhrady, ale bolševické ustanovení o bankovním tajemství nikoli!!!). Možnost prověřování bankovního konta s podezřelým finančním obnosem až po zahájení trestního stíhání vyšetřovatelem policie nebo prokuratury není prak- DYCKy sme si přáli svobodnejnovej rok. tož ted radši zase štastnej a veselej. ticky k.ničemu. Systém propírání peněz , získaných kriminální činností je vymyšlen tak důkladně, že je postižitelný většinou ppuze, v okamžiku, kdy peníze proudí přes tzv. vyčkávací konta, která jsou po uskutečnění operace okamžitě rušena a firmy, jež stály u jejich zrodu, jsou zavírány nebo prodávány jiným firmám, takže celá propírací větev mizí dříve, než čeští kriminalisté v důsledku současného stavu legislativy mohou účinně zasáhnout. Pro každou renomovanou banku na Západě je otázkou cti mít spolehlivé bezpečnostní oddělení s ještě spolehlivějšími bezpečnostními inspektory, kteří banku chrání jak před nepoctivými vlastními zaměstnanci, tak i před možnými škodami, které by jí mohly vzniknout v případě odhalení, že propírací operace s nelegálními finančními prostředky proběhla s její účastí. Jak již bylo řečeno dříve, v některých zemích majíbankovní úřednici ze zákona povinnost okamžitě upozornit kriminalis- ty, že určité konto se jeví podezřelým nebo něco na něm nehraje. Takováto spolupráce bankovních bezpečnostních inspektorů a kriminalistů, potírajících organizovaný zločin, je u nás díky postojům vlády a zejména zákonodárné moci , K problematice špinavých peněz zatím jenom pouhým snem. Na druhé straně nelze přehlédnout, že o torpto tématu začínají v českých sdělovacích prostředcích hovořit a rozumovat lidé typu dr. Pavla Rychetského, který jako místopředseda vlády ČSFR pro legislativu napáchal tolik škod, že to bude trvat léta, než se napraví, a on má tu drzost ještě k této problematice veřejně vystupovat a rozdávat jiným rady. Já sám jsem jej nedávno slyšel v jednom rozhlasovém pořadu, kde upozorňoval na možnost proprat špinavé peníze v podobě investic prostřednictvím nejrůznějších investičních společností, které nemají v ČR ze zákona vůbec žádné omezení, a kontrolovat tyto společnosti je prakticky nemožné. Je zajímavé, že doposud dr. Rychetskému nikdo v Čechách nepoložil otázku, kde se zrovna nacházel, když vznikala zákonná předloha pro zakládání, činnost a kontrolu těchto společností. Pokud vím, tak ten právní paskvil vzniknul a byl realizován ještě předtím, než Rychetský opustil svůj úřad, za jehož řízení byl odpovědný. Zatím to tedy v problematice praní špinavých peněz vypadá tak, že novela trestního zákona, projednávaná ve druhé polovině listopadu 1993, byla schválena bez přijetí návrhu předsedy branného a bezpečnostního výboru V. Šumana, aby banky byly povinny zaznamenat na zvláštní formulář každou platbu nad sto tisíc korun. Z úst našich zákonodárců pak bylo slyšet, že tuto úpravu bude možné zapracovat až do chystaného zákona o bankách, který se bude projednávat někdy na jaře nebo v létě. Nechrne se v tomto ohledu překvapit Klausovým kabinetem. Znamená to taky, že praní špinavých peněz v ČR má omezit až bankovní zákon a na jeho příslušné ustanovení jsem opravdu velmi zvědav nejen já. ALEXEJ ŽÁK POUYGON 1/94 29 [pageend31]Konej svou povinnost a nech jednat bohy MILAN HULÍK OSOČENÍ se jmenuje poslední (226.) svazek, který vydalo nakladatelství Slxty-Elght Publishers ve spolupráci s VONO (Výborem na ochranu nespravedlivě osočených) a na jehož obálce je Goyova kresba »Pravda obklíčená duchy temnot<. Nejenom působivá kresba, ale velmi působivá kniha! V devíti odděleních jsou seřazena vyprávění těch, kteří se brání proti osočení, že byli dle registru svazků, otištěného v Necenzurovaných novinách, vědomými agenty komunistické Státní bezpečnosti. Někteří z údajných spolupracovníků, pokud již zemřeli, jsou obhajováni svými příbuznými. Hned úvodem je třeba říci, že tato kniha je obžalobou komunistického režimu a jeho „meče a štítu“, zrůdné organizace StB. Tase samozřejmě dopustila těžších zločinů než bylo vydírání občanů a jejich nucení ke spolupráci se Státní bezpečností. Popravení a umučení v 50. letech jsou toho nejvýmluvnějším svědectvím. Přesto nezůstávají osudy lidí, popisovaných v knize, méně otřesné, jejich tragika je umocněna skutečností, že jejich osudy dovršil svým postihem i režim demokratický, či za demokratický se považující. To vše pochopitelně za předpokladu, že jejich svědectví jsou pravdivá. Ale nepolemizujme o pravdivosti a nevyčítejme těm, kteří přiznávají své schůzky s estébáky mimo svá pracoviště či „úřadovny“ StB, nedostatek prozíravosti a vezměme za svou argumentaci, že i skutečný souhlas ke spolupráci učiněný křivě s vědomím, že lež je dovolená zbraň vůči nepříteli, a nepovažujme za agenty ty, kteří informovali tak, aby poškodili komunisty a kolaboranty a pomohli slušným. Nepodivujme se nad skutečností, že ti, kteří způsobili, že StB vůbec existovala a mohla disponovat svou mocí, v žádném seznamu nejsou a konstatujme bez rozčilení, že nejodpovědnější představitelé KSČ jsou dnes našimi váženými spoluobčany a podnikateli, kteří roztáčejí kola nových, tentokráte ovšem „kapitalistických pětiletek“. Tolerujme i to, že vůbec v žádném registru nejsou ani ti, kteří udávali na základě své stranické povinnosti a životní ideologie, nebo to měli přímo v popisu své práce. S tím vším se smiřme, protože nám nic jiného nejspíš už nezbývá! Můžeme snad kritizovat ještě i pravicové politiky, kteří iniciovali či dovolili přijetí nespravedlivého lustračního zákona (nezapomínejme ani na to, co předcházelo jeho projednávání a průběh jeho schvalování ve federálním shromážděni'). A jestliže po příchodu sametové revoluce, ještě v „císařových nových šatech“, protože její dres právního státu se teprve na její míru šije, by skutečně měli být postihováni nevinní lidé, zatímco ti nejvinnější si užívají plodů své viny - pak nám skutečně nezbývá, než spojit své ruce a znovu zpívat: „We shall overcome...“. Zda jednou budeme opravdu dál, o tom nerozhodne ani náš návrat do Evropy, ani úspěšné tržní hospodářství a ani eventuální „směnitelnost“ koruny k marce v poměru 1:1. Dostat se dál znamená nejen minulost prožít a nechat ji za sebou, ale také vzít si z ní mravní poučení a vyrovnat se s ní fair-play. Německý výraz „Vergangenheitsbewältigung“ - zmocnění se minulosti - to výstižně označuje. Tak jako to nedokázaly „pirátské“ seznamy Petra Cibulky, nedokázala to ani kniha Osočení, i když obojí je svým způsobem pokusem o návrat morálky. Je zbytečné argumentovat odkazem na mezinárodní normy o ochraně lidských práv, nemá cenu psát učené traktáty, komu a čemu odporuje lustrační zákon - to vše je jen jedna strana mince, kterou si hodila sama StB. Nevím, zda se někdo zamyslel nad tím, proč zmizela evidence I. správy StB (rozvědky) a nalezly se právě registry II. správy (kontrarozvědky). Ti, kteří pracovali proti demokratickým zemím Západu a dnes spí nebo byli uloženi k ledu, mohou být svou budoucí event, aktivitou velmi dobře využiti k účelům, které budou zase světit prostředky, byť ve prospěch jiného zaměstnavatele. Naopak ti, kteří se ocitli, ať již vědomě či nevědomě, v registrech II. správy StB, mohou posloužit i po smrti svého stvořitele. Ostatně leckterý právník a každý notář ví, co dokáže mezi pozůstalými způsobit šikovně napsaná závěť nebo vhodně nasměrované dědictví. A tak dnes mnozí komunističtí prominenti prostřednictvím špinavých peněz (které „u nás neexistuji’') a svých kontaktů obratně využívají všech výhod, které jim poskytla „něžná revoluce a sametová demokracie“, a političtí vězni komunistických lágrů se náhodně potkávají se svými vězniteli a mučiteli při procházkách v parcích namísto v soudních síních, jak by se slušelo u národa směřujícího k opravdové slušné demokracii a právnímu státu. Není třeba se tím vzrušovat, jsme přeci všichni vinni. Někteří sice více, jiní méně, ale zprůměrováno nám to vychází stejně. A je tedy nakonec úplně jedno, jestli někdo stál na tribuně a mával seshora na „lid poddaný“, zatímco jiný mával zdola, a někteří tyto slavné svátky slavili jen patkou chleba navíc v „Nápravně výchovných zařízeních“. Nakonec i ten generální pardon může být řešením. Pak je ale třeba se smířit s tím, že budou nejen „osočení“, ale i potrestaní zločinci včetně vrahů. Nechť mi odpustí ti nespravedlivě uvedení v registru svazků StB, ale jejich hořkost a utrpení je přece jen menší než utrpení těch, 30 POLYGON 1/94 [pageend32]kteří zůstali po pověšených, umučených a zastřelených na hranicích (a nejen tam). Nepíši to proto, abych se tím utěšil, ani proto, abych je odkázal na vyšší spravedlnost, když boží mlýny u nás po 17.11.1989 melou (?) - řečeno velmi jemně - dost podivuhodně. Píši to proto, abych seřadil priority. Lustrační zákon a pravicoví politici, kteří způsobili lustrace nespravedlivě obviněných, jsou zajisté vinni, nedbali mezinárodně-právních předpisů a zanedbali princip posouzení individuální odpovědnosti. Vinen je i Petr Cibulka, který vydal seznamy sestavené na základě jemu neznámých mechanismů. Vinna je StB, která vydírala a „presovala“ své oběti. Vinna je KSČ a jejich představitelé. Tento kolotoč viny je jako definice kruhu. Všichni jsou vinní a nikdo není odpovědný, ani za poslední oběti, kterými jsou osočení (naše úvaha se týká jen těch skutečně osočených, nikoliv právem pranýřovaných). Tento stav je jen zcela logický důsledek, a to první důsledek nevyrovnání se s minulostí. Je to daň za sametovost naší „revoluce“. Režim, který nepotrestal zločince, zcela zákonitě nemůže poskytnout ochranu a satisfakci „jen“ neprávem osočeným. * * * Vilém Prečan, ředitel Ústavu pro soudobé dějiny AV ČR, to ve svém článku „Minulost - bitevní pole současníků“, uveřejněném v Mladé frontě DNES 29.10.1993, vystihl zcela přesně: „...národ, který se ještě nedokázal vyrovnat s fenomény posledních 50-60 let své minulosti, včetně chování velké části obyvatelstva za německé okupace, slabostí tehdejšího odboje a rozměry kolaborace (nesouměřitelné s jinými okupovanými národy - pozn. autora), s řešením německé otázky, s vnitřními faktory sověti- zace Československa po II. světové válce, tehdejším selháním demokratických struktur, s příčinami prosovětského poblouznění, politickým konjunkturalis- mem, rychlým vlivem protinormalizační- ho odporu po roce 1969, selháním občanských principů, adaptací většiny obyvatelstva na pravidlo reálného socialismu a naposledy selháním české politiky vůči slovenskému fenoménu...“, takový národ musí mít nutně své osočené. V režimu, „v němž je uplatňován princip kolektivní viny a kolektivní odpovědnosti tam, kde je naopak nutno rozlišovat a individualizovať, musí zákonitě vedle obecných viníků stanout konkrétní nespravedlivě osočení! Ti jsou jen první obětí nevyrovnání se s minulostí, další oběti si tato nevyrovnaná minulost najde sama. Bylo by možno skončit závěrečným odstavcem článku dr. Prečana: „...nech- ceme-li, aby potlačovaná minulost zůstávala ohniskem traumat, rozdělovala společnost a vedla k rozněcování politických vášní, je třeba ji zvládnout.“ K tomuto historicko-právnímu apelu je možno udělat vykřičník, po tolika marných otaznících od 17.11.1989. * * * Zbývá konstatovat poslední, vážení osočení a paní Salivarová! Je třeba volat nikoliv „Blaníku, otevři se!“, ale „Archive, otevři se!“ Pravda leží ve svazcích, je ukryta na mikrofiších bývalého archivu SEO FMV (Statisticko-evidenčního odděleno. Teprve po zpřístupnění svazků, jejich vytěžení a právního zhodnocení včetně „znaleckého“ přezkoumání jejich věrohodností, je možno zjistit, kdo byl ukřižován právem či neprávem. Je smutné psát, že to všechno nemuselo být, že akce KLÍN či jakákoli jiná, slaví takový úspěch. Nemusíme se přít o to, co se stalo 17.11.1989. Zcela jistě se nekonala velká revoluce, protože ta se vždy vrhá nejen na telegraf, kasárny, skladiště zbraní, letiště, ale především na archivy tajné policie. Nový demokratický establishment, který si do svého čela postavil zasloužilého či dokonce národního nomenklaturního kádra dr. Čalfu, který nechal šéfa zločinné organizace StB čtyři měsíce po 17.11.1989 ve funkci poradce ministra vnitra, který jako jednu z prvních věcí podepisoval smlouvu s KGB a který archivy FMV zajistil stejným způsobem, jako archivy Úřadu důchodového zabezpečení, přičemž v nich nadále skrývá svá zločinná tajemství StB - musí mít své osočené. I zde bychom mohli rovnat priority, ale na rozdíl od mnoha si nemyslím, že změna znaků a symbolů byla méně důležitá, ale jestliže^ jsme se již nadále neměli jmenovat Československá socialistická republika, pak bylo třeba se reálného socialismu či spíše jeho reality zbavit i otevřením archivů. „Ani náš národ ani váš nebyl tak špatný, abychom ze strachu před pravdou museli zavírat oči ... a nelze se ani smiřovat na úkor pravdy, protože by takové smíření bylo nevěrohodné,“ říká Joachym Gauck, bývalý evangelický duchovní z NDR, dnes šéf úřadu spravujícího a zpřístupňujícího materiály Stasi. Vyrovnat se s minulostí neznamená procesy a nová osočení, byť tentokráte vinných, není to volání po krvi, ale po pravdě. Jestliže se nevrátí pravda do této země, pak již v budoucnu nebude ani trocha těch, kteří svou povinnost konali za německé a pak za komunistické a sovětské okupace. Protože pravda i povinnost mají k sobě blízko, za jistých okolností představují dokonce totéž! Věděl to nejen Jan Hus a T. G. Masaryk, ale i studenti na Národní třídě. Věděli to již staří ňekové, když říkali: „KONEJ SVOU POVINNOST A NECH JEDNAT BOHY". (Britská Kolumbie, Canada, 27.11.1993) H Ke knize „Osočení“ nám poslal dopis čtenář Jan Černý z Brna. Využíváme příležitosti stejného tématu a doplňujeme článek dr. Milana Hulíka stručným obsahem dopisu z Brna, kde se pisatel ptá nás (na což ovšem odpovědět nemůžeme), proč paní Salivarová-Škvorecká do své knihy zařadila také příspěvek Ivo Vyskočila o Alexeji Žákovi (našem dopisovateli), který ho (Žáka) zcela nepodloženě staví do velmi nepříznivého světla. Bez uvedení důkazů Vyskočil píše, že Žák nepřijal zaměstnání, nabízené mu jeho přítelem ve Švýcarsku. Ale proč nepřijal, o tom ani slovo. Jméno „přítele“ také uvedeno^ není. Pan Vyskočil dodává, že přeci Žák pracuje^ že pracuje po svém, se svými „kluky“. Čímž myslí práci estébáckou. „Kdyby byl Žák vinen na tom, že je paní Skvorecká a pan Vyskočil v registru svazků, nedivil bych se. Já ale vím, že Žák nikdy nikomu politicky neuškodil. To je ze strany Škvorecké a Vyskočila také osočování, protože oba vědí, že Žák nemá s registrem svazků ale vůbec nic společného,“ píše mj. Jan Černý a dodává, že se tohoto příspěvku ujal také p. Reiniš z Kanady a vsunul jej do svého článku, uveřejněného v kanadském Novém domově. Zda o tom víme a zda víme, proč? (Ano, víme obojí.) - Redakce. Oznámení předplatitelům Polygonu Z provozně technických důvodů vyjde Polygon v roce 1994 pouze šestkrát, a to 4x v rozsahu 40 stran a 2x jako "dvojčíslo" v rozsahu 48 stran. Počet textových stran tedy zůstává stejný jako při osmi číslech po 32 stranách. Vycházet bude v sudých měsících. POLYGON 1/94 31 [pageend33]Z dějin socialismu v Československu - část VI. Pod praporem Čepičky jenerála Kterak státi se vnukem husitů (Předcházející části vyšly v číslech 5 a 6/91, 4/92, 1 a 6/93) ROBERT F. LAMBERG Bor - Tachov - Planá: prdel zakopaná... (Vojenská poesie, 1952) Mladý Lembovič vstal, odkašlal si a vrhnul významný pohled dokola, na kluky, sedící na černých dřevěných kufrech nebo na rozlomených židlích, které jednou tvořily mobiliář sálu, když se ještě jmenoval ASTORIA Kaviareň Kaffeehaus Kávéház Lembovič byl sice právě tak starý nebo mladý, jako všichni kolem něj, branci před nástupem vojenskě služby. Přesto však považuji za nutné dát mu tento přívlastek, aby si ho nikdo nepletl třeba se starým advokátem Lembovičem, známou bratislavskou postavou, nebo dokonce s fešnou paní Lembovičovou, herečkou bratislavského Národního divadla, která uměla dokonale representovat. Nerněl jsem čas prošetřit, jestli synátor něco od ní v tom positivním smyslu zdědil, jelikož mladý Lembovič se dal do deklamování: Nezvalovu Zpěvu míru, trapné rudé hatmatilce, slovenské znění na poetičnosti nepřidalo. Snažil jsem se neposlouchat litanii o imperialistech a škůdcích, o vítězství lidu díky velkému Stalinovi, který bdí, když my spíme... Přivřel jsem oči. Lembovičův hlas se jakoby vzdálil, viděl jsem na jeho místě fešácké- ho vrchního Fôldeše, který - ač dobrý maďarský fašista - nerad viděl, když jsem v Astorce čítával „Stürmera“. Jednou dokonce pošeptal tatínkovi do ucha: „Das sollten Sie, Herr Professor, dem Kleinen doch nicht erlauben! Das ist ja ein richtiges Dreckblatt!“ Do Astorky jsem chodíval s tatínkem vždy v neděli odpoledne, když jsem měl povolenou vycházku z Erziehungsheimu na Palisadenweg 39. Někdy jsme šli do Živnodomu, tam byl po nějakou dobu i Židům vstup povolen (té kavárně se proto také říkalo Židodom), ale většinou do Astorky, kde jim byl přístup samozřejmě zakázán. (Do štefánky a do Palace jsme od roku 1940 přestali chodit, jelikož se tam scházela folksdojčská luza.) Kavárna Astoria se rozprostírala na třech rovinách: v přízemí byl hlavní sál, byla kuchyně, byly šatny, v poschodí - na ba- iustrádě - seděli milenci, večer tam dokonce hrávala hudba šlágry Gejzy Dusíka, Petra Kreudera, Franze Grotheho, a v podzemí byl bar, do kterého se vcházelo po schodech přímo z ulice. Do baru, kde se to hemžilo tím, čemu maminka říkala „böse Frauen“, chodíval advokát Gusto Husák s kamarádem, nějakým Šaňo Machem, tehdy náhodou velitelem Hlinkový gardy a ministrem vnitra. Někdy se k nim přidružil Tido J. Gašpar, básník-alkoholik, občanským povoláním ministr propagandy Josefa Tisy. Zasilatel Neugebauer, politický člověk, který mladého bolševika Husáka znal z nějaké pře o stěhovací svršky, to komentoval tehdy slovy „die Slowaken sind eben wie eine Familie“ (on sám do ní nepatřil, a proto ho také poslali do Osvětimi). Husák své sleziny s nejaktivnějším zločincem Slovenského štátu („Šaňo Mach - Židov vrah - Maďarov strach“) vyjádřil jadrněji: „Čo politika rozdvojuje, slivovička spojuje...“ - a svých slov se věru držel. Na to vše jsem si ale vzpomněl, až když se Husák po únoru na pár let stal pánem Slovenska, aby se vzápětí dostal tam, kam od počátku patřil: do šatlavy. To s těmi milenci a hudbou na balustrádě Astorky platilo jen o večerech; přes den bylo i poschodí stejně všedně kavárenské jako přízemí se svým hnědým polštářovaným nábytkem. Od konce roku 1943 se maminka dvakrát týdně, vždy v poledne v úterý a v pátek, dostavila do kavárny. Sedla si ke stejnému stolu v rohu na balustrádě, aby s čerstvým prádlem čekala na Gustiho. Bratr Gusti tehdy už žil přes rok, i v třeskuté zimě, v Horském parku. Bylo to podle jeho slov příjemnější i bezpečnější, než ve- getovat v nějakém Massenquartieru - na něco jiného nebyly peníze - mezi štěnicemi a nocležníky z nacistické spodiny. V té době byla naše pětičlenná rodina totiž již rozdělená, aby přežila. Gusti se zdržoval v lesech kolem Bratislavy, starší bratr Hansi byl na středním Slovensku, tatínek živořil v pololegalitě v Piešťanech. Jen maminka a já jsme žili v Bratislavě: matka v měnících se nuzných podnájmech a já v nacistickém Erziehungsheimu, než jsem - právě včas - utekl za tatínkem. Bylo mi necelých třináct. Gusti najednou do Astorky více nepřišel - a matka čekala marně po celé týdny. Už ho nikdy více neuviděla; Gustiho pouť končila pochodem smrti z Buchenwaldu v dubnu 1945. Zato tam, na balustrádě v Astorce, k mamince přistoupil slušně oděný pán, představil se jako dr. Ivan Hrušovský, učitel filosofie, a odevzdal jí obálku plnou bankovek: „Je to podpora strany, keď máte syna Vo väzení. Nic, tie peniaze nemôžete odmietnúť, ja ich nemôžem prijať zpäť: Dostal som to ako strannícky úkol, aby som vám tie peniaze doručil...“ Opakoval to pak v něm-' čině, když se od maminky dověděl, že slovensky neumí. Syn, o kterém se Hrušovský mamince zmínil, byl Hansi vulgo Ivan, který - ač obhajován Miroslavem Clementisem, který patřil mezi nejlepší svého řemesla - dostal v Báňské Bystrici půl roku za komunistickou agitaci. Hansiho jsme taky už nikdy více nespatřili: Jako všichni ostatn í členové otrjadu kapitána Jegoro- va byl po zajetí u Detvy v listopadu 1944 nacisty zavražděn. Sám jsem se poprvé a naposledy setkal s Ivanem Hrušovským roku 1949, kdy mne - byl tehdy rektorem Slovenské university - měl zkoušet ze „Základů vědeckého poznání', jak se tehdy stydlivě nazýval úvod do rudé dogmatiky. Bylo nás pět studentů; Hrušovský vyzkoušel jednoho po druhém a nakonec jsem zůstal s ním sám. Otevřel můj index a překvapeně se na mne podíval: „Lamberg?“ - „Ano, magnificencia...“ Bez dalšího slova mi něco vepsal do dokladu a kývl rukou. Venku jsem index otevřel. Byl tam jeho podpis vedle slůvka „výborne“. Svou první zkoušku z marxleninismu jsem tudíž složil skutečně hravě.... Lembovič se po holdu bolšomu Stálinu způsobně uklonil, ale nikdo netleskal. Nebyla to politická demonstrace, byli jsme jen všichni dlouhým čekáním otráveni: Na dvěstě mládenců sedělo od sedmi hodin ráno tvrdě na zadku, bez jídla, bez pití, bez zábavy. Táhlo k polednímu. Vzadu se reptalo, někdo zařval: „Dajte nám najesť, do řiti!" Nebylo to nic platné; až někdy pozdě odpoledne, v přítmí, nás v houfu, za doprovodu zdatných hochů z VB, odvedli přes město do Reduty. V neorenesanční koncertní síni u Dunaje nás počítali znovu a znovu, smíchali s jinými skupinami branců, rozdělili. Zařadili mě nakonec do skupiny „99“. Důležitější však bylo: konečně nám dali najíst 32 POLYGON 1/94 [pageend34]a napít. Až někdy před půlnocí se vše pohlo. V dlouhých řadách nás - tisíc chlapců?, dva tisíce? - vedli tmavým liduprázdným městem na nádraží, vepředu, vzadu, po stranách samopalníci. Nástup do vojenského vlaku. Devětadevadesáti napěchovali do jednoho vagonu. „Je to šťastné číslo, ideme do Nitry...“ Vyjeli jsme skutečně na Nitru. Tam odpojili vagon, jenže ne náš, a připojili nový. Totéž v Trnavě. V Břeclavi. V Brně zůstaly už jen čtyři vagony z původní soupravy, všechny ostatní byly nové a všechny plné branců. Pak Olomouc. Dále na jihozápad. Jihlava. Jindřichův Hradec. Na severozápad. Dostal jsem se do tlumeného pokecu s jedním z doprovázejících důstojníků. „Nesmím vám říci, kam jedete, ale je mi vás líto, chlape! Čeká na vás peklo - negramotní, kriminálníci, havěť všeho druhu... Je to jen o stupínek lepší než VKU...“ - „Prosím vás, co je to VKÚ?“ - „Vojenský kárný útvar; tam si vojáci odpykávají tresty na svobodě... Ostatně VKU jedna nebudete mít moc daleko, je v klášteře Teplá u Karlových Varů.“ Ve Stříbře jsme vystoupili a nasedli na lokálku, na normální vlak, ve kterém seděli i civilisté. Bylo to po půlnoci, už jsme byli celých 24 hodin na cestách. Vyšel jsem na plošinu vagonu. Stanice s blikající lampičkou. Naskočil poloopilý voják s černými výložkami. „Preboha, Robert, čo ty tu robíš?“ „Servus Jano, nastupujem na vojnu.“ Byl to Ján Mudrončík, který mě 1950 zachránil před výhazovem z bratislavské fakulty. „Ty si tu, Jano, na vojne?“ „Ano, u Technického praporu. Dá sa to vydržať, už som starý mazák. Ale ty ideš asi do Boru...“ „Vraj do lepšieho väzenia.“ „Tak to bude Bor. Nech ťa Pán Boh uchráni - tam je to hrozné!“ Vlak se zastavil u nějaké vrby, Mu- drončíka pohltila tma. Už jsem ho nikdy více nespatřil. Po další půlhodině jsme byli u cíle: Bor u Tachova. Městečko bez obyvatelstva - za fasádami s prázdnými okenicemi rostl plevel. Po zablácené silnici nás vedli k zámku - a za ním v parku dřevěné baráky přijímače 18. pěší divise. Vzpomněl jsem si na Druhý ukrajinský front maršála Malinovského s jednotkami trestanců. Malinovština v malém českém rozměru? Výstavka zbraní - k poctě novým brancům - odváděla moji pozornost: předválečné těžké kulomety vzor 37 a slavné Bren guny ze Zbrojovky, německé plechové kořistní pušky, pistole P38, takzvané Walthrovky, české samopaly, re- zatý tank z Velké vlastenecké, protiletecké dělo vzor S44; hromada starého železa podněcovala spíše k rozjímání nad marností času a světa, než k mužné bo- jechtivosti. Kapitán pěchoty Marek, v době bur- žoazního útisku obchodní příručí, nyní ale náš velitel, se ujal slova, zatímco jsme si v sálu sedli na lavice k dlouhým stolům. Poučil nás o vojně, která není kojnou, o tom také, že více potu na cvičišti se rovná méně krve na bojišti. Zmínil se o tvrdých bojových podmínkách v Boru a blízkém okolí a o nutné perspektivě pro většinu zde shromážděných, padnout za socialismus, za vlast i za spojenectví se Sovětským svazem. To platilo, vece soudruh kapitán, i pro ty, co si to vlastně ani nezaslouží, to jest pro ty mezi námi, co to s lidovou demokracií dosud upřímně nemysleli. S jemností, vlastní důstojníkovi lidové armády, naznačil nakonec, že jelikož jsme jenom patnáct kilometrů od západních hranic, Pohraniční stráž je tu zvláště početná, zvláště dobře vycvičená a zvláště dobře vyzbrojená. Zrada, kalkuloval, by se věru nevyplácela... Začalo hodování vlažným gulášem s rozvařenými knedlíky a horkou kávovou náhražkou, dobrou tradiční Meltou, která svou vůní přebila všudepřítomný dotěrný partum lidských výměšků. Z promaštěné zdi na nás civěli Kléma Božiles a Josífek Džugašvili, oba v rozměru 3x5 metrů, v maršálských uniformách a zářivých barvách. Malby to naivní i realistické vzhledem k poněkud debilnímu výrazu obou ksychtů. Guláš doprovázela hudba z tlampače. Nevěřil jsem svým uším: po bojových bolševických plcích soudruha kapitána zazněl Elmer’s Tunc, Sensation Rag, Runnin' Wild, Georgia on my Mind, Tuxedo Junction, Take the „A“ Train. Náhle tlampač oněměl, ale já - instinkt mě nezklamal - ještě stačil zachytit „emerikn forsis netvók jurop“. (Vojínovi Kaltofenovi z opavské operety, který naše neortodoxní hudební osvěžení zavinil tím, že místo Prahy omylem vytočil Frankfurt, se ostatně nic nestalo; přítomný důstojnický sbor včetně politruků Fraňka a Wenglorze byl příliš tupý, než aby vůbec byl postihl, co se dělo.) Zámek v Boru u Tachova - skupina šedých barokních staveb, seskupených kolem mohutné gotické věže s kapličkou, kde visely klobásy a šunky pro důstojnickou jídelnu - patříval Loewenstei- nům, prastarému rodu šlechty Svaté říše římské německého národa. V době, kdy se náš příběh odehrává, seděl poslední Loewenstein - Hubertus Prinz zu Loe- wenstein Wertheim Freudenberg - jako poslanec CDU v bonnském parlamentu. Stal se na své staré dny konservativním; za Výmarské republiky totiž byl Hubertus ještě sociálním demokratem a dokonce činovníkem obranného útvaru SPD „Reichsbanner Schwarz-Rot-Goiď. Ihned po převzetí moci nacisté prince chytli, zmlátili a zavřeli, ale brzy zase propustili, když na něj u vlády intervenovalo půl tuctu evropských monarchů, s kterými Hubertus byl spřízněn. Věhlasu se princovi ovšem dostalo až episodou u gestapa, když - bylo to téhož roku 1933 - tam chtěl požádat o vystavení cestovního pasu za účelem emigrace. Vrátný, asi starý policista s úctou před šlechticem, návštěvníka ohlásil formálně u óbrgestapáka: „Prinz Loewenstein Wertheim Freudenberg“, načež hnědý hodnostář roztržitě zařval: „Ich hab’ jetzt keine Zeit! Wirf die vier Juden raus!“ O princovi, který ihned po episodě u gestapa ilegálně přešel hranice a první emigrantskou noc přespal u své tety z třetího kolena, holandské královny Wil- helmine, se mi zdálo v této své první vojenské noci na špatně cpaném slamníku. Ráno, po třech - čtyřech hodinách hlubokého spánku v penetrantním smradu, nás poddůstojníci vzbudili řevem, který nás v příštích měsících měl bez přestání doprovázet jako hlad, cvičák, špína a bu- zerace. „Už to padá, fičí, líce“, nám otcovsky poradil 21 letý desátník Cyprián Havran, horník z Karvinné s pěnou u huby. A místo Glen Millera, Bennyho a Duke na nás z tlampačů spustili čepičkov- skou klasiku: Přes spáleniště, přes krvavé řeky, jdou mstící pluky neochvějně dál. Na naší straně srdce, právo, věky; jdem vpřed jak čas, jak pomsty hrozný val! S potomky slavných ruských bohatýrú vnuk husitů (zde se deska vždy zadrhla) jde bok po boku vpřed. Jsme zbraň i hráz rodicího se míru, jsme nových dnů přední úderný sled... Kdo by si to kdy byl myslel: V goticko- barokním rámci slavného rodu Loewen- steinů se ze mne náhle, doslova přes noc, stal vnuk husitů! Jen abych na tu roli stačil, zamumlal jsem diskrétně, třímaje rezatou flintu s háknkrajcem (rok výroby 1944), kterou mne generalisimus Alexej Čepička obdařil. Tam, na západní výspě tábora míru, tváří v tvář americkému imperialismu, se mi chladná ocel z dob Třetí říše stala nerozlučnou družkou. [Buenos Aires, o Vánocích 1993] A Nobelova cena - kdysi Jenom vyvoleným se podaří snad jednou v životě dotknout se hvězd Ti pak svými prsty popálenými zlatým ohněm žehnají nám ostatním... VLADIMÍR CÍCHA POLYGON 1/94 33 [pageend35]Odešel nebeský hlas... PAVEL STILLER V polovině listopadu 1993 dotlouklo v bavorské metropoli srdce velké slovenské pěvkyně Lucie Poppové. Zákeřná rakovina navždy umlčela krásný melodický hlas, který zdomácněl na předních operních scénách, ve Vídni stejně jako v Salzburgu, Mnichově, Miláně, Paříži, Londýně a New Yorku. Lucia Popp, jak jí v cizině říkali, byla opravdovou světovou hvězdou, jednou ze slavných sopranistek naší doby. Ať přišla kamkoliv, třeba k protinožcům v Austrálii nebo k starozáko- níkům v Israeli, stala se svým okouzlujícím zjevem a zpěvem miláčkem publika. Lucia Poppová odešla předčasně v 54 letech, v rozkvětu svých mladých, ještě nevyčerpaných sil. Bohové uměleckého Olympu jí však byli příznivě nakloněni, protože se s hudbou a životem rozloučila na vrcholu náročné kariéry. Na požehnané pěveckě dráze naštěstí dosáhla svou pílí všech cílů, které si mezinárodní primadona může vytyčit: ve svém oboru zpívala všechny důležité a vytoužené role světového operního repertoáru, jak české tak cizí. Vystoupila na všech prestižních jevištích světa a navštívila ty země a kontinenty, po nichž prahlo její hrdlo a srdce. Hlas Lucie Poppové je jemný, plný, zářivý a elektrizující, pro vnímavé posluchače jedinečný a nezapomenutelný. Jeho originalita spočívá jednak v typické stylovosti a okamžité rozeznatelnosti, tzn. v jeho teple, vnitřní vřelosti a vnější lesklosti, jednak v „slovanské jiskře“, jež jím jako u Ljuby Welitschové nebo Marie Cebotariové nezaměnitelně probleskuje. Takový „třpyt hvězd“ v hlase je pro německé znalce synonymem pro vroucnost, oduševnělost nebo prodchnutost přednesu (Beseeltheit). ' Drahocenný a virtuosní hudební nástroj Poppové se díky jejímu neutuchajícímu a důslednému úsilí vyvíjel po celý život, od mladistvého koloraturního sopránu přes hravě lyrický obor až ke zralému dramatickému sopránu v pozdějším věku. V každé fázi vývoje si její hlas zachoval sytý a mnohobarevný témbr. Věčný operní svět zná jen málo pěvkyň, kterým se přesvědčivě podařilo změnit svůj zpěvní obor, s úspěchem rozšířit svou hudební kvalifikaci. Pro její profesionální přístup ke studiu odlišných rolí a vypracování hlasových odstínů je charakteristické, že se sama nedrala do popředí, ale dávala svou osobnost a hlas „do služeb čistého uměni“, jak se vyjádřila. Stále nové nuance hlasu umožnily Poppové doplňovat a měnit repertoár, formovat nové postavy a charaktery. Od lehkosti a bravury italské kantilény či mo- zartovské árie tak mohla přejít k lyrickým melodiím pozdně romantického Richarda Strausse, aby skončila u těžkých a dramatických zvukomaleb Richarda Wagne- ra, např. v Lohengrinu a Mistrech pěvcích norimberských. V průběhu let se její „obchodní značkou“ stal fenomenální a málo obvyklý přechod z jedné role na druhou v jednom a témže kuse: z křehké husičky Barbari- ny (Barušky) na robustní snoubenku Zuzanu a posléze na velkorysou hraběnku Almavivu ve Figarově svatbě, z plamenné Královny noci na její milující a trpící dceru Paminu v Kouzelné flétně, z líbezné Arabelly na její upovídanou sestru Zdenku ve Straussově Arabelle, z mladičké a nevinné cukrové panenky Žofie na stárnoucí a zkušenou maršálku v Růžovém kavalíru atd. * * * Lucia Poppová se narodila 12. listopadu 1939 v malé slovenské vísce Uhorská Ves nedaleko Liptovského Mikuláše. Její křestní jméno, nomen est omen, jako by předurčilo budoucí osud, světlou nebo „světelnou cestu“ (via lucis) operní pěvkyně. Její osobnost vskutku vyzařovala světlo a teplo, její hlas byl lesklý, třpytivý a skvostný, vzácný to produkt jakéhosi světelného roku. Plnoštíhlá Lucinka, která se na gymnasiu dobře učila a neméně dobře plavala, ovšem nejprve horovala pro dětskou medicínu. Během studia lékařství v mnohojazyčné Bratislavě se pro svůj blonďatý kukuč se zelenýma očima dostala k filmu a pak k divadlu, kde pěveckou rolí padla do oka své pozdější učitelce zpěvu. Ta ze slibného hlásku vymodelovala soprán světové třídy. Po čtyřletém studiu na hudební větvi AMU Poppová debutovala 1962 na bratislavském Národním divadle v kostýmu Královny noci. Nešlo o náhodu,' neboť skladatele svého sólového partu zbožňovala. Od té chvíle salzburský rodák a miláček Pražanů W. A. Mozart představoval pro ni šťastnou betlémskou hvězdu, která jí osvětlovala hudební i lidskou cestu až do konce. Vzrůstem nenápadná Lucinka se stala nejvýznamnější mozartov- skou interpretkou současnosti. Pověst o jejím mimořádném talentu se rychle rozšířila a proskočila také do nedaleké Vídně. Sám „velký kouzelník“ H. Karajan ji pozval na zkoušku. Přísný maestro byl navýsost spokojen a ředitelství Státní opery jí na místě nabídlo angažmá na sezónu 1963/64. Také ctižádostivá Poppová se dlouho nerozmýšlela a uchopila životní šanci: renomovaná vídeňská scéna znamenala automaticky vstup do Evropy a Ameriky. S dvěma blůzami, jednou sukní, kartáčkem na zuby a znalostí několika řečí se vypravila za vysněným dobrodružstvím. Její závratné kariéře už nic nestálo v cestě, svět na ni čekal. Začala svým parádním číslem z Kouzelné flétny. Následovaly další opery jejího oblíbence: Únos ze serailu, Figarova svatba, Cosi fan tutte a Don Giovanni. Později, v Kolíně nad Rýnem, absolvovala u velkého režiséra Jean- Pierra Ponnella kompletní Mozartův cyklus. Jako druhý pilíř kmenového repertoáru si Poppová osvojila expresívni dílo Mnicho- vana R. Strausse, mj. Ženu bez stínu, Arabellu a Capriccio. Vedle Královny noci se právě obě postavy z Růžového kavalíra, nejhranější opery v německé jazykové oblasti, staly jejím vývěsním štítem. Rakouská primadona E. Schwarzkopfo- vá, která měla 30 let vídeňský monopol na maršálku, označila svou nástupkyni v roli kolegiálně a bez obvyklé žárlivosti za „zázračné zvíře“. Ani důvěrně známou hudbu své mateřské země Poppová nezanedbávala. Českou a slovenskou operní a písňovou tvorbu všude propagovala a uváděla, kde jen mohla. Svým umem proslavila zejména klasická díla, která se pak déle držela nebo častěji objevovala v západních divadelních programech, např. Smetanova Prodaná nevěsta, Dvořákova Rusalka a Janáčkova Její pastorkyňa. Pro podnikavou a pracovitou divu se mezinárodní úspěch s jistotou dostavil. Proslulí operní a koncertní dirigenti, jako O. Klemperer, K. Böhm, W. Sawallisch a nedostižný L. Bernstein, na ni stáli frontu, velké operní domy se předháněly v nabídkách. V londýnské Convent Garden vystoupila Poppová poprvé 1966 ve Verdiho Maškarním plese. V newyorské Metropolitan triumfovala 1967 Královnou noci v Chagallově nádherné výpravě. Poté hostovala v Americe ještě mnohokrát v různých rolích. New York se stal prakticky jejím druhým domicilem. Mnichovské Národní divadlo přišlo na řadu 34 POLYGON 1/94 [pageend36]v olympijském roce 1972 a jak jinak než její božskou Žofií z Růžového kavalíra, jehož slavnostní inscenace se ujal nápaditý O. Schenk. Stejnou figurou nakonec 1976 dobyla také milánskou Scalu, poslední velkou hudební pevnost. Vedle vážné operní tvorby si Poppová občas udělala výlet i do lehčího žánru zábavné operety, kde se jejím těžištěm staly Nicolaiovy Veselé paničky windsor- ské a klasický Netopýr Johanna Straus- se. Úsilovně se naproti tomu věnovala písňové a koncertní činnosti, jež je dle všeobecného mínění kritiků nejnáročnější a nejčistší oblastí pěvecké kultury. Jejími brilantními doprovázeči byli velikáni klavírní specializace, jako Australan G. Parsons a Angličan I. Gage. Obrovský úspěch vždy sklidily, ať už ve Švýcarsku, Jižní Africe či jinde, české a slovenské národní písně jakož i písňové cykly F. Schuberta, A. Dvořáka, S. Prokofjeva aj. Vítanou zvláštností jejího přednesu bylo, že všechny skladby, včetně slovanských a maďarských, zpívala v originálním jazyku. Fyzická nepřítomnost L. Poppové od podzimu 1993 je sice velmi bolestná, ale ne zcela bez tónů útěchy. Naštěstí zanechala po sobě obsáhlý záznam své produkce v podobě gramofonových desek, kompaktních disků a videozáznamů. Nové generace fanoušků, přilákané kvalitou jejího projevu, se budou moci přesvědčit o „nadpozemské“ úrovni jejího pěveckého umění, opájet se jejím strhujícím temperamentem, veselostí a vtipem, obdivovat její citovou hloubku, hudební šibalství a šarmantní inteligenci. Usměvavě erotický půvab a koketní přitažlivost byly pro L. Poppovou stejně příznačné jako neumdlévající tvůrčí síla a příkladná chuť k životu. Ve svém soukromí se těšila ve třech manželských přátelstvích s kreativními muži v oblasti operní hudby - s dirigentem, divadelním intendantem a tenorem. Toho posledního, Petra Seifferta, poznala při společném vystoupení v rozdováděném Lazebníku bagdadském, kterého na motivy jedné z Pohádek tisíce a jedné noci napsal wagneriánský komponista P. Cornelius. Svým zlatým srdcem oblažovala Poppová nejen přátele a vděčné posluchače, ale i kolegy, jimž nezištně pomáhala. Slovensko-rakouská umělkyně s trvalým pobytem v bavorském Mnichově si během 31 let své neobyčejné a intenzivní kariéry vysloužila nespočetná mezinárodní uznání a ceny. Nejvyšší čestný titul „komorní pěvkyně“ obdržela 1979 ve Vídni a 1983 v Mnichově. Vídeňskými filhar- moniky byla vyznamenána Stříbrnou rů- ží. Za své nahrávky získala mj. francouzskou Grand Prix du Disque a třikrát americkou Grammy Award, jež je pendantem filmového Oscara. Za vzorný recitál slovanských písní dostala Německou gramofonovou cenu. Lucii Poppovou její kmenové obecenstvo ve Vídni, Mnichově a New Yorku milovalo, byla jeho „narkotikem, sváteční radostí, sluncem pro štěstí a pozdravem nebes", jak rozjařené zaznamenali normálně velmi střízliví němečtí kritikové. Na slovo vzatí odborníci i nadšení amatéři vždy vyzdvihovali její schopnost plynulého hudebního a osobnostního vývoje, jejího hledání stále nových tvůrčích výzev a cílů. Umělecká dynamika a životní verva této „nejmuzikálnější pěvkyně naší éry“ bude všem jejím ctitelům citelně scházet. Jan Filípek osmdesátníkem Jan Filípek, který se stal v USA úspěšným podnikatelem, odešel z vlasti hned po únoru 1948 a dožil se 31. prosince 1993 svých osmdesátin.Před válkou působil v Praze ve funkci tajemníka Kooperativy, velkonákupny zemědělských produktů. Jeho šéfem byl dr. Feierabend, českoslov. ministr zemědělství v letech třicátých. Filípek byl jeho sekretářem. Za to, že v lednu 1941 pomáhal dr. Feierabendovi k útěku z „Protektorátu“, byl zatčen gestapem. Vězení prodělal ve smutně proslavené „Pečkárně“, odkud byl odtransportován do obávaného mnichovského Stadelheimu, později do Berlína, kde byl Lidovým soudem 15. června 1942 odsouzen k 10 rokům žaláře. Bylo to krátce po atentátu na Heydri- cha, v době, kdy si žádný vězeň nebyl jistý, zda unikne smrti. Dvanáct ze šestnácti souzených dostalo trest smrti a byli popraveni. Při výsleších byl Filípek do krvava ztlučen, ale neprozradil více, než musel připustit s ohledem na prokázaná fakta a výpovědi jiných vyslýchaných. Ve své knize „Ve stínu šibenice“ líčí barvitým způsobem svou obhajobu před soudním senátem, jak jej obelstil. Nechtěl popíráním dokázaných skutečností vyvolat u vyslýchajících německých orgánů dojem, že je lhář. Vymyslel si metodu, jak ta fakta vysvětlit co nejpříznivěji ve svůj prospěch. Přidělený advokát, Němec, mu vysvětlil, že normální obhajoba nemá naději na úspěch. Filípek si tedy vymyslel svou teorii po vzoru trojského koně. Hájil se totiž tak, že připustil, že věděl o plánovaném útěku dr. Feierabenda - což však ani popřít nemohl -, ale tvrdil důsledně, že byl přesvědčen o tom, že němečtí představitelé, kteří měli k Feierabendovi důvěru, ho tajně poslali za hranice, aby tam dělal zmatky v československé exilové vládě a aby pak o všem informoval německé orgány, které ho tímto úkolem pověřily. Byla to velmi odvážná a důmyslná konstrukce, která přispěla k záchraně jeho života. Soudci mu uvěřili, takže nakonec unikl provazu. Po vynesení rozsudku děkoval Boku za záchranu života. Jiné nesnáze nastaly Janu Filípkovi po komunistickém puči 1948, kdy se ocitl znovu v nebezpečí, že bude zatčen, tentokrát českými lidmi. Dlouho se nerozmýšlel a utekl do exilu. Nejdříve zakotvil v Anglii, kde již byl jeho přítel dr. Feierabend. Zanedlouho emigroval do Austrálie, avšak po pěti letech zakotvil trvale ve Spojených státech. Po těžkých začátcích, kdy si musel na denní chléb vydělávat fyzickou prací, začal podnikat v San Franciscu, ale to pravé uplatnění našel v Kalifornii. Ve světoznámém rekreačním středisku Palm Springs, které často hostí americké prezidenty, se postupně stal spolumajitelem čtyř velkých motelů. Dnes je vlastníkem dvou z nich. Často přijímal čelné exilové pracovníky a umožňoval jim bezplatnou rekreaci. Jan Filípek se však s hotelovým podnikáním nespokojil, i když v něm byl úspěšný. Zjistil totiž, že kromě obchodního ducha se v něm skrývá srdce filozofa, stále přemýšlejícího. Zajímala jej především historie a minulost českého národa. Napsal několik knih. Prvotinou byla útlá knížečka, vyšlá před deseti léty k jeho sedmdesátinám. Záhy na to napsal a vydal knihu „Ve stínu šibenice“, v které popsal průběh soudu a zážitky z nacistického vězení. Česky vyšla tato kniha v roce 1982 a o tři roky později vyšla anglicky pod názvem „The Shadow Fallows“. V roce 1988 vydal další knihu v angličtině: „Reflections and Perspectives Czechoslovak after Forty Years in Exile“. Předmluvu ktéto knize napsal univerzitní profesor dr. Jiří Nehněvajsa. Kniha má zapůsobit na děti exulantů, aby se nadále cítily Čechy a lnuly k zemi svého původu. Svých osmdesátin se Jan Filípek dožil v plné duševní a fyzické svěžesti. Má za sebou nesmírně bohatý, ba dramatický život, doprovázený vytrvalým bojem. I když nastaly okamžiky, které se zdály být beznadějné, nikdy nekapituloval. V neposlední řadě je třeba se zmínit o jeho štědrosti. Kdykoliv bylo zapotřebí podpořit kulturní akci, ať už pro katolickou Misii, dále na sbírky ve prospěch nově přicházejícím uprchlíkům apod., nikdy nestál stranou. Nikoho nikdy neza- rmoutil, vždy jen s úsměvem potěšil a vytvářel příjemnou náladu. Přejeme Janu Filípkovi mnoho dalších let plného zdraví a splnění všech jeho dalších plánů jak v obchodním podnikání, tak také v jeho publicistické činnosti. JOŽKA PEJSKAŘ POLYGON 1/94 35 [pageend37]Stoletý kalendář Franka Marlowa Milí přátelé, jsem velmi rád, že vám mohu opětně poslat svá přání všeho nejlepšího, hlavně zdraví a spokojenosti, v nastávajícím roce 1994. Jako obvykle, i letos vzpomínám koncem roku na sto let staré časy. Rok 1893 byl v celém světě kupodivu klidný. Nezávislá Laber Party byla ustavena na konferenci v Bradfordu v Anglii. Hawaii byla prohlášena republikou a francouzsko-ruská spojenecká smlouva byla podepsána. V Paříži počal soudní proces nad korupcí v Panamském kanálu. Natal obdržel samosprávu. Revolta proti Britské jihoafrické společnosti v Matabele byla potlačena a Bulawayo bylo obsazeno. Transwaal okupoval Swaziland a Francie obsadila Laos. V roce 1893 se narodil Hermann Goring neblahé paměti, německý dramatik ErnstToller, německý malíř Ernst Grosz, Cole Porter, Marietta Blau, rakouská matematička a atomická vědkyně a mojí mamince bylo v tom roce deset let. Měl jsem o ní letos krásný sen. Poslala mi telegram, abych se s ní sešel v pátek ve 4 odpoledne před naším domem ve Světlé, tam, kde jsme se na věky rozloučili v roce 1939. To jsem učinil a letěli jsme pak spolu do Los Angeles, kde se setkala se svou snachou Irenou, vnučkou Zuzanou, jejím mužem a svými pravnučkami Boženkou a Alenkou. Byl to překrásný sen. V roce 1893 zemřeli: Hippolyte Taine, Guy de Maupassant, Čajkovský, Gounod a J. M. Charcot. - Karl Benz postavil svůj první automobil o čtyřech kolech a též Henry Ford postavil svůj první automobil. Dvořák napsal svou pátou symfonii „novosvetskou“, Sibelius svou „Karelia Suite", Čajkovskí 6. symfonii „patetickou“, Engelberg Humperdinck operu „Hänsel und Gretel“, Puccini „Manon Lescaut“ a Verdi napsal „Falstaff. Byl to dobrý rok pro hudbu. V roce 1893 byl dokončen v Anglii manchesterský lodní kanál, rovněž korintský průplav v Řecku byl otevřen. Fridtjof Nansen počal svoji neúspěšnou expedici k severnímu pólu a v Chicagu byla otevřena světová výstava. Až na ty problémy v Jižní Africe, které jsou stále ještě s námi, byl to, jak jsem řekl, krásný rok. Tento rok byl první rok existence nové České republiky. Ačkoliv jsem byl v roce 1992 v Praze celkem pětkrát, nebyl jsem tam letos ani jednou a oba, jak Česká republika tak i já jsme to celkem dobře přestáli. Jako obvykle, vzpomínám zvláště o vánocích na své rodné město Světlou nad Sázavou. Abych se dostal do správné nálady, čtu si v nové kronice tohoto města, kterou napsal dr. Eduard Doubek a kterou jsem získal za své návštěvy o pouti na sv. Václava dne 28. září 1992 a z které stojí za to citovat. Čtu v zápise pana děkana Františka Chaloupky z roku 1904. Mám dojem, že já snad jsem jediný na světě, který si dnes vzpomíná na pana děkana, který přišel do Světlé v roce 1878 a v roce 1912, už jako vikář a kon- sistorní rada, šel na odpočinek. Pan děkan napsal toto: „Co se týče povahy a mravu, nelze příznivé dáti svědectví Lid z větší části je surový, nevlídný, pití lihovin - k čemuž bohužel v přečetných nalévámách dosti příležitosti - oddán a po cizím toužící. V navštěvování chrámu Páně nedbalý, ano, mnohým svátek jako všední den. Vždyť při stavbě železné dráhy a při opravě zámku dne nedělního k velkému zármutku duchovního pastýře a ku pohoršení zbožného lidu venkovského se pracuje. Velmi zhoubně působí zde časté odbývání tanečních zábav. Dělnictvo z brusíren a čeládka utrácí zde svou mzdu do posledního haléře a jak smutně to vyhlíží s mravností' Všeobecný steskje na čeládku, že je vzdorovitá a nepoctivá a dělnictvo je veskrze prosáklé socialismem. Velké procento brusičů umírá v mladém věku tuberkulosou... “ Tak psal pan děkan Chaloupka. Teď si vzpomínám na dobrého vojáka Švejka, který říkal, že dřív to bejvalo horší. Já jsem měl ve Světlé tucty přátel a příbuzných a mohu potvrdit, že se na ně ten popis pana děkana nehodil. A tak musím usoudit, že Švejk měl pravdu a že je to teď lepší. Na rozloučenou s rokem 1993 vám, milí přátelé, posílám otisk iytiny našeho spoluexulanta před 350 lety, Václava Hollara z Práchně. Byl to vynikající umělec a člověk, který se úspěšně prosadil v různých evropských zemích. Originál „Dobré kočzky která nemlsá“ je v Britském museu v Londýně. Doufám, že vás ta Holla- rova kočzka potěší tak, jak potěšila mne. Váš Frank Marlow dobrá kočka která nemlsá 36 POLYGON 1/94 [pageend38]KNIHY VZPOMÍNKY, SVĚDECTVÍ, DOKUMENTY Kniha se jmenuje „...za ostnatými dráty a minovými poli...“. Její autor, literární vědec, publicista a generální tajemník exilového PEN-Clubu dr. Antonín Kratochvil, jí pak dal podtitul „Vzpomínky a svědectví“. V úvodu své knihy Kratochvil zdůvodňuje, proč se rozhodl své svědectví vydat - „Té- matem mých úvah a vzpomínek,“ píše, „bude česká literatura a literární věda, kultura a školství v exilu v letech 1948-1969. V tomto období je nejvíce bílých míst, která musíme zaplnit, poněvadž většina exilových spisovatelů a vědců - a byly to osobnosti světového významu - již nežije...“. A tak se jeho zásluhou poprvé český čtenář, česká veřejnost, dovídá v ucelené a vyčerpávající formě o literární a vědecké práci autorů jako je Ivan Blatný, Jan Čep, Jaromír Měšťan, Pavel Javor, Ivan Jelínek, Robert Vlach, Zdeněk Rutar, Bohdan Chudoba a celé řady dalších, které se snažila komunistická literární věda a kritika z pochopitelných důvodů utajit, vymazat z českého povědomí. Kratochvílova práce se setkala v českém tisku se živým ohlasem. Psal o ní třeba pražský deník „Telegraf“ i brněnská „Rovnost“ a „Svobodné slovo“ nebo olomoucké „Hanácké noviny“. Nedávno se o ní sympaticky zmínil v „Literárních novinách" Kratochvílův druh z mládí, brněnský spisovatel Kříž. Všude se zdůrazňuje, že vyšla kniha podnětná a potřebná. V této souvislosti poukazují recenzenti - a jistě právem -, že Kratochvílovou zásluhou se v druhé části jeho knihy, v Malé antologii, může čtenář seznámit i s ukázkami děl Viktora Fischla, Gertrudy Goepfertové-Gruberové, Františka Listopada, Jiřího Kovtuna, Jaroslava Dresle- ra, ale i kardinála Josefa Berana a dalších. Bylo by si třeba jen přát, aby....za ostnatými dráty a minovými poli...“ našlo cestu k co největší čtenářské a odborné obci. Již proto, že Kratochvil otevírá nové pohledy na dobu ne tak moc minulou. A již nyní se těšíme na druhý díl Kratochvílových svědectví a vzpomínek, v němž se chce podrobně věnovat i činnosti českých kulturních organizací působících v exilu. Druhá kniha, která vyšla Kratochvílovou zásluhou, je první svazek „Rozhlasové univerzity Svobodné Evropy". Tu editor dlouhá léta pro české vysílání Svobodné Evropy redigoval a připravoval. „Rozhlasová univerzita,“ píše pak v doslovu Antonín Kratochvil, „vznikla z podnětu tehdy reprezentující intelektuální elity, v jejímž čele stály výrazné osobnosti jak z RFE (dr. Frank Uhlíř, Karol Belák, dr. Jozef Špetko, Denis Žižka a další), tak i z řad spolupracovníků (dr. Rudolf Ströbinger, Radoslav Selucký). Bylo to na přelomu let 1984 a 1985." A Pavel Pechá- ček, ředitel českého vysílání „Svobodné Evropy", v úvodu poznamenává, že „Rozhlasová univerzita nikomu nevnucuje něčí názory, ale trpělivě a systematicky doplňuje prořídlou mozaiku vzdělanosti v oborech, které byly v nedávném čtyřicetiletí více či méně podrobovány cenzuře anebo ještě přesněji - komoleny polopravdami i naprostými nepravdami." V prvním díle Kratochvílem editované knihy jsou přetištěny především příspěvky rozhlasové univerzity z oblasti literatury a filozofie. Druhý díl, který má v brzku následovat, je věnován kapitolám z českých a světových dějin. Marie Kazdová K OSMDESÁTINÁM NOVÁ KNIHA Nedávno mu bylo osmdesát - F. X. Heší- kovi, který je v literárním světě známý pod jménem F. X. Havlíček. Jihočech Hešík- Havlíček začal publikovat již jako gymnazista v rodné Třeboni. S prvním literárním rukopisem se na radu Josefa Hory přihlásil do soutěže Melantrichu, ale jeho k vydání přijaté verše „Srdce na oltáři" již pro tragické události na sklonku třicátých let nemohly vyjít. To byl již redaktor listu vydávaného Me- lantrichem, pro který napsal také odbornou publikaci „Napište to do novin". A také ta nespatřila světlo světa - konkurence by se z ní prý dověděla mnoho o úspěšných novinářských metodách Melantrichu. Po převzetí moci komunisty v únoru 1948 byl Hešík-Havlíček zatčen, vězněn, „umístěn“ v pracovním táboře, kde utrpěl zranění. Z vězeňské nemocnice se mu podařilo uprchnout na Západ. V Německu pokračoval v novinářské i spisovatelské činnosti. Již v roce 1952 vyšla jeho publikace „Die rote Goldene Stadt“, později v New Yorku vzpomínková kniha „Luděk Stránský“. Následovaly další publikace - česky i německy. Velký úspěch dosáhl svým románem „Wittin- gauer Meister“ (Mistr třeboňský), který vyšel v roce 1978. Nyní se zdatný osmdesátník Hešík-Havlíček vrací na českou literární scénu. Právě mu vychází v nakladatelství Papyrus ve Vimperku román „Poslední na Hluboké“, v němž literárně zpracoval dramatické události ze života Adolfa Schwarzenberga, posledního vládce na jihočeském zámku Hluboká. MIZERNÉ SVĚDOMÍ NÁRODA Jan Beneš, Indolence. Vydalo nakladatelství Primus v Praze 1993. 232 stran, cena neuvedena. Příběh Indolence neboli Lhostejnosti se dá vyprávět v několika větách. Mladý Beneš byl fascinován Tigridovým Svědectvím, které kolovalo v kulturních studentských kruzích v Praze, takže když se s vydavatelem na své cestě do ciziny seznámil, zavázal se k spolupráci. Posílal mu různé materiály na krycí adresu v Londýně i jinam. Tato spolupráce dramaticky skončila, když Tigrid poslal Benešovi honorář tři sta francouzských franků oficiální poukázkou do Prahy. Tigrid se později vymlouval, že šlo o „omyl". Tento „omyl“ stál Beneše měsíce vyšetřování a kriminálu. 16. července 1967 byl Tigrid odsouzen v Praze v nepřítomnosti na 14 let a Jan Beneš na pět. Beneš byl propuštěn v březnu příštího roku posledním prezidentským aktem odstupujícího Antonína Novotného. Pak Beneš s rodinou odešel na Západ a posléze se stal učitelem češtiny na vojenském cam- pusu v Kalifornii. Kniha by se mohla také jmenovat Ouvertura neboli Předehra k tzv. pražskému jaru, sovětské intervenci a Chartě 77, kterou už autor doma nezažil. Protagonisté všech těchto událostí jsou do značné míry totožní. Je to zdrcující úhel pohledu na pražskou kulturní smetánku - sebránku, který Beneš volí. Udavači, zbabělci, policejní agenti prorůstají společnost jako rakovina. Z vlastní, byť omezené zkušenosti mohu potvrdit, že panoráma těchto lidí, kteří chtěli být „svědomím národa“, je autentické. S některými jsem se setkával na západních filmových festivalech, sympoziích apod. Leckterého bývalého stalinistu jsem pak dokonce potkával i na chodbách Svobodné Evropy. Prý se na Beneše hrnou výhružky soudními procesy. Kdyby v Česku byly normální nezávislé soudy, opírající se o dobrou ústavu a dobré právní normy, bylo by to jistě zajímavé. Jaroslav Dresler, Mnichov O ČEM SE PÍŠE DOMA? ♦ ....náš zájem o Německo a jeho dějiny bude muset stoupat", prohlásil v Lidové demokracii kulturní atašé ČR v Německu Tomáš Kafka, syn známého překladatele a básník. ♦ Stať Masarykové v Ženevě, kterou napsal Vladimír Skutina v létě 1989 u příležitosti pojmenování ulice v Ženevě po T. G. Masarykovi a kterou vydal tamtéž v čtyřjazyčné mutaci v řadě Living History, je jedním z edičních počinů Masarykova demokratického hnutí v Praze. Vydalo Škuti- novu brožurku (19 svtran) s ilustracemi Jana Kristoforiho v edici Žijící dějiny. ♦ Většina z knih českých exilových nakladatelství se objevila a objevuje v nových domácích vydáních: vzpomínky generála Vladimíra Přikryla „Odsuďte je k životu" vyšly ve zpracování Petra Paška r. 1976 v curyš- ské Konfrontaci. Nyní je vydává pod generálovým jménem (a pod tolstojovským názvem „Ža vlády tmy“) Naše vojsko. ♦ Exilový publicista, literární kritik Jaroslav Dresler rozšířil jinak dost neměnný autorský okruh Necenzurovaných novin. V čísle 23 (s. 30-31) v autobiografickém článku „Vzkaz domorodci“ (Připsáno poslanci Pay- novi, ODS) srovnal podmínky poúnorového a posrpnového exilu. ♦ Dlouho očekávanou bibliografii Ludmily Šeflové Knihy českých a slovenských autorů vydané v zahraničí v letech 1948- 1978 (Exil), dostupnou dosud z cyklostylu Indexu (1978) a z dodatků ve Svědectví (od čísla 60, únor 1980), vydal Ústav pro soudobé dějiny AV ČR v brněnském nakladatelství Doplněk (1993, 313 s.). Bibliografie o 4527 záznamech registruje též cizojazyčná vydání děl českých a slovenských autorů. ♦ Slezské židovské básnířce a prozaičce lise Weberové, rodačce z Vítkovic, jejíž básně z pozůstalosti vydalo nedávno německé nakladatelství Bleicher v Gerlingenu, věnoval medailón Dobrý anděl nemocných dětí ghetta (Moravskoslezský den, č. 215, s.11) někdejší exilový publicista Karl von Wetzky. V témže čísle a na téže straně vzpomíná Oldřich Šuleř na prozaika A. C. Nora u příležitosti 90. výročí jeho narození. ♦ Soubor deseti dopisů Jiřího Voskovce z let 1948-77 (adresáti Petr Král, Hugo Haas, Jiří Šlitr, Jiří Suchý, Josef Topol, Václav Havel, Jan Werich), který vydal vloni Divadelní ústav jako prémii pro čtenáře Divadelních novin, unikl_pozornosti denního tisku. V newyorském Čs. týdeníku (č. 17/18) si jej povšiml Aleš Fuchs. ♦ Dosud nepublikované dopisy Voskovce a Wericha tvoří cennou součást knihy Alcantara, Z díla MUDr. J. A. Winna (Pražská imaginace - Lege artis 1992). Výbor z literární pozůstalosti někdejšího lékaře Osvobozeného divadla, satirika a autora veršovaných parodií doprovodil předmluvou Pavel Tigrid. F. Knopp POLYGON 1/94 37 [pageend39]RESTITUCE NEBO (NOVÁ) KONFISKACE? Pod tímto názvem byl v Polygonu 7/93 uveřejněn článek pana dr. Hulíka. Velmi dobrý právnický rozbor zákonů č. 119/1990 Sb. a 87/1991 Sb. o soudních a mimosoudních rehabilitacích, avšak podle mého přesvědčení je přesto nutno k němu něco dodat, a to: D Otazník za slovem „Konfiskace" je nutno odstranit, protože jde zcela evidentně o novou konfiskaci. Tím horší, že jde o konfiskaci ničím neodůvodněnou, a proto tato nová konfiskace není nic jiného, než akt právní zvůle. O to horší, že tento akt právní zvůle provedl parlament České a Slovenskě federatívni republiky dne 21. února 1991 přijetím zákona č. 87/1990 Sb. o mimosoudních rehabilitacích, tedy v době, kdy tato republika byla údajně již právním a demokratickým státem. Zvlášť zajímavé a nanejvýš podivné na tom je, že tento akt právní zvůle - která se stala zákonem 87/91 Sb. - byl proveden parlamentem České a Slovenské federatívni republiky dne 21. února 1991, tedy v tentýž den, kdy republika byla přijata do Evropské rady jako její 25. člen a zavázala se respektovat a dodržovat všechna ustanovení Konvence k ochraně lidských práv a základních svobod, uzavřené v Římě 4.11.1950 a všech jejích deseti dodatkových protokolů. Působí to opravdu jako cynický výsměch všem mezinárodním právním normám a závazkům, přijatým ČSFR, i cynické nerespektování vlastních ústavních zákonů. Zákon o mimosoudních rehabilitacích porušuje zcela a bez jakékoli pochyby např. čl. 1 prvního dodatkového protokolu ke Konvenci k ochraně lidských práv. Protokol byl přijat 20.3.1952 a v českém překladu zní: Čl. 1. Každá přirozená nebo právnická osoba má právo na respektování jejího majetku. Nikomu nesmí být jeho majetek odebrán, leda v případě, že to vyžaduje veřejný zájem, a to jen podie zákona a za podmínek předepsaných v mezinárodním právu. To však je jen příklad. Zákon č. 87 porušuje již článek 17 Všeobecné deklarace lidských práv Spojených národů z 10.12.48, který zní: Čl. 17. (1) Každý má právo vlastniti majetek jak sám, tak spolu s jinými. (2) Nikdo nesmí být svévolně zbaven svého majetku. Dále porušuje zákon č. 87 článek 9 Vyhlášení základních práv a základních svobod Evropského parlamentu a jiné mezinárodní konvence, dohody nebo smlouvy, které ČSFR a její předchůdkyně, jejichž závazky převzala, podepsala a ratifikovala. Základní zásada, platná v mezinárodním právu již po tisíciletí, pacta sund servanda (smlouvy musejí být dodržovány), byla zákonem o mimosoudních rehabilitacích naprosto ignorována a ve všech uvedených případech porušena. Je naprosto nesporné, že v rozporu s těmito právními normami a z nich pro ČR a SR plynoucími mezinárodními závazky podle nich jednat, byl desetitisícům zcela nevinných lidí jejich majetek bezdůvodně odebrán a tito lidé byli svévolně zbaveni svého majetku. 2) Všechny výše uvedené mezinárodní právní normy, konvence, dohody a smlouvy, týkající se práva vlastnit majetek a práva na jeho ochranu státem byly - kromě jiných - Českou a Slovenskou republikou přijaty, ratifikovány a publikovány. Článek 10 Ústavy České republiky, platné od 1.1.93, zní: Ratifikované a vyhlášené mezinárodní smlouvy o lidských právech a základních svobodách, jimiž je ČR vázána, jsou bezprostředně závazné a mají přednost před zákonem. Protože zákon o mimosoudních rehabilitacích porušuje všechny vpředu uvedené, i pro ČR závazné mezin. právní normy, porušuje tím i článek 10 platné Ústavy CR. 3) Pan dr. Hulík se mýlí svým tvrzením, že (citát): „Obsahově navazujícím rozhodnutím v téže trestní věci jsou mj. i rozhodnutí, jimiž byl odsouzeným uložen trest propadnutí majetku.“ (Konec citátu.) Rozhodnutí o propadnutí majetku není obsahově navazujícím rozhodnutím v téže trestní věci, ale přímá a nedílná součást soudního rozhodnutí jako dodatkový trest. Avšak pravomocná soudní rozhodnutí, tj. rozsudky i s jejich výroky o propadnutí majetku byly ve smyslu §1 zákona č. 119/1990 Sb. o soudní rehabilitaci a jeho §2 odst. 1. a lit. f) téhož odstavce zrušeny celé a jejich zrušením bylo tedy současně zrušeno i v nich vyslovené propadnutí majetku. Zabavení bylo zrušeno zrušením zabavovacího rozsudku jako jeho integrovaná část a nikoli jako další, na rozsudek navazující usnesení. Ke zrušení pravomocných rozsudků dochází - sice sporadicky - i ve všech demokratických státech světa, protože všude na světě může dojít k omylu soudu nebo k zjištění nových, soudu dříve neznámých skutečností. Avšak všude na světě zrušení, jak zákon 119/90 Sb. říká, „soudního rozhodnutí" a tedy rozsudku, mělo, má a vždycky bude mít jen jeden jediný účel: návrat věci v právní stav, platný před vydáním zrušeného rozsudku. Jiný účel zrušení pravomocného rozsudku nikde na světě nemělo, nemá a při respektování práva také nikdy mít nebude. Plyne z toho jediný logický důsledek: zrušené zabavovací rozsudky sice fakticky existovaly, avšak jako akty právní zvůle právně nikdy neexistovaly, a protože i faktická existence těchto rozsudků zanikla jejich zákonným zrušením, je dnes právní stav takový, jako by tyto rozsudky nikdy neexistovaly, a proto vlastníci zabavených věcí jejich vlastníky nikdy být nepřestali. Jsou tedy jimi právně i dnes. Tento můj právní názor na skutečný význam zákona o soudní rehabilitaci je totožný s názorem dr. Hulíka a zastávám jej důrazně od vydání tohoto zákona až dodnes. Nejsme ovšem sami. JUDr Zdeněk Kessler, dnes předseda Ústavního soudu ČR v Brně, napsal v dojjise z 8.6.91, tehdy jako poslanec FS ČSFR (citát): 1) shodli jsme se s řadou advokátů na tom, že osoby, kterých majetek byl konfiskován jako součást soudního rozsudku a tento rozsudek byl v rámci rehabilitací zrušen ex tunc, nepřestaly být nikdy vlastníky tohoto konfiskovaného majetku a nemusí se ho tedy domáhat v rámci mimosoudních rehabilitací nebo podle zákona o půdě, ale budou žalovat na vydání věci, která je jejich vlastnictvím. (Konec citátu.) Z této právně jasné situace jako conditio sine qua non vyplývá, že takovéto zabavení majetku bylo neoprávněné a že s ním proto tehdy komunistický stát neoprávněně jednal jako s majetkem vlastním tím, že jej prodal. V opravdu dávných, avšak opravdu demokratických dobách profesor trestního práva právnické fakulty KU, prof. Sol- nař, nás učil, že „kdo s cizím majetkem jedná jako s vlastním, dopouští se krádeže.“ Podle této definice se tedy krádeže může dopustit nejen fysická, ale i právnická osoba a tedy i stát, který je také právnickou osobou, a proto žalovatelný. A protože tehdejší komunistický stát, jak bylo nyní zrušením zabavovacích rozsudků ex lege, tj. přímo zákonem č. 119/1990 Sb. o soudní rehabilitaci zjištěno, nikdy vlastníkem protiprávně zabavených majetků nebyl, avšak přesto je prodal, jednal s cizím majetkem jako s vlastním a dopustil se proto krádeže. Kupci tohoto majetku koupili tedy majetek kradený, který se v každém jen poněkud právním státě jeho kupcům bez náhrady odebírá a vrací jeho vlastníkovi. Přitom mohou nastat dvě právní skutečnosti, a to buď: a) Kupec koupil kradený majetek mala fide, tj. věděl, že jde o majetek kradený. V takovém případě se mu nejen tento majetek bez náhrady odebere a vrátí vlastníkovi, ale je ještě za vědomou koupi kradeného majetku potrestán. Nebo b) Kupec koupil kradený majetek bona fide, tj. nevěděl, že kupuje majetek kradený. I v takovém případě se tento majetek jeho kupci bezplatně odebere a vrátí vlastníkovi, ale kupec sám zůstává bez38 POLYGON 1/94 [pageend40]trestný. I když všichni kupci tohoto neoprávněně odejmutého a tedy kradeného majetku věděli, že jde o konfiškáty, dá se velkomyslně soudit, že si neuvědomovali, že jde o majetek kradený, a proto jej koupili bona fide. Přitom, až k takovému řešení dojde a jednou k němu v právním státě dojít musí, neutrpí tito kupci kradeného a jim bez náhrady odebraného majetku žádnou škodu, a stát - kromě administrativních nákladů - to nebude stát nic, protože více než pětadvacetiletým a mnohdy ještě delším bezplatným užíváním tohoto majetku si jeho kupci nepatrnou kupní cenu, kterou za něj komunistickému státu zaplatili, již dávno odbydleli nebo od- užívali. Dr. Ing. Jar. Anděl, Solothurn □ DOPIS GENERÁLNÍMU ŘEDITELI ČESKÉ TELEVIZE (zkráceno red.) Vážený pane generální řediteli, píši Vám v souvislosti se silvestrovským pořadem. V jednom skeči byl parodován jazykový kurz němčiny. Zák se učil jednoduchým slovním obratům. Z výuky se však stal brutální výslech, český žák byl spoután lanem a německý učitel v bavorském oblečení bušil do zkrvaveného českého frekventanta kurzu po ge- stapáckém způsobu. Byl jsem touto scénkou šokován a ptám se, kdo je za tento pořad odpovědný. Dovoluji se Vás zeptat, jak byste reagoval Vy nebo kterýkoliv český divák, kdyby německá televize karikovala Čechy jako zloděje aut či poberty kradoucí v bavorských samoobsluhách. ... Pomysleli autoři skeče na dojem, jaký si utvoří německé diplomatické zastoupení v Praze a na účinek, jaký mohou mít podobné nepředloženosti pro práci českého velvyslanectví v Bonnu? Česko-ně- mecké vztahy jsou ještě příliš křehké, než aby byly vystavovány lehkomyslným rizikům. Za čtvrt století života v Německu jsem poznal tuto zemi a její lid z jiné, to jest z pozitivní stránky a o tuto zkušenost se rád podělím i s autory té škodlivě naivní silvestrovské scénky. Myslím, že úkolem sdělovacích prostředků je odbourávat nepřátelské obrazy (Feindbilder) a ne je utvrzovat. Buďme jako národ konečně už dospělí a neukazujme jako hloupí kluci s máslem na hlavě na ty druhé. Dobré sousedství se Spolkovou republikou Německo je alfou a omegou dalšího vývoje českého státu. Dr. V. Chyský, Wuppertal □ GLOSA „KATEGORICKÉ NE“ (Polygon 8/93, str. 16) Pan premiér Václav Klaus měl říci, že pokud se týká voleb krajanů v zahraničí, to považuje za naprosto nefér volit takto na dálku. Snad by bylo vhodné zeptat se pana premiéra, zda mu tehdy nevadilo, když řada krajanů mluvila na dálku za ty, kteří mluvit doma nemohli nebo nechtěli, tedy i za něho. Řada exilových veřejných pracovníků upozorňovala Západ na situaci v komunistických zemích (i v naší). Ať si pan Václav Klaus uvědomí, že toto upozorňování Západu na poměry v naší vlasti pomohlo i k tomu, že máme dnes možnost rozvíjet mnohé v rámci svobody. Byla to tedy v jistém smyslu i práce v zázemí, která pomohla mj. také k tomu, aby pan Klaus byl tím, čím dnes je. Nyní i já toto říkám s naprostou pevností v hlase: buďme k exilu spravedliví! Napadlo mne, že by snad bylo vhodné, abychom iniciovali také podpisovou akci a poslali podklady panu premiérovi jako otevřený dopis. ... Prelát Pavel Kučera, Zirndorf □ OSTUDA-JEJICH Děkujeme Vám mnohokrát za Váš (i náš) dobrý Polygon (to „Západ“ už tam nemusíte dodávat - to je tak akorát ostuda - jejich). Dopisy v posledním čísle říkají vše (totožně s naším cítěním), bohužel budeme muset počkat, až generace většiny dnešních 40 až 60níků, žijících tam, odejde věkem. Panu presidentu je najednou už nemilé, že lidé jdou protestovat do ulic a pan Klaus zase dělá vše správně, i kdyby na chleba nebylo. Díky za Vaši práci a mnoho úspěchů do nového roku! Irena a Jih Tůmovi, Kalifornie POZN. M. ŠUCHMY: Jako bývalý redaktor časopisu „Západ“ se nerad vracím k celé, nyní dosti trapné kause Západ, několik poznámek ale stojí za vysvětlení, nejen v souvislosti s výše uvedeným dopisem, ale hlavně s označením nové redakce Západu. Po změnách v Československu po listopadu 1989 jsme se snažili přenést výrobu časopisu Západ do Československa s vírou, že to bude levnější a snazší (nikdy ale nebylo uvažováno o přenesení obsahové náplně a redakční odpovědnosti). Protože jsem se těmto snahám dost věnoval, zjistil jsem po několika pokusech, že je to marná snaha, že idealismus tam dosti vymřel a naopak nelze spolehnout téměř na nikoho. Z těchto důvodů jsme na redakční radě odhlasovali, že vydáván í časopisu Západ skončíme a naše snahy spojíme s časopisem Polygon, který obdobnou chybu naštěstí neudělal. Tomu se ne- podřídili manželé Reinišovi, kteří kontrolovali a kontrolují devizovou pokladnu a seznam čtenářů, jakož i Ota Ulč, jehož zákulisní úloha je dosti nedoceněná (např. znechucení a odchod Jiřího Fabsi- ce a Jana Uhdeho z redakční rady byly především jeho „zásluhou“). Ti se tedy rozhodli nadále pokračovat ve vydávání časopisu pod neoriginálním názvem Západ Today. Domnívám se, že pokud měli chuť vydávat časopis, mohli pokračovat pod jiným jménem a nepřenášet tak třináctiletou tradici kvalitního (jímž bezpochyby byl) časopisu Západ na pochybné a křečovité vydávání něčeho, co na tuto tradici a poslání nenavazuje. Korunováno to bylo ještě tím, že počínaje letním číslem 1993 bylo obnoveno původní jméno Západ (tedy bez Today, ale včetně původní grafické úpravy), které si Stanislav Reiniš dal v Praze registrovat ochrannou známkou. A časopis je vydáván českou nadací Bohemia Regia, která s tradicí a jménem Západu nemá společného již vůbec nic. Redakci zajišťuje vypůjčený pražský novinářský elév V. Bystrov ml. z Lidových novin. Co je na celé věci trapné, je skutečnost, že se trojlístku (manželům Reinišo- vým a O. Ulčovi) podařilo opět do redakční rady dostrkat a zlomit manžele Škvoreckých, kteří byli původně vehementně pro ukončení vydávání Západu především; po zveřejnění seznamu spolupracovníků StB Zdena Škvorecká prohlásila, že odcházejí do ústraní a že nechtějí být v žádné redakci, tj. Západu Today ani Polygonu. Pak zase prohlásila, že z ústraní vystupuje a že nalezla (snad i s manželem) přátelství ve zbytku redakční rady Západu. Lze chápat, že pro Zdenu Škvoreckou výskyt na zveřejněném seznamu spolupracovníků StB musel být velkým šokem, zejména v kontrastu na bezesporné zásluhy, které měla v založení a práci nakladatelství 68 Publishers pro českou literaturu. Nikdy jsem nepochyboval, že její podpis na spolupráci s StB byl čistě formální a že nikdy nikomu neublížila, jak se jistě odtajněním svazků prokáže. Její zbytečně zmatené počínání (stačilo snad první vysvětlení a nekopání do všech, kteří jen trochu nesouhlasí s jejími zbytečnými následnými interpretacemi) a měnící se názory však nikterak nepřispívají k přesvědčení o zásadovosti jejích osobních postojů. Na jejím příkladě a proměnlivosPOLYGON 1/94 39 [pageend41]ti jejích názorů si člověk dovede představit, jak lehkou práci mělo StB při získávání podpisů, byť i jen formálních. Vydávání Západu v nové obsahové náplni a režii z Prahy nedává smysl, protože kvalitnější obsah si můžeme přečíst v mnoha jiných časopisech, které v Praze vycházejí (např. nedělní příloha Lidových novin). Nejsem zatrpklý, spíše zklamaný neoriginalitou mých bývalých redakčních kolegů, kteří zaprodali jméno časopisu, na který před časem redakce i čtenáři byli hrdi. Naopak se domnívám, že vydávání Polygonu, do kterého stále nezištně přispívají exiloví autoři a který je nadále vydáván v zahraničí, naplňuje smysl jeho existence a je mnohdy ojedinělým kritickým příspěvkem na cestě k dokončení demokracie v naší vlasti, na jejímž osudu nám záleží. ■ DOPIS VLADIMÍRA CÍCHY, adresovaný manželům Škvoreckým, byl v kopii zaslán paní Škvoreckou kanadské redakci Polygonu s poznámkou „POLYGON. Očekávám omluvu. Zdena“. Znění dopisu: „Děkuji za obě knihy. Došly spolu s dopisem >na rozloučenou«, který mé zbavil netrpělivosti. V současné době připadají mi obdržené knihy poněkud symbolické. Povídky tenorsa- xofonistovy jako nostalgická vzpomínka na časy, kdy ’to všechno začínalo1, časy zrodu Danny Smiřického. A určité epochy v čs. moderní literr-tuře. Kunderúv román Nesmrtelnost (rafinovaná literatura poněkud připomínající hru v šachy) hodí se pak náramně k tomu, čím se stalo nakladatelství 68 Publishers a čím zůstane: nesmrtelným pomníkem v dějinách smutných časů naší země, které díla zde vydávaná udržovala nad propastí absolutního temna. Rád bych vám oběma závěrem poděkoval za všechno skvělé úsilí, s nímž jste tak skvěle udržovali při životě československou literaturu v těžké době blbosti, jež zavládla, posvěcena mocí. Jenom mě mrzí, že jsem, pane doktore, nevzal si k srdci Vaši ušlechtilou pobídku (kdysi) k napsání románu či novely, již bych pak mohl poslat Vám k posouzení a případné publikaci. Nedošlo k tomu dílem mou leností a patrně i nedostatkem talentu. Dovolte mi tedy, abych vám oběma popřál pevné zdraví, mnoho zdaru a úspěchu v tom, co jste se v budoucnosti rozhodli vykonávat. Se srdečným pozdravem V. Cícha, Vancouver Polygon neví, proč a za co by se měl omlouvat. □ OTEVŘENÝ DOPIS PANU VÁCLAVU KLAUSOVI Vážený pane premiére, na otázku Ra- diožurnálu, zda by měli čeští krajané dostat právo korespondenční volby, jste odpověděl takto, cituji: „Mluvit na dálku prostě já považuji za naprosto nefér. Úvaha o tom, že budu volit tu či onu stranu, když se nepodílím na tom, co se tady odehrává, to je hluboká chyba. S naprostou pevností v hlase říkám, že bych s tím já nesouhlasil.“ Když už něco takového řeknete třeba doma u večeře nebo v úzkém kruhu svých známých, pak se jedná pouze o soukromý, jakkoli třeba triviální názor pana Václava Klause, a tudíž je vše v pořádku. Když ale totéž oficielně prohlásíte ve sdělovacích mediích, je to názor vládní reprezentace ČR, kterým manipulujete i mínění mnohých občanů, a to už v pořádku není. To je ignorace demokratických zásad naší ústavy a diskriminace určité nemalé části spoluobčanů našeho státu. Nejsem Váš protivník ani fanatický přívrženec, jsem obyčejný Čech bez stranické legitimace, kterému ale vůbec není lhostejné, co se odehrává v jeho vlasti a přeje jí to nejlepší, i když tam sám z určitých důvodů nemůže bydlet. Zajímám se o veškeré kulturní i politické dění u nás patrně víc než průměrný občan, neboť, jak notoricky známo, jsou díky satelitům a jiným vymoženostem denní informace dostupné i dále než 300 km od Prahy. Tím chci říci, že není rozhodující, zda někdo bydlí v Kolíně nad Labem či nad Rýnem, ale má či nemá-li o věc zájem. Právě tak by nemělo být rozhodující, zda se Vám něco či někdo nelibí, rozhodující však je a musí být to, co je psáno v naší ústavě o rovnoprávnosti všech občanů! Zajímalo by mne, jaký máte asi názor na korespondenční volbu českých diplomatů a zaměstnanců našich zastupitelství po celém světě. Vždyť tito lidé znají svou vlast po celé dlouhé roky také jen „na dálku“. Je to snad „hluboká chyba“, jak tvrdíte? Pane premiére, cením si Vás i přes tento lapsus jako mimořádně schopného odborníka na finance a ekonomiku a jsem opravdu rád, že Vás pro tento obor máme. Nepodléhejte ale sebeklamu, že jste „všestranně geniální“ a nesnažte se se mluvit absolutně do všeho v tomto státě. Ani pan Einstein nebyl všestranně nadán. I Vy máte někde hranice svých schopností a právě v tom je demokracie pozitivní, že umožňuje, aby si konkurovalo více hlav a více názorů. Patent na rozum si však nikdo nesmí „propachtovať sám pro sebe. Mnohé státy, i když mají mnohem víc občanů než ten náš malý, počítají s každým jednotlivcem jako s platným článkem celého mechanismu a jako s rovnoprávným voličem, ať bydlí kde chce, a nikoho ani nenapadne jej podezírat, že by volil „naprosto nefér“, jak Vy tvrdíte. Pane premiére, Váš postoj ke spoluobčanům v zahraničí je hlubokou chybou. Cestou do Evropy velkoryse házíte půl milionu občanů „přes palubu“, místo abyste se snažil je stmelovat v zájmu o společnou věc. To by měl být jeden z hlavních cílů opravdového státníka! Na tomto poli jste však žalostně zklamal. Ing. Miroslav Toms, Eppstein, SRN □ DOPIS VÁCLAVU HAVLOVI (pro publikaci v Polygonu redakcí zkrácený) Vážený pane presidente, pro oživení Vaší paměti Vám zasílám výňatek z Vašeho proslovu v Torontu k nám, Čechům a Slovákům, žijícím v zahraničí a z Vašeho poselství z října 1993. Musím se přiznat, že na Vaše zastání, na Váš proslov před parlamentem, před veřejností, čekám již dva roky. Máte k tomu vůbec odvahu? V mé záležitosti nezákonného obsazení mého domu v Praze 2, Legerova 11 policií ČR se mi české úřady jen smějí a vodí za nos (ministr Ruml, polic, ředitel Hofman atd.) Obrátil jsem se na švýcarskou vládu, aby se mých zájmů diplomatickou cestou zastala. Žiji 25 let ve Švýcarsku; taková úřední ignorace práva a zákonů by zde nebyla možná. Vašeho ministra Rumia a polic. řed. Hofmana musím žalovat ve smyslu §249a za obsazení cizího domu. Musí vše dojít tak daleko? Slepota a ignorace Vašich úředníků je opravdu zarážející... Ing. Jiří Vítek, Lupsingen, CH Nová "Pravidla českého pravopisu" vyšla v minulém roce. Dřívější pravidla byla vydána za éry komunismu, zhruba asi před 30 lety. Ta ani ona nenašla příznivou odezvu veřejného mínění a jsou pokládána za „políček české kultuře a tradici“ (viz ..Telegraf' 11. června 1993, článek Antonína Kostlána). Ani naši dopisovatelé ve své většině nepokládají dílo „jazykovědců“, kteří nám své „pravopisné vymoženosti“ předkládají k používání, za přijatelné. Polygon nechce nikomu předepisovat, jakého pravopisu se má držet, zda toho z první republiky nebo toho, který je nám nyní vnucován. Jednotlivé články jsou tedy přebírány tím pravopisem, v kterém od autorů dojdou. Pokud je v témže článku pravopis pomíchán, upravujeme celý článek pravidly českého jazyka z dob první republiky. O nových „pravidlech“ přineseme článek v některém z příštích čísel Polygonu a uvítali bychom i názor čtenářů. Napište nám! -redakce- 40 POLYGON 1/94 [pageend42]HOTEL GARNI Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav. nádraží) Telefon + fax: 0911 / 44 84 48 ČESKÝ DENÍK 6X TÝDNĚ ■u • serióznost, dynamika a naprostá otevřenost informací • nezávislost na naší politické scéně • 6x týdně zajímavé informace pro rychle se rozšiřující okruh čtenářů • ideální místo také pro Váš inzerát Český deník Český deníh Český deník čtou podle průzkumu především lidé s vlastním názorem - podnikatelé a střední vrstva, mající dostatek prostředků na nákup Vašeho zboží, na využití Vašich služeb! Vám nabízí možnost oslovit právé ty zákazníky, které hledáte! Vám nabízí bezkonkurenční ceny, kvalitu i účinek inzerce! Pište na adresu: Český deník, inzerce. Na Florenci 19, 110 OO Praha 1. Volejte ještě dnes: (02) 282 32 58, 282 33 58; faxujte: 232 47 25! [pageend43]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Čtyř- a víceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak díouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) Řadové domky v Přezleticích - Praha východ Domky budou dodávány „na klíč". Budoucí majitel má možnost volby vybavení interiéru (zanzovací předměty, podlahové krytiny, obklady a povrchy stěn, kuchyňská linka apod.). Při stavbě objektů byla použita technologie firmy YTONG, jejíž porobetonové tvárnice zajišťují dostatečný tepelný odpor pro elektrické vytápění. Velikost bytů: 4+l a 5+l, každý domek má vlastní garáž. Podlahová plocha 222m2 až 225m2. Předběžná cena: 3,4 až 3,8 mil. Kč. Domky prodává tatáž firma, která je staví: SRI Praha, Pod lysinami 1/474, Praha 4. Telefony +42-2-627 9402, 627 9391 a 627 9041. Bližší informace na adrese: Viktor Mojžíš, Na průhonu 25, I8l 00 Praha 8. Telefon +42-2-855 3672 [pageend44]