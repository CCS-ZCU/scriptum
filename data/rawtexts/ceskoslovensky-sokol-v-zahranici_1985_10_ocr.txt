Ročník XXXV. ČESKOSLOVENSKÝ SOKOL V ZAHRANIČÍ Číslo 10. (350.) PROSINEC 1985 *SOPI$ ÚSTŘEDÍ ČESKOSLOVENSKÉHO SOKOLSTVA V ZAHRANIČÍ PROSINEC 1985 Radnice města Winterthur ve Švýcarsku, kde Sokol působí od roku 1971 [pageend1]S ODVAHOU SLETU VSTŘÍC Jan Vrcovský V obtížných poměrech v nichž naši zahraniční sokolskou činnost provádíme, je náš nastávající slet v Curychu velkým a odvážným podnikem, je velkým cílem našich snah v nastávajícím roce. Velikost a obtížnost tohoto cíle nás však nesmí odradit od usilovné práce vedoucí k jeho uskutečnění a od pevné víry, že naše práce bude v červenci příštího roku v Curychu korunována úspěchem. Předpokladem uskutečnění velkých cílů a myšlenek jsou velké naděje a velké víry. Říká se jim také idealismus. Za dnešních neutěšených poměrů ve světě by se zdálo, že tyto velké naděje a velké víry nemají živné půdy, z níž by vyrostly; všude kolem sebe vidíme všeobecný úpadek mravnosti, stále rostoucí vliv zločinné ideologie komunismu a stále větším sobectvím se vyznačující spotřebitelskou společnost. Není toho ani ušetřen náš exil. V našem exilovém a krajanském tisku, u představitelů mnoha našich organizací a spolků, u mnoha rádoby vůdců a představitelů exilu, jsme svědky trapné a hanebné skutečnosti, že přesvědčení lidí se mění podle toho, kde je více možnosti se uplatnit a získat pro sebe, a jak se zatracují osoby, kterým ještě nedávno titíž výtečníci provolávali slávu. Ovšem, velké myšlenky a velké cíle se nedají uskutečnit touto nemravnou cestou - odvržením charakteru, protože při nich nezískává osoba, nýbrž celek. Celek je však pro mnohé pojem příliš odtažitý a především také nepohodlný a proto nepopulární. Pracovat pro celek bez nároku na osobní prospěch, ba někdy i s osobní škodou, tedy idealismus, je dnes 'staromódní'. A přece veliké činy nevznikají jinak než oddanou, nesobeckou prací, při níž si provádějící leckdy ani neuvědomuje velikost překážek pro velikost cíle. Proto idealisté často ztroskotávali, neboř si vytkli cíl ^nacl^ své síly. Ale často zmáhali i takové překážky, nad nimiž by člověk přísně kritický, a se všemi okolnostmi počítající, mávl beznadějně rukou. Všimneme^ si velké víry Husovy, Komenského, Masaryka, všech našich buditelů, našich osvoboditelů. Víra mnohdy zklamala jedince, který se nedočkal uskutečnění svých tužeb, svého cíle. Hus byl upálen, Komenský zemřel jako vyhnanec, mnoho našich osvoboditelů se nedočkalo návratu do^ zeme zaslíbené, mnozí z našich bratří a sester také již opustili navždy naše rady, aniž se dočkali obnovení svobody a demokracie v naší vlasti. Ale všichni umírali s pevnou vírou, že celek se dočká. Práce pro celek nikdy nepřináší osobního zisku, protože člověk víc dává, než přijímá. To, co svou prací získá, se dělí na všechny jedjnce celku, on sám se s nimi jen prizivuje a někdy odchází bez dílu, nedočkav se rozdělení. A přece mé ze své práce nejvíce. Neboř práce pro celek, 226 [pageend2]bez osobního zisku, je mnohem větší odměnou než sebevětší hromada peněz, radost z úspěchu společného díla je nad veškeré pozemské statky. Dává bohatství zdaleka větší a vyšší - vědomí dobře a účelně prožitého života. Zeptejte se sami, vy známí i neznámí, kteří pracujete na společném díle, na našem sletě. Ne teči Teč jste ještě plni obav, leckdy snad i plni trpkosti z neúspěchu a překážek. Představovali jste si tu práci sladkou a radostnou, a ona je někdy trpká a bolestná, protože se při ní musíte zapřít, vaše "já" musí ustoupit do pozadí, musí mlčet a to je někdy velmi těžké. Dnes máte ještě plno obav, zda dokážete, co jste si předsevzali, zjišřujete, že sotva byla jedna překážka zdolána, už je před vámi druhá a ještě těžší, narážíte kolem sebe na věčného protichůdce idealismu, na materialismus, který vás sráží, boří výspy vašich snů, tiskne vás z výšin kam jste se rozlétli k pozemské hroudě, a nutí počítat s nedokonalostí nebo slabostí člověka. A přece my všichni, které spojila stejná víra v dokonalost díla našich zakladatelů a v nutnost tohoto díla pro blaho národa, počítáme s úspěchem. Věříme, že jsme dosti silni, abychom se s touhou přiblížili k cíli, podepřeli svou slabost, svou nedokonalost, své osobní "já", a podřídili je úspěchu společné práce. Věříme, že přes velikost cíle a přes tíhu doby dosáhneme této velikosti a dokážeme stálou plodnost a výnosnost myšlenky Tyršovy a Fůgnerovy pro národ. Čeho je tedy třeba? Potlačit své "já", ne do té míry, aby ztratilo svou osobitost, ale do té míry, aby ztratilo své sobectví. A pracovat bez ohledu na překážky, s největším vypětím sil, klást oběti osobní, které přinesou prospěch celku, a zajistí úspěch společnému dílu, VI. sletu Československého sokolstva v zahraničí. Neméně důležité v této době posledních sletových příprav je čelit zavilým útokům na naši činnost, šířeným často skrytě nebo anonymně, jejichž cílem je vznést neklid, nedůvěru, v některých případech i zlost a zášř do našich řad. Bez ohledu na to, jakým způsobem a kdo tyto zprávy šíří, zcela jasné a nade vší pochybnost jest, že tyto záškodnické snahy prospívají jen režimu v naší okupované vlasti. Nejen v době předsletové, ale při veškeré naší činnosti nesmíme nikdy dopustit, aby sokolstvo, které se svou více jak 120ti letou tradicí je něčím velikým a krásným v životě našeho národa, bylo strženo do bahnitých nížin vzájemného osočování a zloby, do nichž by je rádi zatahli naši nepřátelé. Čhtějí tím zbavit sokolstvo jeho důležitého základu: vzájemné důvěry a tím je rozleptat a vnitřně rozvrátit podle osvědčených a smutně proslulých metod cizácké ideologie světového komunismu. Proto semkněme ještě více naše řady a ve vzájemné důvěře a jednotě, s odvahou podloženou dobře konanou prací, hlečme nadějně vstříc našemu VI. sletu, jehož úspěch a zdar tím předem zajistíme. A až se sejdeme po sletu, povědí nám naše oči, zda ta radost ze společného úspěchu není přece jen větší než kterákoliv radost z nějakého úspěchu čistě osobního... VI. sletu Československého sokolstva v zahraničí v Curychu zdaří 227 [pageend3]ZPRAVODAJSTVÍ VI. SLETU ČS. SOKOLSTVA V ZAHRANIČÍ - 1986 ČS. SOKOLSTVO V ZAHRANIČÍ VI. SLET • ZÚRICH 1986 Domovenky, látkové odznaky Náčelnictvo Ústředí rozeslalo formuláře objednávek na domovenky a sokolské látkové odznaky pro cvičební úbory všech složek (sokolský monogram na červeném poli pro členstvo, na modrém poli pro dorost a na bílém poli pro žactvo). Činovníci žup a jednot se žádají o dodržení lhůty pro objednávky - do 31. ledna 1986 na adrese bratra starosty, kde je také možno objednat látkové odznaky Dstředí pro vycházkový sokolský oblek. DARY NA SLETOVÝ FOND Výkaz č. 6. (Dárci z Montrealu v Kanadě, není-li jinak uvedeno.) 500.00 dol. Nejmenovaný. 50.00 dol. St. Urbánek, Ing. V. Zajíc, Dr. Victor Zicha. 25.00 dol. M. Němcová, P. Olt, Toronto. 20.00 dol. Dr. P.V. Pelnář, S. Ševčíkově, Stanislav Weinreb. 15.00 dol. Fr. Vernon. 10.00 dol. Nejmenovaná, G. Štěpánková, J. Svoboda, L. Truxa, M. Vašíček, B. Víková, K. Weniger. 5.00 dol. Ely PickovS. Evropská oblast (Dárci ve Švýcarsku, není-li jinak uvedeno.) 200,- Fr. Sdružení čsl. politických vězňů, Curych. 100,- Fr. D. a D. Bergovi, Unterkulm, M. Sedláček, Basilej, Csl. spolek Domov, Basilej. 50,- Fr. R. Horálek, Winterthur, J. Středa, Suhr. 40,- Fr. O. Štěrbáček, Lucern. 25,- Fr. P. Milller, Burgdorf. 20,- Fr. V. Gtinter, Wettingen, J. Mrázek, Diibendorf, Dr. Smiřic- ký, Frenkendorf, B. Starohorský, Obererlinsbach, G. Šmíd, Reinach, S. Vrána, Richterswil, Nejmenovaný, Curych. 12,- Fr. M. Resslová, Německá spolková republika. 10,- Fr. J. Kotal, Basilej, J. Staník, Benglen, Nejmenovaný, Curych. Sokol Paříž (Uvedené obnosy jsou ve francouzských francích.) 500,- Fr. Paní Sarafová. 250,- Fr. Paní Majerová. 200,- Fr. Paní Smutková. 150,- Fr. Sestra Brosseletová. 50,- Fr. František Fiedler. Všem dárcům srdečně děkujeme. Sbírka pokračuje. 2 2 8 [pageend4]ŽALOV JOSEF BOHDAN MATĚJKA V Torontě zemřel 17. října ve věku 81 let vzácný člověk, příkladný český vlastenec, přítel a upřímný sokolský bratr Josef Bohdan Matějka. Narodil se 15. září 1904 v Zelově v Polsku kde se usadili jeho předkové, pobělohorští exulanti, když nenašli trvalou obživu v německém Kladsku. Po vzniku samostatného československého státu navrátili se jeho rodiče, s osmnáctiletým Bohdanem a jeho třemi sourozenci, do své vlasti. Téměř 13 let Matějkovi žili a pracovali na menší hospodářské usedlosti poblíže Zábřehu na Moravě. Tam Bohdan vstoupil do Sokola, byl v něm činný po celou dobu tamnějšího pobytu a byl výborným cvičencem na nářadí. Před první světovou válkou Bohdanův otec byl několik let v Kanadě, kde pomáhal stavět železniční dráhu napříč Kanadou. Tato země se mu tehdy zalíbila; když nacisté ovládli Německo a Evropě hrozila nová válka, vystěhoval se s Bohdanem a jeho sestrou Lídou do Kanady. Usídlili se na farmě v Dufresne v blízkosti Winnipegu, hlavního města provincie Manitoba; Bohdan se stal členem Sokola ve Winnipegu, v němž působil 10 let. Byl také člověkem hluboce věřícím, který v Hospodinu nacházel velikou oporu v těžkých začátcích, jimiž se v tehdejších těžkých dobách museli probíjet. V roce 1945 se Matějkovi stěhovali ještě jednou, do kanadské provincie Ontario která, po strastech prožitých v Německu, Polsku a Manitobě, se jim jevila jako "země zaslíbená". V oblasti Burlingtonu, nedaleko Toronta, se Bohdan dal do radostné práce v ovocných sadech. Po krátkém čase si svojí nezištnou a přívětivou povahou a stálou pohotovostí pomoci, kde bylo třeba, získal mnoho přátel, obzvláště mezi patrony Csl. baptistického kostela, mezi bratry sokoly a mezi svými sousedy. Bratr Matějka byl skromný, nenáročný člověk, který své vlastenectví projevoval činností, v tichosti, bez okázalosti. Snad nikdy v životě nezastával žádnou funkci, byl však vždy na svém místě a účastnil se veškeré národní činnosti; navštěvoval sokolské podniky a slety, Československé dny, přednášky, divadla, dobročinné bazary a další krajanské podniky. Vždy ve vší skromnosti, s úsměvem, vždy plný štědrosti. Dobře vystihl jeho povahu kazatel Sole, když při rozloučení se zesnulým řekl: "Však ještě stále jíme jeho hrušky, kterými nás tak štědře obdaroval". A nebyly to jenom hrušky, čím bratr Matějka obdarovával své přátele a vždy ještě přidal úsměv ze kterého bylo jasné, že dává s radostí. Jak skromně žil, také bez stížností odešel a tiše dodýchal. Ti, kdož ho znali, budou ho dlouho postrádat. Byl to hodný člověk. Nechf je mu kanadská země, na které mnoho let s láskou pracoval, lehkou! ( Z.M. ) 229 [pageend5]DUCHOSLAV BERG V minulém čísle vzpomenutý bratr Duchoslav Berg, který náhle 8. září navždy opustil sokolské řady, se nerad fotografoval a proto zpráva nebyla doprovozena jeho snímkem; podařilo se nám jej opatřit pro toto číslo. Bratr Berg byl znám svou drobnou avšak důležitou prací; věnoval se výzdobě sokolských podniků, výrobě orientačních sokolských šipek atd. Byl to také on, který provedl bronzový odlitek ptáka sokola pro žerá praporu Ústředí. JEHO ZÁSLUH O SOKOL NEBUDE ZAPOMENUTO ! Vzpomínka pro pamětníky ANTONÍN ZEMAN Dne 11. prosince 1985 vzpomeneme 95. nedožitých narozenin vzácného vyznavače Tyršovy myšlenky a ušlechtilého vlastence bratra Dr. Antonína Zemana, který se ve svém životě velmi zasloužil o budování Sokola. Bratr Zeman vystudoval filosofii a vyučoval pak kratší čas na Slovensku. Později se usadil v Táboře, kde působil na tamním reálném gymnáziu. Kromě své pedagogické činnosti zaměřil celou svoji předválečnou činnost výlučně na Sokol. Za svou sokolskou činnost byl za II. světové války od roku 1939 až do konce války vězněn nacisty v koncentračních táborech, nejdříve v Dachau, později v Buchenwaldu. Po válce působil opět jako ředitel gymnázia v Táboře a v Sokole byl zvolen vzdělavatelem Sokolské župy Jana Žizky z Trocnova, která měla sídlo v Táboře. Vydával a redigoval sokolský "Župní zpravodaj" až do roku 1948, kdy komunisté zakázali jeho další vydávání. Bratr Zeman zemřel dne 9. ^října 1980 v kruhu své rodiny v Táboře ve věku 90 let. Svou celoživotní činností se velmi zasloužil o Sokol a bude mu proto zachována naše vděčná vzpomínka. Pavel Gruncl. 230 [pageend6]HLÍDKA VZDĚLÁVACÍ VYTRVALOST - A. K. - Je-li bratrství nejkrásnějším heslem sokolským, pak vytrvalost jest jedním z nejdůležitějších prvku sokolství. Vytrvalost stavíme vždy na prvé místo mezi základní prvky sokolské myšlenky a jest třeba stále jí učit a v ní se cvičit. Bez vytrvalosti není nic. Začínám-li po dobrém uvážení něco dělat, na příklad vstoupím-li do Sokola a začnu cvičit, musím vytrvat. Čím více se mně za nějaký čas do cvičení nechce, tím spíše se mám a musím ovládnout, abych tam řádně docházel, to jest, aby dobrá a prospěšná věc zvítězila nad netečností, pohodlností a liknavostí. Pohlédněme kolem sebe v našem krajanském okolí. Kolik lidí přistoupilo do Sokola a během času zase vystoupilo! Kolik bratří začalo chodit do cvičení a v krátkém čase zase přestalo! Měli v sobě dostatek vytrvalosti? Je jasné, že měli málo pevné vůle a nad tvrdou sokolskou prací zvítězila pohodlnost. Práce sokolská je založena hlavně na vytrvalosti. Sokolská činnost se nemůže vyvíjeti tak, jak snad si to některý člen představuje, jsou tu různé překážky, které se nedají lámat přes koleno. Přejdou však vývojem doby a k tomu jest třeba velké vytrvalosti. Je-li člen nestálý, není-li vyzbrojen vytrvalostí a nejde-li vše tak, jak by si to představoval, rozladí se a vystoupí. Dost často se také stává, že bratr v 35ti letech říká: "Já jsem se již nasokoloval dost, pro mně už to není." Jest možno mluvit o vytrvalosti, když v 35 letech někdo opouští sokolskou dráhu? Vezměme si příklad z Vanička, Scheinera a mnoha jiných a především z Tyrše, kteří vytrvale na sokolském poli pracovali až do smrti! Zamysleme se jen, jakou ohromnou vytrvalost měli naši čeští buditelé, jako Tyl, Palacký, Havlíček, jakou měli Masaryk, Beneš. Kolik pokolení našich předků vytrvale pracovalo pro obrození českého národa! Bylo to v dobách, kdy se muselo zdát, že jejich snahy jsou marné, jejich tužby nesplnitelné. A přece se jim to podařilo, protože vytrvali. Také my dnes musíme pracovat s největší vytrvalostí na naší hluboko zaorané sokolské brázdě. V této době, kdy sokolská činnost je možná jen mimo hranice naší vlasti, neseme zodpovědnost za uchování sokolské myšlenky pro náš národ. Utíká-li někdo dnes od sokolství a vystupuje z našich řad, nemá v sobě dost vytrvalosti a energie, ani skutečného sokolského přesvědčení, neboř mohl-li být sokolem v dobách klidných, jak může opustit sokolský prapor v době největšího ohrožení sokolské myšlenky? Dnes není času na nějaké pochybování o našem účelu, naopak dnes je nutno rozmnožit naše řady a vytrvale, odhodlaně a cílevědomě se ubírat vpřed za nejvyšším cílem. 231 [pageend7]LETNIÍ TÁBOR SOKOLSKÉ MLÁDEŽE 1985 Dušan Berg Již po šesté pořádala švýcarská župa svůj letní tábor sokolské mládeže. Jako obvykle začínal i letošní tábor ve druhém červencovém týdnu a trval čtrnáct dní. To, že se náš tábor již po třetí konal v rakouském Biirsenbergu, mš své opodstatnění. Především je to přímo ideálně položené místo, tedy bohatě rozmanitý terén, na přechodu vlnité pahorkatiny a vysokohorských výběžků, mnohdy schodných i pro dorost, rozsáhlé rovné pastviny a louky pro nesčetná zaměstnání, možnost nezastřešeného koupání a pod. Zdejší brand- ské údolí je rozsáhlá přírodní rezervace, doposud málo známá pro svou jedinečnost - vyskytují se zde volně veškeré rostliny, které se jinak v Evropě objevují pouze v oblastech, tedy rostlinstvo od Atlantiku až po Ural, od Norska po Sicílii. Právem tedy botanický ráj v době ekologických přeměn. Tato zvláštnost již sama vystihuje zdravotně podpůrné umístění tábora a malebnost okolí působí blahodárně na nervové ústrojí. Jiný důvod, byř by byl mnohými dáván na přední místo, je hospodářská výhodnost, oproti mnohým hlasům, které se vyslovují pro delikatesní Švýcarsko. Jak již je na našich táborech zvykem, den začíná v 7:00 hodin budíčkem, rozcvičkou, následuje ranní umývání, snídaně, úklid pokojů a stanů. Po ranním nástupu, kdy byl vyhlášen denní rozkaz, následovalo přísné bodování pořádku pokojů, stanů i jejich okolí. Dopolední zaměstnání se skládalo zpravidla z tělovýchovné hodinky a dvouhodinové úkolové náplně. Po velmi chutných a vydatných obědech následoval polední klid. Odpolední zaměstná232 [pageend8]ní začínalo opět tělovýchovnou hodinkou, celkem bylo čtyřhodinové. Rovněž večeře byly všemi účastníky velmi chváleny. Večerní rozkaz ukončoval denní pořad a následující večerní program byl pro osadníky, t.j. pro mladší žactvo hodinový, pro stanaře dvouhodinový. Noční hlídky nastupovaly svůj hodinový dozor nad táborem ve 20:00 hodin a končily v 7:00 hodin příštího dne vyhlášením budíčků. Kromě vycházek, her, závodů, soutěží, koupání a účelných prací spojených s úpravou tábořiště i jeho okolí, byla bezpochyby zařazena i výslovně atraktivní náplň. Jedním z ní byl celodenní autobusový výlet do Oetzu, kde se u pamětní desky sokolíci poklonili památce našeho zakladatele. Tento poučný výlet měl i své zábavné stránky, které si účastníci jistě na dlouhá léta uchovají v paměti. Další celodenní autobusový výlet byl pořádán až k vrcholkům alpských velikánů s věčně sněžnou čapkou. Zde bylo "objeveno" horské pleso s hladinou ve výši 2,160 m.n.m. Přímo pohádkové okolí, zasazené ve vysokohorském tichu, mimo veškerý turistický ruch, vzbudí jistě u všech účastníků nejednu kouzelnou vzpomínku. Táborové ohně byly celkem dva a samozřejmě nechyběly pečlivě připravené scénky, hry i tanečky, nechyběly národní i sokolské písně, které se ozývaly ještě za tmy za doprovodu kytary, nechyběly však ani špekáčky na opékání. Stalo se zvykem našich táborů zařazovat celodenní náročný branný závod, na němž se svými výkony podílí i ti nejmladší. Tento orientační pochod, který měl letos 7 stanovišř s celkem patnácti úkoly, absolvovalo deset čtyřčlenných závodních jednotek. Zvítězila jednotka v obsazení: Soňa Urbanová z TJ Sokol Bern, Daniela Maternová z TJ Sokol Vídeň XII/XV., Marcel a Daniel Chourovi z TJ Sokol Aarau, s celkovým počtem 93 bodů. O zábavu těch starších, tedy dorostu, bylo postaráno jejich způsobem. Místní diskotéka nabízela taneční zábavu a tak tedy byla po dvakráte vyhražena pouze našemu dorostu, který si ji i sám obsluhoval. Avšak i ti menší nepřišli zkrátka, neboř celotá- Uorový nácvik polky a mazur- ky musel být opakován a navíc rozšířen. Zlatým hřebem letošního tábora se staly bezpochyby táborové šibřin- ky, pestré kostýmy zdobily všechny zúčastněné, nadšení i radost z vlastní výroby masek byl nepopsatelný. Není tedy snadné popsat všechny dojmy z letošního tábora, zůstávají opět bohaté vzpomínky. Především pro všechny ty, kteří se tábora zúčastnili. Závěrem několik organizačních údajů pro přehled nezúčastněným. Táborové šibřinky 233 [pageend9]Táboru bylo přítomno 48 účastníků, kteří byli ubytovaní v jedenácti pokojích horské chaty Alpila a v jedenácti dvoulůžkových župních stanech. Žactvo a dorost bylo rozděleno do čtyř družstev po desíti, denní služby byly čtyřčlenné a bez výjimky plnily ochotně a s nadšením své povinnosti. Pravidelnost nočních hlídek byla přímo příslovečná. Ochota a dobrovolnost byla po všech stránkách sokolsky příkladná, jak ze strany táborníků a osadníků, tak i ze strany vedoucích a činovníků. Je na místě zde vyslovit uznání: sestrám Aleně Bílkové a Anně Brožové, které se staraly nejen o blaho našich žaludků, vedoucím družstev sestrám Ludmile Hellmichové, Emilii Kalouskové, bratrům Tomáši Freyovi a Františku Kalouskovi, dále sestře Gisele a bratru Františku Sionovým, kteří velmi ochotně vypomáhali všude, kde bylo zapotřebí, v neposlední řadě sestře Boženě Jordánové, která se starala o to aby se nám drobné příliš nerozkutálely, hospodařila, ošetřovala a mnoho dalších nejmenovaných činností plnila skvěle. Příštím táborům sokolské mládeže přeji při nejmenším zrovna tak pěkné počasí, hodně pohody i svěžího elánu. Uzavírám citátem nejmenovaného dorostence z knihy hlášení nočních hlídek "... nestalo se nic špatného...". Snímky: Tomáš Kozlík, Aarau. ZASLOUŽILY PRŮKOPNÍK SOKOLA V KANADĚ VYZNAMENÁN V sídle generálního guvernéra Kanady v hlavním městě Ottawě, generální guvernér Jeanne Sauve slavnostně udělila nejvyšší kanadské vyznamenání, Rád Kanady - "Order of Canada", významnému dlouholetému představiteli čsl. krajanského života v Kanadě bratru Ing. Karlu Bůžkovi z Toronta. Bratr Buzek byl v roce 1931 spoluzakladatem sokolské jednoty v Torontě, byl pak řadu let jejím jednatelem a předním sokolským pracovníkem v Kanadě; sokolská činnost zůstává stále předmětem jeho velkého zájmu. Byl také předním činovníkem Csl. Národního sdružení v Kanadě; velikou záslužnou práci vykonal zejména v II. světové válce, kdy byl generálním tajemníkem Sdružení a měl vynikající podíl na velké podpoře, kterou čsl. krajanská veřejnost poskytla Kanadě a čsl. zahraniční vládě v boji proti nacistickému Německu. Jím vytvořená organizace odboček Sdružení po celé Kanadě byla dávána za příklad ostatním národnostním skupinám. Po válce byl zvolen čestným předsedou a na letošním kongresu mu bylo uděleno nejvyšší uznání Sdružení, "Masaryk Award". K zaslouženému vyznamenání bratru Bůžkovi upřímně blahopřejeme! 234 [pageend10]ČESKOSLOVENSKÝ SOKOL V ZAHRANIČÍ Časopis ústředí československého sokolstva v zahraničí Ročník XXXV. 1985 Řídil Jan Waldauf Tištěno offsetem firmou Estoprint Ltd., Toronto, Kanada (čísla 1.-6.) firmou Josef Paul, GmbH., Mnichov, N.S.R. (čísla 7.-10.) [pageend11]Čl á n k y , ú v a h y OBSAH: Strana BERG Dušan: Letní tábor sokolské mládeže 1986 232 BRICHTA Arnošt: Sokol a politika - osobní názor? 76 FIALA Rudolf: Uchovejte! 78 Sletový oheň zapálen 108 Mládež a my 138 Jak na to? 170 GROH Vladimír: Tyršův odkaz 91 HÖRNEROVÁ Marta: Úspěšné III. zimní sletové hry 1985 53 J.N.: 6. letní tábor Sokolské župy Švýcarské 197 JEDLIČKA Josef: Spartakiáda a sokolské slety 202 NĚMEČEK Rudolf: Sestra Provazníkově mezi námi ve Švýcarsku 14 Sokolské velikonoce v Paříži 114 POSEDĚL Mirek: Slety a spartakiáda 112 STALLEROVÁ Dagmar: Sokolské velikonoce v Paříži 114 UHLÍŘOVÁ Jarmila: Do 35tky našeho časopisu 2 Zamysleme se společně! 74 VRCOVSKÝ Jan: S odvahou sletu vstříc 226 WALDAUF Jan: Zdar zimním sletovým hrám! 26 120 let oddanosti Tyršově myšlence 106 ZODER Bernhard: III. zimní hry jsou za námi - ař žije VI. slet! 82 Paříž 5., 6., 7. dubna... Třes bien 118 ŽENÍŠEK Václav: O tom zmodernisování Sokola 27 O Sokole doma a ve světě 50 Otázka mladých - ale i starších a starých 80 - : 28. říjen ve Washingtonu 6 25 let Slovinského tělocvičného svazu v Kanadě 96 Zemřel Rudolf Veselý 77 Úspěšný slet amerického sokolstva 141 Zasloužilý průkopník Sokola v Kanadě vyznamenán 234 Ohlédnutí za uplynulým rokem v sokolské Vídni 235 BÁSNĚ TOMÁNEK Josef V.: Památce Milady Horákové 124 HLÍDKA VZDĚLÁVACÍ A.K.: Vytrvalost FELLMANN Jan: Vychovávejte činovníky 6 Výměna stráží 120 Každý něco pro slet 156 FIALA Rudolf: Volejte, budete slyšeni 4 Řekl, neřekl 31 ŠPÁNEK Jiří: Národně politická činnost Miroslava Tyrše 120 ŽENIŠEK Václav: Smysl sokolské výchovy 211 - : Náš bratr T.G. Masaryk 52 Veřejné mínění 84 KRONIKA 70 let od prvního rozpuštění ČOS 85 Jindřich Fügner - první starosta Sokola 212 B [pageend12]POZDRAVY, PROHLÁŠENI, RESOLUCE, UZNANÍ Bratr Ota Hora děkuje 5 Pozvání na Tyršův sraz v Oetzu 83 Pozdravy k 95. narozeninám sestry M. Provazníkové 173-193 ZPRAVODAJSTVÍ VI. SLETU ČS. SOKOLSTVA V ZAHRANIČÍ - 1986 12, 28, 29, 81, 111, 127, 158, 159, 168, 172, 200, 206, 207, 228, 244 SOKOLSKY TĚLOCVIK ZODER Bernhard: Slovo má bratr náčelník 62 Cvičení s plným míčem 63 Cvičení na švédském žebříku (žebřinách) 64 Úvaha o cvičení pro starší cvičence 65 Tužme se denně 195, 208 Umíte správně běhat, "joggovat"? 239 ŽENÍŠEK Václav: Stále ještě o tělovýchově 11 - : Lavičky v tělocvičně 87 Vůle a její výchova 89 Naučme se do sletu řádně pochodovat! 209 SOKOLSKÁ LITERATURA Výklad Tyršovy soustavy a názvosloví Autor: M. Provazníkově, redigoval: R. Němeček 157, 196, 210 ŽIVOTNI JUBILEA BEVC Ladislav - 95 155 BEVCOVÁ Ivanka - 85 155 CORN Jiří - 65 32 ČERMÁK Josef - 60 33 DERESZ Ilko - 85 204 FERJENČIK Mikuláš - 80 10 FIEDLER František - 85 9 HARAMUL Václav - 70 10 HAŠEK Rudolf - 95 205 HOLEČEK Eduard - 80 34 JANAK František - 80 126 JEŘÁBEK Karel - 75 33 KRAJINA Vladimír - 80 32 PROVAZNÍKOVA Marie - 95 173-193 STARK Karol - 80 126 SVĚTLIČ Dušan - 80 33 TICHÝ Karel - 80 34 TRNKA Jaroslav - 80 126 VAŠATA Jaroslav - 80 240 VIDLÁK František - 70 125 Z ÚSTŘEDÍ Představujeme: Bernhard Zoder, náčelník Ústředí 13 Podzimní zasedání Ústředí v Oetzu 35 Jarní schůze výboru Ústředí v Curychu 95, 129 Náčelník a náčelnice Ústředí: K VI. sletu 157 Rozpis sletových závodů v nářaďovém tělocviku 221 Rozpis pomahatelské školy pro župu Australskou 223 Svolání V. valného sjezdu 241 c [pageend13]ŽALOV BERG Duchoslav 215, 230 FANDERLIK Velen 39 FRYČ Květoslav 216 HOLÝ Václav L. 122 HŘEBÍKOVÁ Anna 194 KRATOCHVÍL František 160 KŘENEK Rudolf 216 MAŘÍK Eduard 216 MATĚJKA Josef Bohdan 229 MILEČ Leoš 7 NOVÁK Zdeněk 39 PECHAR Václav 123 VESELÝ Rudolf 77, 123 WEIRAUCHOVÁ Marie 216 ZEMAN Antonín 230 ZE SOKOLSKÉHO SVĚTA ŽUPA AUSTRALSKÁ Zprávy župy 132 Canberra 198 Melbourne 17, 97, 132, 198, 217 Sydney 17, 132, 161, 199 ŽUPA KANADSKA Zprávy župy 18, 66, 97, 133, 162, 242 Montreal 18, 40, 199 Ottawa 18, 40, 217 Toronto 18, 68, 134, 165, 199 Villa Dominico 217 ž u pa Šv ý c a r s k a Zprávy župy 19, 41, 97 Basilej 98 Bern 20 Curych 135 ŽUPA VÍDEŇSKÁ Zprávy župy 20, 99, 135, 166, 218, 235 Vídeň II. 218 Vídeň III. 21, 136, 218 Vídeň XI. 218 Vídeň XII-XV. 21, 100, 166, 218 Vídeň XVI. 21, 100, 218 Vídeň XXL 218 ŽUPA ZÁPADOEVROPSKÁ Zprávy župy 69 Londýn 42, 243 Mnichov 22, 101, 219 Paříž 43, 167, 219 SVAZ SOKOLSTVA VE SVOBODNÉM SVĚTĚ 95 AMERICKÁ OBEC SOKOLSKÁ 45, 70, 220 SLOVENSKA TĚLOCVIČNA JEDNOTA SOKOL V USA 70 A DOMA... Obchází přízrak Sokola 46 O spartakiádě: v zahraničí tak, doma jinak... 102 D [pageend14]OHLÉDNUTÍ ZA UPLYNULÝM ROKEM V SOKOLSKÉ VÍDNI Tento rok, jehož dny jsou již sečteny, byl bohatý na sokolskou činnost ve Vídni. Kromě obvyklé pravidelné činnosti všech osmi vídeňských jednot, pořádala vídeňská župa opět své tradiční, každoročně pořádané závody v lyžování, v nářaáovém tělocviku, turnaj v odbíjené, pochod zdatnosti, sportovní a společenské podniky na župním hřišti v Kierlingu, pravidelná cvičení župního družstva mužů v nářaáovém tělocviku, žen v jazzgymnastice a výcvik župních družstev v odbíjené a košíkové. Činnost roku zahrnovala letos dva mimořádné podniky. Prvním byla účast župy na vzpomínkové pouti do bývalého nacistického koncentračního tábora v Mauthausenu. Pouř konaná 5. května 1985, byla připomínkou 40. výročí osvobození tábora americkou armádou. Celkem bylo přítomno na 15,000 osob, včetně bývalých vězňů a jejich pozůstalých z mnoha států, zástupců rakouské vlády, diplomatického sboru, odborových organizací, politických stran a organizací mládeže. Hlavní projev přednesl president Rakouské spolkové republiky dr. Rudolf Kirchschlager. Výpravu čsl. demokratické menšiny vedl předseda Menšinové rady české a slovenské větve v Rakousku bratr med. rada dr. Jan Petřík, početnou delegaci Sokolské župy Vídeňské její starosta bratr inž. Jiří Nováček. Při zahájení: předseda Menšinové rady bratr dr. Jan Petřík, členové Orla a Sokola s věnci (sokolové bratři F. Bartůněk, F. Kalousek, S. Žmola) a další zástupci čsl. demokratických menšinových spolků ve Vídni. 235 [pageend15]Starosta Sokolské župy Vídenské bratr inž. Jiří Nováček s členy sokolské delegace u pamětní desky sokolským obětem nacismu v Mauthausenu. * Druhý významný podnik vídeňského sokolstva tohoto roku byl již ve znamení příprav na VI. slet Čs. sokolstva v zahraničí v příštím roce v Cu- rychu. Byl jím celodenní župní sokolský den, nazvaný "U nás v tělocvičně", uspořádaný 23. června. O průběhu dne byla již uveřejněna zpráva v 7. čísle našeho časopisu a proto zde přinášíme jen snímky z tohoto velmi zdařilého podniku vídeňského sokolstva. 236 [pageend16]237 [pageend17]Uspokojení a bdělost u představitelů župy - starosty bratra inž. Jiřího Nováčka, náčelnice sestry Gisely Sionové a náčelníka bratra Ludvíka Musila. 238 [pageend18]SOKOLSKÝ TĚLOCVIK UMÍTE SPRÁVNĚ BĚHAT - "JOGGOVAT"? Bernhard Zoder U nás v St. Gallenu se před nedávném konal běh "starým městem". Toto běhání se stává módou; tak se na příklad koná Silvestrovský běh Cu- rychem, Silvestrovský běh Sao Paulem, Marathon v New Yorku atd. Běhání je zdravé, ale jen pro ty, kteří běhat umí či pro ty, kteří vědí, jak na to. Pokusím se vám dát dobrý tip na běhání. Nazvu ho Běžecký trénink ve třech stupních. I. stupeň: trochu zrychlené chození. - Jděte tak dlouho, dokud se vám nepodaří chodit po dobu 40 minut, aniž byste se citelně unavili. II. stupeň: jednominutový běh. Běžte velmi pomalu a najednou zrychlete po dobu jedné minuty, pak běžte znovu pomaleji, a znovu zrychlete. Tento rytmus opakujte tak dlouho, až nebudete cítit žádné potíže. III. stupeň: správný běh. Běhejte pěkným tempem, z počátku denně pouze 2 x 10 minut a je-li to nutné, s přestávkou. Později ale bez přestávky a po delší dobu. Prakticky se dá říci, že mezi prvním a druhým stupněm leží více týdnů. Jednak nemáme mnohdy čas, nebo jsme po práci večer unaveni, nebo prostě si najdeme nějakou výmluvu. Ale jen tehdy, když si už věříme, mohli bychom začít se stupněm IV.: to znamená opravdový běh po dobu asi 15 až 20 minut. Jen ten, kdo je opravdu trénovaný, vydrží tuto dobu běžet, aniž by po této době padl skoro vysílením do nejbližší náruče. Ale v žádném případě se nestyáte, jste-li unaveni, či když vám to prostě nejde a jste-li náhodou ve společnosti krásné dámy; přestaňte na okamžik běžet, nebo jděte prostě trochu rychleji, dokud se nevydýcháte. Je snad samozřejmé, že této činnosti neprospívá plný žaludek. To znamená, běhejte svoje tréninkové pensum před jídlem a nikdy ne po jídlu. Velmi důležité je správné oblečení a dobré boty. Nedělám reklamu nikomu, ani Adidasu, ani Pumě, ale velmi dobré běžecké boty, lehké s velmi dobře vyztuženým chodidlem, jsem koupil v St. Gallenu u Bati. A věřte mi, budete "fit", když budete nejméně jednou týdně trénovat. Bylo by samozřejmě lépe trénovat dvakrát týdně. Či může někdo trénovat každý den? Běhání, jogging, rozumně prováděné, je vynikající prostředek k tomu, abychom zůstali dlouho zdatní, fit, a stali se odolnějšími. Mimo to zaručeně poznáte sami, že budete-li fit, nic vás tak hned nepřivede z rovnováhy. Zdůrazňuji, že se o joggingu napsalo hodně a mnohdy nic dobrého. Mám dojem, že každý z vás si pamatujete známý záběr presidenta Cartera, 239 [pageend19]ŽIVOTNÍ JUBILEA který si také troufal a pak ho museli dva osobní strážci podpírat. Co to znamená pro nás? Nikdy se nesmí přehánět, každý musí sám vědět, na co si muže troufat. A to platí pro každý sport. Zásadně při správném tréninku běhu, joggingu, můžeme počítat, že: krevní oběh se zlepší, zesílí se srdce, prokrevnění celého těla se zlepší, naše tělo spotřebuje více kalorií, zlepší se dýchání, svaly se zesílí a cyklus únavy se přibrzdí, náš celkový psychický stav se zvedne. A znovu a ještě jednou připomínám: toto vše platí jen tehdy, budete- li trénovat či běhat s rozumem. Nikdy nesmíte přehánět. A máte-li pochybnosti, zda to či ono je zdravé a prospěšné, jděte k lékaři a nechte se prohlédnout. Správné joggování má být vlastně běh v takovém tempu, abyste si mohli při tom třeba broukat nějakou píseň, či se s partnérem mohli bavit, nebo si potichoučku mohli třeba pískat nějakou písničku. To znamená, běhejte tak rychle (pomalu), abyste nikdy neztratili dech. Kontrola je možná, když si na příklad počítáte svůj puls. Vzoreček je jednoduchý: 180 pulsů za minutu minus svoje stáří. Tedy, 30ti letý sokol by neměl mít víc pulsů, jak 150. A 50ti létá sokolka be neměla jít přes 130 pulsů za minutu. Kdo chce tedy začít, tak pomalu a s rozumem. Držím vám palce a přeji mnoho úspěchu. A pěkným joggovým tempem do sletového roku 19861 "Na zdar!" ŽIVOTNÍ JUBILEA JAROSLAV VASATA - 80 V New Yorku oslavil dne 24. září osmdesátku uvědomělý český vlastenec, statečný odbojový pracovník a upřímný sokolský bratr Jaroslav Vašata. Za první republiky byl úspěšným podnikatelem, majitelem známé restaurace na Václavském náměstí, po válce vedl restauraci v Obecním domě v Praze. Za II. světové války se vynikajícím způsobem účastnil odboje pro nacistům; domácímu i zahraničnímu odboji prokázal neocenitelné služby, za něž byl po válce vyznamenán presidentem Benešem. Byl pak zvolen do Zemského národního výboru, kde soustavně a úspěšně čelil komunistickému náporu o uchvácení moci. Po puči v únoru 1948 se musel před mstou komunistů uchýlit do zahraničí; emigroval do Spojených států, kde si v New Yorku otevřel restauraci, která záhy získala zasloužený věhlas. V prvních 25ti letech trvání našeho Dstředí, kdy se schůze výboru konaly takřka výlučně v New Yorku, účastníci po schůzi vždy zašli z nedaleké sokolovny na večeři k "Vašatům", kde byl bratr Vašata nejen vzorným hostitelem, ale navíc nás výborně bavil a připravil nám příjemné večery, na něž rádi vzpomínáme. Do mnoha dalších let mu přejeme hodně pevného zdraví! JAROSLAV VAŠATA - 80 V New Yorku oslavil dne 24. září osmdesátku uvědomělý český vlastenec, statečný odbojový pracovník a upřímný sokolský bratr Jaroslav Vašata. Za první republiky byl úspěšným podnikatelem, majitelem známé restaurace na Václavském náměstí, po válce vedl restauraci v Obecním domě v Praze. Za II. světové války se vynikajícím způsobem účastnil odboje pro nacistům; domácímu i zahraničnímu odboji prokázal neocenitelné služby, za něž byl po válce vyznamenán presidentem Benešem. Byl pak zvolen do Zemského národního výboru, kde soustavně a úspěšně čelil komunistickému náporu o uchvácení moci. Po puči v únoru 1948 se musel před mstou komunistů uchýlit do zahraničí; emigroval do Spojených států, kde si v New Yorku otevřel restauraci, která záhy získala zasloužený věhlas. V prvních 25ti letech trvání našeho Dstředí, kdy se schůze výboru konaly takřka výlučně v New Yorku, účastníci po schůzi vždy zašli z nedaleké sokolovny na večeři k "Vašatům", kde byl bratr Vašata nejen vzorným hostitelem, ale navíc nás výborně bavil a připravil nám příjemné večery, na něž rádi vzpomínáme. Do mnoha dalších let mu přejeme hodně pevného zdraví! 240 [pageend20]Z ÚSTŘEDÍ SVOLANÍ v a l n é h o s je z d u Výbor Ústředí československého sokolstva v zahraničí svolává V. VALNÝ SJEZD ČESKOSLOVENSKÉHO SOKOLSTVA V ZAHRANIČÍ na pondělí, 7. července 1986 v Curychu ve Švýcarsku. Sjezd bude zahájen v 08:30 hodin. Místo konání a podrobný pořad jednání budou oznámeny v lednu 1986. Ustanovení všeobecná: Na sjezdu je každá župa zastoupena starostou, nebo (nemůže-li se starosta župy sjezdu zúčastnit) jeho náměstkem, a tolika dalšími zástupci župy, o kolik započatých 100 mužů a žen sdružovala župa 31. prosince roku předcházejícího svolání valného sjezdu nad 100. Župy jsou povinny vykonat volby svých zástupců a jejich náhradníků na sjezd, a oznámit nejpozději do čtyř měsíců před konáním valného sjezdu, t.j. do dne 7. března 1986, předsednictvu Ústředí: a. den a způsob volby zástupců župy a jejich náhradníků; b. jména zvolených, jejich přesné adresy, jméno jednoty zvolených a úřad, který v župě nebo v jednotě zastávají. Zástupcem nebo náhradníkem župy na valném sjezdu může být jen řádný člen jednoty v Ústředí sdružené, který je členem po dobu nejméně 1 roku, předcházejícího sjezdu (s výjimkou jednot nově založených). Zástupcem nebo náhradníkem župy nemůže být člen předsednictva Ústředí. Na zdarl ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Zdeněk M. Dobrovolný jednatel Jan Waldauf starosta 2. listopadu 1985. 241 [pageend21]ZE SOKOLSKÉHO SVĚTA ŽUPA KANADSKÁ Župní valná hromada Valná hromada Sokolské župy Kanadské se konala v sobotu 19. října v hotelu Ambassador v King- stonu za účasti župních činovníků a delegátů z jednot Montreal, Ottawa a Toronto. Jednání zahájil a až do voleb řídil župní starosta bratr Ing. V. Zajíc z Montrealu. Zprávy o činnosti župy za uplynulé dvouleté období podali bratři a sestry: starosta V. Zajíc, jednatelka E. Bundálková, náčelník J. Ko- řistka, náčelnice A. Janoušová, vzdělavatel Z.M. Dobrovolný, pokladník a matrikář Z. Mimra. Župa pořádala každoročně tři tradiční již podniky: zimní hry se závody v lyžování, jarní závody v nářaáo- vém tělocviku a letní hry se závody v lehké atletice a v plavání. V minulém roce byl uspořádán v Torontě úspěšný VII. župní slet a 50ti členná výprava župy se zúčastnila letošního XVI. sletu Americké obce sokolské v Chicagu. Velmi úspěšný byl letos prvně konaný župní tábor sokolského žactva v "Sokolském údolí" v Laurentských horách a valná hromada vyslovila uznání a dík manželům Holým z ottawské jednoty za jejich vzorné vedení tábora. Župa má nyní celkem 867 příslušníků, z toho 617 mužů a žen. - Zprávy o činnosti jednot podali přítomní starostové, bratr V. Zajíc z Montrealu, bratr K. Pinke z Ottawy, sestra R. Lo- cherová z Toronta; o činnosti jednoty Villa Dominico došla zpráva písemná. Po zprávě hospodářských a účetních dozorců bylo odstupujícímu výboru uděleno absolutorium a na další dvouleté období zvolen župní výbor, který tvoří sestry a bratři: starosta K. Pinke (Ottawa), místostarostové R. Locherová (Toronto) a A. Tomasevič (Villa Dominico), náčelník Ing. V. Zajíc (Montreal), náčelnice A. Janoušová (Toronto), vzdělavatel Z.M. Dobrovolný (Montreal), jednatel Ing. P. Geřábek (Ottawa), pokladník a matrikář Z. Mimra (Toronto). Členové výboru: J. Benko (Villa Dominico), A. Fogl, E. Bundálková, J. Glavašová, Dr. N. Každan, J. Kořistka (Montreal), Dr. P. Kurfiirst, I. Pohlová(Ottawa), J. Waldauf (Toronto). Náhradníci: F. Bartoš (Montr.), J. Fellmann (Tor.), A. Havlová (Montr.), M. Holá (Ott.). Hospodářští a účetní dozorci: M. Lapin, O. Stehlík, P. Vidlák (Tor.). Správce odbočky Vancouver: R. Maštalýř. Rozhodčí sbor: J. Budík, M. Pinkeová (Ott.), Z. Rentová (Montr.), R. Havlová, M. Stehlíková, V. Waldaufová (Tor.). Zástupci župy ve výboru CJstředí: A. Tomasevič (Villa Dominico), A. Fogl, J. Kořistka (Montr.), A. Janoušová (Tor.); náhradníci F. Bartoš (Montr.), J. Fellmann (Tor.), K. Pinke (Ott.), J. Kohout (Villa Dominico). Po stanovení členských příspěvků ($ 1 za každého člena jednoty) a schválení programu činnosti na rok 1986 byla podána zpráva o VI. sletu Čs. sokolstva v zahraničí v Curychu 1986 a o přípravě společné letecké výpravy na slet. Rozpravou o možnosti zakoupení chaty v "Sokolském údolí" v Laurentských horách, o místu konání VIII. župního sletu v r. 1988 a stanovením data příští schůze župního výboru (v květnu 1986 v Torontě), byla valná hromada ukončena. 242 [pageend22]ŽUPA ZÁPADOEVROPSKÁ Londýn VZLET, velmi obsažný a dobře řízený věstník jednoty přinesl v říjnovém čísle příspěvek k 95. narozeninám sestry M. Provazníkové, vzpomínku na Miladu Horákovou, připomínku 570. výročí smrti Husovy, referát o koncertu manželů Tučapských, úryvek z kroniky jednoty, zprávy o přípravách na slet v Curychu a o podnicích jednoty a "Dětský koutek", jako vždy pěkně ilustrovaný sestrou Dagmar Stallero- vou ml., jejíž ilustrace vhodně doplňují také ostatní články. HERMÍNKA PROCHÁZKOVÁ, oddaná členka jednoty známá v celé čsl. kolonii v Londýně, zemřela dne 6. června 1985 - 2 dny před 84. narozeninami. Kromě mnoha vzpomínek zanechala jednotě svůj s láskou opatrovaný sokolský kroj. VTROCí SOVĚTSKÉ INVASE Československa bylo připomenuto protestní demonstrací uspořádanou Sokolem a dalšími spolky čsl. kolonie v Londýně za podpory zástupců Solidarity a polské vlády v exilu před sovětským a československým velvyslanectvím, při nichž jim byly odevzdány protestní dopisy pranýřující přítomnost sovětských okupačních vojsk v Československu. TRYZNY ZA KATYNSKE OBĚTI konané 14. září se zúčastnili členové jednoty s členy Csl. obce legionářské a se zástupci dalších 40ti exilových organizací. VYROCí BITVY O BRITANII bylo připomenuto 15. září za účasti zástupců jednoty, legionářů a dalších organizací. Při té příležitosti byl na čsl. vojenský hřbitov v Brook- woodu uložen popel bratra majora J. Hýblera. TOMÁŠ TULACEK, virtuos na housle získal v celostátním konkurzu místo prvního houslisty v prestižním orchestru britského rozhlasu "BBC Scottish Orchestra". Dosud vystupoval s velkým úspěchem v Itálii, ve Švýcarsku a ve Velké Britanii. Jako člen jednoty se pilně připravuje na slet v Curychu. OSLAVA 28. Říjn a , pořádaná v Csl. národním domě v neděli 27. října Čsl. obcí legionářskou společně se Sokolem a s dalšími čsl. demokratickými organizacemi ve Velké Britanii, měla hodnotný program. Oslavě předcházela v České kapli mše za vlast a kladení věnců na čsl. vojenském hřbitově v Brookwoodu. "Vzlet". RADOSTNÉ SVATKY VÁNOČNÍ A DSPĚŠNY SLETOVÝ ROK 1986 sokolskému bratrstvu ve světě přeje předsednictvo Dstředí čs. sokolstva v zahraničí ČESKOSLOVENSKY SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Dstředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year Administrátor - přijímá změny adres a předplatné ze všech zemí: Subscription orders, changes of address should be addressed to: Otto Stehlík, 1665 Bloor St.East, Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 [pageend23]ČS. SOKOLSTVO V ZAHRANIČÍ VI. SLET • ZŮRICH 1986 Předběžný pořad VI. sletu Cs. sokolstva v zahraničí Curych, Švýcarsko - 1986 Čtvrtek 3. července 1986 Večer Pátek 4. července 1986 Celý den Odpoledne Večer * Zahájení sletu, otevření sletové výstavy * Divadelní představení "Odpoledne u Smetanu" Hotel Nova-Park, Badenerstrasse 420 * Sletová soutěž v odbíjené Sporthalle Allmend, Allmendstrasse (Vstup volný) * Schůze cvičitelských sborů mužů a žen Ostředí * Seznamovací večer a tanec na uvítanou Kongresshaus, Gotthardstrasse 5 (Vstupné Fr. 20,-) Sobota 5. července 1986 Celý den - * Sletové závody v nářadovém tělocviku Tělocvična Schulhaus Doltschi, Doltschi-Weg (Vstup volný) Odpoledne - * Dčast na oslavě Mistra Jana Husa v Kostnici (autobusový zájezd) * Schůze výboru Ostředí Cs. sokolstva v zahraničí Večer - * Slavnostní sletová akademie Kongresshaus, Gotthardstrasse 5 (Vstupné Fr. 20,-) Neděle 6. července 1986 Dopoledne Odpoledne Večer * Zkoušky všech složek * Hlavní sletová vystoupení Stadion Letzigrund, Badenerstrasse 504 (Vstupné Fr. 5,-, 10,- a 15,-) * Sletová veselice na rozloučenou Kongresshaus, Gotthardstrasse 5 (Vstupné Fr. 20,-) Pondělí 7. července 1986 Celý den - * Den sokolské mládeže (celodenní výlet do Alp) * V. valný sjezd Cs. sokolstva v zahraničí Večer - * Schůze Svazu sokolstva ve svobodném světě Dterý 8. července 1986 * Zahájení posletového sokolského tábora v Alpách [pageend24]