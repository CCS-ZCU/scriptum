ČASOPIS R O Č N Í K I I 8 HUSOPAS KANDLER [pageend1]Dovolená 1982 trošičku prodražila. Redakce tohoto skromňoučkého Ľstu se omlouvá všem vytrvalým čtenářům za zpoždění tohoto čísla. Spolupracovníků je sice dost a dost, ale konečnou redakci dělá — jeden! A ten si vyšel na houby a skončil ve špitále. Ne, otrava houbami by byla i pro satiricko-humoristický časopis pPliš banální záležitostí; do redaktora se zakouslo klíště, utrpěl podivuhodně rychle otravu krve, flegmonu a málem přišel o nohu. Žádné neštěstí, říkali zlí redakční jazykové, fotbal už stejně nehraje, horší by bylo, kdyby dostal zánět mozkových blan. „Ale kde nic není...” dodaly opět zlé jazyky. Tak tedy vycházíme — jak napsal v Národní politice pan Svoboda trefně — když v Eggenfelden zastaví autobus. Polský Husák... „KOČIČKY” S MORÁLKOU KOLFHAUS Začátkem každého měsíce se ve východním Německu odehrává pravidelný závod občanů: kdo bude dříve - a kdo to vůbec ještě stačí- u kiosku s novinami. Pod licenčním číslem 1213 je totiž nabízen (většinou stejně jen pod pultem a pro dobré známé) časopis, o který je v socialistickém Německu obrovský zájem, od Rostocku až po Drážďany. I sám šéf partaje Erich Honecker prý patři k pilným čtenářům ..Magazínu", jak se ono periodikum jmenuje. Mezi fádními tiskovinami, oplývajícími socialistickou nudou, má „Magazin" světovou úroveň - pokud jde o fotografie. A na 80 stranách tohoto socialistického Playboye se to fotografiemi svlečených krásek jen hemží. Vrcholem „odvážu redakce” je ovšem soutěž, ke které východober- línský časopis vyzval své čtenáře. Mají ze 26 odhalených děv vybrat tu nej- atraktivnějši. Mohou tak vyhrát - no co jiného než aktfoto! Aby si snad — jinak velice pmdérní - straničtí funkcionáři něco zlého nemysleli při listováni žurnálem, prozradila redakce, že všechny vyfotografované dámy jsou ..Made in DDR", tedy z domáci produkce. To proto, aby se do toho všeho náhodou nezamotaly nějaké ty zkažené „kočičky” z dekadentního Západu. Ne všichni tomu však věří. Například „starý' mládenec” (tolik označení redakce) z Buchholze u Berlína napsal dopis. A podivil se, kdeže redakce všechny ty hezké holky na fotografiích bere, když on, přes mnohé cesty po socialistické vlasti, nikde tolik „přibližné stejně hezkých dívek" jako v Magazínu, neviděl. A je tedy přesvědčen, že se tak jako tak jedná o zakuklený import. Buď jak buď, Honeckerovo Německo má tedy konečně něco, co na Západě už velkou většinu k smrti nudí. Haldy podobných žurnálů, povalující se na kioscích, zůstávají bez povšimnutí. Bude to asi tím, že snímečky „kočiček” jsou dekadentní, na rozdíl od nahotinek v NDR, které prý mají morálku: „požitek smyslnosti převažují vysoké nároky na uméleckost fotografického dila, předvádějícího ženské télo ve správném světle.” No, když je to takhle, tak se není co divit, že i soudruzi z partajního vedení si jednou měsíčné s gustem prolistují těch 80 stran .„kočiček” s morálkou. [pageend2]MSTIVÉ SOUDRUŽKY POSLANKYNĚ /dpa/ — Sedm komunistických poslankyň italského parlamentu chce nyní dovolit koupání a slunění se na mořských plážích jen hezkým mužům. Soudružky vznesly požadavek na ministra vnitra, aby vydal nařízení, ve kterém bude přesně stanoveno, jací muži se mohou beztrestně ukazovat svleěení do plavek obecenstvu a jací se ukazovat nemohou nebo budou pokutováni. Ministr Virginio Rognoni má podle požadavku přesně deklarovat stupeň povoleného ochlupení pánských těl na pláži a také, do jakého objemu břicha je možné se beztrestně ukazovat v plavkách. Pokud jde o koupání bez plavek /sice v Itálii zakázané, ale hojně provozované/, vznesly komunistické politicky nároky na přípustné velikosti pohlavních orgánů. Odpovídající centimetr)' by měly v nové vyhlášce být přesně stanoveny. Tato bezpříkladná iniciativa pro blaho lidu je pomstou levicových dam za výroky některých jihoital- ských starostů k tématu pláží pro naháče, a co více, výroků —hanlivých — o sporné kráse nahého těla. Soudružky poslankyně se nejvíce zlobí na Giovanni Petrilla, šéfa správ)' ostrova Pantelleria. Tento křesťanský demokrat se zasazuje o absolutní zákaz nudistických pláží po celé Itálii, dokonce si k tomu účelu nechal vytisknout plakáty. Na nich sděluje tento padesátiletý starý mládenec veřejnosti, že nemá v zásadě nic proti nudismu, „i když nudisté jsou jen ubozí exhibicionisté”. Musí však trvat na zákazu, neboř není možné, „aby některé ženy ukazovaly na slunci poprsí, vypadající mnohdy pouze jen jako nechutné výrůstky masa”. Tohle tedy emance z italské CPI notně rozčílilo a vyhnalo na barikády. Jak víme, komunisté se vždy starali o blaho všech — tedy i naháčů — kde se dalo. Pokud to bude vždy jen tak italsky-operetně, tak zaplaf Pán Bůh za tu srandu. TAKY POŘÁD MYSLÍŠ NA HUSÁKA VYČťTALĎV TEXT MALIČKO UPRAVIL WITZ [pageend3]Kresba: Ivan STEIGER Případné dotazy posílejte na adresu naší filiálky / HUSOPAS atd/. Děkujeme. RADIO JEREVAN DOTAZ POSLUCHAČE: Je možné přeměnit mírovou cestou kapitalistickou zemi v zemi socialistickou? ODPOVĚĎ RADIA JEREVAN: V principu ano - ale proč? DOTAZ POSLUCHAČE: Nedávno jsem slyšel, že životní podmínky v převý- chovných táborech jsou vynikající. Nechce se mi to věřit. ODPOVĚĎ RADIA JEREVAN: Jeden z našich kolegů tomu také nechtěl věřit. Dostal tedy možnost poznat vše přímo na místě. Zřejmě se mu tam velice zalíbilo - už nikdy se v Radiu Jerevan neobjevil. DOTAZ POSLUCHAČE: Chceme v naší škole inscenovat žákovské představení Schillerova „Viléma Telia”. Smíme? ODPOVĚĎ RADIA JEREVAN: V principu ano - ale kde chcete sehnat to jablko? DOTAZ POSLUCHAČE: V kolchoze jsem proslaven odvážnými kousky. Chci teď soudruhy výjimečně překvapit. Mohu se posadit nahým zadkem na ježka? ODPOVĚĎ RADIA JEREVAN: V principu ne - leda že byste ježka předem oholil, nebo by vám to strana nařídila. Četným zájemcům o knížku Josefa Kočího „Zde Radio Jerevan” musíme bohužel sdělit, že publikace je zcela rozebrána a doporučit od téhož autora-sbératele titul „Fóry do foroty” z edice ARCHA. na konec prázdnin jsem směla zajet za sestřenicí Ančou do Hradce Králové. Tam ti byl, strýci, jeden komický pán, který si stěžoval, že mu děfátko vypadává z kočárku. Zakoupil kočárek-sedačku s bočními okénky — z národního podniku TDV Mělník, což neměl. Kočárek měl různé závady. Protože padáním na hlavičku prý děfátko blbne, rozhodl se ten pán nekvalitu reklamovat. To jsme se mu s Ančou nasmály! Čekal ledacos, ale odpověď OTS (obchodně technické služby) n.p. TDV Mělník ho natolik pobavila, že to dával v hospodě k lepšímu a my se to od tatínka Anči dozvěděly. Zde je ta odpověď: „Vážený soudruhu, chtěl bych odpovědět na Váš dopis skutečně pravdivě. Závady, které jste popsal, se skutečně vyskytují. V některých případech jednotlivě, někdy na jednom kočárku všechny. Ovšem tyto závady se začnou objevovat až po nějaké době. Při vyskladňování se tyto závady neobjevují. Mezioperační kontroly jsou, i výstupní kontroly existují. Pracovníci jsou v brigádě socialistické práce pod heslem „Kolektiv vzorné kvality”. Podáváme vám tuto zprávu a jsme ...” Všechno je tedy u nás rádně zajištěno. Kontrola jedna i druhá, kolektiv soutěží a ten známý Ančina tatínka se v hospodě směje. Ale má strach, že mu jeho Karlíček přece jen tím neustálým vypadáváním z kočárku-sedačky zblbne. No, nevadí, říká, bude pracovat v jedné z kontrol někde v mělnickém národním podniku. Nechtěl jsi věřit, že v sociálismusu může být sranda? V prodejně nábytku na Budějovickém náměstí v Praze zase bojují proti nezaměstnanosti. Když si koupíš v jednom patře kuchyň, v duhém ložnici a ve třetím obývák, přijedou tři auta zajeden den. Kritizovaný stav prý není možné nijak odstranit. Dědeček říká, že těch legrácek je tu už až moc, ale Ty jsi nechtěl věřit, že je máme. Perličky Máni Kropáčkové ze sveta divu si v redakci HLSO- PASA skutečně nevymýšlíme, jde vždy o zcela konkrétní případy a stížnosti občanu Československé sovětské republiky. Máte-li i Vy podobné zkušenosti, dejte vědět, strýc Otto čeká. [pageend4]Z ČESKÝCH LUHŮ A HÁJŮ - ANEB : TAK TOHLE VÁM NEODPUSTÍM Kostelík Svaté Maří Magdaleny na Skalce u Mníšku je jedinečnou histo- f“' riekou památkou v české barokní architektuře, která je dokonce na seznamu UNESCO. V letech 1962-63 ho vystavěl Kryštof Dienzenhofer, jako zmenšenou kopii chrámu u Marseille a interiér vyzdobil visutými krápníky. Podle památkářů nelze jedinečnost tohoto díla finančně ani vyčíslit. Na Skalce byly i jiné objekty (poustevna, hotel, křížová cesta), až po františkánský klášter (později oblíbená výletní restaurce). Na strop jídelny namaloval Petr Brandl vzácný obraz sv. Máři Magdaleny. Všechny stavby tvořily kdysi velmi navštěvované turistické místo. Dnes mohou sloužit jen jako kulisa pro horory. Náhodný turista, bloudící na houbách brdskými lesy, se nestačí divit, když vidí všechny ty rozvaliny. Ti starší pamatují, jak bývalo kdysi na Skalce krásně. Městský národní výbor v Mníšku pod Brdy k tomu říká: ,.Pod kostelem býval rudný důl, kde se těžila chudá železná ruda pro tehdejší národní podnik Hrudkovny. V roce 1951 požádalo ministerstvo hutí a dolů o zrušení památkové ochrany kostelíka, což se o rok později stalo. S podmínkou, že ministerstvo obnoví, po případě postaví příslušné památkové objekty. Ještě předtím navrhovalo vybudovat ochranný pilíř po kostelem. Nestalo se tak, ani tak. Naopak, v roce 1954 začaly důlní práce zasahovat až pod kostelík, došlo k poddolo- vání a kostelík se roztrhl na tři výškově posunuté části. Byl proto stažen ocelovými pásy a čekalo se, jak bude podloží dále pracovat a zda nedojde k dalšímu sesuti...” Mezitím - v roce 1967 - byly v dole práce zastaveny pro špatnou kvalitu rudy. A MNV v Mníšku dnes: „Pres 20 let se čekalo a zkoumalo, zda nedojde k dalšímu sesutí podloží pod kostelíkem. Společně s rozpadávajícím se kostelíkem začaly chátrat i ostatní objekty, které nebyly poškozeny poddolováním. V roce 1980 vypracoval Štátni úřad pro rekontrukci památkových měst a objektů studii obnovy a statického zabezpečení kostelíka. Zemina se začala vyztužovat in- jektážnrmi vrty a pod objektem se vybudovala podzákladová deska. Národní výbor pověřil řízením veškerých jednání Rudný projekt Brno, který má s podobnými případy dostatek zkušeností. Náklady na opravu kostelíka hradí n.p. Kovohutě, jako právní nástupce bývalých Hrudkoven....” Řeknete si, ojedinělý případ, protože o ctižádostivém soudruhu Husákovi je známo, že je ochoten vydat pro turismus (aby koukali!) veliký peníz, af to stojí co stojí. Aby tedy bylo jasno: ač ne zrovna bigotní katolík, ale jen jako „oběf” humanistického vzdělám pražské Křemencárny, zjišfuji, že zejména církevní památky (a knihovny především) jsou systematicky pleněny novodobými barbary. Lze samozřejmě lehko posloužit jiným příkladem, ze zcela jiného kouta naší vlasti: Mezi Novým Borem a Českou Lípou vede silnice přes Sloup, kde je zámek, od kterého vede cesta k ba- rokn; kapli, založené roku 1793 hrabaty Kinskými. Byla to pěkná barokní památka, kapli však dnes hrozí zřícení. Původně sloužila kaple svátého Jana Nepomuckého jako hrobka rodiny Kinských. Po zrušení hrobky ji využíval zemědělský závod jako sklad (!!) a potom byla opuštěna. Protože Okresní ústav sociálních služeb nemůže najít vhodného uživatele (proč ji nenechá restaurovat jako kapli? ), začal jednat se sklářskými výtvarníky, zda by si zde nezřídili ateliér. Kumítýři měli na revanš zajistit a zaplatit opravu, což bylo tak nákladné, že z plánované smlouvy' sešlo. V roce 1979 požádal zedník-památkář o odprodej objektu. Provedl by opravu a kapli by používal jako rekreační zařízení (!!). Věc ještě nedospěla do konce, je nutné prýr jen zjistit, zda onen soudruh-zed- ník je solventní. Jiný zájemce prý zatím není... Marnost nad marnost, zbytečně se rozčilovat. Čekám teď jen, kdy se někdo, třeba Helenka Vondráčková, prostřednictvím Lobouše Štrougalů, rozhodne, že si udělá chajdu na neděli třeba z dírámu svátého Víta. Snesu lecos. Byl jsem ticho, když jsem se stal přes noc synem a vnukem prohnilých kapitalistů a dekadentním přiblblým intelektuálem a hrdým zedníkem národního pod nit: u Stavena. Ale.- jako kluk jsem moc často jezdil s nebožtíkem tátou na Skalku, na „velký, celodenní výlet”, na jehož konci byla žlutozelená limonáda od Zátku a uzel z kyselých rybiček. A pro tátu zasloužené pivo. Jsem ochoten lecos odpustit, protože prý se to má. Alt - tuhletu Skalku u Mníšku pod Brdy. tu vám, ničemové, neodpustím nikdy! Z cizích (pochopitelně) pramenů sepsal Jaroslav KUČERA WITZ TRINKEWITZ [pageend5]JOSEF KOČÍ' PIZZA BELLA Nad vchodem je nápis „Kafe” a kolem dlouhá fronta čekajících. Tento restaurant na Gorkého ulici v Moskvě se nijak neliší od jiných lokálů. To však jen na první pohled. Vnitřek restaurace nabízí neobvyklý obraz. Pobíhají tu číšníci v červenobíle pruhovaných košilích. A místo obvyklé lhostejnosti, která většinou přivádí hosty k pochybám o vlastní existenci, vyzařují zdejší vrchní takřka jižní šarm. Piceria v Moskvě. Kostkované ubrusy a pop z kazety. V čem je tedy háček? Zakopaný pes vězí právě v té gurmánské atrakci, v pochutině, zvané pica. První dva týdny po otevření restaurace připravovali kulatou picu italští kuchaři. Sovětští i zahraniční hosté byli okouzleni: konečně něco jiného, konečně něco, odlišujícího se od fádního, každodenního boršče! Je to rychlé a — mňam, mňam — křehoučké i chutňouČ- ké, jedna báseň, pizza bella! V polovině letošního srpna opustil italský personál hlavní město země zázraků. Sovětští kolegové se postavili za sporáky. A stalo se. Některým hostům pojednou otékaly labužnické rtíky, když kuchtíci obkládali picu místo jemnou italskou mozzarellou, bílým, pálivým kozím či ovčím sýrem z domácí produkce. A pruhovaní číšníci jen krčili rameny pod italským převlekem: „Sejra jako sejra, chuť se přece moc nezměnila, soudruzi spotřebitelé!” Picerii na Gorského ulici postihne tedy stejný osud jako všechny dosavadní zahraniční lokály v Moskvě. Plni elánu tu totiž už prostírali stoly Číňané, Kubánci, Madaři a Indové. „Originál-ku- ehaři” navrhovali svá menu a obchod se vždy obrovsky rozběhl. Ten věčný zakopaný pes však vězel i tady. Tak stál zoufalý čínský kuchař s prastarou polévkovou slepicí v ruce před obrovským problémem: jak z tohoto vetchého ptáka připravit pekingskou kachnu, pochoutku to vskutku královskou? Ale copak slepice, to byla ještě maličkost, ale ani nejlepší mágové světa nenahradí v nádivce směsici mandle, bumbusové a sojové výhonky novou směsicí — červená řepa, červená řepa a červená řepa. A tak moskevská „pekingská kachna” v čínské restauraci, kachna, která je vlastně slepicí, chutná stejně jako pica na Gorkého ulici a jako dnes ostatně všechny pokrmy v moskevských exotických restauracích: jako boršč. Soudružka Tamara Tamarovna Pióipovna připravuje pekingskou kachnu [pageend6]L, E T K M S V Ě T E M ŘÍM /pnp/ - Pro porušení předpisů 0 ochrane zvířat stál před soudem 48-letý Antonio Ianello, který nahradil psy, hlídající až dosud jeho slepičárnu, '"’dárkem urostlých lvů. Zemědělec, který si sám říká „Tarzan”, se bezúspěšně hájil před soudem argumentem, že chtěl zabránit bezpočetným krádežím vajec i slepic. Dobrý tip, jak zabránit rozkrádání socialistického majetku v Jednotných zemědělských družstvech. Jenže: kde vzít ty tisícovky uroslých lvů? MONFORTE /dpa/ - Devadesátiletý muž má nejsilnější hlas z celé severní Itálie. V soutěži ve řvaní, uspořádané v obci Monforte, dosáhl důchodce Carlo Rappalino úctyhodné hodnoty 1 24 decibelů. Škoda, že signore Rappalino je už v penzi. Uplatni! by se výtečně jako dozorce pře- výchovných táborů a nápravých zařízeni v zemích, kde dnes už znamená při nej- menším příští tejden. /^PEKING /ap/ - Při posledním sčítání lidu v Číně došlo k senzaci: v provincii Kuangsi žije Lan Buping, narozený 13. dubna 1846, tedy již 136 let starý. I přes vysoký věk prý sbírá tento Číňan ještě sám v lese dřevo a - pije prý rád rýžové víno. Jen aby to nebylo jako s tím stočtiřiciti- letým dědkem z Kavkazu, který třikrát za sebou začínal odpověď po vysokém stáří slovy „za Velké Říjnové socialistické revoluce ...” a když ho i pak přerušili a řekli: „Jak to, že jste tak starý, soudruhu? ”, odpověděl sveřepě: „Vždyť vám říkám, že za té revoluce tu byl takovej bordel, že se ztratily všechny doklady a říkejte dnes někomu v kolchozu, že je vám teprve sedtn- a sedmdesát!” PAŘÍŽ /pnp/ - Odette Souberyan /66 let/ a její 94 letá matka byly dle sdělení pařížské policie po přepadu lupičem zavřeny 8 dnů ve vlastni koupelně, aniž by si toho někdo všiml. Jaký div! Známe dobře země, kde jsou lidé zavřeni pro nic za nic mnohem déle - a také si toho už nikdo ani nevšimne. PAŘÍŽ ,/utz/ - Živou rybou se udusil rybář-sportovec v La Rochelle, šestadvacetiletý P.L. vytáhl v síti pěkného platejze a rozhodl se zabít úlovek zakousnutím rybky do týla. Ulovená ry- bavšak skočila rybáři do krku a než přišla pomoc, rybář se udusil. Pomsta němé tváře, řeknete si. Dodávám, že není pravdivé tvrzení, že P.L. je polského původu a že měl tak obrovský hlad, že to už nemohl vydržet. GELSENKIRCHEN /tz/ - Pětadvacetiletá švadlena porodila dítě s dvěma hlavami, dvěma rukama a dvěma nohama. Dítě bohužel po 30 hodinách zemřelo. Zprávy o tom, že akademik Leonid Leoni- dovič Prděnko z moskevského Institutu pro bádání v porodnictví pozval německou švadlenku k dalším pokusům v zájmu socialismu, jsou nesprávné. V SSSR by bylo třeba dětiček s mnoha rukama a pokud možno zcela bez hlaviček. Inzerát Nabízíme neuvěřitelně lehké LETNI' KALHOTY! Obléknete si je a na každém druhém kroku se budete přesvědčovat, zda je ještě máte na sobě!!! ČERNÝ HUMOR ...ALE TY NÁSLEDKY! Ichiro Nakagawa, sedmapadesátiletý japonský ministr technologie a vědy už nedokázal doběhnout na jisté tiché místečko a postavil se tedy ke stromu v zahradě parlamentu, kde si zcela lidsky odlehčil. Ale: pan ministr se postavil bohužel ke stromu, který byl darem prefektúry Kaganawa a měl navíc smůlu, že ho pohotový fotograf při této činnosti zvěčnil. Nyní se případem zabývá sněmovna, protože - podle socialistické opoziční strany JSP - pan ministr znectil parlament. Jeden ze socialistů připomněl případ někdejšího poslance, který prý močil do pli- vátek v parlamentě a ztratil pro tuto činnost poslanecký mandát. Pan ministr Nakagawa se ještě veřejně nevyjádřil, uvědomuje si však, že podobné akce na zdravém vzduchu jsou v Japonsku zakázány. Což ovšem nic nemění na věci, že mužští obyvatelé velkoměst si s tímto problémem nelámou hlavy. A třeba tokijští taxíkáři jsou proslavení tím, že si před jízdou občas ještě odskočí někam ke zdi. Bez následků. Nejsou totiž středem pozornosti socialistické opozice. KANDLER [pageend7]LIDE MIMO DISKUSI VÍKEND K PŘEŽÍVÁNÍ hris Smith, ředitel hotelu v anglickém lázeňském městě Bournemouth, si nechal napadnout vskutku zajímavou obchodní zvláštnůstku. Řekl si: „Člověk i ísí přece něco nabídnout i těm, kteří nemyslí ne- . tále jen na udržení štílilé linie, kdežto naopak: mají dost, mohou-li se přežrat.” A začal tedy inzerovat ' nejrůznějším tisku „Víkendy k přežrání”. Pan hote- ér zaručuje svým hostům přinejmenším 10.000 kaloví denně za paušál cca 200.—DM. Po ranním rozbřesku dostane host snídani o 2.500 kaloriích, oběd má •>st cbodů. Obsluhující personál se mračí na ty hos- ty, kteří nevyjedí své talíře do posledního drobečku, ti navíc i riskují „pokutu” 50,—DM přirážky k denní penzi. Mr. Smith zdůvodnil svůj obchodní tah slovy: „V minulém století bylo bříško znamením důstojnosti; plnotuční a tlustí byli velice vážení lidé. Naši hosté nechtějí přece jíst jako vrabci, ale s gustem se přežrat.” Pokud čtenář HUSOPASa nehodlá cestovat do Bour- nemouthu na „víkend k přežrání” a přece jen chce trochu dbát na svou linii, může si — v němčině — přečíst knížečku, kterou vydal náš kolega, roztomilý ^olužák, spolupracovník, srandista a redaktor Magazínu Vláda Škutina v nakladatelství Bobarts /Seefeld- str.7, CH-8008 Zurich/: „Friss die Hälfte”. Snad by si měli pánové Smith a Škutina jednou sednout někde u normální české vepřové a zjistit, co je tedy vlastně lepší: ta polovička od všeho nebo se s gustem přežrat? jK Ne každý dokáže žít tam, kde se mluví jinak, než mluvila doma maminka. To je konec konců normál- ní, jinak bychom měli /s výjimkou Karla Gotta a Helenky Vondráčkové a pár přiblblých policajtů/ patnácti miliónový exil. Ale: bud tedy ryba nebo rak! Nechápu tedy, proč se na stránkách exilového stisku neustále objevují debaty, které pod Masarykovským „demokracie tof diskuse”, stále a stále přemílají ten „problém” s těmi „upravenei”. /Nehledě ke skutečnosti, že právě o tohle pražským koumákům šlo, totiž rozvrátit už tak jako tak rozvrácený exil./ Pro každého jen trošičku slušného člověka tu přece nejde o debatu: jestliže si požádáš o úpravu vztahů a od prosíš soudruha Gustáva I. -což je podmínkou!- nemáš v mém bytě co pohledávat, nejsi totiž už exulant, ale nebezpečný lhář, který lhal nejen tady při žádosti o udělení azylu, ale který zcela jistě lže zištnč i tam. Chápu pana Kováříčka, který hledá v Austrálii ten „ostrůvek” bez upravenců. Méně už chápu /mně velice příjemného a sympatického/ vydavatele Hlasů, že otiskuje polemiku upravenců s panem Kováříčkem, který si ji nezaslouží, protože je „slušnej”. Zrovna tak málo chápu až přespřílišnou dávku benevolence p. Kusého, vydavatele Demokracie v exilu /o činnosti tohoto pána pro ěs.emigranty by se dala napsat tlustá kniha/, že se podivuje nad tím, že dva čtenáři jeho listu chtějí ted potvrzení, že už čtenáři nejsou. I v našem nakladatelství máme stejné zkuše ^ nosti, ale: naše řady krystalizují, a to je také k něčemu dobré. Neměli bychom se ale zamyslet nad tím, že místo potvrzenek by bylo rozumné poslat dopis na patřičná místa, protože „upravenei” svá německá, holandská, australská a jiná občanstv í získali podvodem, mohla by jim být také zase odňata? Ne, to není do- našečství, to je obrana. Víte vy vůbec, že tihle mezi námi jsou ochotni na konzulátech, ale třeba i v Bartolomejské při návštěvě Prahy, informovat i o tom, o Čem nemají ani tušení? Jen za pejskovské pohlazení? KODET [pageend8]Vysadil nás v naprostém zapadákově. Nikde nebylo ani stavení, dokonce ani lidé tam nechodili. Nie, dočista nie. Jen silnice, prázdná, pustá silnice. A pak tam byla ještě odbočka a u ní ukazovátek kde jsme se dozvěděli, že nej- bližší osada je odtud 7 kilometrů a napravo ta odbočka, že vede do jakéhosi Újezda, jakého, to už si nepamatuji. No a tady nás vysadil. Odbočoval od toho já nevím jakého Újezda a my museli vystoupit. Říkám vám, byla to pustina, slunce pražilo, bylo něco po poledni a po silnici nejel ani traktor. Ale co traktor, ani trakař. Pěšky se nám nechtělo, protože bylo vedro a torny přece jen nějaké to kilo vážily. Tak jsme si sedli do příkopu a sedíme. Co taky může člověk jiného dělat? ^4 najednou k nám přijde obrovský ernardýn. Kde se vzal, ví bůh, ale stál tam a s vyplazeným jazykem na nás koukal a funěl. Já se mu nedivím, nosit v tom parnu takový kožich. Trochu jsem se lekl, poněvadž, kdo ví, jaké úmysle má takové zvíře. Představte si, nikde živáčka a najednou proti vám stojí pes velký jak dospělé tele, vyplazuje na vás jazyk a čumí, hubu otevřenou, jazyk venku a čumí, takhle hhhm... Přítel se posadil a neprozřetleně povídá: .^le pejsku, ccc, počem, já ti dám rohlíček, na ...” a dal vám mu rohlík s máslem, který jsme měli s sebou na večeři. Říkal pak na svoji obhajobu, že si vzpomněl na toho cestovatele, jak hodil tomu lvu, co za ním běžel, ^-svého mezka a tím lva uchlácholil, enomže bernardýn není lev a rohlík není mezek. To zvíře rohlík splivlo ajnevaj, oblizlo se, popošlo dál k příteli, aby mu na důkaz svého přátelství oblizlo ruku. Přítel se polekal. Jak by ne, a dal bernardýnovi ještě salám, který jsme měli k tomu rohlíku. Nakonec měl pravdu, co se salámem, když k němu není příkrm. Bernardýn takhle vyplázl jazyk a bylo to v něm. Poněvadž už jsme nic jiného k jídlu neměli museli jsme se dát olizovat sami, což působilo psovi zřejmě rozkoš. Byli jsme už silně obleptáni, když si zvíře konečně lehlo. Lehlo si mezi nás a dívalo se téma psíma, dobráckýma očima. Přítel, aby nějak zachránil tu trapnou situaci, drbal psa mezi ušima a hovořil k němu konejšivým, chlácholivým hlasem: „Víš, pejsánku, my jsme se tě báli, ale ty jsi docela hodný pejsánek, vid, maličký...” V L A D I M Í R Š K U T I N A AUTOSTOP a bernardýn Při slově „maličký” mi naskočila husí kůže, protože jsem si vzpomněl, že bych toho maličkého měl třeba jen týden krmit. Bernardýn asi rozuměl, protože položil příteli hlavu na klín a na důkaz svého přátelství slintal. Na první pohled to byla idyla, jenomže naším cílem bylo přes sto kilometrů vzdálené jezero, kde jsme měli zamluven pokoj a naší kořisti ne bernardýn, ale automobil, který by nás kousek svezl. A tak sedíme v příkopě už asi půl druhé hodiny, já a bernardýn, modlíme se, aby nám tak silnice posiala nějaký prázdný Tatraplán, když najednou ze zátočiny vyrazilo osobní auto, jaké značky to vám nepovím, v tom zmatku si toho člověk nestačil všimnout. Vyskočíme oba, můj přítel, já, jenomže vyskočil i bernardýn. Přítel volá: „Sed pse!” Jenomže pes, vůl, nerozuměl, myslel asi, že na něm chceme nějakou laskavost, zavrtěl ocasem a začal na přítele vyskakovat a olizovat mu obličej. Auto bylo prázdné, já mávám jako Karikatúra-. Jan KRISTOFORI divý, aby nás jako kousek vzalo, to už jsou takové smluvené posuňky mezi člověkem na silnici a člověkem za volantem. Máváš rukama, všelijak zvedáš palec, spínáš ruce, křivíš prosebně obličej a v krtických chvílích dokonce klekáš a snažíš se strčit hlavu pod pneumatiky. Člověk za volantem, bud ti ukazuje, že zahýbá, třebaže víš, že to není pravda, nebo ti hlasitě nadává z okýnka, nebo jen kroutí hlavou anebo zastaví a s účastí a zvědavostí se zeptá, copak si přeješ a ty mu pak pokorným hlasem šeptáš, že by ses rád kousíček svezl, čemuž on se diví a než se vzpamatuje, už sedíš ve voze. Jenomže tentokráte jsme mávali, prosili, klekali, člověk za volantem jen trochu přibrzdil, zřejmě, aby tě navnadil a pak ukázal prstem na bernardýna, zavrtěl hlavou a šlápl na plyn. „Co mám udělat s tím zvířetem,” byla první slova, která ze sebe vy'pravil přítel. Bernardýn zřejmě uspokojen ulehl v té chvíli k přítelovým nohám a zvedl nevinně hlavni, jako by se ptal, jestli i my si lehneme. Kresba : J. KUČERA [pageend9]„Domluv mu, je to zvíře rozumné, třeba tě poslechne.” Přítel si k bernardýnovi klekl, pohladil ho dvakrát a začal: „Víš, pejsku, to nesmíš, pánové by se takhle nikam nedostali, musíš hezky zůstat ležet, když jede kolem automobil” a aby mu mimicky a elementárně ukázal oé běží, udělal vrvrvr trtrtr a ukázal směrem, kam zmizelo auto. Jenomže pes byl asi z nějaké nečeské rodiny, pochopil špatně význam přednášky, vyskočil, zavrčel a přeskočil příkop na silnici. K naší hrůze jsme zjistili, že právě tam, kam přítel ukazoval rukou, jede cyklista a to zvíře, že běží s vrčením na něj. Než jsme tomu mohli zabránit, vrhl se bernardýn cyklistovi na lýtko, strhl ho s kola a položiv nešťastníkovi vítězoslavně packu na břicho, otočil vznešeně hlavu na nás a zaštěkal. V prvé chvíli jsme s přítelem nevěděli, jestli máme utéci nebo co. Ale pak nás opanoval pocit zodpovědnosti a několika skoky jsme byli u hromady, kde vespod bylo kolo, na něm ležel cyklista a na cyklistovi pes. Chvíli jsme s psem zápasili. Pokoušeli jsme se ho s cyklisty odtáhnout, ale bernardýn měl svou hlavu. Né, on nepůjde, je to jeho kořist a nám do toho nic není. Pak si dal říci, když mu přítel nabídl bubla- ninu, kterou našel ještě v torně. Zvíře si zřejmé potrpělo na moučníky víc, jak na masitou krmi, protože slezlo s cyklisty. A teď to začalo. Cyklista se rozčílil, že jsme toho psa na něj poštvali, že to viděl jak ukazujeme rukou na něj a děláme vrvrvr a pak měl spoustu rozumu, namlel toho, vůbec nás nepustil ke slovu a hned legitimaci a že nás bude žalovat a kdesi cosi. Bylo to utrpení, než jsme se cyklisty zbavili. Dali jsme mu všechny peníze, které jsme měli u sebe. Byla to čtrnáctidenní výplata. Usoudili jsme, že je to lepší než soud. Vykládejte někomu, že ten pes byl cizí. Ještě by nás kdoví z čeho podezírali. Konečně cyklista odjel. Mezitím bernardýn uspokojen bublaninou, kterou pozřel, odešel k našim tlumokům a rozhodl se, že se podívá do vnitřností. Našli jsme ho právě, jak žere sandál a k němu pokusuje Průvodce Klubu českých turistů po Čechách. Bylo třeba jednat. Řekl jsem.- „Ty si jako budeš chvilku se psem hrát a já kousek popojdu. Tam zastavím auto a tebe přiberu!” Přítel souhlasil. Asi po hodině zoufalého čekání jsem zastavil náklaďák, který byl ochoten mé svést. Ale když jsem mu vysvětlil situaci s přítelem a bernardýnem, usoudil řidič, že tu jde o nějakou nekalou věc s kterou on nechce mít nic společného, mimo to, že je spolu- jízda zakázaná a odjel, ponechávaje mé zoufalého na silnici a přítele s bernardýnem ve škarpě. Myslel si asi, že jsme bernardýna použili k přepadení nějakého stavení a teď že prcháme z místa neštěstí, smazávajíce za sebou všechny stopy. Inu, kdo by se mu mohl divit. Vráti! jsem se tedy k příteli a našel jsem ho, jak leží na zádech, bernardýn mu stál na obličeji a snažil se udělat přes přítele kotrmelec. Zřejmé se mu ta hra líbila, protože když jsem se přiblížil a chtěl ho ve hře vyrušit, vrčel. Prohlásil jsem tedy: „Bože, zbav nás té nestvůry!” Přítel na to skepticky řekl, že se domnívá, že bernardýn je pod boží ochranou, protože pokud se z dětství pamatuje, vídával malované obrázky, na kterých se bernardýn se soudkem koňaku sklání nad člověkem, ležícím na sněhu a na to vše se dívá z mraku nějaký fousatý pán. Při vzpomínce na soudek koňaku na mne šly mdloby, ale odehnal jsem je, neboť náš bernardýn nejen že na krku neměl koňak, ale co bylo horší... Když se schylovalo k večeru, poznali jsme beznadějnost své situace, vzali jsme tlumoky na záda a vyrazili pěšky. Jenomže pes je tvor věrný a vděčný za dobrotu, kterou mu člověk prokáže. Bernardýn vykročil s námi. Těch sedm kilometrů do nejbližší osady uběhlo poměrně bez nehod. Jenom,, jak se pes dobýval v době našeho souboje s cyklistou do tlumoků, prokousl dno do torny a příteli se všechny věci sypaly na silnici. Nesl tedy všechno své v náručí. Sedm kilometrů není taková vzdálenost pro dva muže a jednoho bernardýna. Dorazili jsme do vesnice ještě před soumrakem. Sotva jsme došli k prvnímu stavení, bernardýn, do té doby spořádané pochodující, ožil. U prvého stavení si na nás otevřel zobák drzý krocan. Bernardýn nebyl zřejmě zvyklý dělat s někým dlouhé cavyky. Krocana prosté zakousl a při té příležitosti ho také sežral. Zbylo z něj trochu peří. Druhá věc, která se mu znelíbila, byl takový protivný pinči, co štěkal na dvorku jednoho stavení. Bernardýn asi pochopil, že nám ten štěkot není dvakrát příjemný a proto vešel přes plot na dvorek a pinči a také zakousl. Pakliže při krocanu jsme měli trochu strach, teď na nás padla hrůza. Ale ne, abychom se vrátili. My, neprozřetelní, šli dále a to bylo naše neštěstí. Na tabuli s vyhláškami lepil jakýsi muž nové nařízení nebo co. Stál na špičkách a snažil se přilepit oznámení až úplné nahoru té tabule. A jak se natahoval na špičky, vylezla mu z kalhot košile a s ní kousek nahých zad. Bernardýn se na nás tak nějak šibalsky podíval a přítel, aby ho jako uklidnil, udělal zase to své ccc. Pes zamrkal, úplně tak vám zamrkal, jako člověk, několika skoky se přiblížil k tomu člověku u vyhlášky a olízl vám mu tím svým hrubým jazykem záda. Nedovedete si představit, jak se ten člověk polekal. Hrozně zařval, upustil kbelík s lepidlem a ohnal se, zoufalec, štětkou. Pes lapil štětku do zubů a vrčel. Já nevím, co nás to napadlo. Ale my vám se smáli, až jsme byli smíchem úplně slabí. Muž, který byl od pasu až dolů polit lepidlem, zaťal ruce v pěst, strčil do bernardýna a vykročil proti nám. Znáte ten přihlouplý výraz, když se člověk směje na celé kolo a najednou mu ztrne úsměv na tváři. Dívali jsme se blbě, co bych to zapíral. A nevypravili jsme ze sebe ani slovo. Jediný, komu v té chvfli nedošla řeč, byl bernardýn, který pustil štětku a začal něco štěkat. Myslím, že se ptal, má-li toho muže kousnout do nohavice nebo do pasu. „Ježišmaijájosef” zvolal konečně přítel a skočil bernardýnovi kolem krku, aby ho zdržel od dalšího zločinu vraždy. Ale jak vám ho chytá za krk, zjistil, že nejen že nemá na krku soudek s koňakem, ale nemá ani známku. „Nešťastné zvíře, ” zabédoval, protože si všiml plechové tabulky, na které stálo-. Kontumace psů. „Nešťastné zvíře.” Muž, který lepil vy hlášky, nevěděl, na koho se dříve vrhnout, zda na psa, nebo na mne či na přítele. V tu chvíli zastavilo u této skrumáže malé nákladní auto a ohromná hlava vykoukla od volantu. „Halo, vy tam” volala ta hlava, „neviděli jste tu jít kolem dva muže se psem? Takovým velkým bernardýnem? ” Nevím, jak se tvářil přítel a jak se tvářil pes.Díval jsem se na muže od vyhlášek. Napřímil se v ramenou, v očích se mu objevil podivný pomstychtivý výraz. Ukázal prstem nejprve na mne, pak na přítele a nakonec na bernardýna a řekl, jako by vyslovoval ortel: „Tady jsou, [pageend10]bídáci, i s tou zlou čubou!” Já vám nejsem člověk bázlivý, umím sedět třeba na tandemu za motocyklovým závodníkem při tréninku a klidné v zatáčkách pérovat, když mě o to požádá, ale když z nákladního auta vylezl chlap jako hora, přímo Goliáš a zařval na muže od vyhlášek: „Moje Fiflnka není žádná čuba a tihle chlapi jsou zloději”, já vám řeknu, ve mně byla malá dušička. A v tomto kritickém okamžiku zašišlal přítel, osoba naivní a neprozřetelná, k tomu teleti bernardýnovi: „Ccc, Fifin- ko, pešečku, podívej, pán přišel.” Já myslel, že ho ten obr zakousne. Byl by to obraz defenestrace, jenomže místo z okna jsem čekal, že nás ten obr hodí na silnici a rozdupe nám slezinu. Tak vám takhle nenápadné šfouchnu muže od vyhlášek a šeptám mu, že ten nás toho bernardýna poštval právě tak jako na něj, že je to zvíře vzteklé a nebezpečné a že k tomu všemu nemá na krku známku a ve zdejší obci je kontumace psů. Mrkl jsem na přítele a zatím co muž od vyhlášek, jehož úřední horlivost byla pobouřena a ješitnost mu ještě více narovnala ramena, zatímco něco blábolil tomu obru od bernardýna, my se po špičkách, jako uličníci, plížili, krůček za krůčkem na silnici. A věřte si nebo ne, po celé té smůle vám asi sto kroků od nás jelo malé dodávkové auto. Padli jsme na kolena a lomili rukama, takže se nám podařilo ho zastavit. Řidič se nás zeptal, čímž celou záležitost protahoval, kam jedeme a my řekli oba najednou.- „To je jedno.” Za sebou jsme slyšeli obrovský řev muže od bernardýna, štěkot psa, nějaké duté rány a co všechno, já už ani nevím. Snad se zdráhal zaplatit pokutu za psa. Vím jen, že jsme co nejrychleji nasedli a míjejíce to nešťastné místo, zahlédli jsme toho obra, jak vytahuje náprsní tašku ... aby si zapsal číslo občanské legitimace a adresu mého přítele z legitimace, kterou držel v hubě bernardýn a která vypadla příteli z toho rozkousaného vaku v kritické chvíli útěku. P.S. Toto bernardýni drama se odehrálo roku 1952. Mým partnerem v roli přítele tehdy byl herec Miroslav Horníček. A okresní soud v Mariánských Lázních nás pak odsoudil k jednoročnímu vězení /s podmíněným odkladem/ za pokus k napomáhání k nedovolenému opuštění republiky. Majitel onoho bernardýna totiž před několika dny uprchl na Západ a prokurátor se snažil dokázat, že jsme v tom měli prsty. MILAN KŘESADLO Pobídky CHCEŠ-LI MÍT SVOU PRAVDU, POHÁDEJ SE! CHCEŠ-LI SE PRAVDY DOBRAT, ROZMLOUVEJ ... + + + + + OBJEVITE-LI SEDÍCÍ' ŽÁBY, TO JEŠTĚ NEZNAMENÁ, ŽE JE POD NIMI PRAMEN! + + + + + DŮVĚRY SE DOCHÁZÍ' ČINY, NE SLOVY ... + + + + + NIČÍM NEODŮVODNĚNÁ DŮVĚŘIVOST RODĚ NAIVNĚ POLITICKÉ PŘEDSTAVY. + + + + + LŽĚNELZE PŘELSTÍT LEŽ. [pageend11]A F O R I S M Y KARLA TRINKEWITZE co nevyřeší politické HLAVY, MUSEJÍ'VYŘEŠIT VOJENSKÉ TRUPY! + + + + + LÍBILO SE VÁM TO? ZEPTAL SE PAN KHON PANA ROUBÍČKA. - JO, UBILO, SEMITO! + + + +• + JE LÉPE, KDYŽ O LITERATUŘE ROZHODUJE PEN club než PEN drek. + + + + + NĚKDY SE LIDÉ ODVÁŽI'. NĚKDY ODVÁŽEJÍ'. + + + + + KUČERA TRÁPI MĚ NEMOCI: NEMOCI TO ŘÍCI! + + + + + HISTORIE MI NĚKDY PŘIPOMÍNÁ FLAŠINET. MELODIE SE POŘÁD OPAKU - JE - JEDINÉ, CO SE MĚNÍ ... JSOU KLIKY! + + + + + MUSELI HO ŘEZAT, PROTOŽE MU V MOZKU OBJEVILI ZHOUBNÝ NÁZOR! • Vrátil se Štrougal z návštěvy zpřátelené země a povídá své ženě: „Představ si, tam má prezident osmdesát devět dět!” „Chudák paní presidentová!” • Povídá Husák Štrougalovi: „Půjč mi padesátník, potřebuji zavolat jednomu příteli.” Řekne Štrougal: „Tady máš dva padesátníky a zavolej si VŠEM svým přátelům!” • Najdou dva příslušníci na ulici lidskou hlavu. Jeden ji vezme za vlasy, zvedne a ji a povídá: „Člověče, není to hlava našeho náčelníka? ” — Druhý se chvíli dívá a odpoví: „Neblbni, ten je přece větší!” Aby té, Františku, netrefili! JIRÁNEK Všechno je IA! KOPŘIVA [pageend12]KRISTOFORI JAKÝ JE ROZDÍL mezi dřevem a dělníkem v socialistickém podniku? Poměrně velký. Dřevo sice pracuje pomalu, ale přece. JAKÝ JE ROZDÍL mezi divadlem a českým lidem? Zanedbatelný: Divadlo má východ z nouze a český lid nouzi z východu. C AK • V Československu prý bude povoleno pět stran: KSČ a — sever, jih, východ a západ. • „Doktore,” řekl Husák, „už mi nějak vynechává paměť. Ani nevím, kdy nás osvobodili Rusově.” „To nic není,” soudruhu prezidente, „to neví nikdo! ” ♦ Československý ministr zahraničí Chňoupek je výjimečně inteligentní člověk. Dovede mlčet v několika jazycích! • „Komunismus je vítězstvím ideje!” křičel pan Pivko a tise dodal: „Ale nad zdravým rozumem.” [pageend13]K ZAHÁJENÍ NOVÉHO ŠKOLNÉHO ROKU J A N SCHNEIDER PROCITNUTí UČÍTELe PÁVKA „Já už mám s druhou třídou letité zkušenosti, soudruhu!” prohlásil žák Vyčichlo na počátku nového školního roku a učitel Pávek musel uznat, že na tom néco je. Žák Vyčichlo totiž zahajoval školní rok ve druhé třídě již potřetí a přesahoval tudíž své nové spolužáky téměř o celé dvě hlavy. „A na zasedací pořádek,” pokračoval žák Vyčichlo, „na ten mám jiný názor, než ty, soudruhu učiteli.” „Snad vy - vy, soudruhu učiteli ...” pokusil se ho opravit učitel Pávek, ale žák Vyčichlo se shovívavě usmál: „Vy? Proč vy, soudruhu? Jsme teprve na prahu školního roku a předpona v y se probírá až ve druhém pololetí. Na základě usnesení kolegia ministra. Ostatně, je to zakotveno v osnovách. A my budeme naše socialistický osnovy střežit jako oko v hlavě!” Žák Vyčichlo se vítězoslavné rozhlédl po třídě: dvaadvacet bývalých prvňáčků otevřelo ústa obdivem; začínali tušit, že druhá třída základní devítileté školy bude pro né důležitým životním mezníkem. Učitel Pávek zaklepal ukazovátkem na katedru, ve snaze si opět ve třídě zjednat autoritu, ale žák Vyčichlo to označil za prvek sektářsko-autoritativní metody pravicových oportunistu a nezadržitelně pokračoval ve svém diskusním vystoupení: ,Je všeobecně známo, soudruzi druháci, že celá řada našich učitelů v krizovém období naprosto zklamala. Je třeba to neustále zdůrazňovat, vám, mladým, kteří jste v té situaci, kritické pro socialismus, se dosud nenarodili. Troufám si říci, že pravice v těch letech tak nějak narušovala i naše kojenci; jen af si vaši otcové a praotcové vzpomenou, jaký byl tehdy tlak na chrastítka a módní kočárky ze Západu, s vysokými koly. které v případě vypadnutí z vozidla byly našim kojencům životu nebezpečné. To jenom na okraj. Vraťme se však k problematice naší druhé A.” Žák Vyčichlo se odmlčel a svlažil si hrdlo z lahve školního mléka. Učitel Pávek si uvědomil, že oči všech bývalých prvňáčků jsou upřeny na žáka Vyčichla a začal rezignovaně mýt naprosto čistou tabuli. Žák Vyčichlo to vsak okamžitě zpozoroval a prohlásil sarkasticky:,„Myslím, soudruzi, že nám dělnická třída neplatí učitele na to, aby myli tabule a předstírali tak svůj kladný poměr k manuální práci, nýbrž dělnická třída nám platí učitele, že abysme nebyli blbí. V tom je podstata věci. Ovšem, o zásadách při hodnocení a odměňování našich učitelů pohovořím ve druhé části svého diskusního příspěvku.” Učiteli Pávkovi upadla houba na stupínek. Chtěl se pro ni shýbnout, ale pak mávl rukou, posadil se za katedru a zabořil hlavu do dlaní. Hlas žáka Vyčichla však pronikal i to tohoto krytu; Pávkovi se zdálo, že zní mohutněji než burácení krajského školního inspektora na učitelském aktivu. „Soudruzi!” hřímal žák Vyčichlo. „Jak se díváme my, žáci druhé třídy základní devítileté školy na zasedací pořádek? Třídně. Ano, na třídní zasedací pořádek se m u s í m e dívat třídně. Z tohoto principiálního hlediska jsem vypracoval naši společnou žákovskou alternativu zasedacího pořádku druhé A, alternativu, která je, bohužel, v naprostém rozporu s variantou, podle které by nás chtěl rozmístit do lavic - tady soudruh učitel. Abych snad uvedl konkrétní příklad, že. Jakým právem chce soudruh posadit do první lavice zrovna mě? Mě - nej del šího žáka a zasloužilého druháka? Hájí tím zájmy dělnické třídy? Nehájí, soudruzi! Vždyť spolužáci za mými zády neuvidí na tabuli, což bezpochyby znesnadní osvojit si v historicky krátké době příslušné vědecké a zejména politické vlastnosti. Jedná se o přímou diskriminaci žáků, sedících za mými Kresba: Jan KRISTOFORI [pageend14]zády: žáka Anderleho, Pivoňky a Hajduška, kteří mají, jistě ne náhodou, dělnické rodiče i jiné předky. Jde tu tedy o záměrnou diskriminaci dělnické třídy ve třídě. Proto jsem se, soudruzi, ve své alternativě zasedacího pořádku posadil do zadní lavice u okna. Jednak proto, abych zbytečně nevyčuho- val nad ostatní a nezacláněl při vědění, a také proto, že mám na zadní lavici ve druhé třídě vysezené právo.” Žák Vyčichlo poté podrobně vysvětlil svou alternativu třídního zasedacího pořádku a rozproudil diskusi, v níž padla celá řada podnětných návrhů. Nedávný prvňáček Maruna například s překvapivou zralostí prohlásil, že chce sedět v uličce mezi první a druhou řadou od okna, a to na z domova přineseném polštářku a se skříženýma nohama, jelikož v této poloze se mu lépe studuje. Žák Vyčichlo to shledal jako oprávněný požadavek, jelikož otec Maruny je příslušníkem. Dále byla prodiskutována otázka, zda je přípustné nosit si do školy praky a jiné třídní zbraně. Dospělo se k závěru, že v dnešním třídně rozděleném světě je to ve třídě nevyhnutelné. Žák Vyčichlo s radostí konstatoval, že se bývalí prvňáčci v diskusi správně třídně zakalují a žádal, aby se to zaprotokolovalo do třídní knihy. Když učitel Pávek protestoval, přešel bez zbytečných úvodů k druhé —zčásti svého referátu: „Při odměňování a stanovení platů našich učitelů bude napříště vedle předepsané délky praxe hlavní podmínkou pro platový postup kladný závěr všestranného komplexního hodnocení toho či onoho učitele. Budeme, soudruzi, sledovat, jak nám učitel politicky roste, jestli je na výši doby, jak se angažuje ve veřejném a politickém životě. Zvláštní odměny dostanou jenom ti učitelé, kteří dosahují dobrých výsledků v politickový- chovném působení na žáky. No - co na to soudruh Pávek, coby náš učitel? ” S učitelem Pávkem se začal točit stupínek. Cítil jak nezadržitelně padá. Třída se otřásala smíchy a žák Vyčichlo do toho povykoval: „Já ti dám pětku ze psaní, ty zakuklenej revozionis- to!” Stupínek s katedrou a učitelem Pávkem se s rachotem propadl do kotelny. Učitel Pávek se marně snažil vyhrabat z hromady koksu ... * Vstávejte, pane učiteli! Přijdete pozdě do školy!” Nad učitelem Pávkem zavoněla káva, a když se vyhrabal z polštářů, spatřil tvář své bytné. To byl moc ošklivý sen, říkal si při holení. Moc ošklivý sen, opakoval si cestou do školy. A když vstupoval do sborovny, umiňoval si, že ten absurdní sen dá kolegům k lepšímu. Nedal. Byla porada. O platových úpravách v novém školním roce. Do naprostého ticha mluvil ředitel: „Při odměňování a stanovení platů našich učitelů bude napříště vedle předepsané délky praxe hlavní podmínkou pro platový postup kladný závěr všestranného komplexního hodnocení toho kterého učitele. Budeme sledovat, jak nám soudruh učitel politicky roste ...” Učitele Pávka polilo horko. Obával se, že ví, jak bude ředitel pokračovat. Obával se oprávněně: nové předpisy ministerstva školství byly v naprostém souladu s referátem žáka Vyčichla z onoho absurdního snu... Když po zazvonění vstoupil učitel Pávek do druhé A, okamžité vrhl pohled do zadní lavice u okna. A uklidnil se. Žák Vyčichlo tam neseděl; jeho věčně rozcuchaná hlava trčela z první lavice před katedrou: „Můžu umejt tabuli, pane učiteli? ” Učitel Pávek s ulehčením konstatoval, že definitivně procitl a pohladil zaslouženého repetenta po vlasech. POSTA Vážená redakce! Jestliže se vám můj rukopis nehodí, prosím, abyste mi dílo zaslali zpět. Přikládám obálku s adresou. Protože ale nemám v Rakousku možnost zakoupit německé známky, přikládám pro všechny případy známky rakouské, které však asi zase vám budou k ničemu. Takže, jestliže to s tou zpětnou zásilkou nevyjde, nedá se nic dělat ... VE VLASTNI'VĚCI Děkujeme čtenářům za pochopení,.vyšší moci” (píšeme o ní jinde), která zpozdila toto číslo. V novoročním HUSOPASe se pokusíme vše vynahradit, bude mít dvojnásobný obsah a budeme tímto dvojčíslem šturmovat - do třetího ročníku. Díky Vám, že nás čtete, podporujete a že dopisy i kritikou pomáháte, abychom byli. Redakce a autoři HUSOPAS Zeitschrift. Herausgeber: Freie Presseagentur, Postfach 1314, D-8330 Eggenfeldcn, Germany. Verantwortlich: Jaroslav Kučera H U S O P A S Časopis. Vydavatel: Freie Presseagentur, Postfach 1314, D-8330 Eggenfelden, Germany. Vychází šestkrát ročně. Odpovědný redaktor: Jaroslav Kučera Cena : DM 4,- /USdol.2,-/ nebo ekvivalent. Předplatné rádi uvítáme, ale nevyžadujeme. Zaplatíte-li toto číslo, dostanete automaticky, avšak i nadále nezávazně, číslo další. Bankovní spojení: Postscheck Muenchen. Ko.Nr.44677-804; Volksbank Eggenfelden, Ko.Nr.29696 ,'BLZ 74391400/. Zaslané kresby a rukopisy zpět nevracíme, honoráře autorům neplatíme. Uveřejněné rukopisy a kresby většinou vyjadřují názory redakce, nemusí tomu tak však být vždycky. Děkujeme, že tento list nepůjčujete svým známým, ale že je ke koupi navádíte. Historie to nezapomene. Čtenán v Československu dostávají časopis zdarma. [pageend15]TRINKE WITZ [pageend16]Hinweis für Postscheckkontoinhaber: Dieses Formblatt können Sie auch als Postüber- Weisung benutzen, wenn Sie die stark umrandeten D6Qienen 016 SICH Felder zusätzlich ausfüllen. Die Wiederholung des der Vorteile eines Betrages in Buchstaben ist dann nicht erforderlich. pinpnpn Postcsrhprkknntns Ihren Absender (mit Postleitzahl) brauchen Sie nur eigenen roSISCneCKKOniOS auf dem linken Abschnitt anzuqeben. . , Auskunft hierüber erteilt jedes Postamt 1. Abkürzung für den Namen Ihres Postscheckamts (PSchA) s. unten ■■ " ... 1 2. Im Feld „Postscheckteilnehmer" genügt Ihre Namensangabe 3. Die Unterschrift muß mit der beim Postscheckamt S hinterlegten Unterschriftsprobe übereinstimmen 4. Bei Einsendung an das Postscheckamt bitte den § Lastschriftzettel nach hinten Umschlägen co , 5 w Abkürzungen für die Ortsnamen der PSchA: I Bin W= Berlin West Kln = Köln n Dtmd = Dortmund Lshfn = Ludwigshafen Feld 'S. Esn = Essen am Rhein fyr Ffm = Frankfurt Mchn = München 5 am Main Nbg = Nürnberg postdienstliche Hmb = Hamburg Sbr = Saarbrücken Zwecke Han = Hannover Stgt = Stuttgart Klrh = Karlsruhe Einlieferungsschein / Lastschriftzettel (nicht zu Mitteilungen an den Empfänger benutzen) Gebühr für die Zahlkarte (wird bei der Einlieferung bar erhoben) bis 10 DM.....................70 Pf Über 10 DM (unbeschränkt) 1,20 DM Bei Verwendung als Postüberweisung gebührenfrei Post- Bankservice: Damit Sie Geld und Wege sparen - Postscheckkonto. Post - damit Sie mehr vom Geld haben [pageend17]Vážení přátelé, děkujeme Vám za;projevení zájmu a věříme, že - spolu s námi - vytrváte. Na konci tohoto lístečku je uvedeno, které číslo HUSOPASa jste už zaplatili. Pokud jste neposlali předplatné a chcete-li i nadále dostávat náš časopis, vyrovnejte laskvě aspoň platbu za toto číslo. Další pak dostanete automaticky. Děkujeme Vám. Cena jednoho čísla: DM 4,- (US do!.2,-) nebe ekvivalent. Předplatné na rok 1982 (čísla 5-10): DM 24,- (US dol. 12,-) uvítáme, ale nežádáme. Bankovní spojení: Postscheck Muenchen, Ko.Nr.44677-804 Volksbank Eggenfelden, Ko.Nr. 29696 /BLZ74391400/ Zaplatili jste už číslo 3456789 10 [pageend18]