ČESKOSLOVENSKÉ NÁRODNÍ RADY AMERICKÉ Číslo 67 srpen 1959 President Spojených států pozval sovětského ministerského předsedu do Ameriky a přijal jeho pozvání k návštěvě Ruska. Po celé Evropě vznikl dojem, že toto pozvání je Chru- ščevovým vítězstvím, a že došlo k závažné změně americké zahraniční politiky. Komunistické vlády za železnou oponou mají z této změny velkou radost. Nekomunistický lid porobených zemí je zarmoucen a mluví o novém Mnichovi. Protikomunistické vlády v západní Evropě nechápou, proč Amerika opustila Dullesovu politiku společného postupu západních velmocí. Nechápou, proč president Spojených států je nyní ochoten mluvit s Chruščevem jako se svým hostem, když se do nedávna nehodlal zúčastnit vrcholné konference, ačkoliv Sovětský svaz neprojevil ani trochu dobré vůle na ženevské konferenci zahraničních ministrů. Angličané se diví, proč jim Američané do nedávna vyčítali přílišnou ústupnost za to, že si přáli vrcholnou konferenci, kde by byl Chruščev musel současně čelit hlavám všech tří západních velmocí, když si ho Američané nyní pozvali za okolností pro Chru- ščeva mnohem výhodnějších a lichotivějších. V nyslích tedy panuje všeobecný zmatek. Má-li dojít k nápravě, záleží nyní na tom, co zde při své návštěvě Chruščev uvidí a uslyší. Je třeba, aby uslyšel od presidenta Spojených států, že Amerika neopustí evropské národy, dnes ujařmené komunistickým násilím. Je třeba, aby Chruščev uviděl celou Ameriku sjednocenou za svou vládou v odporu proti komunismu a jeho methodám. Proto československá národní rada americká podává presidentu Eisenhowerovi důrazné memorandum v naději, že president promluví s Chruščevem tak jasně, jak je o to žádán. Proto musí všechny složky amerického lidu dát najevo, že při vší slušnosti k pozvanému hostu odsuzují komunismus a jeho methody alespoň v té míře, jak to ve všech svých projevech činí president a vláda Spojených států. Promluví-li president i americký lid dost jasně, může být zčásti odčiněn dnešní zmatek a z pozvání, které se zdá být vítězstvím Chruščevovým, může nakonec vzejít dobro pro svobodný svět i pro porobené národy za železnou oponou. Dr. František Schwarzenberg VĚSTNÍK K CHRUŠČEVOVĚ NÁVŠTEVĚ VE SPOJENÝCH STÁTECH [pageend1]Do nedávna nikdo z nás nic nevěděl o existenci Keraly - nejmenšího ze čtrnácti států, z nichž se skládá Indická unie. Nevěděli jsme, že má asi šestnáct milionů obyvatel a že leží na západním pobřeží jižní části indického trojúhelníku. A přece nedávné události v tomto státu způsobily, že Kerala se stala naší nadějí a příkladem. Protože její obyvatelstvo samo a bez cizí pomoci svrhlo nenáviděný komunistický režim. Protože jeho statečnost us-vědčila ze lži všechny, kteří tvrdí, že "se nedá nic dělat”, a že bez třetí světové války .nelze komunisty vypudit z posic, jichž se zmocnili. Špatné hospodaření demokratické kongresové strany v tomto státě pomohlo v březnu 19^7 komunistům k legálnímu volebnímu vítězství. Komunisté však své volební sliby nesplnili a místo nápravy starých hříchů počali řádit způsobem, který nám, Čechoslovákům, není neznámý. Zejména počali ničit všecka základní lidská práva a svobody, zvláště svobodu vyznání a náboženského vyučování na školách. A náboženství v tomto státě je silou plnou života: zde, kde tradice brahmanského náboženství se vyznamenává svou čistotou, setkáváme se s živou menšinou mohamedánskou i židovskou, a zejména menšina katolická žije zde kolem své slavné katedrály v hlavním městě Tri vandrům neobyčejně uvědoměle. Komunisté s touto silou nepočítali, spoléhajíce na svou policii a politickou moc. Avšak statečné obyvatelstvo proti komunistickému zneužití moci užilo staré indické zbraně, kterou kdysi Gandhi vynalezl proti Angličanům, a která má jméno "satyagraha", to je nenásilný odpor. Obyvatelstvo prostě přestalo posílat děti do škol, přestalo platit daně, přestalo pracovat pro komunistickou vládu. Tisíce Indů leželo na příklad nataženo po ulicích měst, takže veškerý provoz se zastavil. Tento nenásilný odpor trval šest neděl.Za těchto šest neděl komunistický režim zatkl na 140 tisíc lidí - a zase je pustil, poněvadž nebylo žalářů, kam by je umístil. Když krise nemohla být řešena jinak, indický president na návrh ministerského předsedy Nehru musel státoprávním aktem, k němuž mu indická ústava dává plné právo, zbavit keralské komunisty moci a vypsat nové volby,které se budou konat za několik měsíců. - To jsou střízlivá fakta. Jejich význam pro svět i pro nás je však veliký. Předně komunistická propaganda těmito událostmi utrpěla těžkou ztrátu právě v jihovýchodní Asii, v níž byla neobyčejně činná. Za druhé Kerala ukázala, že komunisté nejsou prostě politickou stranou “jako jiné politické strany”, s nimiž by bylo možno spolupracovat. Idea "koexistence” s komunismem, v poslední době zase propagovaná, u- kázala se lichou nadějí - ostatně tak jako kdysi v Československu. Dále, jak jsem již podotkl, ukázalo se, že komunisté nejsou neporazitelní ani tam, kde se zmocnili moci, a Že jsou bezmocní proti statečnému, třeba nenásilnému, odporní uvědomělého občanstva, které ví co chce a je si vědomo své síly. A konečně Kerala dala světu velkou theore- tickou zbraň proti komunismu, poněvadž jasně definovala a pojmenovala to, co proti němu namítala: zneužití moci. Ano, komunisté se v Kerale dostali k moci svobodnou volbou a zákonnou cestou: avšak to neznamená, že jim proto voličstvo dalo neomezenou KERALA NADĚJE A PŘÍKLAD 2 [pageend2]3 moc. Nedalo jim moc sahat na lidská práva, na náboženskou výchovu dětí, na poctivě získaný majetek, na soudržnost rodiny, krátce na nic, čemu právníci v theorii říkávali přirozené právo. Slavným občanům keralským přísluší v naší době nehynoucí zásluha, že poznali meze moci, kterou propůjčují volby, a přirozeného práva, které nemá a nesmí mít nic společného s politikou. A vyhodili ty,kteří zločinnou rukou na ně sáhli. Ano, vím že je velký rozdíl mezi situací v Kerale a v Československu. Kerala neleží na sovětských hranicích a je jen státem polosamostatným v unii demokratické Indie. Nicméně jsou mnohé podrobnosti, pro které já - jako Čechoslovák - závidím šťastnější Indii. Ne, Masarykův národ neměl dostat od dalekého východu lekci tak trpkou! Když jsem před třemi roky psal svou knížku Rub a líc našeho národního programu, byly mé návrhy abstraktní theorii. Kerala dokázala jejich proveditelnost! Dr. Vladimír Kučera z University of Nebraska nám oznamy, že letos bude obnoven kurs češtinv na státní universitě pro studenty, kteří rozumí česky i pro úplné začátečníky. Prosíme, upozorněte na to své děti a vnuky,že konečně naše Amerika uznává důležitost slovanských jazyků. Musíme v tom ohledu mnoho dohánět,to si dnes uvědomují vzdělavatelé, vláda a všichni, jimž leží na srdci zdravý vývin a vedoucí postavení Ameriky ve světě. Je to věc budoucnosti, aby se vaši studenti učili druhé řeči. Řekněte jim, že registrace trvá od 1. do 2ó. září. Nechť si napíší neb navštíví University of Nebraska Extension Division llth and R Streets Lincoln 8, Nebraska Czech 91 C is being offered in evening classes in the fall semester and will meet twice a week, Monday and Thursday, at 7 o'clock in 206 Burnett Halí. Stu- dents will receive three hours of elective college credit. Those who do not wish to earn credit may attend the class as auditors. CLEVELAND, OHIO Do Clevelandu se sjeli krajané z Pittsburgh, Detroit, Toledo i jiných měst na slavnostní představení "Prodané nevěsty41 v přírodním divadle tábora DTJ. Byla to velká událost, která nám opět dokázala, že je mezi námi stále ještě nadšení a dobrá vůle i zájem široké krajanské ve - řejnosti a že je jen třeba posilovat krajanský život společnými kulturními podniky. Cleveland byl vždy vlasteneckou baštou a zůstal jí dodnes. “Prodanou nevěstu” nastudoval dirigent J.V. Krabec s pěveckým sborem ”Vojan",který je složkou II. okresu DTJ. S nimi účinkovali “Kulturní kroužek ČSA” z Pittsburgh. Režisérem byl Vašek Pokorný. HEGER TRAVEL SERVICE Krajanská cestovní kancelář řízená p. J. Hegerem. 6118 W. Čermák Rd. Cicero, Illinois Vyřizuje všechny podrobnosti cestování po celém světě. Zúčastněte se zájezdu na Havajské ostrovy. 1U denní pobyt. Odjezd z Chicaga 31. října. Ladislav Radimský RADOSTNÍ ZPRÁVA Z LINCOLN Představení bylo přijato nadšeně a s radostí oznamujeme, že bude dáváno dne 27. září v Pittsburgh. [pageend3]Pri nedávne návštěvě New Yorku jsem uvažoval dosti dlouho, mám-li se podívat na sovětskou výstavu ohlašovanou již před tím v tisku. Moje úvaha se týkala vlastně jen toho, mám-li obětovat ten dolar vstupného a přispěti tak pořadatelům tvrdou valutou, kterou tak potřebují na propagandu ve světě, a kterou nemohou platit rubly. Ale utišil jsem svědomí důvodem, že chceme-li bojovat s protivníkem, musíme ho znát pokud je to jen možno .Jako to konečně bylo vždy s Němci, že jsme se učili jejich řeč, studovali jejich poměry, vědu a pod., a nemohu říci, že by nám to nebývalo ku prospěchu třebas jsme se sami nemohli postavit s úspěchem proti jejich síle početní. A tak jsem se vypravil do Colisea zdobeného ohromným sovětským praporem, vedle amerického stejné velikosti. Překvapil mne počet návštěvníků stojících v řadě a trpělivě čekajících už půl hodiny před otevřením. Při vstupu vzal jsem si pěkně vypravený popis výstavy s fotografií trochu se u- smívajícího Chruščeva a jeho adresou, v níž je plno slov o mírovém soutěžení a přání přátelských styků se Spojenými státy. Středem zájmu, vhodně podtržena umístěním, je výstava modelů tří sovětských sputniků v přirozené velikosti. Jistě každý rád uzná, že v tomto ohledu byli ruští vědci a inženýři průkopníky a že dosud drží primát. Proč, je ovšem jiná otázka. Abychom jen uvedli určité podceňování jinými národy, které nyní je honem hledí dohonit, nerozumné šetření prostředky, jimiž sovětská vláda disponuje neomezeně ve směru, který uzná za dobrý. Kromě sputniků je tam řada instrumentů pro bádání jaderné a chemické fysiky, mezi nimiž je i model ledoborce “Lenin” s atomickým motorem. Jinak dominuje hlavně těžký průmysl v modelech, fotografiích a diagramech, na nějž byl a je od počátku sovětské vlády kladen hlavní důraz. Těžní olejové věže v Baku jsou ostatně stejné jako v Los Angeles a jinde, hospodářské stroje jsou dle úsudku odborníků příliš těžké; auta jsou hezká, ale imitace amerických vozů. Jako vůbec vše, co se objeví v kapitalistických zemích je hned v Sovětském svazu napodobováno a .originelního je velmi málo.Obrovské tryskové letadlo, jehož model je vystavován se zdá, co se vnitřního vybavení týče, že se nevyrovná západním komerčním letadlům a odborníci se vyslovují, že má též mnoho nevýhod, právě tou svou velikostí. - Ve strojích na výrobu obuvi, které ukazují, vedl dávno u nás Bata, v jehož nenáviděných Šlépějích pokulhává Zlínsko - gottwaldovský Svit. - Vystavovaná lednička je malá, televisory a radia nejsou nic zvláštního. Tím nechci říci, že to vše není pěkné, ale chlubí-li se někdo, že tluče v každém o- hledu celý svět a že u něho lidé žijí v ráji, tak člověk očekává, že uvidí o- pravdu něco lepšího než jinde. - V jiném konsumním zboží na příklad hodinky Po- běda vypadají pěkně, jak jdou nevím. V keramice a kvalitním skle není vystaveno nic, co by nás mohlo udivit, kteří jsme v tomto oboru byli známi v celém světě, právě tak jako v ukazovaných hudebních nástrojích. Vystavovanými kožešinami bylo známo Rusko již před Sověty a i dnes vyváží Sovětský svaz hlavně jen surovinu, kterou mu dává příroda a ne sovětjské hospodářství. Zpracování se děje hlavně v západním světě. Rovněž vystavované turkmenské koberce byly znány dávno před listopadovou revolucí. V tomto ohledu je to jako s našimi komunisty, kteří se chlubí Prahou a folklórem, které vytvořila století před nimi. V dřevěných hračkách neviděl jsem nic, co jsem neznal v tomto lidovém průiryslu dříve, až na moderní loutky, které se dříve spíše dovážely.Pokud se týče prádla a mod, musel by se vyjádřit nějaký ženský kritik, mně se nezdály špatné. Pěkná je výstavka knih a zdá se, že jsou ve výpravě lepší než dříve, kdy byly ruské knihy nejlacinější na světě, jak svědčí na příklad svazky Turgeněva vydané v r. 1898, které mám. Je nutno uznat, že Sovětský svaz udělal mnoho v litera- lisaci obyvatelstva, nejen ruského, ale i ostatních národností. Vystavované četné konservy jsou něco nového proti starému Rusku, kde je dostávali jen vojáci v poli. Ale tento prů- irysl se vyvinul v celém světě teprve celkem nedávno. Až ovšem na kaviár, ale ten dávali jeseteři ve Volze už za carského režimu, a červený se prodával v lavkach-hokynářstvích ze sudu na funty a každý si ho mohl dopřát - muže-li ještě dnes, nevím. SOVĚTSKÁ VÝSTAVA V NEW YORKU 4 [pageend4]V oddělení výchovy shledají asi Američané, že sovětské školství je superiorní jejich, zejména v základním a středním. Avšak na Evropana nemůže to činit zvláštního dojmu - již za Rakouska bylo naše školství vynikající kvantitou i kvalitou podávané látky. Měli jsme již i průnyslové školství od učednického stupně, kterým se Sověty na výstavě tak chlubí. - Rovněž vychvalovaná výchova sportovní není pro nás nic nového. Víme, jak jsou docilovány rekordy, které Sovětský svaz v poslední době svými borci získává. Jsou to profesionálové zvlášť k tomu vychovávaní, jako kdysi gladiátoři ve starém Římě. chozníci s řády na prsou, ať dřevaři, dělníci na stavbě podzemní dráhy> krmička dobytka - všichni musí vyzařovat veselost, zpívat a šťastně se usmívat a mít jen radost z práce. Jako kdyby jí člověk nemohl být také unaven a mnohdy neřekl "k čertu s tou prací, už jí mám dost”. - Politický význam obrazů Lenina za různých příležitostí, či druhých vůdců revoluce nepřekvapuje, je však nápadné, že se mezi nimi neobjevuje Stalin, kterého vzal Chruščev zase na milost. Snad jsem ho nepřehlédl při trochu rychlé prohlídce. 5 Dr. Josef Dobeš z Houston, Texas, píše: "Posílám členský příspěvek, předplatné na Věstník a předplatné na American Bulletin. Časopisy se mi líbí a měli by je číst všichni Čechoslováci v Americe • Přeji Vám úspěch a požehnání ve Vaší tak krásné práci". Z DOPISŮ Dr. Václav Láska, Mexico Přecházím na umění. V divadelnictví byli Rusové již dávno vynikající a v baletu drželi vždy primát. Ovšem nutno uznat, že vůči umění byl sovětský režim vždy štědřejší, ale za to diktuje co a jak má umělec tvořit. Tím ztrácí vystavovaná díla na ceně, i když jsou krásná. Je tam pěkná dřevěná socha ženy od Klokova, ale musí to být vůdčí brigádnice, nemůže to být obyčejná ženaj kovolitec musí mít “vyzývající tvar a hrdinskou posu, nemůže si přece utírat upocené čeloj kovář pře- kovávající meč na rádlo dokazuje Američanům mírovou politiku Sovětského svazu, atd. - A totéž vidíme v obrazech, na nichž "obyčejní "lidé, ať jsou to kol- Co se týče bydlení, jsou v oddělení ur- banisace fotografie nových čtvrtí s mo - derními činžáky, sady a koupališti,docela pěkné. Ale ze spolehlivých pramenů víme, že jsou to jen ukázky z poslední doby, že posud většina lidí bydlí podle vyměřených čtverečních metrů - dvě, tři rodiny v jedné místnosti. A říkali mi o- čevidci, že v menších městech jsou stále malé dřevěné domky s plechovými střechami a na vesnicích sruby kryté došky, jako kdysi. A tak je to jen hudba budoucnosti, zatím co na západě jsou již poměry daleko lepší. Oddělení sociální vykazuje řadu statistik, obrazů a čísel, jak je o sovětského občana postaráno nemocensky, starobním pojištěním, pensemi atd., jako kdyby jinde na světě nic podobného neexistovalo. Všechna ta čísla mohou imponovat jen laiku v ruských poměrech, kdežto jejich student ví, že i tyto vymoženosti jsou jen relativní v poměru k cenám a mzdám, o čemž se zde nedá šířit. V celku lze hodnotit výstavu jako pěknou a jako pokrok proti minulosti. Ale za víc než čtyřicet let se přec dá něco dokázat, jiné státy docílily víc - nemluvě ani, za jakou cenu bylo tohoto pokroku dosaženo - t.j. miliony obětí, nízká životní úroveň atd. Ale to v očích komunistických režimů nehraje úlohu. A pak to hlavní: kolik lidí v Sovětském svazu si může dovolit koupit to vystavované spotřební zboží, kolik lidí tam jezdí v těch docela pěkných autech? A tak je velmi výstižné, co řekl jeden Rus americkému dopisovateli v Moskvě: "Chtěl bych se podívat na naši výstavu do New Torku, abych viděl, jak vlastně žiji". A mně to připadalo jak v Praze za války: plné výkladní skříně zboží, často jen inrito váného - ale uvnitř krámu nic. V závěru jedna charakteristická podrobnost. Nevím, bylo-li více návštěvních knih, ale moji pozornost upoutala jedna otevřená, u níž seděl dost přísně vypadající úředník, dle všeho Rus, v níž bylo napsáno rusky: "Vaše výstava se mi velmi líbila, ale jsem šťastna, že jsem nyní v Americe. Pozdrav vlasti - Vaše rodačka". Podpis byly jen iniciálky. - A druhý návštěvník: "My zde máme svobodu, a v Rusku?" [pageend5]JAZYKOVÝ KOUTEK Všimněte si, jak psáti podle nynějších "Pravidel českého pravopisu" některé zkratky, jichž budeme užívati: o j. _ a jiní, jiné, jiná atd. = a tak dále č. j. = číslo jednotné chyb. = chybně lid. = lidový, lidově nespis. = nespisovné n. = nebo nik. = nikoli os. — osoba pod. ■— podobně spr., správ. = správně tzv. = tak zvaný zvi. = zvláště ap., apod. = a podobně atpod., atp. = a tomu podobný, a tak podobně č. mn. = číslo množné jm. = jméno m. = mužského rodu nespr. = nesprávně p — pád např. i kupř. = na příklad, ku příkladu obyč. = obyčejný, obyčejně pův. = původně tj. = to jest zkr. = zkratka i., žen. = ženský rod Jak píšeme některé tituly: dr., Dr. = doktor, doktora, doktoru, doktorka (nikoli už dra., dru.) JUDr., PHDr., MUDr., MVDr., PhMr. inž = inženýr msgre = monsignore Všimněte si, jak psáti podle nyní platných pravidel tato slova, v nichž se často chybuje: abych, abys, aby, abychom (nikoli: abysme, aby sme, aby jsme) abyste (nikoli: aby jste nebo dokonce aby Jste) aby ses podíval, aby sis vybral (nikoli abys se' podíval, abys si, atp.) aČ, ačkoli, ačkoliv adresa, adresát agrese, agresor akvisice i akvizice Albánie, albánský amortisovati i amortizovati analysa i analýza apartmá i appartement aranžmá i arrangement arisace i arizace artérie artritický, artritida, artritis Aš, ašský, ašští ateismus i atheismus ateista i atheista atlantský atmosféra atom, atomový aťsi značí budiž. Ale: Ať si říká badatel, bádati, bádání, bádavý bájit i baj, bájte bajka, bajkář bakteries i baktérie balanc balicí papír a pod. Balící zřízenec Balkán, balkánský balkón balón, balónový balzám bariéra barikáda barvicí prostředek. Barvící děvče. bořina i bažina baterie, bateriový bazálni i basální (čti -zá-) báze i base (čti -ze) Bej rút, bejrútský benzín i benzin Betlém, betlémský bezbranný, bezbrannost bezcenný, bezcennost bezcévný bezejmenný bezelstný bezesný, bezesnost bezmála = málem, skoro. Ale. bez mála pozornosti nebo bez málo pozornosti bezpočtu i bez počtu bezpočtukrát bezpochyby i bez pochyby bezstarostný beztak beztoho = tak jako tak. Ale. Obejdu se i bez toho. bezzákonný bezzásadovost bezzemek bezzubý bezživotí běžící pás béžový bičiště bidlo, bidélko bílkovinovitaminový i bílko- vinovitamínový Bivoj bižutérie i bižuterie blána, blánou i blanou, blan blánám i blanám atd. Blaník blátivý bledě modrý bledomodrý blízko, blizoučko, nablízku, blízký, blízcí, bližší zblízka i z blízka blůza, blůzka, blůz Íčka blíž i blíže bohdá bohudík bohužel bonbón, bonbónek bosý, naboso i na boso bože? božídárek branný, brannost bratr, bratři i bratří; čeští bratří Brazílie, brazilský brejle i brýle Brest Litevsk Bretaň i Bretagne brigáda, brigádník brilant i briliant Británie, britanský, britský, britští bronchitída, bronchitis brožura, brožurka Brusel, bruselský brutalita, brutální brutto brzký, brzcí, brzičko, brzinko, brzo, brzy bříško, břišní Budapešť, budapešťský, budapešťští Buddha budget i budžet buďsi — aťsi. Jiné je: Buď si' uvědomíš. bufet (čti bufet nebo byfé) Buenos Aires, buenosaireský Bůh, Boha, Bože (s náboženskou úctou), jinak bůh boha, bože . . . bůhvíkdo i bůhví kdo i bůh ví kdo bůhvíco, bůhvíjak, bůhvíkdy atd. i bůhví co i bůh ví, co atp. bůhsámví i bůh sám ví bůhsuď i bůh suď bulletin (čti byltén) bulvár bursa i burza buržoa, buržoasie i -zíe business (čti byznys) i byznys buvol bvk, býčí 6 [pageend6]7 československý den Chicagská oblast ČSNRA pořádala tradiční Československý den 9* srpna v Plzeňském parku, svůj největší podnik v roce a hlavní zdroj příjmů* Úspěch závisí na bedlivých přípravách odboček a výborů, na spolupráci sdružených organisací a na přízni krajanské veřejnosti. Jak se československý den vydařil ocenili nejlépe přespolní hosté (viz zprávu br. Beneshe z Detroit). Počet návštěvníků dosáhl 2,000 a finanční výsledek byl největší z poválečných podniků. Československý den byl zahájen vhodným programem se zřetelem na světové události a úkoly ČSNRA. Přítomné uvítal předseda chicagské oblasti, br. Břetislav Vaněk. Slib vlajce přednesla Marie Růžičková, hymny zazpívala pí. Tuzarová. Řeč předsedy Rady br. James Hovorky, který přijel ze St. Petersburg na slavnost, uveřejňujeme zčásti v tomto čísle. Velmi nadšeně byl přijat projev Romana C. Pucinského, člena House of Represen- tatives, zvoleného do Washingtonu za chicagský okres, který následujícího dne předložil kongresu resoluci navazující na předcházející resoluci o porobených národech. Nesouhlasí s návštěvou Chru- ščevovou a zamítá možnost koexistence s komunismem. Pravil mimo jiné, že nadšeným přijetím vice-presidenta Nixona ve Varšavě dal polský lid najevo svou důvěru v Ameriku a protestoval tak proti komunismu. Kongresník Pucinski prohlásil, že i československý lid by byl zajisté stejně nadšeně demonstroval, kdyby byl vice-president navštívil Prahu.Není možná dohoda se Sověty pokud se nedostane svobody porobeným národům a proto osud ujařmených má být předmětem rozhovoru presidenta Eisenhowera s Chruščevem za jeho návštěvy. Slavnostním českým řečníkem byl pluk. J.J. Sustar z Pittsburghu, politický komentátor na rozhlase a televisi. Pluk. Sustar osobně těžce doplatil na boj proti nacismu, celá jeho rodinaf žena,otec, matka a bratr, byli zavražděni nacisty odplatou za atentát na Heydricha, do kterého byl pluk. Sustar zapojen. Dnes bojuje se stejnou neústupností proti komunismu. Ve své řeči podlá mnoho důkazů o tom, proč nemůžeme nazvat Československo svobodným státem. Návštěva Chrušče- vova bude velice důležitou státnickou zkouškou. Sověty vyvinuly obrovskou nebezpečnou propagandu a opět pluk. Sustar podal řadu důkazů, mnohé z osobních zkušeností, neboš poznal služebně Čínu, Indii, Blízký východ i Sovětské Rusko. Odhalil pozadí cesty Mikojana, který si přijel pro velkou půjčku bilionu dolarů a za obchodem. Komunisté nás ujišťují, že nechtějí válku, že dokonce nechtějí ani studenou válku, chtějí prý s námi žít v míru. Ve skutečnosti pokračují ve svých dalekosáhlých plánech rozvrátit celý svět. Naše loč je sice dobrá, ale musíme ucpávat ihned každou trhlinu, aby se nepotopila, odrážet každý komunistický nápor. - Řeč pluk. Sustara byla vyslechnuta velmi pozorně vděčným poslucháčstvom. Anglickým řečníkem byl Eugene Rappaport, člen národního výboru American Assn. for tlie United Nations. Ve své řeči mluvil uznale o československém lidu a jeho pochopení pro lidská práva a demokracii. Nastínil úkoly Spojených národů, v čem docílily určitého úspěchu. Zamezily osmi válkám: v Iránu, Řecku, Indonésii, skončily konflikt mezi Indií a Pákistánem, umožnily Israeli stát se státem, přispěly k odvolání berlínské blokády, přišly na pomoc Koreji a zarazily další výpad, svým rychlým zákrokem proti Britanii, Francii a Israeli ukončily válku s Egyptem o Suez atd. Mluvil o velkých samaritánských akcích Unesca, zemědělské, technické a zdravotní pomoci v 12£ zaostalých zemích od r. 19^0. Je to obrovská práce o které málo víme. Organisace American Association for the United Nations (která je organisací amerických občanů -nikoliv vládní- s ročním poplatkem $£.00), má za úkol podávat Američanům informace o Spojených národech.Podotýkáme, že ČSNRA je ve styku s AAUN a že posíláme odbočkám do různých států American Bulletin. Dr. František Schwarzenberg přečetl dopis presidentu Eisenhowerovi a br. F. Simek slovenský "Projev k domovu”. Dopis i projev byly vysílány do ČSR Hlasem Ameriky a Rádio Free Európe. [pageend7]8 Po projevech v parku bylo pokračováno v programu v sále, kde sestra May Konečná s členkami Sokolie Slávských zatančily české tance. Bylo to neobyčejně pěkné číslo, díky bezvadnému nacvičení. Velmi se též líbila Moravská beseda žáků Ústředny moravských spolků za vedení Milady Liškové. Po programu zvýšil se ruch u stánků odboček Česká Kalifornie, Mistr Jan Hus, u her řízených odbočkou Milada Horáková, ve vinárně a kavárně v režii odbočky Západní předměstí, u cukrářství Čs. ženské národní rady v exilu, u Šumavana, v antikvárním stánku ČSNRA s knihami a obrazy, u výstavy čs. poštovní známky, v jídelně a kolem koláčkové soutěže. Pořadatelstvo mělo mnoho práce po celém parku a není možno vyjmenovat ani polovinu zasloužilých pracovníků, bez jejichž práce podnik takovéhoto rozsahu není ani nyslitelný. Jsme zvláště vděčni ses. Miladě Ferjenčíkové za ČSNR žen v exilu, br. Václavu Kubíčkovi a Franku Růžičkovi za Besedu Frič, br. Bulínovi za šumá vana a oběma československým filatelistickým spolkům za uspořádání krásné výstavy čs. známky. Zvláště děkujeme předsedovi Prvního čs. filatelistického spolku Dr. J. Matějkovi za jeho nyšlenku požádat Spojené státy o vydání známky TGM v sérii Champions of Freedom. Této akce se ujala ČSNRA. již před rokem a dala podnět mnoha krajanským organisacím k následování .Bylo nám řečeno Dr. Matějkou, že do Washingtonu došlo na tisíce žádostí od jednotlivců a organisací a že naše velké naděje jsou opodstatněny. Musíme však pracovat do poslední chvíle a proto ČSNRA. přichystala pro návštěvníky žádosti k podpisu,aby z Československého dne, z historického Plzeňského parku, byly do Washingtonu odeslány další stovky žádostí. Do Plzeňského parku se sjeli členové předsednictva a vedoucí odboček: v prvé řadě náš předseda James Hovorka ze St. Petersburgu,Fla., Anton Benesh z Detroit, Mich., Antonín Čech se ženou z Owosso, Mich., Jaroslav Němec se ženou Jarmilou, spoluzakladatel odbočky Washington D.C. a Společnosti pro vědu a umění, George Naxera z Cedar Rapids,Iowa, manželé Hro- mádkovi z Fox River Grove a j»- Předsedkyní pořadatelského výboru byla ses.Emi- Íle Welclova, tajemníkem Frank Kratochvíl, účetním Karel Glaser, dále ses. Pavla Pavlovská, Růžena Švecová, Ludmila Kosová, br. Ant. Vlček se ženou, br. Vincent Pleva se ženou, br. Karel Valenta, který měl jako vždy na starosti dekoraci parku, br. Frank Danihelka, Josef Janečka, Anton Smunt, Václav ŽeníŠek. John Kríza, Jiří Spánek (krajanský tisk; a Vlasta Vrázová, předsedkyně organisač- ního výboru a programu Československého dne. Podařilo se nám vzbudit i zájem amerických novin. Delší zprávu přinesla dvakráte Chicago Daily Tribune s fotografií, Chicago Sun Times též vyslaly svého fotografa a uveřejnily obrázek z koláčkové soutěže v hlavní části novin, kratší předběžné zprávy byly i v Chicago Daily News a Sun Times. Ovšem místní americký tisk, Cicero-Berwyn Life,Community Reportér, Lawndale News uveřejnily podrobné články na přední straně listu.Pol- ský deník Zgoda měl též zprávu o Čs. dnu a návštěvě kongresníka Pucinského. 9. srpen tyl pro nás všestranně štast- (Photo Sun Times) [pageend8]9 Jaké vlastně jsou úkoly ČSNRA a proč máme pracovat společně? Už proto, že to jsou všechno úkoly, s kterými jistě v srdci souhlasíte. Na příklad pečujeme o dobrou československou tradici a dobré československé jméno v Americe. . Naše tisková služba informuje nejen krajany, ale i Američany o Československu a o krajanském životě. Zajímáme se o československé umění. Velkou naší láskou jsou české a slovenské školy. Snad někteří z vás jste již zapomněli, že zavedení vyučování češtiny na high schools bylo hlavně zásluhou Československé národní rady americké. Po druhé světové válce ubývalo žáků - a žel, stále jich ubývá - a to právě v kritické době, kdy americká vláda vyzývá občany, aby se učili cizím řečem a kdy nabádá rodiče, aby se v rodině mluvilo mateřštinou dědečka a babičky. Významní Američané poukazují na to, že zatím co v Sovětském Rusku se věnuje velká pozornost cizím jazykům na školách, ve Spojených státech mnohem méně lidí umí druhou řeč než tomu bylo před £0 lety. Spojené státy potřebují do svých diplomatických služeb, na úřední místa, i v obchodním životě a průryslu lidi se znalostí řečí. V dnešním světě One World angličtina již nestačí. Dnes musíme přesvědčovat lidi a hledat přátele po celém světě a musíme k nim mluvit jejich řečí. Apeluji na vás rodiče, vysvětlete svým dětem a vnukům, jak je důležité pro ně, americké občany mluvit i jinou řečí.A co je snazší než se naučit řeč svých rodičů! Až dosud mladá druhá a třetí generace,ve svém americkém vlastenectví, chtěla mluvit jen anglicky. Myslila si,že tím nejlépe dokáže své vlastenectví. Sekněte jim, že se mýlí!Že Amerika je o to žádá, aby se učili cizím řečem, jinak Amerika zůstane pozadu. V Sovětském Rusku na 12 milionů mladých lidí se učí anglicky a tisíce se jich učí kdejakému africkému a asijskému nářečí. A to všechno jen aby se vemluvili lidem a národům a zmocnili se jich. - Ve Spojených státech si žijeme blaze, o nic se nestaráme, jako by se nás toto nebezpečí netýkalo. U nás jen několik tisíc lidí se tak trochu učí rusky, A vysvětlete svým dětem, jak důležité je pro Ameriku, abychom uměli slovanské jazyky. Mluvte doma na ně česky a slovensky. Čeština a slovenština jsou klíčem ke slovanským jazykům. Budou-li umět česky a slovensky, snadno zvládnou i ruštinu. Vysvětlete jim, že naše americká vlast prohrála leckde svoje posice diplomaticky a to hlavně proto, že nikdo - nebo téměř nikdo - z naší delegace nemluvil řečí tamnějšího lidu a proto byl zaprodán ve vyjednávání. Znalost řečí je důležitou zbraní. Co by nám byly platný moderní válečné zbraně, kdybychom to prohrávali u cizích národů v našem obchodním a diplomatickém jednání. Proto domluvte svým studentům teč, před zahájením školního roku, aby se dali zapsat do českých kursů na Sterling Norton High School a na našich českých a slovenských školách. Čeština a slovenština - jak je důležitá- je jen jeden z našich úkolů. Máme jich mnoho a diktuje nám je doba. Na příklad se pričiňujeme, aby se uskutečnila americká poštovní známka T.G.Masaryka. Jakmile jsme se dověděli o této možnosti od Dr. Matějky, předsedy Prvního čsl. filatelistického spolku, rozvířili jsme velkou akci. Jsme velice vděčni Dr. Matějkovi za tuto nyšlenku a všem krajanským organisacím, Americké obci sokolské, ČSA a mnohým jiným, že naši výzvu okamžitě pochopili. Tisíce dopisů došlo do Washingtonu a posíláme stále další a další žádosti na Postmaster General. Pro ty, kdo ještě neposlali dopis, jsme připravili žádost k podpisu. Prosím,zastavte se u filatelistické výstavy neb u našeho antikvárního stánku a podepište se! Jak radostný to bude pro nás den až se uskuteční známka o Masarykovi, to the Champion of Freedom, která bude hlásit světu, že americký lid nezapomíná. Pro československý lid každým dopisem ožije heslo "Pravda vítězí!" Každý den nám přináší důležité události. Nedávno to byla resoluce o "Týdnu porobených národů" - Captive Nations Week - podaná naším dobrým přítelem senátorem Paul Douglasem. Tato presidentova proklamace velice rozčílila Chruščeva.- Nyní je nám hlášena návštěva onoho vládce komunistického světa. Je to návštěva velice nebezpečná. Američané doufají přesvědčit Chruščeva o své síle hospodářské i morální a dokázat mu, Z ŘEČI BR. JAMES HOVORKY ný a jsme vděčni obětavým členům, jmenovaným i nejmenovaným, velké krajanské přízni i počasí. [pageend9]10 že americký lid se raduje nejen ze svého blahobytu, ale i ze své svobody. Z vládních míst nás ujišťují, že president Eisenhower a vláda mu v ničem neustoupí od svých zásad - a poněvadž Spojené státy jsou zemí svobodných občanů, kde každý má právo se vyjádřit, mnoho bude záležet na veřejném mínění, jak se projeví za jeho návštěvy. Československá národní rada americká vyjádřila své mínění v dopise presidentu Eisenhowerovi, který tu bude dnes čten. Budeme žádat neústupně, aby otázka porobených národů byla předmětem rozhovoru při schůzi presidenta s Chruščevem a na každém mezinárodním jednání. Chruščev sice nechce dovolit,aby se vůbec mluvilo o porobených národech - ale mluvit se bude - a to stále hlasitěji. Jedině tak rozumíme jeho návštěvě,že mu řekneme to, co nechce slyšet - a že se mu to bude o- pakovat při každém setkání. Drazí krajané, nastává chvíle,kdy musíme stát pevně, mluvit jasně jedním hlasem a pracovat neúnavně za československou svobodu a americkou demokracii. Jedině tak zvítězíme - a my zvítězíme! Američtí občané československého původu, shromáždění v městě Chicagu u příležitosti sedmého Československého dne uspořádaného chicagskou oblastí Československé národní rady americké, ujišťují Vás pocity věrnosti ku své vlasti, ku své vládě a k zásadám svobody a demokracie pro všechny. Toto shromáždění Vám chce také vyjádřit svou vděčnost za to, že jste způsobil, aby týden od 19. do 26. července byl pro celé Spojené státy vyhlášen za "Týden porobených národů”. Bučte ujištěn,pane presidente, že československý lid, žijící dnes v komunistické porobě, bude ve svém utrpení značně povzbuzen touto opětovnou zárukou bratrské účasti. Jeho duch bude posílen tímto novým ujištěním, že americký lid nikdy neuzná dnešní poměry porobených národů za spravedlivé a trvající. Když obloha je zatažená, i sebemenší náznak přátelství a podpory je utlačovanému lidu vítaným a významným ve stejné míře, ve které se jeho utlačovatelům zdá býti nebezpečným a nesnesitelným. Toto slavnostní shromáždění spoléhá a doufá, že samozřejmé právo Československého lidu na svobodu a nezávislost, o kterém všichni víme, že je Vašemu srdci drahé, a které bylo tak výmluvně vyřčeno usnesením o "Týdnu porobených národů", bude též předmětem rozhovoru při Vaší nastávající schůzce s min. předsedou Sovětského svazu či při jakékoliv budoucí vrcholné konferenci. Československá národná rada americká, z príležitosti Československého národného dňa, Vás všetkých dona upřímné pozdravuje a prosí Vás, abyste aj načalej vytrvali a nestrácali vieru a nádej. Srna pevne presvedčený, že Váš terajší stav a položenie pod vládou srpu a kladiva nepotrvá dlho. Třebaže je súčasná medzinárodná politická situácia na oko pre našú vec nepriaznivá, to na tomto našom presvedčení nič nemení. Terajší stav, v akom žije svet nie je vojnou ani mierom. K jeho konečnému riešeniu tak lebo onak dojsť musí. Otázka Berlína a Nemecka, ktorá je stredobodom záujmov dnešnej svetovej politiky, urýchly priechod riešenia i našej veci. Lebo več dohodnúť sa natrvalo o Berlíne a Nemecku bez vyriešenia terajšieho stavu porobených národov je nenyslitelné a nemožné .Je pravdou, že sa svet bojí vojny. Vojne sa však dá vyhnúť len ked sa spravodlivo vyrieši osud sto miliónov porobených Čechov, Slovákov, Poliakov, Rumunov atd. My Vám slubujeme a uisťujeme Vás, že v našom boji o navrátenie sloboc^r, práva a spravodlivosti do našej starej domoviny, ktorú nadovšetko milujeme, neprestaneme ani na chvilku a že využijeme každej príležitosti, aby sme burcovali svedomie slobodných národov a poukazovali, ako slobodní občania Ameriky na nespravodlivosť a neludskosť, ktorá bez vlastného Vášho zavinenia je terajším Vaším trpkým údelom. Verte, dúfajte a hlavne držte sa pevne pospolu, pomáhajte jeden druhému a ani brány pekla nás neporazia a nezničia. PŘEKLAD DOPISU PRESIDENTU EISENHOWEROVI přijatého na VII. Československém dnu 9. srpna 19^9 Pane presidente ! PROJEV K DOMOVU Rodáci ! [pageend10]ZPRÁVY OBLASTÍ A ODBOČEK MASARYKOVO SDRUŽENÍ DETROIT Odbočka Masarykovo sdružení v Detroit přes léto nekonala schůze ani podniky a tedy není možno podat nějakou zprávu o činnosti. Naše účast se přes léto soustřeďovala v podnicích druhých spolků naší společné práce - Sokol, podpůrné spolky - a zde jsme měli příležitost všichni se občas vidět, promluvit i přijmout peněžní pomoc pro Sdružení. Pokud víme,všichni naši členové jsou zdrávi a jistě přijdou na podzim znovu do práce. Byli jsme s manželkou a manželi Cechovými z Owosso přítomni Československému dnu Oblastního výboru v Chicagu v neděli 9. srpna a musíme vzdát všem našim tam obdiv a pochvalu za připravení slavnosti a vskutku národního dne, konaného za ohromné účasti našich lidí v Chicagu. Slavnost byla podpořena i účastí prominentních lidí z místa i z dáli, návštěvou novinářů význačných anglických deníků a zajímavými časovými proslovy význačných řečníků podávajících velice zajímavé podrobnosti o událostech doby. Plzeňský park byl toho dne vskutku opakováním těch mnoha společných národních a vlasteneckých projevů našeho lidu čs. větve v Americe. Bylo nám pak velice milo sejiti se s mnoha přáteli, pohovořit si, třeba jen na krátko, a jsme vděčni všem za milé pohoštění a uvítání. Přáli bychom si jenom, kdyby takovéto podniky, ovšem v menším slohu, bylo možno pořáda- ti i nám zde. Jistě by to značně oživilo naši společnou činnost a udrželo nás všechny ve vědomí důležitosti doby. Chicagským k velkému podniku srdečně blahopřejeme a přejeme do dalšího dění všechen zdar. Všichni naši členové a přátelé čtoucí tento náš Věstník jsou zváni k účasti v první schůzi po letních prázdninách, a to v pátek večer, 11. září v Českém národním domě v Detroit. Přijdtě jistě, na vyřízení čeká mnoho záležitostí a hlavně plánování další rušné činnosti naší od- bočkv. V naší poslední schůzi konané 21. srpna bylo jednáno o našem stanovisku k návštěvě Nikity Chruščeva ve Spojených státech. Jednohlasně bylo schváleno provolání Československé národní rady americké ke krajanské veřejnosti. Bylo usneseno v případě potřeby informovat veřejnost na rozhlase oč usiluje komunismus a co spáchal v Československu a ostatních porobených zemích. Dále bylo schváleno žádat naši vládu, aby stála pevně na zásadě osvobození podmaněných národů, aby si lid mohl svobodně zvolit vládu a systém jaký si přeje ve své zemi. Připravujeme se na oslavu 28. října, která se bude konat v neděli 2^. října v české národní síni na Broadway. Program bude vypracován zvoleným výborem. Náš poslední výlet se dosti vydařil, přestože jsme letošního roku měli v Clevelandu mnoho velkých slavností. Byly to hlavně oslavy £0 letých výročí D.T.J. čistý výtěžek z výletu byl $U0?.00. Dále bylo odhlasováno zasiati do úřadovny příspěvek $200.00. Později, po slavnosti, snad budeme moci zasiati další. Jelikož náš tajemník dlí na dovolené v Kanadě, píši tuto zprávu sám. Zasílám pozdrav od Krajanského výboru a přání zdaru ve Vaší práci - děláte to dobře. ODBOČKA WASHINGTON, D.C. V neděli 26. července pořádaly sdružené krajanské spolky (odbočka ČSNRA, ČSA lože Wi, Czechoslovak-American Center,Sokol Washington a JČDaP) výroční krajanský podnik, piknik na pláži u Annapolis, Maryland. Díky obětavému školnímu výboru, jehož předsedou je br. Eret, československá škola ve Washingtonu zahájí opět vyučování. Pí. Drábková a Kocourková a Evička Smetáčková vyučují malou školku, pí. Feierabendová střední třídu a Dr. Zorka Černá nejvyšší oddělení. V červenci vyšlo letní číslo cyklostylovaného ” Čs. krajanského zpravodajství” ve Washingtonu. Redaktorem je Josef Kučera, tajemník naší odbočky ČSNRA. KRAJANSKÝ VÝBOR CLEVELAND 11 Láda Kiml, předseda A. Benesh, tajemník [pageend11]FORM 3^7 REQUESTED 4125 West 26th Street • Chicoqo 23, Illinois • Tel. LAwndale 1-7953 Číslo 67 srpen 1959 BULK RATE U.S. Postage P A I D Chicago, 111. Permit No. 2127 ČESKOSLOVENSKÉ NÁRODNÍ RADY AMERICKÉ Jedním a nejkrásnějších alegorických vozů při zahájení Panamerických her 8. srpna 19^9 byl alegorický vůz československých organisací. Na vypravení vozu se společně podíleli: Sokolská župa střední, Český národní hřbitov, ZČBJ, ČSA, JČDaP a československá národní rada americká. VĚSTNÍK [pageend12]