Český a slovenský skauting v zahraničí Czech and Slovak Scouting abroad T o I hu i s 2022 6537 L W Ni j me gen N E D E R L A N D T e l . 4 4 0 4 4 8 Unor 2002 Jlnraôm 0uii?kř.70 Vážení a milí, v minulých letech jsme se několikrát pokoušeli o ukončení činnosti naší organizace. Nepovedlo se to z různých důvodů. Ppředevším se nepodařilo svolat Velesezení, v jehož pravomoci by tento závěrečný akt měl být. Také pokus o písemné hlasování pro malý zájem ztroskotal. Kromě toho uvedli někteří činovníci různé důvody, proč bychom se ještě neměli rozpouštět, podobné přání bylo vysloveno dokonce z Ústředí Junáka v Praze. A stále ještě pracoval oddíl Sv. Jiří v Mnichově. Nyní ale doba dozrála. Jirka Kopie byl nucen činnost mnichovského oddílu zastavit a tak z celé organizace zbývá jen „zamrzlé" torzo - Evropská rada. Ta tedy nyní předkládá návrh na oficiální ukončení existence Českého a slovenského skautingu v zahraničí. Obracíme se na všechny bývalé členy Evropského poradního kruhu (pokud máme adresy) s výzvou, aby nám potvrdili svůj souhlas s tímto aktem. Jako vhodný termím se nám jeví 1. březen letošního roku, protože právě před 27 lety byly ve Winterthuru položeny základy ke vzniku naší organizace. Proto prosím neváhejte a dejte obratem vědět, jak se k návrhu stavíte. Uvítáme i kratší vzpomínku, ocenění těch dlouhých let či jiný příspěvek. Otiskneme to pak v definitivně posledním svitku. Řada z nás je i nadále nějak skautsky činná - ať je to třeba spolupráce na dějinách exilového skautingu s bratrem Cihlářem, spolupráce s oddíly doma, účast na podnicích jako Intercamp apod. Napište nám o tom, ať se to dozví co nejvíce lidí. O jedné takové akci se můžete dočíst dále v tomto Svitku. Proto - neváhejte a pište!!! Vyberte si některou z těchto tří adres členů (stále ještě) ER: Prof. Ctibor Grandtner Tolhuis 2022 6537 Nijmegen Nederland Ing. Karol Marenčák 55, Rue Ch. Fr. Mersch 7790 Bissen Luxembourg Dr. Oldřich Bělovský In der Meielache 19 55122 Mainz Deutschland [pageend1]Sestry a bratři, přesto, že mluvíme o ukončení činnosti naší organizace, čeká nás ještě velká práce - seznámit českou a slovenskou veřejnost s naši činností. Jak nejlépe? Společnost pro kulturu a dialog - K 2001 - z Brna připravuje „Mega výstavu" o českém a slovenském exilu dvacátého století a na té nesmí samozřejmě chybět ani exilový skauting. Protože organizátoři výstavy toho sami o skautingu moc neví, obrátili se na nás s prosbou, abychom skautskou část výstavy převzali. Po určitém váhání jsme to přislíbili, protože nechceme, aby někdo dělal výstavu o nás bez nás. V současné době se na organizování naší části výstavy podílí Obé, Vodník, Lída Bělovská, Eva Horová a Jirka Schlaghamerský. Takže jsme přesvědčeni, že v tomto složení a s vaší pomocí budeme schopni dát výstavu dohromady. Uvažujte prosím o tom, co všechno by podle vás na výstavě mělo být a co jste sami schopni (a ochotni) na výstavu zapůjčit (dokumenty, fotografie, časopisy, příručky, kazety, odznaky atd.). Organizátoři nás ubezpečují, že se není třeba bát ztráty exponátů, protože výstava bude hlídána a zvláště cenné materiály mohou být uzavřeny ve vitrínách. Výstava se uskuteční ve třech etapách: první, věnovaná epoše od roku 1900 do roku 1945 má být zahájena koncem roku 2002. V ní bude i skautská část, kterou bude ale zajištťovat někdo jiný. Exilový skauting od konce druhé světové války až do dneška bude zařazen do části druhé, plánované na rok 2004. Máme tedy dost času na přípravu, ale bude nejlépe, když začneme hned, abychom nemuseli šturmovat na poslední chvíli. Výstava bude zahájena v Brně, odkud se přestěhuje do Bratislavy a pak do Prahy. Je možné, že některé části výstavy se stanou částí trvalé expozice o českém a slovenském exilu, která má být umístěna v Rajhradském klášteře. Společnost K 2001 má hodně zkušeností s pořádáním výstav - možná někdo z Vás viděl úspěšnou výstavu „Židovská Morava, židovské Brno", kterou tato společnost pořádala. Doufejme, že se i výstava o exilu setká se stejnou odezvou. Netrpělivě čekáme na Vaše nápady, připomínky a nekonečné seznamy exponátů, které můžete poskytnout. Pište na některou ze dvou posledních adres na minulé stránce Svitku. Za ER [pageend2]