Spedizione in abbonamento postale - Gruppo III. (70 %) 1SSN 0394-8978 časopis slovenských katolíkov 6 jún 1990 • ročník 39 Š. Vragaš: Turíce - Cirkev - Pápež, 2 — Ubaldo Gianetto: Univerzitní študenti majú svojho patróna, 4 — Pavol Strauss: Testamenty, 8 — Zo Slovenska: Dary vďačnosti pre Svätého Otca, 9 — Zo správy jedného žurnalistu, 10 — Pápežská pečať premenám, 10 — Niekoľko fotografických záberov z návštevy Svätého Otca na Slovensku, 12 — Stručné správy zo Slovenska, 14 — Zo života Cirkvi, 15 — Anton E. Loard: Futbal je starý 4 500 rokov?, 16 — Mikuláš Leskov: Ako sa diabol snažil zničiť človeka, 18 — Solovjev: Antikrist, 20 — Zo života SÚSCM, 23 — Michal Chudá: Svetlo jednoty (báseň), 24. Slovenské hlasy z Ríma [pageend1]TURÍCE CIRKEV PÁPEŽ Tohoročné Turíce — sviatok Zoslania Ducha Svätého slávi Cirkev na začiatku júna (tretieho). Začiatkom júna slávievali i židia veľkolepo turíčne sviatky, pripomínajúc si zákon, ktorý im Boh zjavil cez Mojžiša na vrchu Sinaj. Okrem toho židia na turíčne sviatky ďakovali za dar úrody. Keďže išlo o významné židovské sviatky, zišlo sa v Jeruzaleme veľa ľudí. Túto okolnosť použila Božia Prozreteľnosť na to, aby Duch Svätý zostúpil na apoštolov a oni « naplnení Duchom Svätým začali hovoriť cudzími jazykmi tak, ako im Duch dal schopnosť vyjadriť sa... a hovoriť o veľkých Božích skutkoch » (Skutky 2,4-11). Zoslaním Ducha Svätého na prvé Turíce povstala Kristova cirkev a začala svoju misijnú činnosť. Silou a pôsobením Ducha Svätého apoštoli boli celkom premenení. Z Petra a ostatných apoštolov spadol naraz strach a ich srdcia naplnil neodolateľný oheň. Peter sa ujíma slova ako prvý a povie pred zhromaždeným zástupom ľudí svoju prvú veľkolepú kázeň, v ktorej vyzdvihol posolstvo Kristovej spásy. Po kázni ako spomínajú Skutky apoštolov, zhromaždení prijali Petrovu výzvu a dali sa pokrstiť v mene Ježiša Krista. I pridalo sa ich v ten deň na tritisíc ľudí. Takto sa formovalo prvé cirkevné spoločenstvo. Teda od prvých Turíc má Peter vedúce postavenie, stáva sa viditeľnou hlavou jeruzalemskej cirkevnej obce. Keď vstupoval do chrámu, aby sa tam modlil, uzdravil pri chrámovej bráne chorého, hovoriac mu: « Striebro a zlato nemám, ale čo mám, to ti dám: V mene Ježiša Nazaretského — choď! » (Skutky 3,6). V Skutkoch apoštolov sa tiež spomína, že ľudia vynášali chorých na ulice a kládli ich na lôžka a nosidlá, aby aspoň Petrov tieň padol na niektorého z nich (Skutky 5,14-15). I v ďalších záležitostiach Peter preberá iniciatívu, ako o tom referujú Skutky apoštolov. Tak trestá podvod Ananiáša a jeho manželky Zafíry (Skutky 5,1-11). Keď židia uväznili Petra a ostatných apoštolov, bol to zase Peter, čo bránil pred veľradou evanjelium, keď tvrdil: « Viac treba počúvať Boha ako ľudí! » (Skutky 5,29). V obrátení rímskeho stotníka Kornélia z Cézarey a v jeho prijatí do Cirkvi otvára Peter možnosť hlásať evanjelium aj pohanom a prijímať ich do Cirkvi (Skutky 9,10). Napokon vo všetkých apoštolských zoznamoch Nového zákona sa Peter uvádza vždy ako prvý. On je prvým svedkom Kristovho zmŕtvychvstania. Svätý Pavol apoštol píše pár rokov nato: « Kristus zomrel podľa Písem a bol pochovaný [...] a zjavil sa Kefasovi a potom dvanástim » (1 Kor 15,4-5). Všetko svedčí o uskutočnení prisľúbenia, ktoré dal Pán Ježiš Petrovi v Cé- zarei Filipovej: « Ty si Peter — Skala a na tejto skale vybudujem svoju Cirkev a pekelné mocnosti ju nepremôžu. Tebe dám kľúče od nebeského kráľovstva; čokoľvek zviažeš na zemi, bude zviazané i na nebi, a čokoľvek rozviažeš na zemi bude rozviazané i na nebi» (Mt 16,18-19). Týmito slovami Kristus zjavuje, kto je Peter a akú má úlohu. Kristové slová sú jasné: Skala, na ktorej chce Kristus vybudovať svoju Cirkev, je apoštol Peter. Takto Pán Ježiš ustanovil svätého Petra za svojho zástupcu na zemi a najvyššieho pastiera Božieho ľudu. Vskutku, po Nanebovstúpení Pána svätý Peter konal ako hlava Cirkvi; najprv v Palestíne a potom ako prvý rímsky bis- 2 NA TURÍCE SA APOŠTOL PETER UJÍMA PRIMÁTU V CIRKVI Na Turíce sa zrodila Cirkev [pageend2]Podľa katolíckeho učenia pápež je Petrov nástupca a Kristov zástupca na zemi, je viditeľnou hlavou Cirkvi a vykonáva v nej Kristovu autoritu. Tento primát nie je len primátom cti a vážnosti, ale nesie so sebou aj osobnú právomoc. Pápežovi je zverený úrad, poslanie viesť celú Cirkev. Pápežova právomoc, autorita a úrad nie sú teda samozvané, ale pochádzajú z Božieho ustanovenia, z Kristovej vôle. Túto skutočnosť veľmi výstižne vyjadrila svätá Katarína zo Sieny, cirkevná učiteľka: « Pane Ježišu, keď si od nás odišiel, nenechal si nás sirotami, ale si nám ustanovil svojho zástupcu, ktorý nám vysluhuje krst Svätého Ducha. Ako preslávny apoštol Peter, tak aj všetci ostatní, čo po ňom nasledovali a ešte prídu až do súdneho dňa, majú teraz i vždy tú istú autoritu. » Druhý vatikánsky koncil v konštitúcii « Lumen gentium » potvrdzuje učenie o posvätnom primáte rímskeho pápeža, keď medziiným hovorí: « Pán ustanovil jediného Šimona za skalu a kľúčiara Cirkvi a urobil ho pastierom celého svojho stáda. Rímsky pápež ako Petrov nástupca je stálym a viditeľným princípom a základom jednoty tak biskupov, ako aj množstva veriacich. Rímsky pápež má totiž mocou svojho úradu Kristovho zástupcu a pastiera celej Cirkvi plnú, najvyššiu a všeobecnú právomoc nad Cirkvou, ktorú môže vždy slobodne vykonávať » (LG 22,23). « Cirkev je znakom a nástrojom prítomnosti a pôsobenia Ducha Oživovateľa », uvádza sa v encyklike « Dominům et vivifican- tem » (č. 64). Duch Svätý ie životodarným princípom Cirkvi. Pôsobením toho istého Ducha Cirkev zaznamenáva na svojej pozemskej púti 265 pápežov; počnúc svätým Petrom cez Lina. Klementa, Ana- kleta, Evarista a ďalších až po súčasného pápeža Jána Pavla II. V Jánovi Pavlovi II. nastúpil na Petrov stolec po vyše 450-tich rokoch netaliansky a prvý slovanský pápež. Slovom, vo voľbe pápeža — Poliaka sa onäť potvrdila skutočnosť, že Duch Svätý vždy pôsobí vo svojej Cirkvi. V osobe Jána Pavla II. Boh dal Cirkvi pápeža podľa svoiho srdca, veľkého ctiteľa Panny Márie a zveľaďovateľa cyrilometodského dedičstva. Náš slovenský veriaci ľud, ktorý si uctieva Sedembolestnú ako Patrónku a zachoval si cyrilometodský poklad viery a vždy prejavoval synovskú vernosť Petrovmu nástupcovi, spieva v týchto dňoch, medzitým čo Svätý Otec ustanovil na Slovensku cirkevnú hierarchiu, vykonal pastorálnu návštevu v hlavnom meste Slovenska v Bratislave 22. apríla 1990 a súčasne sa dožil svojej sedemdesiatky, z plného hrdla: Živ, Bože, Otca Svätého, námestníka Kristovho! HYMNUS K VEŠPERÄM SVIATKU DUCHA SVÄTÉHO Zleť na nás, Duchu tvoriaci, a navštív svoj ľud veriaci, duša ťa vzýva s vrúcnosťou: Naplň nás svojou milosťou! Toľkými ťa ctí menami: dar Boží, svetlo nad nami, zdroj bytia, oheň, dobrota a rajský balzam života. Príď, Božia moc, príď čoskoro, dones nám darov sedmoro, ty Otcov prísľub veliký! Pravdou nám obdar jazyky! V mysli nám svetlo rozosvieť, v čine čnosť, v srdci lásku vznieť, pomôž nám v dennej krehkosti obchádzať tmu a nízkosti! Uchráň nás od striel zbojníka, nech nás tvoj pokoj preniká, a v tvojom svetle nebeskom vyhneme tmám a pokleskom. Len v tebe náš um začína poznávať Otca i Syna, nuž odkry nám zdroj posily, by sme vždy v teba verili. Amen. 3 kup v Ríme, kde zomrel na kríži dolu hlavou roku 67. Svojou smrťou napodobnil Spasiteľovu lásku, obetujúc svoj život za zverené ovce. Svätý Gregor z Nyssy píše: « Tomu, ktorého Pán určil ako prvého a za hlavu apoštolského zboru, sa dostalo aj cti, zodpovedajúcej jeho dôstojnému postaveniu. Prijal totiž martýrsku korunu, ktorou sa pripodobnil Kristovmu utrpeniu. On — Peter, je teda pevná a nerozborná skala, na ktorej Spasiteľ vybudoval Cirkev. » No i po Petrovej smrti bol potrebný zástupca Pána Ježiša na zemi. A tak po Petrovej smrti prešli zvláštne úlohy, ktoré on zastával, na jeho nástupcu, rímskeho biskupa, čiže pápeža. Pápež je Petrov nástupca HYMNUS K VEŠPERÁM SVIATKU DUCHA SVÄTÉHO [pageend3]Kresťanskí mladíci a devy sa veľmi potešili správe, že 20. mája toho roku Svätý Otec vyhlásil za blahoslaveného talianskeho univerzitného študenta Pier Giorgia Frassatiho, ktorý zomrel 24-ročný v Turíne roku 1925. Svätý Otec sa o ňom vyslovil takto: « Je to mladík, ktorý vedel jedinečným spôsobom svedčiť o Kristovi v našom 20. storočí. Je to svedok ôsmich blahoslavenstiev.» Pier Giorgio Frassati sa narodil v Turíne 6. apríla 1901, v sobotu pred Veľkou nocou. Jeho otec Alfredo Frassati bol nábožensky ľahostajný. V Turíne bol majiteľom laicistických novín « La Stampa ». Matka bola menej ľahostajná k náboženstvu. Treba im však pripísať k dobru, že naučili svojho syna a potom aj dcéru Lucianu znášať utrpenie a premáhať ťažkosti. Naučili ich poslušnosti, sebaovládaniu ba aj obetám, ktoré vyžaduje život. Pier Giorgio prežil detstvo v obci Pollone na severovýchod od Turína, na úpätí Alp. Tam mali Frassatiovci peknú rodinnú vilu. V Pollone Pier Giorgio navštevoval detskú škôlku a naučil sa základom katechizmu. Pán Ježiš ho už v útlom veku očaroval. Všetko, čo sa z náboženstva naučil, vyrozprával potom svojej sestre Luciane. Ináč bol Pier Giorgio veľmi živý, vedel sa hlučne smiať, rád sa zabával a hral. Súčasne však bolo v ňom čosi zvláštne. Pri prvom svätom prijímaní sa v ňom veľa zmenilo. Mal vtedy niečo vyše desať rokov. S láskou k Pánu Ježišovi rástla v ňom aj láska k chudobným. Jedného dňa otec odohnal od dvier muža, ktorý žiadal almužnu, pretože videl, že bol pijan. Pier Giorgio bežal plačúc za mamou: — Mama, bol tu jeden hladný človek a otec mu nedal nič jesť! Matka, aby uspokojila chlapca, nechala zavolať muža a dala sa mu najesť. Spýtala sa ho, kde býva, aby mu aj druhýkrát mohla niečo poslať. Neskôr zistila, že pijan ju oklamal a dal jej vymyslenú adresu. Otec sa snažil vysvetliť synovi, že ten nevďačník si vôbec nezaslúžil pomoc, ale Pier Giorgio odvetil: — A čo keď toho chudobného človeka poslal k nám Pán Ježiš? Jeho silná vôľa sa prejavila predovšetkým v štúdiu, ku ktorému nemal prirodzenú náklonnosť. Štúdium bolo pre neho «stavovskou povinnosťou*. Nepotreboval hľadať pravdu, pretože tú, po ktorej túžil jeho duch, už našiel. Nebol ambiciózny, aby mohol byť prvý v triede, ani materiálne potreby alebo strach pred rodičmi ho nehnali do štúdia. No či už na základnej alebo na vyššej škole považoval štúdium za svoju povinnosť a vedel sa k nemu prinútiť. Dôkazom jeho železnej vôle je aj tento list z čias univezitných štúdií: « Znova som začal študovať, no zmenil som denný rozvrh. Večer je nemožné študovať, pretože pod oknami stále vyhráva hudba, a tak idem spať. Ráno vstávam ešte pred svitaním a zahrabem sa do kníh. Vôbec neužijem leta, a to len kvôli tomu, aby som čo najskôr skončil diplomovú prácu. Chcem čo najskôr ukončiť študentský život.» 4 Univerzitní študenti majú svojho patróna Štúdium pokladal za povinnosť « Súčasne s jeho láskou k Bohou — povedala neskôr Luciana — rástla aj jeho láska k blížnemu. Mal len jedenásť rokov a už sa zaoberal myšlienkou ako zmierniť biedu svojimi drobnými skutkami — zbieral pozlátený papier, autobusové lístky, známky pre misie, ale predovšetkým zriekal sa svojich detských radovánok. Drobné peniaze, ktoré dostal od strýka Petra, sa dlho nezohriali v pokladničke. Raz napr. všetky svoje úspory dal žene, ktorá im pomáhala v domácnosti, lebo počul, že má viacero detí a zárobok jej nestačí. » [pageend4]Luciana a Pier Giorgio nechodili na vyučovanie do základnej školy, ale dostávali súkromné hodiny, výsledkom ktorých však bolo, že dvakrát neprešli na prijímacích skúškach do gymnázia. To veľmi trápilo ich otca. Dobehli to potom v Alassio, kde mama spoznala saleziána Otca Cojazziho a poprosila ho, aby ich počas prvých rokov na gymnáziu D’Azeglio súkromne doúčal latinčinu, náboženstvo a iné predmety. Otec Cojazzi napísal, že matka ho prosila, aby pomohol jej deťom nadobudnúť « kresťanský cit » (použila práve tento výraz). Pier Giorgio, ktorý mal už od prírody dobré srdce, poznávaním náboženských právd sa ešte viac vnútorne prehlboval a posväcoval. O bratovej nábožnosti Luciana vydala toto svedectvo: « Často odchádzal do svätyne v Orope. Vychádzal zavčasu ráno z domu a vrátil sa prv, ako sa ostatní zobudili, aby to nikto nezbadal. Táto svätyňa sa stala cieľom jeho pútí, či už šiel sám alebo s hocikým, kto chcel s ním navštíviť Pannu Máriu. » Neúspech v škole (kvôli latinčine musel opakovať tretí ročník gymnázia) mal za následok, že sa dostal do jezuitského internátu. Tu si zvykol často pristupovať k sv. prijímaniu a potom, keď navštevoval lýceum, pristupoval k prijímaniu každý deň. Mama sa obávala, že chlapec preháňa a že sa to stane pre neho prázdnym zvykom. Jej obavy však boli zbytočné. Pier Giorgio ostal verný každodennému prijímaniu počas celých svojich univerzitných štúdií, až do smrti. programe bol veľký sprievod z námestia svätého Petra k pomníku Neznámeho vojaka. V Colosseu mala byť potom svätá omša. No minister vnútra, proticirkevného razenia, chcel sprievod prekaziť. Päťdesiat tisíc mladých katolíkov prijal najprv na audiencii pápež Benedikt XV. Potom sa začal sprievod. No nepriatelia Cirkvi nasadili do sprievodu provokatérov a tí začali kričať: « Nech žije pápež — kráľ »! Na ulici sa strhla bitka. Dohrnuli sa kráľovské stráže a začali biť mladých katolíkov pažbami pušiek. Pier Giorgio odrazu zbadal, že jeden zo stráže bije päsťami mladíka poblíž neho. Priskočil mládencovi na pomoc a vytrhol ho z rúk vojaka. Slobodomurári dali postaviť na uliciach prekážky, aby sprievod nemohol ísť ďalej. Mladí katolíci prekážky strhli a 50-tisícový zástup sa valil ďalej. Čoskoro narazili na druhé prekážky. Tu sa proti nim postavila aj ozbrojená jazda. Stráže mali rozkaz vytrhnúť mladým zástavy z rúk a vrhnúť sa na sprievod. Mladých sa dali biť kolbami pušiek. Vrhli sa aj na zástavu, ktorú niesol študent z turínskeho univerzitného krúžku. Zostala mu v rukách iba zlomená žrď. Pier Giorgio pohotovo vytrhol strážnikovi zástavu z rúk. Hneď sa naňho vrhli ďalší strážnici. Priateľ podal Pier Giorgiovi palicu a zakričal: « Bráň sa! » Pier Giorgio pevne držal zástavu medzi zubami a palicou odrážal údery. Tak ho spolu s inými zatlačili do dvora paláca Alfieri a tam ich držali ako vo väzení. Mnohí študenti mali dotrhané šaty a viacerí boli aj ranení. Pier Giorgio ich potešoval, držiac v rukách dotrha- nú zástavu. Jeden poručík sa naňho osopil: — Ako sa voláš? — Pier Giorgio Frassati. — Čím je tvoj otec? — Talianskym vyslancom v Berlíne. -— Tak prepáč, môžeš hneď odísť. — Pôjdem, až keď pôjdu so mnou aj ostatní. Potom vytiahol ruženec, vyzdvihol ho vysoko a zvolal: — Chlapci, a teraz sa modlime! Za seba i za tých, čo nás bili. Vytrvalo strážil, niekedy dokonca s palicou v ruke, katolícke plagáty na univerzitnej nástenke, ktorými vyzýval študentov k veľkonočnej príprave a ktoré protichodná strana vždy strhávala. 5 Rokv mladosti Pier Giorgio vedel, čo chce. Jeho snaha praktizovať evanjelium až do posledných dôsledkov bola stále jasnejšia. Len čo prišiel na Polytechnickú univerzitu v Turíne s úmyslom stať sa baníckym inžinierom, zapísal sa aj do FUCI (Talianská katolická univerzitná federácia) a začal navštevovať univerzitný krúžok « Cesare Balbo ». V tomto období odvážne bránil ideály univerzitného kresťanského združenia počas Národného kongresu v Ríme roku 1921, kedy sa slávilo 50. výročie talianskej Katolíckej akcie mládeže. Zišlo sa do Ríma 50 tisíc mladých. Pravdaže, bol medzi nimi aj Pier Giorgio Frassati s priateľmi z turínskeho krúžku univerzitných študentov. Na Inokedy povedal: « Chcel som podniknúť so skupinou výstup na vrch Mont Blanc. Otec ma nechce pustiť, že je to veľmi nebezpečné. Nuž čo sa dá robiť. Znamená to, že zostanem doma a budem sa učiť. » Nadobudol si « kresťanský cit » Láska k chudobným V krúžku « Cesare Balbo » našiel svoju druhú rodinu. Spočiatku bol vedúcim krúžku, no neskôr sa toho vzdal a bol len radovým členom, aby poslúchol mamu, ktorá sa obávala, že mnohé záväzky mu budú škodiť pri štúdiu. [pageend5]Pier Giorgio žil z evanjelia najvernejšie tú časť, kde sa hovorí o láske k blížnym a o Kristovej prítomnosti v chudobných. Trval na tom, že << viera sa má prejaviť v láske ». Nepokladal za úprimné prijímať Krista v Eucharistii, ak ho zároveň nevidí v chudobnom človeku. Až po jeho smrti vyšli na povrch skutky lásky, ktoré konal vo svojej skromnosti a pokore. A nebolo ich málo. Pier Giorgio konal skutky lásky predovšetkým v združení sv. Vincenta, ktoré roku 1833 založil v Paríži Federik Ozanam a ktoré sa potom rýchlo rozšírilo po celom Franzúzsku a neskôr po celom svete. V novembri 1918 sa Pier Giorgio zapísal do tohto združenia, ktoré v internáte Sociále založili jezuiti a pracoval v ňom až do konca života. Pre síužbu chudobným sa snažil získať aj svojich spolužiakov, presviedčajúc ich, že je to služba samému Kristovi. Počas letných mesiacov, vyhovárajúc sa na štúdium, celé týždne zostával v Turíne, aby sa mohol venovať chudobným. Žena, ktorá u nich vypomáhala v práčovni, spomínala, ako Pier Giorgio vždy vybehol hore schodmi, aby jej pomohol s plným košom bielizne a robil to aj vtedy, keď mal na návšteve kamarátov. Kuchárka zasa nikdy nezabudla, ako jej zbehol naproti, aby pomohol vyniesť kôš so zeleninou. Jeho sestra dosvedčila: «Až po dvadsiatich rokoch som sa dozvedela, že raz cez zimu prišiel za otcom do Berlína, kde bolo dvadsať stupňov pod nulou len v kabáte, pretože zvrchník daroval jednému chudobnému, ktorý ho oň prosil. Otec, hoci bol tiež veľkorysý, považoval toto gesto za prehnané, a poznamenal, že má trochu čudného syna. Na čo bol senátorovi Frassatimu, talianskemu veľvyslancovi, majiteľovi novín La Stampa syn, ktorý odnášal z reprezentačných miestností po recepciách kvety na hroby chudobných ľudí? Keď sa vracal domov neskoro v noci, nebolo to z pochybných nočných podujatí, ale z vrúcnej adorácie alebo z návštev chudobných. « Ja vidím, že chudobní a opustení vydávajú zvláštne svetlo, ktoré my nemáme » — hovorieval. Je známe, že aj Svätý Otec Ján Pavol II., ako to sám priznal, bol počas svojich študentských rokoch silno ovplyvnený príkladom Pier Giorgia Frassatiho. Ako Petrov nástupca ho viac ráz predstavil mladým ako vzor. Napríklad počas svojej návštevy v Turíne roku 1980 pred desaťtisícmi mladých vyhlásil: « Pier Giorgio Fras- sati nám svojím životom ukazuje, čo značí pre mladého kresťana odpovedať na Kristovu výzvu 'Poď a nasleduj ma!’... Bol to moderný mladík, otvorený problémom kultúry a športu, sociálnym otázkam a všetkým pravým hodnotám života. A zároveň bol hlboko veriaci, čerpal silu z evanjeliového posolstva, mal neuveriteľne pevný charakter, nadšene slúžil bratom a horel láskou, ktorá ho pobádala, aby dával absolútne prvenstvo chudobným a chorým.» skúške napísal: « Pýtaš sa ma, či som veselý? Ako by som nemohol byť? Pokiaľ budem čerpať silu z viery, budem vždy veselý... Bolesť, to nie je smútok. Naopak, smútok je najťažšia choroba...» Rád obdivoval a meditoval nad maliarskymi a sochárskymi dielami. Tomu sa naučil od svojej matky, ktorá bola dobrou maliarkou. Keď navštívil hocijaké mesto v Taliansku, Nemecku či Rakúsku, vždy si prezrel múzeum krásneho umenia a umelecké pamiatky. Luciana napísala: « Náš otec bol veľmi netrpezlivý, vedel sa nahnevať za každú maličkosť, ale vo všeobecnosti bol mlčanlivým a nikdy nám nenechal nazrieť do svojho vnútra, čo by nám zaiste bolo pomohlo pre život... Otec hovorieval, že v rodine nie sú žiadne finančné problémy, neuvedomujúc si pritom, že o peniazoch rozhodoval len on sám a že všetci ostatní museli sme sa podriadiť jeho rozhodnutiam. » Azda najtrápnejšie chvíle pre manželku boli tie počas stolovania. Niekedy sa zdalo, že jedlo jej neprejde cez hrdlo, lebo ho zvieral udúšaný plač. Ovzdušie bolo často veľmi napäté... Každý jej 6 JÁN PAVOL II. HO MAL ZA VZOR Radosť zo života Pier Giorgio strávil mnoho šťastných dní na horách. Hovoril: « Zo dňa na deň som zamilovanější do hôr a bol by som rád, keby mi štúdium dovolilo stráviť celé dni vo vrchoch a meditovať na tomto čerstvom vzduchu o veľkosti Stvoriteľa. » Vychádzky do Álp boli pre neho radostnou adoráciou Boha. Túry s priateľmi boli zdrojom radosti, veselosti, odvahy. V jednej ťažkej životnej Ťažká rodinná situácia [pageend6]návrh manžel odmietal chladom a úsečnými frázami. Raz to Pier Giorgio už nemohol vydržať a prerušil rodinné napätie ráznym « Už dosť! », ktoré zaúčinkovalo ako blesk na všetkých prítomných. čeniu, že jeho povolaním bude zostať laikom, aby mohol zasiahnuť tam, kde to bude najťažšie a pomáhať tak chudobným, biednym a opusteným. « Mojím snom — zdôveril sa sestre — by bolo, keby som mohol ísť do Ameriky ako laický misionár. Ale predtým si treba splniť svoje povinnosti. Vieš, teraz je to nemožné. Ty sa vydávaš a otec s mamou by zostali sami. » Ale od Pier Giorgia sa žiadala ešte ďalšia obeta: zrieknuť sa práce v baniach, pre ktorú sa rozhodol stať inžinierom. Sestra opísala nepochopenie, ktoré vládlo v rodine: « Otec a syn žili vedľa seba, ale medzi nimi bolo priepasť. Čo si myslel jeden o druhom? Pier Giorgio bol príliš verný štvrtému Božiemu prikázaniu, aby súdil svojho otca. Obdivoval na ňom jeho vytrvalosť v práci, dôslednosť v politike, jedinečnú asketiku a dôstojnosť, s akou vedel zvládnuť všetky ťažké situácie. » Čo si myslel otec o synovi? Raz otec povedal: « Neviem, čím to je, ale pred Pier Giorgiom mám rešpekt, ako by som stál pred niekým starším odo mňa. » A iný raz sa priznal: « Nikdy som neprijal žiadny rozkaz od nikoho, ani od Giolittiho. Len jediná osoba mala nado mnou autoritu, a tou je môj syn. » Pier Giorgio nemohol rozhodovať sám o svojom živote. Musel sa podrobiť autoritatívnej vôli otca. O jeho kariére bolo rozhodnuté. V La Stampe už mal pripravenú kanceláriu. Tam ho už čakala stolička, stôl, účty. Otec nikdy neprehovoril so synom o tomto dôležitom rozhodnutí. Obávajúc sa jeho smutného pohľadu, poveril úlohou priateľa Cassoneho, aby synovi oznámil rozhodnutie. Cas- sonymu, ktorého všetci v rodine mali radi, sa úplne zovrelo hrdlo, keď počul, ako sa Pier Giorgio so slzami v očiach pýtal: « Myslíte, že otec si to praje? » Cassone prikývol a on povedal: « Nuž, povedzte, že to prijímam. » Bol si vedomý svojej prvoradej povinnosti, nevzdať sa miesta, na ktoré ho postavil Boh. Vedel, že ponad priepasť medzi rodičmi on mal vytvoriť most zjednotenia. Pier Giorgio odniesol so sebou tajomstvo bolesti, ktoré vnútorne pretrpel kvôli rozpadajúcej sa rodine. Raz to aj jasne povedal: « Načo zakladať novú rodinú, keď by sa mala rozpadnúť ďalšia? » Strašná choroba len dopomohla ukončiť bolesť duše, ktorá sa už strávila v utrpení. Všetkého sa musel zrieknuť: plánov, nádejí, predstáv. Nakoľko však svoj život založil na Ježišovi Kristovi, dal tejto svojej obete a utrpeniu celkom novú hodnotu. Nakoniec, keď všetky jeho obety sa končia smrťou, Pier Giorgio vidí, že aj tak všetko bolo 7 Zrieknutie sa lásky V posledných rokoch života Pier Giorgio musel priniesť ďalšiu obetu. Počas rušných politických rokov života nemal čas myslieť na lásku. Manželstvo sa mu zdalo byť prekážkou dôslednej sociálnej činnosti. Avšak na rôznych stretnutiach, ktorých sa zúčastňovalo mnoho mladých dievčat, spoznal roku 1923 jednu študentku, ktorá vynikala dobrotou, nevinnosťou a zároveň živou a aktívnou vierou. Volala sa Laura Hidalgo. Ale po čase začal pochybovať, či sa jeho voľba bude páčiť rodičom. Rozhodol sa, že počká. JehQ láska k dievčatu stále rástla, ale ničím jej to nedal najavo, aby nevniesol nepokoj do jej duše. Najväčšou jeho starosťou bolo, či mama bude súhlasiť, pretože za nič na svete by nechcel konať proti jej vôli. Hlavne preto, že bola chorá a nezhody s mužom boli stále častejšie. Nakoniec sa rozhodol, že na Lauru zabudne. Ušľachtilosť jeho obety bola v tom, že bola úplná, definitívna a podstúpil ju z lásky k rodine. «Mohol by som sa oženiť proti vôli rodičom, — napísal — ale rozbiť jednu rodinu, aby som vytvoril novú, by bolo absurdné, nemôžem na to ani pomyslieť. Radšej sa obetujem ja. » Vzdal sa aj kariéry Skôr ako vzdanie sa kariéry išlo tu o vzdanie sa svojich ideálov. Otec sníval, že jeho syn sa stane riaditeľom vydavateľstva novín La Stampa. Gior- giovým snom však bol apoštolát medzi chudobnými, alebo stať sa dokonca kňazom či misionárom. Sestra Luciana povedala: «Neskoro po jeho smrti som sa dozvedela od rehoľnej sestry Celestíny, že kvôli svojmu povolaniu si veľa vytrpel. Postupné dozrievanie a jeho prirodzené náklonnosti ho usmerňovali na kňazstvo, no matka bola proti. Chcela, aby sa stal slávnym či už v La Stampa, alebo hocikde inde, no čiernu reverendu nepripúšťala. Syn kňaz, to ako keby bol mŕtvy... Ako reagoval Pier Giorgio? Stále menej a menej rozprával. Zapísal sa do Mariánskeho združenia a ruženec sa stal jeho duchovnou zbraňou i potechou. » V Berlíne sa spoznal s kňazom Karlom Son- nenscheinom a dospel k tomu, že apoštolát medzi tými najnižšími vrstvami spoločnosti by pre kňaza v Taliansku nebol možný. Takto dozrel k presved- [pageend7]Smrť Pier Giorgia bola rýchla ako blesk, ale zároveň oslňujúca. Večer 30. júna 1925 sa začal sťažovať na únavu a bolesti v chrbtici. V noci, prvého júla, kedy zomrela jeho stará matka, keď šiel do jej izby, trikrát spadol, ale nič nepovedal, aby « nevyrušoval matku ». Jeho bolestný výraz tváre si všetci vysvetľovali ako smútok po starej mame. Aj lekár si uvedomil pravú príčinu bolesti, až keď bolo už neskoro. V piatok ráno, keď príbuzní odišli na cintorín do Pollone pochovať starú mamu, bol už od pásu paralizovaný, ale doma nikto o tom nevedel. Guido Piovene potvrdil: « Som si takmer istý, že Pier Giorgio hneď vedel o akú chorobu išlo a že predvídal celkom jasne, ako to skončí. Je takmer isté, že obrnu dostal od jedného chorého, ktorého chodil opatrovať a asi ho tiež videl ako umieral. » Matke, ktorá chcela byť pri ňom, aby mu pomáhala, povedal: « Nie, mohla by si sa odo mňa nakaziť! » Poslednú noc bola pri ňon len rehoľná sestra Michelina. O štvrtej ráno prijal pomazanie nemocných. Večer o siedmej 4. júla 1925 odišiel do nového sveta, pre ktorý stále žil a pracoval. Hneď potom si začali podávať kľučku dverí mnohé neznáme osoby, tak ako bol neznámy aj jeho život. Začala sa odhaľovať veľkosť Pier Giorgia. A trvalo to až dovtedy, kým naposledy neprešiel v rakve prah svojho domu. « Pri jeho lôžku, — napísala jedna priateľka — ktoré mi pripadalo ako oltár, som prvýkrát s úžasom pocítila, čo sa dá ťažko vyjadriť, že smrť prichádza zhora a že tam sa aj odchádza. » Najväčšie šťastie — narodiť sa. Lebo sa vždy znovu môžeš narodiť. I pre večnosť. Vo svete je všetko krásne. I bolesť. Svet je najkrajší zo všetkých svetov. A najkrajší zo všetkého je človek. A najkrajšia je istota priateľov i všetkých blízkych ľudí pod azúrom neba. Sú i smutné a bolestné stránky života. Ale všetko zatieni jas jedinej krásnej chvíle. Som nesmierne vďačný za možnosť žiť. I tisíckrát by som sa narodil do tohto sveta, ktorý človek stále vylepšuje. Som plný vďačnosti za všetko poznanie, za všetku lásku, ktorú som dostal a ktorú som mohol rozdávať. Stálo za to žiť. I v umieraní chválim život. So všetkým. Pochovajte ma medzi stromy a kvety, ktoré by tešili tých, čo ešte žijú. Nech ich môj hrob nenapĺňa smútkom a beznádejou, nech im je každý kvietok výkrikom radosti z večnosti chvíle. 8 Škoda bolo žiť. Škoda každej snahy. Ľutujem, že som pero namočil do atramentu. Umenie je len maskovaná samoľúbosť. Duchovnosť je útek pred vlastnou nízkosťou. Život je úbohosť nastoknutá na smrť. Každé priateľstvo je faloš. Každý hľadá len seba. Človek je vždy sám: v živote i v smrti. Dobrota a láska je nedosiahnuteľná. Každý nový typ človeka je prefarbené sebecké zviera. Ľutujem, že som žil. Pochovajte ma ako zabudnutého, neznámeho žobráka. Viac ako v živote nemôžete na mňa zabudnúť. Testament optimistu Testament pesimistu Tieto testamenty sa našli nedávno u nitrianskeho chirurga a konvertitu Pavla Straussa v obálke na jeho písacom stole. TESTAMENTY Ubaldo Gianetto Preložil J. Tomšík zbytočné, pretože otec a matka sa predsa len rozviedli. Víťazná smrť Na obálke stálo: Vyberte si, ktorý testament mi pristane. Či jeden, či druhý. Či oba. Či ani jeden. V človeku je mnoho. Možno všetko. Hlavná vec, že som vám prestal zavadzať. Veď vás nič nedojme. Ani úškľabok, ani úsmev. Len vlastný úspech a prospech. A tie mi neboli nikdy ani kritériom, ani vodidlom. Zbytočný človek sa stal zbytočnou vecou. Veď veril len v zbytočné veci: v dobrotu, krásu a lásku. A tie sa nakoniec nepominú. [pageend8]ZOSlovenska. predstavili Jána a Cyprián Sanigovci. Veriaci z Malaciek venovali zasa oltárnu plachtu. No a potom veľký počet výšiviek, kusov keramiky, krojované bábiky, fujary, valašky, krištálove vázy a podobne. Svätý Otec sa zaiste potešil týmto darom, lebo videl v nich « dobré slovenské srdcia ». ZVLÁŠTNÝ DAR SVÄTÉMU OTCOVI Chorí zo Slovenska, združení v spoločenstve RODINA NEPOŠKVRNENEJ, pri príležitosti návštevy Svätého Otca v našej krajine, obetovali mu tento zvláštny dar, sprevádzaný priloženým listom: Sláva Bohu a Nepoškvrnenej! MILOVANÝ SVÄTÝ OTEC JÄN PAVOL II. NÄŠ VIDITEĽNÝ ZÁSTUPCA KRISTA! Pozdravujeme si Vás s našou Veliteľkou — Nepoškvrnenou Matkou Spasiteľa. Vítame si Vás na našom Slovensku a spolu s ňou si Vás pozdravujeme aj ku Vašej životnej sedemdesiatke! Slováci sa chceli zavďačiť Svätému Otcovi mnohými darmi pri príležitosti jeho návštevy na Slovensku. Prichystali mu vyše 60 veľkých i menších darov. Žartovne ktosi z Ríma poznamenal, že dary z Čiech a Moravy sa vmestili do dvoch kufrov, kým dary zo Slovenska vraj zaplnili celú izbu vo Vatikáne, keď ich všetky rozložili. Vláda Slovenskej republiky darovala Jánovi Pavlovi II. tapisériu (tkaný záves) od akademickej maliarky M. Rudavskej, kým Slovenská národná rada darovala plastiku « Ukrižovaný», faximile diela majstra Pavla z Levoče od výbornej slovenskej reštaurátorky Márie Spoločníkovej z Košíc. Slovenskí hudobní skladatelia venovali Svätému Otcovi album autografov svojich skladieb, kým Ján Zimmer mu venoval svoju hudobnú skladbu « Magni- ficat». Verejnosť proti násiliu odovzdala pápežovi kúsok ostnatého drôtu — ako pozostatok likvidácie železnej opony. Košická diecéza si uctila Svätého Otca umeleckým dielom (art-protis) « Rajská záhrada» od E. Trizulja- kovej. Rodina Hložníková predstavila zasa umelecký obraz « Kalvária » od akademickej maliarky V. Hložní- kovej. Veriaci z Trenčianskej Teplej, vedení rodinou Hrom- nikovou, obetovali zasa Svätému Otcovi vzácný čínsky porcelán a hlavu Ježiša Krista, umelecký drevorez od T. Bártfayho. Ďalší umelecký obraz, predstavujúci portrét hrdinského biskupa Otca Vojtaššáka od S. Kľúčika darovali vzácnemu hosťovi oravskí veriaci. Medzi rozmerom najväčšie dary patrí určite « Krížová cesta» od akademickej maliarky E. Grešákovej. Medzi najvzácnejšie umelecké diela patrí « Madona s dieťaťom », dar od telesne postihnutého Daniela Bil- číka z Abrahámu. Veriaci z Liptovských Revúc darovali Svätému Otcovi prekrásny ornát s liptovskou výšivkou, ktorý mu Pekná dekorácia v Ústave SCM v Ríme pripomínala všetkým vzácnu návštevu Svätého Otca na Slovensku. 9 DARY VĎAČNOSTI PRE SVÄTÉHO OTCA 22. IV. 1990 [pageend9]Sme Rodina Napoškvrnenej — chorí, trpiaci, starí, opustení. K Vášmu historickému príchodu a ku sedemdesiatke života sme rozvinuli my « trosky života » apoštolát Zlatej Knihy Fatimskej — denný ruženec. Ako náš dar hlásime do Fatimy sedemdesiat tisíc nových členov. V Mariánskom roku sme Vám dali prvú stotisícku členov. Od Vášho príchodu sa modlí 170 tisíc členov, to je toľko ružencov denne na Váš úmysel, náš drahý Svätý Otec Ján Pavol II. Chceme pokračovať a zapojiť celé Slovensko, ba celý svet do « denného » ruženca. Toto úsilie a modlitba je náš skromný dar pre Vás. Pán Boh zaplať za návštevu. Počítajte ďalej s podporou slovenských chorých. So svojím milým Synom — Víťazom nad smrťou, žehnaj si Vás Panna Mária, Nepoškvrnená Matka Spasiteľa! O Vaše apoštolské požehnanie pokorne prosia Rodina Nepoškvrnenej na Slovensku a rehoľné sestry V mene všetkých sestra Bernadeta Bratislava, 22.4.1990 Po skončení nedeľňajších bohoslužieb v areáli vajnorského letiska nastalo medzi pútnikmi veľké uvoľnenie. Mnohí akoby si až teraz začali uvedomovať mimoriadny význam udalosti, ktorej boli osobnými svedkami. Disciplinovane opúšťali jednotlivé sektory chrámu pod šírym nebom a pokojne kráčali k zaparkovaným osobným vozidlám, k autobusom alebo k zastávkam kyvadlovej dopravy, ktorá fungovala perfektne. My novinári sme takmer osemnásť hodín prežili v tlačovom stredisku. Zišlo sa nás tam vyše tisíc — novinárov, reportérov, fotografistov, televíznych a rozhlasových komentátorov zo všetkých kútov sveta. Treba povedať, že v bývalom sklade a hangáre letiska nám bratislavská Incheba, ale aj Syndikát slovenských novinárov pripravili vynikajúce pracovné podmienky, ktoré obdivovali aj naši zahraniční kolegovia. K dispozícii sme mali vyše 120 telefónnych liniek, 40 ďalekopisov a telefaxov, kopírovacie prístroje a takmer 200 písacích strojov s trojjazyčnými klaviatúrami. Bratislavské družstvo Fotografia na dôvažok takmer na počkanie spracovalo fotografický — farebný i čiernobiely — materiál, takže obrázky a písané texty z mimoriadnej udalosti sa rýchlo dostávali do redakcií a agentúr na celom svete. Obdiv pútnikov si určite vyslúžili aj členovia nášho a rakúskeho Červeného kríža, ktorí sa o veriacich starali ako o oko v hlave a boli zavčasu tam, kde niekto potreboval ich pomoc. Zvládnuť masu výše milióna ľudí, tisícov autobusov a osobných áut, to bola úloha pre príslušníkov ČSA a ZNB. Na ich adresu sme si od skorého rána vypočuli od pútnikov toľko pochvaly, koľko si azda nevypočuli za celých predchádzajúcich štyridsať rokov. Noviny a Slovenská televízia veľmi vhodne informovali o príprave, priegehu a význame pápežovej návštevy. Cesta Jána Pavla II. bola akousi « pápežskou pečaťou » terajších politicko-spoločenských premien a významným podnetom pre posilnenie a rozvoj Katolíckej cirkvi v Čechách a na Slovensku, zdôraznil poľský denník Tribuna. Žyčie Warszawy v článku nazvanom: Stojíte na prahu novej etapy píše, že popri silnom prúde smerujúcom k upevneniu a prehĺbeniu náboženského života vo Federatívnej Republike Českej a Slovenskej zazneli v pápežových vystúpeniach rovnako výrazne aj tóny o potrebe jednoty európskych kresťanov. Britský denník The Independent napísal, že čím ďalej na východ republiky išiel pápež, tým bolo jeho prijatie srdečnejšie. V Prahe sa pápež vôbec prvýkrát zmienil o Jánovi Husovi. Francúzsky denník Le Figaro uviedol, že Ján Pavol II. obrátil pozornosť svojho obrovského auditória na dve nebezpečenstvá. Poukázal na nebezpečenstvo nechať sa v eufórii slobody pripraviť o čnosti vypestované v období prenasledovania. Druhým nebezpečenstvom je podľa neho čaro západného materializmu, ktorého zvodná moc je oveľa silnejšia, keď pôsobí na ľudí, vystavených dlhé roky odriekaniu. 10 ZO SPRÁVY JEDNÉHO ŽURNALISTU Zahraničná tlač o návšteve Jána Pavla II. v ČSFR PÁPEŽSKÁ PEČAŤ PREMENÁM Zahraničná tlač si veľmi podrobne všímala priebeh návštevy pápeža Jána Pavla II. v našich republikách. Svedčia o tom aj nasledujúce informácie spravodajcov. [pageend10]Ouest-France uvádza, že táto pápežova návšteva sa v širokej miere obracia aj k neveriacim na Východe, a nepriamo aj k neveriacim na Západe, aby opäť potvrdila, že viera a politika sa tu spájajú: spájajú sa v potrebe nejakého morálneho základu, ktorý si nemožno mýliť s nijakou strnulou ideológiou a už vôbec nie s hedonizmom konzumnej spoločnosti, ktorú mnohí na Východe posudzujú viac s nadšením než s nedôverou. Západonemecký denník Neue Osnabrucker Zeitung napísal, že počas svojho doterajšieho pontifikátu tento pápež nezažil taký triumf svojej Cirkvi a zjavne ani svojej osoby, ako v dôsledku prevratov na Východe. Návštevu pápeža v FRČS označuje za veľmi oslavované vyvrcholenie a pokračuje: Ján Pavol II. dlho neváhal označiť stroskotanie komunizmu za víťazstvo kresťanstva. Nevyjadril tým jednako nič iné než to, čo vyjadril Ronald Reagan svojimi slovami o komunizme ako « ríši zla ». Všetky talianske denníky informovali o návšteve Jána Pavla II. u nás i o jeho rozhodnutí zvolať čoskoro synodu európskych biskupov. Corriere delia Sera napísal o prekvapujúcom rozhodnutí, ktoré svedčí o tom, že pápež chce « kuť železo, kým je horúce ». Národy, ktoré sa rozišli s komunizmom, majú naponáhlo, rovnako ako poľský pápež, ktorý sa považuje za ich tlmočníka. Toto náhlenie chce pápež preniesť na celú Katolícku cirkev s vedomím, že po páde komunizmu je v stávke budúcnosť kresťanstva na starom kontinente. Komunistická ĽUnitá zdôrazňuje, že oznámenie o synode európskych biskupov urobil pápež v Česko-Slo- vensku, ako keby chcel naznačiť, že ťažisko sa presúva do východnej Európy, a vyzvať politické a kultúrne sily Západu, aby sa pozerali novým spôsobom na túto oblasť, v ktorej sa aj vďaka pápežovmu dvanásťročnému úsiliu rodí čosi nové. II Giornale konštatuje, že pápež chce novozískanú slobodu v Česko-Slovensku a v ďalších krajinách strednej a východnej Európy naplniť kresťanstvom a touto cestou posilniť jednotu európskych národov. Týždenník II Sabato informoval veľmi podrobne o návšteve Jána Pavla II. v Čechách, na Morave a na Slovensku. Priniesol aj bohatú fotografickú dokumentáciu. Zdôraznil predovšetkým, že je priam neuveriteľné, s akou rýchlosťou sa rozhodol Svätý Otec zaradiť do svojho preplneného programu apoštolskú púť do týchto krajín. Z toho vidno, že Svätému Otcovi veľmi záležalo na tom, aby posilnil svojich bratov vo viere, vzdal hold ich utrpeniu a ukázal jasnú cestu, ako ísť ďalej. Treba sa vyvarovať najmä konzumis- tického ducha Západu a odvrhnúť zdegradovanie morálnych hodnôt. Po návrate z dvojdňového pobytu v Čechách a na Slovensku pápež Ján Pavol II. v nedeľu večer pred zástupcami oznamovacích prostriedkov vyhlásil, že Katolícka cirkev chce byť účastná na utváraní novej Európy. Súčasne označil svoju púť za «celkom nevyhnutnú pre toto obdobie». Taktiež vyjadril nádej, že rokovania, ktoré viedol v FRČS, « otvoria nové brány k vzťahom medzi Východom a Západom na ceste k európskemu zjednoteniu ». Pri príležitosti návštevy Svätého Otca v FRČaS, vyšlo na Slovensku viacero publikácií a iného propagačného materiálu o pápežovi, a tiež aj pamätné medaile. 11 [pageend11]NIEKOĽKO FOTOGRAFICKÝCH ZÁBEROV Z NÁVŠTEVY SV. OTCA NA SLOVENSKU 1. a 2. privítanie Svätého Otca; 3. Svätý Otec prezerá dary; 4. pozdravuje zhromaždený ľud; 5. s arcibiskupom Sokolom; 6. prijímanie darov; 7. veľký oltár; 8. požehnáva chorých; 9. v rozhovore s Mons. Hrušovským. [pageend12][pageend13]Počas návštevy Svätého Otca v našich krajinách vyšla príležitostná poštová známka s jeho portrétom. Má minimálnu hodnotu 1 Kčs a je v obehu od 16. apríla do odvolania. Známku navrhol grafik Rudolf Klimovič a autorom rytín je M. Ondráček. STRUČNÉ SPRÁVY ZO SLOVENSKA • Posilnenie vonkajších prejavov náboženskej činnosti na Slovensku vidieť aj z toho, že naši mladí katolíci sa môžu zúčastňovať na rozličných podujatiach v zahraničí. A tak 1. apríla 1990 sa zišlo v Ríme 16 000 fokolarínov z 85 krajín sveta na tzv. Genfeste. Na tomto veľkom sviatku mládeže sa zúčastnilo na šiestich autobusoch celkove 230 mladých Slovákov a Čechov. Keď Svätý Otec, ktorý sa osobne zúčastnil na stretnutí v športovom paláci na EURE, vyhlásil, že medzi mladými z celého sveta je vyše 800 mladých z východnej a strednej Európy, zaburácal obrovskou halou jeden z najsilnejších potleskov. • Pri príležitosti návštevy Svätého Otca na Slovensku, vyšli o ňom viaceré publikácie. Od Sebastiána Labu SJ vyšla kniha o atentáte na pápeža « Zabijem pastiera», od Štefana Senčíka SJ vyšla 360-stranová kniha «Ján Pavol II. — prvý pápež slovanského pôvodu » (25 000 exemplárov) a Spolok svätého Vojtecha pripravil 28-stranovú publikáciu « ... a pôjdem až po Tatry». Obsahom týchto kníh sú udalosti zo života pápeža, jeho priame prejavy, črty z jeho činnosti a texty približujúce vzťah Svätého Otca k Slovensku. Chystá sa aj pamätná kniha o návšteve Jána Pavla II. na Slovensku s jeho prejavmi, reportážmi a bohatým fotografickým materiálom. Vyšla aj gramafonová platňa s hymnami «V sedmobrežom kruhu Ríma» a « Bože, čos ráčil» ako aj pohľadnice s pápežom na pozadí Bratislavy. • Slovenské sestry uršulínky so súhlasom Otca arcibiskupa Sokola zriaďujú v Bratislave od 1. septembra 1990 katolícku základnú školu so všetkými triedami s rozšíreným vyučovaním anglického a nemeckého jazyka. Prihlášky sa mali odovzdať koncom apríla a všetky miesta boli rýchlo obsadené. • Spišský biskup Otec František Tondra napísal riaditeľstvám nemocníc list, v ktorom apeluje na svedomie lekárov a zdravotných sestier, ktorí pracujú na gynekologických oddeleniach, aby nikto, kto považuje ľudský plod za ľudský (nie živočíšny), nebol služobne nútený vykonávať potraty alebo pri nich pomáhať. V liste ďalej píše, že vo veci potratov sa podnikne aj širšia akcia, lebo uprostred Európy vymiera národ vinou nesvedomitých zákonodarcov. ® Ministerstvo školstva, mládeže a telesnej výchovy Slovenskej republiky uvažuje, počínajúc školským rokom 1990-1991, zaviesť na všetky stupne škôl nový, dosiaľ neuvádzaný povinný predmet: etickú výchovu, čiže jednoduchým slovom morálnu výchovu. Táto etika by stála na pozíciách všeľudskej etiky a má mať za predmet výchovu mravného jednotlivca, s kladným vzťahom k inému človeku, k spoločnosti, k prírode, k materiálnym a kultúrnym hodnotám, ktoré vytvorili generácie. Zdá sa, že náboženstvo by bol nepovinný predmet. Doteraz sa ešte presne nevie, ale zdá sa, že táto etická výchova by mala nahradiť v určitej miere vlastne náboženskú formáciu a pomaly vytisnúť vyučovanie náboženstva zo škôl. Je dôležité, aby si cirkevné vrchnosti uvedomili toto nebezpečenstvo a usilovali sa dosiahnuť, aby náboženstvo bolo povinným vyučovacím predmetom pre všetkých tých, čo o to požiadajú. • Dňa 17. apríla 1990 zasadala v Prahe Biskupská konferencia Čiech, Moravy a Slovenska. Na programe zasadania bola voľba predsedov, podpredsedu a generálneho tajomníka konferencie. Predsedom konferencie sa stal Otec kardinál Tomášek. Za podpredsedu bol zvolený Otec František Tondra, spišský biskup a generálnym tajomníkom sa stal pražský svätiaci biskup Otec František Ratkovský. Za predsedov jednotlivých národných konferencii boli zvolení: za Čechy a Moravu olomoucký arcibiskup Otec Vaňák, za Slovensko nitriansky biskup Otec Korec. • V polovici mesiaca apríla tohto roku vyšlo prvé číslo denníka, ktoré vydáva Křesťanskodemokratické hnutie pod názvom SLOVENSKÝ DENNÍK. Denník má 8 strán, vo štvrtok šestnásť, bežný novinový formát. Okrem spravodajstva a ostatných vecných novinárskych materiálov venuje sa témam, o ktorých sa za štyridsať rokov komunistickej vlády písalo skreslene, tendenčne, nepravdivo. Tým, že začal vychádzať SLOVENSKÝ DENNÍK, časopis BRATISLAVSKÉ LISTY zmení svoju koncepciu, vzhľad i rozsah. Bude vychádzať s 32 stranami raz do mesiaca. Prvé číslo tohto nového mesačníka vydajú v polovici mája. • Na Prvú pôstnu nedeľu, po štyridsaťročnej prestávke veľmi bolestnej a plnej prenasledovania, nitrianska Kalvária privítala svojich pôvodných obyvateľov: verbistov, misionárov spoločnosti Božieho slova. Brány misijného domu sú otvorené pre Všetkých, ktorí chcú zasvätiť svoj život práci v misiách. • Pri príležitosti návštevy Svätého Otca na Slovensku vydavateľstvo Smená pripravilo výber z poézie Karol Wojtylu, ktorý sa podpisoval svojím básnickým pseudonymom Andrej Jawieň. Výber prebásnil V. Ko- valčík a zbierku obohatil svojimi kresbami V. Hložník. Zbierka vyšla pod názvom BREHY DUŠE. Sme radi, že básnické dielo Svätého Otca sa dostáva takto do verejnosti. Náš Slovenský ústav svätého Cyrila a Me- 14 ČESKOSLOVENSKO 1 Kčs [pageend14]toda už pred niekoľkými rokmi (1979) vydal výber jeho básní v preklade A. Žarnova v zbierke PROFILY, ktorú ilustroval A. Pauliny. • V poslednom čísle časopisu ĽECO DELĽAMO- RE, známy dobrodinca trpiacej a prenasledovanej Cirkvi Otec Werenfried, uverejnil svoje dojmy z návštevy na Slovensku. Píše, že sa zúčastnil na vysviacke epar- chu Mons. Jána Hirku v Prešove. Na druhý deň vyzval v kostole veriacich, aby prispeli na zakúpenie modernej tlačiarne pre katolícku tlač a na zlepšenie seminára v Bratislave. Po svätej omši sa postavil, ako je to jeho zvykom, ku vchodu kostola a držal v ruke veľký klobúk, do ktorého zbiera milodary. Vďační Prešovčania obetovali v ten deň do jeho klobúka 41 000 korún, čo zodpovedá asi štyridsiatim mesačným platom jednoduchého robotníka. Otec Werenfried sa zaviazal, že bude aj naďalej pomáhať Cirkvi na Slovensku a sľúbil tiež podporiť obnovený spišský seminár. • V tomto roku vyšli už štyri čísla mesačníka seminaristov Slovenska pod názvom ADSUM (slovo, ktoré užíva v liturgii kandidát pristupujúci k sväteniam). Čísla pekne odzrkadľujú život a problémy našich seminaristov v Bratislave. Myslime, že vydávanie takéhoto časopisu je dobrou školou pre výchovu budúcich kňazov — spisovateľov a publicistov. zo života Cirkvi • V nedeľu 29. apríla 1990 počas slávnostnej svätej omše na námestí svätého Petra v Ríme Svätý Otec Ján Pavol II. zaradil do počtu blahoslavených týchto Božích sluhov: Cyrila Beltrána a jeho sedem spoločníkov, španielskych mučeníkov z rehole Školských bratov; Inocenta od Nepoškvrnenej, španielskeho pasio- nistu mučeníka; Máriu Mercedes Prat, španielsku mučenícku z rehole svätej Terézie Ježišovej; Jána Hilára Barbal Cosán, katalánskeho školského brata mučeníka a talianskeho saleziánskeho kňaza, tretieho nástupcu svätého Jána Bosca Filipa Rinaldiho. Teda jedenásť španielskych mučeníkov, ktorí vydali svoje svedectvo o Kristovi Ježišovi počas tragickej španielskej revolúcie v rokoch 1934-1937. Dvanásty don Filip Rinaldi ako mladý salezián pracoval deväť rokov vo Španielsku, kde založil mnohé saleziánske výchovné ústavy a dal pevný základ saleziánskemu dielu v tejto krajine. Roku 1901 sa vrátil do Turína, kde sa stal generálnym ekonomom a vikárom prvého nástupcu don Bosca don Ruu, dnes tiež blahoslaveného a don Pavla Alberu. Po smrti don Alberu bol 4. apríla 1922 zvolený za hlavného predstaveného Saleziánskej spoločnosti. On azda najlepšie napodobnil zakladateľa saleziánov don Bosca. Hovorí sa, že mal z neho všetko, chýbal mu len hlas. Počas jeho rektorátu počet saleziánskych ústavov vo svete stúpol zo 400 na 650 a počet saleziánov zo 4000 na 8000. Bol predovšetkým láskavým «otcom» Fotografický portrét nového blahoslaveného saleziána Otca Filipa Rinaldiho. svojich rehoľníkov. Okrem toho mal aj veľké organizačné schopnosti. Pozdvihol aj Kongregáciu Dcér Panny Márie Pomocnice kresťanov a dal aj prvé základy svetskému inštitútu tzv. <■ Dobrovoľníčok don Bosca ». Zomrel 5. decembra 1931. • Matka Tereza z Kalkaty sa vzdala vedenia rehoľnej kongregácie Misionárok lásky pre zdravotné príčiny. Trpí na srdce. Začiatkom mája prišla do Ríma, kde po vyšetrení jej osobný lekár Giulio Bilotta vyhlásil: « Matka Tereza nie je uzdravená a ani už nevy- zdravie zo svojej srdcovej choroby. Vďaka Pánu Bohu, jej zdravotná situácia je obstojná. Myslím, že po určitej rekonvalescencii sa dá ešte do práce. » • Svätý Otec na Velehrade vyhlásil, že zvolá synodu všetkých európskych biskupov, aby vo svetle nových udalostí študovali poslanie Cirkvi na našom kontinente. Na prvé dni júna sú pozvaní do Ríma zástupcovia európskych biskupských konferencií, aby určili témy, dátum a miesto tejto synody biskupov. • V nedeľu 6. mája toho roku sa Svätý Otec Ján Pavol II. vydal na 47. zahraničnú apoštolskú púť do Mexika. To je už druhý raz, čo pápež prichádza do tejto krajiny. Veď prvá jeho apoštolská cesta bola práve do Mexika. Na letisku ho privítal prezident republiky. V tejto krajine platia ešte protikatolícke zákony (aj keď mnohí žiadajú ich odvolanie), a to bolo vidieť aj v tom, že biskupi sa museli predstaviť na privítanie Jána Pavla II. v klergymane. O niekoľko hodín po príchode Svätý Otec slúžil omšu v prítomnosti viac ako 150.000 veriacich, pri ktorej vyhlásil za blahoslavených: tri deti, ktoré boli zavraždené pre vieru, jedného mexického kňaza a Juana Diega, ktorému sa roku 1531 zjavila Panna Mária na vŕšku Tepeyac a zanechala mu na jeho « tilme » svoj portrét, ako sme o tom písali v predchádzajúcom čísle nášho časopisu ShzR (č. 5. 1990). 15 DVANÁSTI NOVÍ BLAHOSLAVENÍ [pageend15]6. júna 1990 začínajú v Taliansku Svetové futbalové majstrovstvá. Prinášame krátku históriu tohto najrozšírenejšieho a azda najstaršieho športu. Svojho času čínsky zástupca v Medzinárodnom olympijskom výbore, dr. E. Wang, rozprával, s akými ťažkosťami sa stretával futbal v « ríši Draka ». Dr. Wang, ktorý bol nadšencom futbalu, chcel totiž udomácniť tento šport vo svojej vlasti. Napokon najal dve zahraničné mužstvá pre « exhibičný zápas » v Šanghaji, na ktorý pozval svojich priateľov. No snaha dr. Wanga popularizovať futbal v Cíne sa stretla s úplným fiaskom. Po pár minútach od začiatku zápasu Wangovi priatelia začali jeden po druhom vstávať a — odchádzať. — Co to má za zmysel odkopnúť loptu a potom za ňou utekať? — čudoval sa jeden. — Ozaj, — prisvedčil druhý, — je to nepochopiteľné! Veď keby tú loptu neodkopli, nemuseli by za ňou bežať. S takýmito ťažkosťami sa začínal futbal medzi Číňanmi. Podotýkam, že futbal v dnešnej forme. Lebo vo svojej prapôvodnej forme práve v Cíne pestovali tento druh športu už veľmi dávno. Slávny stredoveký cestovateľ Marco Polo v 13. storočí poznamenáva, že na dvore Kublaj-chána videl hru kopania do lopty. Staré čínske letopisy prezrádzajú, že hra s loptou, do ktorej kopali, — teda futbal v prvotnej forme — bola v Cíne obľúbená už pred 4500 rokmi. Vtedy to bola hra najvyšších tried čínskej aristokracie, a rád sa jej zú- Podobne ako v Cíne, aj v Japonsku existovala praforma futbalu už v dávnom staroveku. Z doby okolo roku 2600 pred Kristom sa zachovala maľba, na ktorej japonský maliar vykreslil skupinu 13 mužov, idúcich s párom topánok k ohrade, pričom na čele sprievodu v osobitnej nádobe nesú — loptu. Že japonský maliar zachytil štetcom nástup japonských futbalistov, je nepochybné. Tým viac, že z tej doby sa zachovali zápisky, ktoré hovoria o rozmeroch ihriska, ohraničeného kolmi a určeného na hru kopania do lopty. Isteže ani v Cíne, ani v Japonsku nehrali v dávnych dobách futbal podľa našich predstáv; jednako však to bola praforma dnešného futbalu. No praforma dnešného najobľúbenejšieho športu nevyskytovala sa v dávnom staroveku iba na Ďalekom východe. Vynárala sa ona aj v Európe, a predovšetkým v meste najšportovejšieho ducha antiky, v Sparte. V tomto gréckom meste už 500 rokov pr. Kr. hrávali futbal, ktorý tu volali « har- paston ». Ako všetko v antickom Grécku, aj «harpa- ston » predstavoval v Sparte čosi vyššieho, symbolického. Bola to hra s loptou, ktorá bola symbolom Slnka. A jej pravidlá vyžadovali vyrovnané sily, preto si slabšie mužstvo mohlo postaviť viac hráčov než jeho protivník. « Harpaston » sa rozšíril zo Sparty aj do iných častí Grécka a napokon prenikol aj do Rímskej ríše. Rimania premenovali « harpaston » na « fol- lis » a niekoľko ráz zmenili jeho pravidlá. Ani v Ríme nebola vtedajšia forma futbalu športovou hrou pre všetkých. Bola to hra predovšetkým pre vojakov. A aký význam jej pripisovali, vysvitá napr. zo skutočnosti, že jeden z prvých « vládnych činov » cisára Augusta bolo nariadenie o zmene pravidiel pre « follis », ktorým sa dovtedajšie pravidlá hry sprísnili. Pre « follis » lopta bola kožená a aby nebola ťažká, plnili ju obyčajne slamou. 16 Futbal je starý 4500 rokov? Rímski vojaci šíriteľmi futbalu V starovekom Ríme futbal bol hrou vojenskou. Hrávali ho rímski legionári doma a vo voľných Staroveký « futbal » v Japonsku častňoval sám čínsky vladár. Pravda, lopta nebola ako dnešná. Pozostávala z 12 farebných kúskov kože a bola naplnená « vlasmi » z konského chvosta. Zaujímavé bolo aj zakončenie «futbalového zápasu » v Cíne pred 4500 rokmi: kapitána mužstva, ktoré prehralo, — zbičovali. [pageend16]chvíľach aj počas vojnových ťažení. A keďže mali pritom vždy veľa divákov z domáceho obyvateľstva okupovaných krajov, práve rímski legionári sa stali najúspešnejšími propagátormi tohto športu. Zásluhou rímskych legionárov sa futbal udomácnil už v staroveku na Apeninskom poloostrove, ba dostal sa i ďaleko na sever od Ríma. Na území Talianska futbal rímskych legionárov s rozličnými zmenami sa uchoval aj v stredoveku, pričom najobľúbenejším sa stal vo Florencii. V XVI. storočí vyšla aj kniha Giovanniho de Bardi « Pamäti florentínskej hry calcio ». Miesto pôvodného pomenovania hry « follis », je tu už nový názov. Ale že ide aj pod menom « calcio » o futbal, dokazuje skutočnosť, že « calcio » ostalo aj v dnešnej taliančine názvom pre futbal. Spomínaná kniha de Bardiho uvádza, že « calcio » je hra, ktorá je súbojom dvoch mužstiev, snažiacich sa prehodiť cez protivníkovu líniu loptu, naplnenú už vzduchom. Podľa spomenutej knihy každé mužstvo sa skladalo z 27 hráčov. Z nich 15 bolo útočníkov, zvaných vtedy « innanzi », päť hráčov malo zastavovať útočníkov druhého mužstva, ďalší štyria hráči (datori innanzi) mali za úlohu dostať loptu čo najviac dopredu, k protivníkovej línii, kým zvyšní traja hráči (datori addie- tro) boli zálohou pre vyššie spomenutých « datori innanzi ». Pri tomto stredovekom futbale vo Florencii sa do lopty prevažne kopalo, ale dovoľpvalo sa aj hrať i rukami. Pritom — ako uvádza citovaná kniha zo XVI. storočia — odporúčalo sa hráčom ustavične sledovať útočníka, majúceho práve loptu, a najmä mať zmysel pre súhru so svojimi spoluhráčmi. Stredoveký latinský slovník, ktorý bol zostavil Du Cange, uvádza pod heslom « cheolare »: vzduchovú loptu (follis) odrážať nohami (« foliem pe- dibus propellere »). To je zrejmá známka víťazného prenikania futbalu. Z Talianska a z Británie prenikol futbal do severozápadného Francúzska, do Picardie, kde sa napokon tak udomácnil, že sa stal národnou hrou. Miesto bránky mali tu postavený kruh, cez ktorý bolo treba loptu preraziť. Víťazné mužstvo potom tancovalo so ženami národný tanec «branie», a to sólo, ostatní (teda aj hráči porazeného teamu) mohli sa len prizerať. Aj v Británii bol futbal obľúbeným športom. Správa anglického kronikára Fitzstephana z XII. storočia opisuje pri rôznych cvičeniach pre chlapcov aj « slávnu hru s loptou ». Výslovne o futbale hovorí dekrét anglického kráľa Eduarda III. z roku 1349, ktorým sa táto hra zakazuje, pretože mešťania sa jej venujú príliš, a to na úkor strieľania z luku. Roku 1369 aj vo Francúzsku zakazuje Karol V. futbal, pretože je na úkor cvičenia so zbraňami. Anglický kráľ Henrich VIII. začiatkom XVI. storočia a potom kráľovná Alžbeta (1558-1603) tiež prísne stíhajú hráčov futbalu, lebo, ako zaznamenal kronikár už roku 1531, je to veľmi surová hra. « Čo sa týka futbalu », píše, « skôr by som nazval túto hru krvavým bojom než gentlemanským spôsobom zábavy. Hráči si niekedy zlámu väz, inokedy si dolámu nohy alebo zlomia rameno, jeden druhému vráža lakeť do srdcovej časti, bije ho päsťami do rebier alebo mu koleno tlačí do boku... A výsledok je nenávisť a pomstivosť medzi hráčmi aj medzi divákmi. » V dôsledku prísnej vlny puritanizmu v Anglicku a potom aj na európskom kontinente nastal v XVII.-XVIII. storočí úpadok predtým obľúbeného futbalu v starej podobe. A tie dve storočia stačili, aby sa na prvotný futbal zabudlo a aby sa vo všeobecnosti zrodenie futbalu datovalo z minulého storočia, ktoré bolo vlastne iba dobou jeho znovuoživenia, pravda, v novšej forme. Miestom pre toto znovuzrodenie futbalu je v XIX. storočí Anglicko, kde začali futbal pestovať spočiatku v školách, najmä v Harrowe, Winchestri a v Rugby. A to bol už definitívne víťazný štart 17 Brána susedného mesta cieľom hry Rímski legionári zaniesli futbal, vtedajší « follis », i ďaleko na sever od Ríma. Keď pred 2000 rokmi dobyli aj britské ostrovy, aj v dobytých krajoch hrávali svoju obľúbenú hru s loptou. Boli to legionári G.J. Caesara, o ktorom sa predpokladá, že aj on sám hrával « follis ». Od rímskych vojakov odkukali hru domáci obyvatelia Británie, ktorí sa ešte vtedy obliekali do medvedích kožušín. Hrávali hru s loptou i potom, keď rímski vojaci odišli. Nebola to však hra presne určeného počtu hráčov ako u Rimanov. Do koženej lopty, vypcha- tej slamou, kopalo tu niekedy až stovka ľudí, mužovia aj ženy. Hnali loptu, kopajúc do nej, ulicami, cestami-necestami, aj po poliach aj cez lesy až k druhému mestu, pričom cieľom bola obyčajne brána druhého mesta (vari z toho je pri dnešnom futbale — bránka). Pri takejto hre, pri ktorej cie- Víťazné prenikanie a úpadok futbalu ľom bola mestská brána susedného mesta a « hralo sa » i po poliach a kadekde, nehľadelo sa veľmi na vlastníctvo polí, lúk a lesov. Nečudo, že pre poškodený a zničený majetok vznikala potom neraz bojovná nálada, ba i vážne nepriateľstvo. [pageend17]futbalu do celého sveta. V roku 1863 spolky v Cambridge a v Londýne založili futbalovú spoločnosť, ktorá sa rozhodla pestovať hry iba s guľatou loptou, kým hra s vajcovitou loptou sa oddelila a odštartovala pod menom « rugby ». Odvtedy pre hru s guľatou loptou sa ujalo označenie « As- sociation-Football ». V roku 1875 dostala sa z Anglicka na európsku pevninu, a to do Holandska a Dánska, odkiaľ prenikla potom ďalej do strednej Európy. Roku 1882 založili prvý futbalový klub vo Švajčiarsku, roku 1890 v Prahe, roku 1894 vo Viedni, roku 1900 v Banskej Bystrici, kde futbalové mužstvo (BSC) prvý raz verejne vystúpilo 26. augusta 1900. Odvtedy futbal, ktorý v prapôvodnej podobe hrávali už pred štyri a pol tisíca rokmi na Ďalekom východe, prenikol do celého sveta a stal sa najpopulárnejším športovým odvetvím. Má všade celé légie nadšencov a fanúškov. Rozhodne viac než mali niekdajší « harpaston », či « follis », ktoré — hoci si na ne sotva kto spomenie — dokazujú, že aj futbal, ako všetko, má svoje dlhé dejiny vývoja. Táto rozprávka, ktorú Mikuláš Leskov napísal po roku 1886, nebola publikovaná počas jeho života. Autor v nej rozvinul tému o neustálych pokušeniach ľudstva, ktoré Boh prekazí, až zakiaľ sa človek nerozhodne zneužiť samotnú pravdu, ktorú mu Boh dal, premeniac ju na ideológiu. Je to hrozné pokušenie zvrhnúť pravdu na jednoduchý nástroj moci a márnosti. Je to pokušenie veľmi zákerné, prostredníctvom ktorého sa votrie do ľudstva lož, a ktorá zničí zvnútra každú formu života, osobného i spoločenského, a nakazí aj samotý cirkevný život. « Boh tvorí jedincov, diabol robí podobných », hovorievali Otcovia. Tento výrok veľmi dobre vysvetľuje rozdiel medzi jednotou vytvorenou spoločenstvom a rozdeľovaním, vytvoreným monotóniou hriechu, ktorá zráža všetkých na tú istú nízkost’. Ako sa diabol snažil zničiť človeka V Petrohrade bola preložená z dánčiny a uverejnená malá nábožná knižočka, malá formátom, ale bohatá na ponaučenie. Mala nadpis Listy z pekla. Okrem chutných scéniek o pekelnom živote, bola v nej uverejnená aj legenda o tom, ako sa čert snažil poškodiť «obraz Boží» v človeku. Zmysel legendy je tento: Keď sa satanáš dozvedel o Božom úmysle stvoriť človeka, hneď v tej istej chvíli sa rozhodol, že musí človeka za každú cenu pokaziť. Ale ako, akým spôsobom? Premýšľajúc a premýšľajúc, diabol sa odobral k starej materi čertici: — Vieš, babka, — povedal jej — našiel som čosi. — A čo si našiel, diablik premilený? — Spôsob, ako skaziť človeka. Vnuknem ľuďom, aby si žiadali to, čo nebudú môcť mať. Takto sa človek začne správať zle, začne klamať, zhra- bovať všetko k sebe, prechovávať závisť, ba dokonca začne obviňovať Boha, že mu dal len niektoré veci a nie všetky. Budem človeka huckať, aby zanevrel na Boha a grobiansky ho urážal. Stará diablica pokývala hlavou a povedala: — l\e vy hútal si to najlepšie! Boh sa nenechá uraziť. Boh odpustí všetko, každú urážku a tak zahojí ranu, ktorú si zapríčinil človeku. A veci išli skutočne tak. Aj keď mnohí boli pokazení spomínaným spôsobom, svetlom rozumu, ktorým Boh obdaril človeka, ľudstvo nestratilo schopnosť rozpoznávať, že nie všetko, čo sa páči, je užitočné a že osoby, ktoré sú skromné a schopné ovládať svoje chúťky, žijú omnoho spokojnejšie ako osoby samopašné. Diabol sa o tom presvedčil a utekal za starou materou. — Stará mať, — povedal — veci sa majú tak, ako si povedala. V ľuďoch sa dal do pohybu akýsi zvláštny mechanizmus, ktorý nám nie je vhod. Ak 18 Anton E. Lorad [pageend18]to takto pôjde ďalej, ľudia sa vrátia k jednoduchosti a nakoniec všetci budú spokojní s Bohom. — A nepovedala som ti to? Nehovorila som ti, že Boh môže opraviť tvoj kaz na človeku? Diabol odišiel, nechal starú mater a neprišiel ju navštíviť za celých tisíc rokov. Medzitým však rozmýšľal, ako v základe pokaziť človeka tak, že ani Boh by nemohol napraviť to pošramotenie. Nakoniec sa mu zdalo, že našiel riešenie a utekal druhý raz za starou diablicou. — Našiel som, konečne som našiel! — kričal celý naradovaný. — A čože si teraz vynašiel? — Hľa, — odpovedal — nahovoril som človeka, aby nemal nijakého zľutovania so svojím blížnym. Nech sa každý snaží prekonať a premôcť druhého, uchvátiť všetko pre seba, piť krv druhých a nechať ich zdochnúť. Uvidíš, aké zverstvá budú páchať ľudia jedni na druhých. A povstanú Z toho súdy, udavačstvá, žaláre a neslýchaný počet nešťastníkov. — No, nie je to zlé, — odpovedala diablica. — Boh však bude vedieť zahojiť aj tento kaz. A skutočne, satan spozoroval, že v srdciach, do ktorých zasial semená « egoizmu », začalo pomaly klíčiť aj čosi celkom iné, z celkom iného koreňa. Ľudia žijú, žijú a zhŕňajú k sebe každú vec, zo všetkých strán hromadia, ruvajú sa o každú maličkosť a pchajú všetko do svojho vreca. Všetko, čo však vo vreci nahromadili, stáva sa veľmi ťažké a ledva s tým môžu kráčať. Podobajú sa čiernym švábom prilepeným na stenu. « Čo ma po druhých: stačí, aby som mal plné brucho a som šťastný. » Je pravda, že medzi švábmi nejestvujú nijaké pravidlá, ale naraz len zabúcha na dvere švábika dobrá myšlienka a ten sa preberie a spomenie si: Ó, Bože, kto som vlastne ja? [. . .] Kam sa to poberám? [. . .] So sebou na druhý svet neodnesiem nič... Moja žena si po mojej smrti bude s druhým mužom užívať, čo som ja nahromadil. A deti?! A či mojim synom treba viac, ako majú druhí? A konečne, deti odkázané samy na seba, sa často majú lepšie ako druhé. Pane, Bože môj, uzdrav ma, tápem v temnotách. A hľa, ľudský rozum je osvietený, človek prestane sa spoliehať len na svoje sily, začne sa prebúdzať a začne krotiť svoj zlostný egoizmus. A tak sme prišli k tomu, že ešte je možné spasiť sa. Satan videl toto všetko a začalo mu to vŕtať v hlave. Nie, tak to nejde! Nemôže sa na to bezstarostne dívať. Musím do základov nakaziť človeka, aby sa viac nemohol z toho vymotať, žeby ho ani stud, ani svedomie, ani nijaký súcit nemohli ani len ovanúť. Diabol rozmýšľal a rozmýšľal a ostal pevne na svojom mieste za ďalších tisíc rokov, až nakoniec prišiel k riešeniu a ponáhľal’ sa ísť ho oznámiť čertovskej starej materi. Tá mu vyšla v ústrety a pýtala sa ho: — No tak, čo nového, vnúčik môj milý? — Starká, teraz sa mi podarilo vyhútať niečo mimoriadne. — No, povedz mi to rýchle, aby som sa aj ja mohla potešiť s tebou. — Nuž, poprevracám celkom naruby všetky idey človeka tak, aby sa mu vážne veci zdali hlúpe a hlúposti zasa vážne a tak sa mu vlastne nepodarí viac rozpoznať, čo je pravda. — Áno, je to pekný vynález, — odpovedala stará čertica, — len škoda, že Boh raz-dva môže aj túto vec napraviť. — Ako? — Nuž takto: Pošle na zem svojho posla, ktorý zjaví ľuďom autentickú pravdu. A táto zasiata sa bude vzmáhať, až sa stane stromom. Satanáš sa zadíval na svet a spozoroval, že sa dialo niečo veľmi podobné tomu, čo mu bola predpovedala stará mať. Diabol sa utiahol a tisíc rokov si držal hlavu medzi rukami, až mu nakoniec blyskla hlavou skvelá myšlienka. — Tak, čo si teraz vyhútal? — pýtala sa ho stará čertica. — Teraz som našiel ozaj čosi ohromné, — odpovedal satan. — Napred, napred, vyrozprávaj mi to! — Vynašiel som čosi, čo sa týka samotnej pravdy. Pravda prišla na svet a nechajme ju, keď prišla. Má právo žiť aj ona. Teraz ju nemôžeme vrátiť späť. Lenže ja teraz presvedčím človeka, Že iba on spoznal pravdu v tej najlepšej forme, a tým ho vlastne porazím. Nebude viacej veriť nikomu a neporadí sa pokojne a rozvážne s nikým. Bude si namýšľať, že všetci ostatní sa mýlia a bude nástojiť na tom, aby všetci pokladali za pravdu iba to, čo prešlo jeho hlavou. A tak sa stane, že počas celého svojho života, zahrabaný len vo svojej pravde, nepočuje ani jedno pravdivé slovo. Stará diablica sa usmiala. — Tak čo, starká, čo povieš na môj nápad? — Hm, hm, hm... Neviem, čo ti povedať, synáčik môj, — roztiahla ramená stará mať. — Bola som dlho na svete, skúsila som všeličo, ale tvoj nápad ma ohromuje. Našiel si ozaj spôsob, ako zničiť človeka. A stará čertica a jej vnuk sa začali rehotať na plné hrdlo po celom pekle. 19 Preložil A. Jakubík [pageend19]« Krátku legendu o Antikristovi » napísal Vladimír Solov- jev. Je dodatkom k jeho dielu « Tri dialógy ». Legenda sa objavila po prvý raz v časopise « Nedielja » roku 1899. Sám Solovjev prečítal legendu vo februári 1900 v jednej sále petrohradského parlamentu pred obecenstvom, ktoré zostalo veľmi dojaté a prekvapené. Budeme uverejňovať túto legendu na pokračovanie v niekoľkých číslach nášho časopisu. Slovenský preklad je od A. Paulinyho. V tom čase žil medzi veriacimi špiritualistami istý významný človek — mnohí ho nazývali nadčlovekom, — ktorý však bol ďaleko od jednoduchosti mysle a prostoty srdca. Bol ešte pomerne mladý, ale vďaka svojej mimoriadnej genialite už v tridsiatichtroch rokoch svojho života sa tešil povesti veľkého mysliteľa, spisovateľa a sociálneho reformátora. Bol si vedomý svojej veľkej duchovnej sily, bol vždy presvedčeným špiritualistom a jeho živá inteligencia mu vždy jasne ukázala, v čo má veriť: v dobro, v Boha a v Mesiáša. On veril v toto všetko, ale miloval iba seba samého. Veril v Boha, ale v hĺbke svojej duše — nedobrovoľne a bez toho, že by si to uvedomoval — dával prednosť sebe samému pred Bohom. Veril v Dobro, ale Oko Večnosti, ktoré vidí všetko, vedelo, že tento človek by sa poklonil pred mocnosťou zla hneď, len čo by sa jej podarilo podmaniť si ho, a to ani nie tak záludnými citmi a nízkymi vášňami a ani nie zvrchovanou príťažlivosťou moci, ale zalichotením sa jeho nezmernej sebaláske. Konečne táto jeho sebaláska nebola ani neuvedomeným inštinktom, ani bláznivým nárokom. Aj odhliadnuc od jeho neobyčajného talentu a jeho krásy a vznešenosti, jeho vyskúšaná umiernenosť, jeho nestrannosť a jeho činná dobročinnosť na pohľad i dostatočne ospravedlňovali bezhraničnú samolásku, ktorú mal voči sebe tento veľký špiritualista, askét a filantrop. Keď mu niekto vyčítal, že je bohato obdarený božími darmi, on v tom videl zvláštny znak mimoriadnej blahosklonnosti zhora, a preto sa považoval hneď po Bohu za druhého, za Božieho syna, za jediného svojho druhu. Slovom, videl v sebe jasné charakteristické črty Ježiša Krista. Lenže vedomie jeho vysokej hodnosti ho prakticky nepohýňalo k tomu, aby cítil mravnú záväznosť voči Bohu a voči ľuďom, ale ho skôr pobádalo k postoju práva a nadriadenosti voči druhým a najmä vo vzťahu k Ježišovi Kristovi. Napriek tomu neprechovával voči Kristovi predpojaté nepriateľstvo. Priznával mu hodnosť a dôležitosť Mesiáša; no so všetkou úprimnosťou videl v ňom iba svojho vznešeného predchodcu. Pre tohto človeka zatemneného sebaláskou, boli nepochopiteľné Kristova morálna činnosť a jeho absolútna jedinečnosť. Nadčlovek rozmýšľal takto: « Kristus prišiel predo mnou, ja sa zjavím ako druhý. No ten, kto prichádza v časovom poradí ako druhý, v prírode je prvý. Ja prídem posledný na konci dejín práve preto, lebo som dokonalý a definitívny spasiteľ. Ten Kristus bol len môj predchodca. Jeho poslaním bolo predchádzať ma a pripraviť moje « zjavenie sa ». Na základe tejto myšlienky veľký človek 21. storočia aplikoval na seba všetko to, čo je povedané v evanjeliách o druhom príchode Krista. Vysvetľoval tento príchod nie ako návrat samého Krista, ale ako nahradenie Krista-predchodcu Kristom definitívným, totiž sebou samým. V tomto období sa « človek budúcnosti», predstavuje ešte nie jasným a originálnym spôsobom. Považuje svoj vzťah ku Kristovi takisto, ako to urobil Mohamed, človek čestný, ktorého nemožno obžalovať z nijakého zlého úmyslu. Uprednostňovanie seba, plné sebalásky, vzhľadom na Krista ospravedlňoval tento človek takým- 20 ANTIKRIST Pán Z. (číta): Cítil sa viac ako Ježiš Kristus [pageend20]V tejto nádhernej dispozícii ducha nadčlovek očakáva jasnú výzvu od Boha, aby ho povolal k dielu novej spásy ľudstva. Očakáva zjavný a prekvapujúci znak, ktorým ho vyhlási za najstaršieho syna, za prvorodeného Božieho miláčka. Čaká a živí svoju sebalásku tým, že si neustále uvedomuje svoje čnosti a svoje nadprirodzené dary. Vskutku on je, ako sa hovorí, človekom nepochybnej morálnosti a neobyčajného nadania. Naš spravodlivý nadčlovek, plný pýchy, očakáva najvyššie odobrenie, aby mohol začať svoje poslanie, ktoré prinesie ľudstvu spásu. Je však unavený dlhým čakaním. Doplnil už tridsať rokov a ďalšie tri roky ubiehajú. Tu mu prebleskne hlavou myšlienka a prudkým zachvením mu prenikne až do špiku kostí: « A keby? [. . .] A keby som to nebol ja, ale ten druhý... Galilejský...? A keby on nebol mojím predchodcom, ale tým opravdi- výma prvým a posledným? V tom prípade však by musel byť, žiť... Kde je teda On? A keby mi naraz prišiel v ústrety... tu, v tejto chvíli... čo by som mu povedal? Mal by som sa pred ním pokloniť ako posledný sprostučký kresťan a mrmlať hlúpo ako hocijaký ruský sedliak: 'Pane, Ježišu Kriste, zmiluj sa nado mnou hriešnikom’, alebo hodiť sa na zem ako poľská ženička? Ja, ktorý som osvietený génius, nadčlovek. To nie, nikdy! » V tej chvíli mu namiesto predchádzajúceho rozumného a studeného rešpektu voči Bohu a voči Kristovi začína v srdci klíčiť a rozmáhať sa najprv akýsi strach a potom náruživá závisť, ktorá posadne a ovládne celé jeho bytie. Nakoniec sa jeho S penou na ústach sa zúrivými skokmi vyrúti zo svojho domu, prebehne záhradou a skalnatým chodníkom uteká do tmavej a hluchej noci. Potom sa jeho zúrivosť upokojí a vystrieda ju vyprahnutá zúfalosť, ťažká ako tie skaly, tmavá ako tá čierna noc. Zastaví sa na okraji strmej priepasti a z diaľky počuje šum potoka, čo sa dolu prediera medzi skalami. Neznesiteľná úzkosť mu zoviera srdce. Naraz sa len v ňom čosi začne prudko chvieť. « Mám ho zavolať a spýtať sa ho, čo mám robiť? » A v temnote sa mu zjaví láskava a smutná tvár. « On cíti so mnou sústrasť... Nie, nikdy! On nevstal z mŕtvych, nevstal z mŕtvych! » A hodí sa do priepasti. Vtom však čosi elastické, akoby vodný stĺp ho zachytí a zadrží vo vzduchu. Cíti sa, akoby ním otriasol elektrický prúd a akási tajomná sila ho hodí naspäť. Na chvíľu stratí vedomie, a keď sa preberie, kľačí na kolenách iba pár krokov od priepasti. Pred ním sa dvíhala akási postava zahalená hmlistým svetielkujúcim oblakom a dve veľké oči mu prenikli dušu jemným neznesiteľným svetlom... Vidí tie dve prenikavé oči a počuje akýsi čudný tlmený hlas, dokonale ovládaný a pritom jasný, kovový a bez duše ako hlas gramofónu; ani si neuvedomil či prichádza zvonka alebo zvnútra. A ten hlas mu hovorí: « Môj milovaný syn, v tebe mám dokonalé zaľúbenie... Prečo si sa neobrátil na mňa? Prečo si si uctil toho druhého, zlého a jeho otca? Ja som tvoj boh a tvoj otec. Ten žobrák, ukrižovaný, je cudzí mne i tebe. Nemám iných synov okrem teba. Ty si jediný, jediný splodený, rovný mne. Ja ťa milujem a nežiadam od teba nič. Aký si len krásny, veľký, mocný! Vykonaj svoje dielo v tvojom mene a nie v mojom. Ja necítim voči tebe nijakú závisť. Ten druhý, ktorého si považoval za boha, vyžadoval od svojho syna poslušnosť, a to poslušnosť bezhraničnú, až na smrť na kríži. A keď bol vyvesený na kríži, neprišiel mu na pomoc. Ja od teba nežiadam nič, ale aj tak ti pomôžem. Pre tvoju lásku, pre tvoje zásluhy, pre tvoju vznešenosť a pre moju čistú a nezištnú lásku k tebe ja ti pomôžem. Prijmi môjho ducha. Ako ťa predtým môj duch splodil v kráse, tak ťa teraz splodí v sile. » 21 to uvažovaním: « Kristus bol reformátorom ľudstva, hlásal a zjavil morálne dobro vo svojom živote. Ja však som povolaný byť dobrodincom tohto ľudstva sčasti polepšeného a sčasti nepolepšiteľného. Dám všetkým ľuďom to, čo im je potrebné. Kristus ako moralista rozdelil ľudí podľa dobra a zla. Ja ich zjednotím dobrodeniami, ktoré sú rovnako potrebné dobrým aj zlým. Budem skutočným predstaviteľom toho Boha, ktorý dáva vychádzať slnku na dobrých i na zlých a posiela svoj dážď na spravodlivých i nespravodlivých. Kristus priniesol meč, ja prinesiem pokoj. Kristus hrozil svetu strašným posledným súdom. Posledným sudcom však budem ja a môj súd nebude len súdom spravodlivosti, ale aj súdom zhovievavosti. Bude tam aj spravodlivosť, ale nie spravodlivosť, ktorá odmieňa, lež spravodlivosť, ktorá rozšafné rozdáva. Všetkých náležíte rozlíšim, a každému dám, čo potrebuje. » Očakávanie výzvy duše zmocní zúrivá nenávisť. « Ja som to, ja a nie On! On nie je medzi žijúcimi a nikdy viac nebude. On nevstal z mŕtvych, nevstal z mŕtvych, nevstal z mŕtvych! Zhnil, zhnil v hrobe, ako posledný... » Nočná príhoda [pageend21]Na druhý deň nielen návštevníci veľkého muža, ale aj samotní sluhovia ostali vyjavení nad jeho zvláštnym vzhľadom. Vyzeral ako inšpirovaný. A boli by zostali ešte viac očarení, keby boli mali možnosť nahliadnuť s akou rýchlosťou a ľahkosťou nadčlovek, zatvorený vo svojej študovni, napísal svoje slávne dielo: Otvorená cesta k pokoju a k všeobecnému blahobytu. Predchádzajúce knihy nadčlovekove a rozsiahla sociálna činnosť postretli prísnych kritikov, i keď to boli väčšinou rehoľníci a teda ľudia bez autority. Veď čas, o ktorom hovorím, je doba Antikrista. A tak bolo málo tých, čo mohli počuť týchto kritikov, ktorí celkom jasne naznačovali, že vo všetkých spisoch a rečiach «človeka budúcnosti » sa vyskytujú znaky sebalásky v miere takmer bezhraničnej, a vyslovovali pochybnosť nad tým, že v nich nebolo pravej jednoduchosti, počestnosti a dobroty srdca. No týmto novým dielom sa nadčlověkovi podarilo pritiahnuť na svoju stranu dokonca aj niekoľkých, čo boli predtým jeho prísnymi kritikmi, ba nepriateľmi. Táto kniha, napísaná po príhode nad priepasťou, ukazuje, že je v ňom sila a génius bez páru v dejinách. Je to čosi, čo zahrnuje a dáva do súladu všetky protirečenia. V knihe sa spája úctivý rešpekt voči tradícii a starodávne symboly so širokým a odvážnym radikalizmom sociálnych a politických požiadaviek a smerníc; ďalej bezhraničná sloboda myslenia s najhlbším porozumením pre všetko, čo je mystické; absolútny individualizmus s nadšeným venovaním sa spoločnému dobru; vznešený idealizmus, pokiaľ ide o vedúce princípy, s dokonalou presnosťou a vitalitou praktických riešení. Všetko toto bolo také zjednotené a navzájom späté s takou umeleckou geniálnosťou, že každý jednotlivý mysliteľ, každý aktívny človek mohol ľahko vidieť a prijať celok iba pod špecifickým uhlom svojho osobného názoru. A to bez toho, že by musel dačo obetovať z pravdy samej; bez toho, že by sa pre pravdu musel skutočne pozdvihnúť nad svoje ja bez toho, že by sa musel v skutočnosti zrieknuť svojho exkluzivizmu; bez toho, že by musel niečo poopraviť, čo sa týka chybných mienok a tendencií; bez toho, že by musel dopĺňať prípadné nedostatky. Táto nádherná kniha je hneď preložená do jazykov všetkých pokročilých národov, ba aj niektorých zaostalých národov. Počas celého jedného roka tisíce novín vo všetkých častiach sveta, sú plné reklám vydavateľov a nadšenia kritikov. Vreckové vydania s portrétom autora sú rozširované v miliónových nákladoch a celý civilizovaný svet (v tom čase celá planéta Zem) je plný slávy tohto neporovnateľného, veľkého a jedinečného človeka! Nikto sa neopováži oponovať tejto knihe, ktorá sa každému predstavuje ako zjavenie plnej pravdy. O celej minulosti sa v knihe hovorí s dokonalou spravodlivosťou, celá prítomnosť je ocenená v každom ohľade s takou nestrannosťou a lepšia budúcnosť je vykreslená takým zrejmým, jasným, priam hmatateľným spôsobom, že každý hovorí: « Hľa, to, čo nám je potrebné; hľa, ideál, ktorý nie je utópiou, hľa návrh, ktorý nie je preludom. » A zázračný spisovateľ nielenže priťahuje všetkých ľudí, ale každý ho posudzuje ako príjemného človeka, a tak sa plnia slová Kristove: « Prišiel som v mene svojho Otca a vy ma neprijímate; druhý príde vo svojom mene, a toho prijmete. » Vskutku, aby niekto mohol byť prijatý, musí byť milý, príjemný. Je pravda, že niektoré zbožné osoby, i keď knihu chválili, predsa si kládli otázku: Ako to, že v knihe nie je ani raz spomenutý Ježiš Kristus. No iní kresťania pohotové odpovedali: « Chválabohu! » V posledných storočiach všetky posvätné veci boli už ošúchané pričinením všelijakých nepovolaných nadšencov, takže teraz hlboko nábožný spisovateľ musí byť veľmi opatrný a taktný. A keď je náplň knihy presiaknutý pravým kresťanským duchom, činorodou láskou a dobrotou ku všetkým, čo ešte chcete? 22 Kniha, ktorá urobila rozruch Na tieto slová nepoznaného pery nadčloveka sa samočinne pozatvorili. Dve prenikavé oči sa tesne priblížili k jeho tvári a on zakúsil zvláštny pocit: akoby bodavý a mrazivý prúd prenikol doňho a naplnil celé jeho bytie. Zároveň sa cítil preniknutý neslýchanou mocou, silou, pružnosťou a nadšením, aké nikdy predtým necítil. V tej istej chvíli zmizla žiarivá vidina i dve prenikavé oči a akási tajomná sila zdvihla nadčloveka do výšky a naraz ho len zložila v jeho záhrade. (Podtitulky sú od prekladateľa. Pokračovanie v nasledujúcich číslach). [pageend22]Na stránkach nášho časopisu sa občas ozvali študenti-seminaristi Ústavu svätého Cyrila a Metoda. Písali sami svoje prvé « novinárske pokusy », alebo sa písalo o nich a o ich živote, obyčajne vo forme kronikárskeho záznamu. V budúcnosti už tieto články nenájdeme na stránkach časopisu. Prečo? Odpovieme jednoducho tak, že nechávajú svoje miesto v Ústave iným študentom. Ktorým? Podľa plánov, ktoré rysuje do budúcnosti Božia Prozreteľnosť, náš Ústav s veľkou pravdepodobnosťou bude v budúcich rokoch prijímať medzi svoje múry mladých slovenských kňazov, ktorí po skončení svojich teologických štúdií na Slovensku, budú chcieť s dovolením svojich diecéznych biskupov zdokonaliť a doplniť svoju kňazskú formáciu a vedeckú prípravu na rímskych pápežských univerzitách. Takáto perspektíva sa rysuje do budúcnosti. Toto však nie je jediná príčina, pre ktorú sa akosi lúčime s našimi mladými študenta- mi. Malý slovenský seminár, ktorý cez dlhé roky starostlivo viedli slovenskí saleziáni a ktorý má vyše tridsaťročnú tradíciu, vidí, že podmienky a ciele pre ktoré vznikol, sa teraz dajú lepšie uskutočniť na Slovensku. Toho dôkazom je aj to, že traja mladíci z našich študentov sa presídlia na Slovensko, aby tu pokračovali vo svojich štúdiách a najmä v poznávaní a študovaní svojho povolania. Teda nebolo by správne tvrdiť, že malý seminár « sa zatvára », ale skorej, že « sa pretvára » na iný druh pomoci pre formovanie budúcich kňazov. Miesto mladých budeme mať starších študentov, lebo tí mladí najdú lepšie umiestnenie na rodnom Slovensku. Ostatné činnosti v Ústave budú naďalej pokračovať. Zvlášť veľká práca sa rysuje v odbore asistencie našich slovenských pútnikov a turistov do Ríma. Veď už teraz máme ohlásených viac ako desať tisíc pútnikov zo Slovenska, čo prídu navštíviť Svätého Otca a pozrieť si večné mesto do konca tohto roku. Aj iné činnosti budú pokračovať ako doteraz. Teda práce nám chýbať nebude. Náš Ústav bude aj naďalej potrebovať Vašu duchovnú a finančnú pomoc. Buďte aj naďalej našimi dobrodincami a priaznivcami! 23 Československo víta svätého Otca ZO ŽIVOTA SÚSCM V RÍME [pageend23]Michal Chuda Vzlietnite, zvony! Prišiel Svätý Otec z Ríma. Čo veky nepoznali, dal nám tento deň. Len do snov vstupoval. A prázdna, vzdorná klíma beznádej ako suchý kvet, čo nedojíma, dávala tvojim, Pane. Len sa rozpomeň. Neživé kvety mrazu odkvitli len včera. Po Vzkriesení aj na nás dýchla živá jar. Kto verí vo mňa, vravíš, nikdy neumiera. Aj tvojho námestníka zvala naša viera —, vzkrieseného ťa pozve u nás na oltár. Tu u nás doma, na Slovensku, pod Tatrami, tvoj najvernejší služobník sťa Boží Syn, ktorý na kríži stále s Máriou bol s nami, niesol náš bôľ, nás, tichých svedkov jeho drámy, on, celý Máriin, z nás sníme ťarchu vín. On, s Petrovými kľúčmi, Pane, náš brat, Slovan, rozjasnil zoru, ovládol už láskou svet a večným Slovom vrátil svetlo všetkým slovám. K nemu sa s rosou tmy dnes odovzdane schovám a pohrúžim sa do ruženca svojich bied. Tu pod slovenským nebom sluha Božích sluhov na paténu si vloží naše životy. Viera — dar svätých bratov. Šli sme za ich pluhom. A všetci spojení sme brázdou, no i dúhou. To Svätý Otec svetlo jednoty. 11. apríla 1990. SLOVENSKÉ HLASY Z RIMA ROČNÍK 39 1990 SLOVENSKÉ HLASY Z RÍMA — VOCI SLOVACCHE Dl ROMA — periodico mensile. Autorízzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. SVETLO JEDNOTY [pageend24]