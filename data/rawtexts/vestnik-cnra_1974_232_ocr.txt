VĚSTNÍK SOVIETSKY ÚSPECH NA EURÓPSKEJ KONFERENCII Teraz po Veľkonočnej prestávke bola na ženevskej Kon- • ■ ferencii schválená nedotknuteľnosť európských povojnových hraníc. Tento snáď najdôležitejší bod jednaní, ktorým sa Sovietom zaručujú všetky výboje v Európe, proti Západu i proti vlastným satelitom, ktorých územia pkupovali, bol Sovietom daný do daru bez toho, že by boli urobili akékoľvek koncesie v otázkach ľudských práč , a slobôd. V Sovietoch panuje z tohoto úspechu rädosť. Sám Brežnev varoval na schôdzi mladých komunistov, “aby sa Západ nepokúšal podrývať sovietske umenie a literatúru, ktoré sa musia držať komunistických ideáSov. -Zaistenie . hraníc zaručuje základy mieru v Európe, stejne ako ho zaisťuje pravé uvoľnenie — détente“. Západ sa podľa Sovietov “musí prisbôsobiť zásade, nevmešôvania • sa do vnútorných záležitostí štátov, stejne ako musí rešpektovať ich zákony.” Boli sme uisťovaní, že slobodná časť Európy so Spojenými štátmi a Kanadou budú postupovať jednotne, ale sa zdá, že táto jednota je silne naštrbená ak nie rozbitá. Na problém hraníc má v prvom rade záujem Nemecko, ktoré svojou politikou s Východom sa vzdáva akýchkoľvek nárokov na zjednotenie. Spojené štáty týmto schválením zosilňujú svoju politiku uvolnenia či détente z dôvodov* vnútropolitických. Politika Francie bola nejasná a zmenou vlády v Anglii asi tiež nastáva zmena voči Východnej 'Európe — jestli sa dá súdiť čo predseda vlády Wilson hovoril, dokiaľ bol v opozici. Malé európske štáty ťažko takémuto tlaku odolajú, uvážime-li, tiež stanovisko Vatikánu, ktorý chce mať dobré styky s komunistami. Sovietský sväz jasne naznačil, že nemieni pripustiť žiad- né ideologické zmeny a miešanie sa do sovietských vnútorných záležitostí. Exilové skupiny ľudí pochádzajúcich z rôzných zemí Sovietmi anektovaných alebo okupovaných sa snažia ovlivnit’ európské vlády a ich delegácie v Ženeve, aby Sovietom neustupovali bez toho, že by im Sovieti poskytli uvolnenie vo veciach ľudských slobod. Konajú tak neodvisle alebo spoločne. Bohužial, pokiaľ sa týka ľudí pochádzajúcich ’ z Československa, je smutné, .že sa stavajú na komunistické a separatistické stanovisko rozdeľovania -Cechov a Slovákov a Československej republiky. Nezáleží na tom ako si hovoríme medzi sebou, Ceši alebo Slováci, či Karpatskí Rusi, ale na medzinárodnom poli sa zásadne nemá a nesmie ustupovať z československého stanoviska. Tí, ktorí ustupujú a prijímajú komunistické; a separatistické názory a zriadenie, sa stavajú nepriateľmi Masarykovho Československa i keď sa ho stále dovolávajú, miesto, aby boli jeho zastáncami. Po více .jak dva roky se čs. komunisté zapřísahají, že nepřipustí prosazení návrhů svobodných zemí při jednáních na konferenci o evropské bezpečnosti. Jde jim o navrhovanou výměnu lidí a idejí mezi Západem a Vý- . Chodem. Nikdy prý nepřipustí, aby někdo zanášel kapitalistické smýšlení do jejich socialistické společnosti. Právě naopak, jejich třídní boj s imperialismem se musí zostřit a stupňovat. Sami však běz velkého hluku zahájili ofensivu ovlivňování a pronikání do krajanských řad, kde je jim to jen možno. Minulý rok při národnostních oslavách v krajanské Nebrasce byl čs. vyslanec bezmála slavnostním řečníkem. — Během letošní zimy byla ■ ve Washingtonu, D.C. pořádána večeře v soukromém domě, které se zúčastnil zástupce čs. vyslanectví. Někteří návštěvníci tím byli přivedeni do trapné situace, neboť byli pozváni, ale nebyli uvědomění o účasti čs. diplomata. V Chicagu se proslýchá, že jeden známý "exulant”, který měl již dříve styky s čs. zastupitelským úřadem, bude organizovat prázdninovou výpravu dětí chicagských krajanů do Československa. Toto nové tažení komunistů je potvrzeno i článkem Rudého práva z 5. dubna t.r., kde se píše o plánovaném styku s krajany v Rakousku a i v jiných zemích. Cs. ústav zahraniční a ZO-ROH Zbrojovky Brno jsou pověřeny touto akcí. V Rakouskd prý žije mnoho krajanů, kteří jsou organizováni ve Sdružení Cechů a Slováků a mají zájem o dění v Československu. O jejich správnou informovanost a z^jjštění jejich styků s bývalou vlastí se má starat právě Cs. ústav zahraniční a Brněnská Zbrojovka, která má umožnit např. dětem krajanů prázdninový pobyt ve svých rekrea’čních zařízeních, zajistit pro ně ubytování a kulturní program. Zahraniční ústav se na Zbrojovku obrací přednostně i v souvislosti s vysíláním kulturních soubojů ke krajanům v Rakousku. Cílem vzájemné spolupráce je ještě účinněji působit na rozvoj “kladných stránek” krajanského hnutí. Spolupráce prý však bude rozšířena i na další země. V létě např. navštíví Brno skupina amerických studentů čs. původu, kteří studují na texaské universitě češtinu. Těchto případů ovlivňování krajanů komunistickými akcemi bude přibývat, zvláště až bude otevřen čs. konsulát v Chicagu. Obáváme se, že konsulát bude víceméně špionážní ústřednou pro kontrolu krajanů, než konsulárním úřadem. Stejně jsou žádosti o návštěvní visum do CSSR většnou zasílány do Prahy, nač tedy konsulát? Jsou činěny výjimky pro ty, kteří se dovedou “přizpůsobit”. Každé cestovní kanceláři se vyhovuje jinak. Zákazníkům cestovní kanceláře, která doporučuje k letu Cs. aerolinie, je častěji vyhověno při přidělování vis, cestovní kancelář, která dá cestujícím na vybranou, často pro něj visum nedostane. Zatím co “exulant” jede do CSSR na krajanské visum, které představuje polovinu nucené denní výměny dolarů, válečná nevěsta musí platit plnou sumu povinné výměny na den, přes to, že by tomu mělo být naopak. Vše záleží na tom, jak se kdo komunistům líbí, a jak dalece mlčí, nebo zda třeba nepřinese i vzácné informace. ČESKOSLOVENSKÉ NÁRODNÍ RADY AMERICKÉ Květen 1974 Číslo 232 Ján Papánek: OFENSIVA KOMUNISTŮ DO KRAJANSKÝCH ŘAD [pageend1]VĚSTNÍK VĚSTNÍK May 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois Květen 1974 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Jak si “rudí” žijí v Americe, se rozepisuje Victor Riesel v Chicago-Today z 8. května 1974. V newyorském hotelu Waldorf Astoria pořádali zástupci komunistických zemí u Spojených národů “přátelský” oběd za účasti představitelů komunistické strany USA, Kuby, Mongolska, Východního Německa a ostatních zemí komunistického bloku, celkem asi 1.200 hostí, včetně některých vůdců amerických dělnických unií, kteří si bok po boku připíjeli s nejhrubšími nepřáteli světového míru a demokratických odborových unií. Nescházela ani Angela Davis, dnes členka ÜV Komunistické strany USA, která děkovala komunistickým zemím za pomoc, kterou jí poskytly, když byla obžalována z dodání zbraní vězňům, kteří při soudním přelíčení v Kalifornii zastřelili 3 osoby. Zbraně byly odneseny z bytu Angely Davisové, která prý o ničem nevěděla a byla proto osvobozena. Hned po boku hostitele, sovětského zástupce u Spojených národů Jakova Malika, seděl předseda komunistické strany USA Henry Winston, a místopředseda Americké unie řeznické Abe Feinglass. Jeho chvála patřící Sovětskému svazu a zúčastněným “přátelům míru” se setkala s velkým ohlasem. Stejně se dostalo potlesku i novopečenému zástupci Východního Německa Petru Flori- novi, který se ihned poprvé osmělil napadnout USA a jaksi se zapomněl zmínit, že Šimon Wiesenthal, ředitel Dokumentačního střediska ve Vídni, má dlouhý seznam býv. nacistických předáků, kteří nyní zastávají důležitá místa ve vládě Německé demokratické republiky, a také to, že NDR odmítla spolupracovat se svobodnými národy, tak aby tito Hitlerovci byli vydáni jako váleční zločinci. Toto přátelské shromáždění bylo oficiálně sponsorováno “by New World Review a Committee of Trade Unionists.” Nebylo prý poslední. Představitelé zřejmě nevzali na vědomí americkou svobodu tisku a připustili účast pouze komunistických “žurnalistů”. Zástupci komunistických zemí u OSN si' žijí velice dobře, v luxusních bytech ve středu N.Y., za nájemné 1.000 až 1.500 dolarů měsíčně. Dle zprávy ředitele FBI Clarence Kellyho se vůdci komunistické strany USA často scházejí s vůdci Sovětů, aby dostali instrukce, jak dále řídit činnost. Dne 1. února 1974 bylo v USA 943 oficiálních zástupců Sovětského svazu, to je o 142 více než v minulém roce a o 240 více, než před 4 léty. Někteří zasvěcení pozorovatelé se domnívají, že velká část těchto jmenovaných vykonává špionáž v USA za nepriznávané pomoci sovětských novinářů, hospodářských odborníků, členů programu kulturní výměny, zaměstnanců OSN a dalších. Milý čtenáři, nezdá se ti trochu zarážející jen nečinně přihlížet? Svoboda není zadarmo, a není jen pro někoho, za tu se musí bojovat. CAPTIVE NATIONS Chicago, July 20th Z UDÁLOSTÍ V ČESKOSLOVENSKU TURISTICKY RUCH V ČESKOSLOVENSKU Dle zprávy čs. tisku projelo loni v obou směrech čs. pohraničními celnicemi 37 milionů cestujících. Proto prý v letních měsících není o některých svátcích šestihodinové čekání na hranicích žádnou zvláštností. Není prý to žádná schválnost, ale nedostatek lidských sil a i prostoru. Představa podloudníka s baťohem vymizela, nahradilo ho auto s kufry a různými skrývačkami, a i společný autobus. Také obsah zavazadel se změnil. Špek, zubrovku či vodku a brýle nahradily jiné předměty, např. slivovice v kanystrech na benzin, pytle zipů, a šusťáky uschované v bochnících chleba. Nejobtížnější jsou prý kontroly na západních hraničních přechodech. Není prý pochyb, že mnozí návštěvníci ze Západu přijedou uzřít krásy kraje, ale mohli by uvidět i více, kdyby jim bylo objasněno, co se za posledních 30 let udělalo, co vlastně ten socialismus je. K jakým obrovským změnám došlo v čs. společnosti po druhé světové válce, se prý možná tito lidé už nikdy nedovědí. (! ?) V jednom západoněmeckém emigrantském časopise se autor článku vysmívá, proč komunističtí novináři vůbec o pohraničních přechodech píší — jako kdyby prý se dalo z Československa něco pašovat! Ale jsou i jiné případy, na hraničním přechodu v Rozvadově se při odbavování nacházejí metráky tiskovin s protistátním a protisocialistickým nebo náboženským obsahem. A to prý je mnohem silnější propaganda, než ji v propagačních materiálech nabízí Československo. Tato poslední věta z čs. tisku nás zde na Západě zaráží, neboť nevíme, jak jí rozumět. Je propagace socialismu prováděna v Československu tak špatně řízena, nebo je špatný socialismus? Druhou známkou špatného svědomí je stížnost, že prý studenti ze Západu přijedou do CSSR na návštěvu, a pak po návratu mají udělat o situaci v CSSR “slohové cvičení”. Materiál si musí pro tuto práci pochopitelně opatřit při svém pobytu v Československu. Otázky nejsou tak naivní, jak by se zdálo. Týkají se vztahu čs. občanů k socialistickému zřízení, poměrů na pracovištích, na školách, vztahů lidí k roku 1968, zkrátka to všechno dohromady je neoficiálním průzkumem veřejného mínění. Prý pochopitelně mnozí z těch průzkumníků jsou čipernější, mají snahu dozvědět se co nejvíce, ale nakonec to většinou provedou na jedničku. Soudružka Bedrychová, autorka článku, asi špatně absolvovala kádrové školení, neboť si sama odporuje. Na počátku článku píše, jaká je to škoda, že návštěvníci nepoznají, k jak velkým změnám v Československu došlo od doby, kdy se vlády zmocnili komunisté, a že návštěvníci vlastně ani nepoznají, co ten čs. socialismus je. V další části článku si stěžuje, že studenti ze zahraničí přijedou do Československa vlastně studovat poměry za dnešního socialismu, a udělat z toho po návratu domů “slohové cvičení”. A tu má soudružka Bedrychová starost, že ti studenti vlastně jsou špehouni, a že budou psát o socialismu v Československu, jak jej sami vidí, a jak o něm slyší od lidí, kteří v socialismu žijí. Dokazuje tím tedy, že je rozdíl, co se doma o socialismu píše, a jak je prováděn v praxi, a to — jak všichni doma vědí — 2 • VĚSTNÍK [pageend2]je velký rozdíl. Ví to i soudružka Bedrychová, ale ta si asi myslí, jako všichni komunisté, že komu se to nelíbí, ať mlčí, a za hranice se to posílat nemá. A zcela správně, na co vyznávají komunisté “diktaturu proletariátu”, proč se za ni stydět, vždyť se vždy k ní vrátí zpět, jak za maďarské revoluce 1956, tak r. 1968 v Československu. A tak nakonec to vždy skončí u toho staninismu, čili sovětského komunismu, a tak proč se schovávat za socialismus, když to socialismus není. VZPOMÍNKY NA STAROU PLZEŇ Myslíme tím chicagskou Plzeň, která vznikla před sto lety po velkém požáru a tvořila vlastně druhou osadu našich přistěhovalců v Chicagu. První okrsek českých přistěhovalců, v lidové řeči zvaný “Praha”, začínal se tvořit již r. 1850. Občanská válka zpomalila proud přistěhovalců z Evropy, osada však se vzmáhala, takže již r. 1870, rok před zhoubným požárem, se rozrostla na 10,000 českých duší. Šířila se od Ewig a Polk ulic na jih až skoro k řece, na západ až téměř k Halsted. Nejznámější ulice byly De Koven, Bunker, Dvanáctá (dnešní Roosevelt, pojmenovaná po presidentu Theodor Rooseveltovi). Již v této prvé čtvrti, velmi brzy po svém příchodu, Češi si založili r. 1861 Slovanskou lípu a záhy na to, r. 1864 si vystavěli první vlastní budovu na ulici Clinton blíže Van Buren, kde se soustřeďoval krajanský život, hrála divadla, podnikaly vlastenecké schůze, dva slovanské kongresy atd. Na “Kanál” (Canal Street) byl založen první český deník v Americe, Svornost. Město rostlo překotně. Až na hlavní obchodní část města, mnoho domků bylo ze dřeva, takže když vypukl koncem suchého léta r. 1871 požár, lehly popelem tři-čtvrtiny města. Po chicagském ohni nastala velká sháňka po bytech. Přes 100,000 lidí se octlo bez přístřeší, ale nové město rychle rostlo z rumu a rozrůstalo se všemi směry. Naši přistěhovalci hledali lacinou půdu a tu našli nedaleko, směrem západním, na bývalých močálech (dnešní 18. ulice), kam chodívali střílet divoké kachny. Močály se rychle vysušovaly a upravovaly a krajané se tu usazovali. Pokud možno stavěli si domky s malými byty, které pronajímali novým rodinám přistěhovalců. Z prvních krajanských budov byl hostinec vystavěný krátce před požárem na rohu Fisk a McMullen Court nazvaný “U města Plzně”. Toto jméno přešlo pak na celou čtvrť a dostalo se mu i úřední platnosti když poštovní odbočka byla nazvána Pilsen Station. V příštích deseti letech chicagská Plzeň rostla prací a houževnatostí šetrných krajanů, kteří po občanské válce přijížděli do Chicaga ve stále větším počtu. Z malých platů, ?5. — $6. týdně, šetřili po centech na přeplavbu v mezipalubí dalším členům rodiny. Češi byli známí svou pracovitostí a dovedností. Mnozí byli zručnými řemeslníky a nikdo nebyl negramotný, což se nedá říci o přistěhovalcích jiných evropských národů. V této době byli přistěhovalci odkázáni úplně na sebe. Nebylo žádných vládních, městských, nebo státních sociálních úřadů, podpory v nezaměstnanosti, podpory v nemoci, žádných z těchto sociálních vymožeností dvacátého století. Nikde nebylo odvolání. Měli jen dolar v kapse když přijeli, ale museli se starat sami o sebe. V několika letech si založili peněžní ústavy, podpůrné spolky, vystavěli sokolovnu, národní síň, školu, kostel. Byla i léta hubená, velká nezaměstnanost, deprese po chicagské výstavě, ú- padky, ale požadavky lidí byly velmi skromné, jejich pracovitost a vytrvalost bezmezné. češi vybudovali během dvaceti let “Pilsen” v rušnou, byť nebohatou čtvrť. Před sto lety, mnoho domků nemělo koupelnu, samozřejmě chyběly ústřední topení a jiné vymoženosti, ale stály tu sokolovny, banky (American State, Kašparova) a jiné peněžní ústavy, divadlo Thálie, síň Libuše, kostel sv. Prokopa, farnost, benediktinské vydavatelství Národa, český deník Hlasatel, české tiskárny, lékárny, školy, známé restaurace, hospody, mnoho živých obchodů, podniků, i malých továren. Když se přistěhovalci stali americkými občany a když si pomohli finančně, začali opouštět Plzeň, která již zestárla, aby založili nové, zámožnější čtvrtě, opět směrem západním: českou Kalifornii, Lawndale, atd. Má se však zdůraznit, že od svého založení po celou dobu české “nadvlády”, the Pilsen District byla známa americké veřejnosti pro svou spořádanost. Domy byly zastaralé, ale nikdy nebyly zchátralé, což bylo americkým návštěvníkům zřejmé na první pohled. Po první světové válce Čechů ve staré Plzni ubývalo a přistěhovalců jiných národností přibývalo. První krajanská osada zvaná “Praha” již dávno zmizela a “Plzeň” je k nepoznání. Dnes tam bydlí převážně Mexičané a tak zvaní Latin Americans. Náš zájem o starou Plzeň trvá stále, dokud je domovem českého tisku a kostela, kde se káže česky. Se smíšenými pocity přečetli jsme si nedávno v Chicago Daily News zprávu z této čtvrti, kde má být postavena veřejná vyšší škola — high school — pro 2,000 studentů, za 59 milionů. Bylo určeno k tomu 6 akrů pozemku mezi Blue Island, Ashland a Cermák Rd. (22. ulicí). Většina studentů budou Mexičané a proto město Chicago pozvalo slavného mexického architekta Pedro Ramirez Vasquez, aby zhotovil plány na tuto budovu. Mexická vláda a její proslavený umělec přijali pozvání starosty Daleyho. “Plzeňská škola má zdůraznit kulturní a umělecké dědictví Španělsky mluvícího obyvatelstva”. Škola bude zajisté významnou budovou a okrasou města. Někteří obyvatelé nebyli však spokojeni s tímto rozhodnutím a jejich jménem namítala pí. Mary Gonzales, předsedkyně Rady plzeňských sousedů, že nebyli pozváni a nezúčastnili se rozhodování. Obyvatelé čtvrtě trvají na tom, že slavný architekt Ramirez Vasquez musí spolupracovat s místním architektem Fidel Lopez a jejich přání bude vyhověno. ZÁJEM O ETNICKÉ SKUPINY Za dob našich starokrajanů se veřejně mluvívalo a psalo o tzv. “tavícím kotli” a často se odsuzovala u přistěhovalců jejich neochota, či neschopnost splynout co nejdříve s americkým proudem života. Nikdo neměl být "hyphenated” American, rozdvojenou osobností. U krajanů sice byla velká úcta k vládě a převládal pocit vděčnosti Americe, ale citově stále lnuli k rodné zemi, na kterou nikdy nezapomínali. Posílali děti do amerických škol, ale doma se mluvilo česky. Dnes je tomu naopak. Nově příchozí se urychleně přizpůsobují americkým poměrům a zvykům a to právě v době, kdy rození Američané dospěli k názoru, že přistěhovalci mají si být vědomi svého dědictví a mají být hrdi na svůj původ. Mnoho se mluví a píše o “ethnic heritage”. Snad k tomu přispěl silný nátlak černých občanů, kteří naléhavě zdůrazňují, čím přispěli k vybudování Spojených států. Jde se z jednoho extrému do druhého. Pod tímto tlakem Američané německého, italského, irského, slovanského, atd. původu začínají se také hlásit ke slovu. Na universitách je též zájem o etnické skupiny a kongres dokonce odhlasoval loni první dva miliony dolarů na toto studium. Kde jsou peníze je mnoho ucházečů. Přirozeně, různé národnostní skupiny si dělají naděje na finanční podporu. DĚJINY MĚSTA CHICAGA Město Chicago se připravuje vydat dějiny etnických skupin tu žijících a výboru pro výstavbu a plánování bylo uloženo sbírat materiál k tomuto dílu. Na seznamu je 22 národnostních skupin a listina není ještě úplná. VĚSTNÍK • 3 [pageend3]Československá národní rada americká byla požádána redaktorem “dějin”, aby zaslala materiál za československou skupinu. Úřadovna Rady zaslala výtisk své publikace “Panoramu”, v které jedna kapitola, psaná profesorem Josefem Čadou pojednává o “Czechs of Chicago”. Panorama byla přijata s uznáním. Jsme rádi, že Panorama slouží svému účelu. Je to další ukázka, jak málo anglicky psaného materiálu máme po ruce, jak těžko odpovídáme na dotazy Američanů, jak málo dokladů o své historii je připraveno k zveřejnění. Na sjezdech různých organizací sice slyšíme mnoho návrhů a kritiky, co by se mělo dělat, co by se mělo vydat, ale prozatím nikdo se neujal úkolů, které si vytkla Československá národní rada americká. Rada slíbila pracovnímu výboru města Chicaga, že bude ve styku s redakcí a že získá další materiál, i fotografie. Obracíme se proto na krajanské organizace: Americkou obec sokolskou, Slovenský Sokol, CSA, Českou útulnu, pojišťovny, časopisy Hlasatel, Národ, aby se přihlásily. Např. má někdo fotografii prvního českého kostela sv. Václava, první sokolovny, atd.? Texty přirozeně musí být co nejstručnější a přehledné. Z poskytnutého materiálu si pak redakce "Dějin Chicaga” sestaví vlastní text o etnických skupinách. Chceme-li, aby historie etnických skupin v Chicagu správně vystihla přínos československé skupiny, musíme v prvé řadě poskytnout základní, přehledný materiál, jinak bude vina na nás, nebudou-li zvěčněny zásluhy našich přistěhovalců o vzrůst Chicaga. V.V. ČESKÉ VYDÁNI “SOUOSTROVÍ GULAG” Před uzávěrkou tohoto čísla Věstníku došla do CSNRA zpráva z nakladatelství Konfrontace v Curychu. Český překlad Solženicynova historického díla vyjde koncem července a bude stát 25 švýcarských franků (při dnešním kursu dolaru mezi $6. a $7.), což je cena zajisté přijatelná za tak obsáhlé vydání, zhruba o 600 stranách. Jedině díky tomu, že autor ze zřekl svého honoráře a nakladatelství Konfrontace jakéhokoli zisku je možno stanovit tak nízkou cenu. Předpokládáme, že velký zájem o nejdůležitější dílo slavného ruského spisovatele, které způsobilo rozruch ve svobodném světě, i za železnou oponou, bude utvrzen rychlými objednávkami a rozprodejem ve Spojených státech. Dá se předpokládat, že český překlad z ruštiny bude výstižný a dobrý. Doufáme proto, že zájemci objednají český překlad i když, jak se zdá, anglický překlad “Gulag Archipelago” vyjde o něco dřív, snad počátkem července. CSNRA přislíbila nakladatelství Konfrontace pomoc s publicitou v krajanské Americe a již dnes oznamuje, že objednává obě brožurky, které budou zasílány zdarma. Jsou to “Nežít ve lži” o 6. stranách, Solženicynovo krédo, a “Otevřený dopis A. Solženicyna sovětské vládě”, který bude zdarma pro ty, kteří si objednají “Souostroví Gulag”. Prosíme delegáty CSNRA, kteří se zúčastnili sjezdu a přislíbili svou pomoc v propagování brožurky “Nežít ve lži” a objednávek “Gulag”, aby se zapojili co nejdříve do této propagační akce. Solženicyn se stal symbolem boje proti komunismu a jeho dílo je důležitou zbraní nás všech, kteří neústupně po všechna léta postupujeme, aby byla odhalena světu pravá tvář komunismu a pochopeno nebezpečí sovětského porobení celého světa. PŘEDPLATNÉ — $2.00 ROČNĚ PROSÍME, VYROVNEJTE PŘEDPLATNÉ VĚSTNÍKU NA ROK 1974 - $2.00 ČESTNÉ VYZNAMENÁNÍ NAŠEMU ČLENU BR. DR. ANTONÍNU HŘEBÍKOVÍ Immigrant’s Service League, společně s organizací Travelers Aid Society města Chicaga udělují každoročně čestná vyznamenání vynikajícím bývalým přistěhovalcům, dnes již americkým občanům, kteří působí blahodárně ve svém prostředí k prospěchu lidstva. Je zvolen výbor čestných členů těchto dvou organizací, který posoudí přihlášky a na základě zaslaných životopisů a dokladů zvolí šest vynikajících osob, kterým je uděleno vyznamenání v přítomnosti četných hostů na slavnostní večeři. Kandidáti jsou z nejrůznějšich oborů a prostředí: vědátoři, profesoři, sociální pracovníci, atd. Letošního roku byl jeden z vyznamenaných člen předsednictva CSNRA, starosta Sokola v zahraniči, br. dr. Antonín Hřebík, kterému se dostalo uznání za jeho celoživotní práci v Sokole a za vzdělavatelskou a novinářskou činnost. Večer se konal ve velkém sále Pick Congress hotelu dne 24. dubna. Ve své děkovné řeči dr. Hřebík měl příležitost vysvětlit Američanům význam Sokola ve výchově mladých lidí, i celého národa. Zpráva předsednictva ČSNRA Pravidelná měsíční schůze se konala v úterý večer dne 7. května v úřadovně Rady. Předsedal nově zvolený předseda Rady, br. dr. Mikuláš Ferjenčík. Zapisovali br. Stefán Kopecký a V. Chalupa. Omluveni: Brym, Cierný, Dvořák, Hřebík, Krákora. Po přečtení dopisů a schválení zápisu, byly předloženy zprávy ses. Marie Langové za úřadovnu a ses. Vrázové, a schváleny účty. Dr. Ján Papánek nám telefonicky sdělil adresu Pavla Litvínova ve Spojených státech, kterému byl zaslán projev obdivu a díků ze sjezdu Rady. Byl požádán o adresy přátel, kteří s ním protestovali v Moskvě proti obsazení Československa a kteří jsou za to dosud vězněni. Ses. Vrázová navrhuje, abychom podnikli kroky v jejich prospěch. Rozhodnuto napsat na různé mezinárodní organizace, např. Amnesty International, International Commission of Jurists, atd. Jednalo se opět o hrozícím nebezpečí, že v Chicagu bude otevřen čs. konsulát. Br. Chalupa předložil návrh textu dopisu na Department of State, který bude rozmnožen a zaslán členům předsednictva k schválení. Též se věnovala pozornost činnosti různých odboček. Dále, jednalo se o přípravných pracích na Československý den, který se letos koná dne 16. června. Z OBLASTÍ A ODBOČEK Chicagská oblast: ODBOČKA “28. RUNA” pořádá v sobotu večer dne 22. června Tryznu za divisního generála Heliodora Piku u příležitosti 25. výročí jeho umučení, v sále školy Havlíček Borovský, 15. ul. a Elmwood Ave., v Berwynu. * * * ODBOČKA “DR. MILADA HORÁKOVÁ" “Krajané a poúnoroví hovoří s posrpnovými” je téma rozpravného večera, který uspořádá Odbočka “Dr. Milada Horáková” při své členské schůzi ve čtvrtek dne 13. června 1974 v 7:30 hod. večer ve 4. patře budovy Mid America Federal, 5900 W. Čermák Rd., Cicero, Ill. 4 • VĚSTNÍK [pageend4]Po vyřízení stručného spolkového pořadu bude zahájen rozpravný večer s výměnou názorů mezi krajany a čs. uprchlíky po r. 1948 a čs. uprchlíky po r. 1968. Uspořádáním tohoto dalšího rozpravného večera s “novými” pokračuje Odbočka “Dr. Milada Horáková” ve svém úsilí o sblížení a spolupráci s čs. exulanty po roce 1968. Po skončení pořadu bude podáváno pohoštěni. — Odbočka srdečně zve k účasti na tomto rozpravném večeru nejen všechno své členstvo, ale i členstvo ostatních odboček CSNRA a spolupracujících organisací a spolků, jakož i krajanskou a exulantskou veřejnost. Své milé členky žádáme o darování pečiva a vhodných dárků do tomboly, za což jim předem děkujeme. Ludmila Kosová, taj. Dr. Antonín Hřebík, předseda * * * o d bo č k a “západ n í pr ed mes t í” koná svou pravidelnou schůzi ve středu dne 19. června v 8 hod. večer ve společenské místnosti Mid America Federal, 5900 W. Cermák Rd., v Ciceru. Po projednání spolkových záležitostí je připraven velice zajímavý program. Svou účast nám přislíbil Dr. Frederick Kent, který navštívil Sovětský svaz a byl průvodcem skupiny kolegů profesorů a studentů. Získal mnoho pozoruhodných zkušeností, o kterých nám bude vyprávět. Zažádali jsme si též laskavostí Heger Travel Bureau o zapůjčení filmu ze Sovětského svazu. Po programu přátelská beseda a pohoštění. Členové všech odboček Rady, i jejich přátelé jsou vítáni. Přiveďte Isvé známé, aby poznali práci Československé národní rady americké. CHICAGO KE SMETANOVSKÉMU JUBILEU V letošním roce, bohatém na významná jubilea československého hudebního života (J. Suk, O. Nedbal, V. J. Tomášek) dospěla i smetanovská tradice k významnému vrcholu: uplynulo 150 let od narození Mistrova (zemřel v roce 1884). Význam Smetanova odkazu, který není pouze historickým faktem, ale stále živou hodnotou pro nás — i pro svět, chceme připomenout důstojným způsobem také v Chicagu. Pro podzimní období se připravuje smetanovský večer, který bude věnován umělcovu životu i dílu. Toliko nedostatek vhodného termínu zabránil v přeplněném jarním programu různých akcí zařadit tuto oslavu dříve. Přesné datum bude oznámeno včas. KRAJANSKÝ VÝBOR, CLEVELAND, OHIO Vážení bratři a sestry, dovolte nám, abychom Vám blahopřáli k úspěšné práci i k volbě nového předsednictva a zároveň Vám poděkovali za zvolení br. Martina Hrabíka místopředsedou Cs. národní rady americké, který si to za svoji nezměrnou činnost pro oba národy, pro exulanty a za boj proti komunismu rozhodně zasluhuje. Ještě jednou díky. Můžete být ubezpečeni, že Krajanský výbor v Clevelandu bude i nadále pokračovat ve vytčeném programu Cs. národní rady americké. Tím, že se stal br. Martin Hrabik místopředsedou, máme otevřené pole pro dalšího zástupce v Radě. Zvolili jsme ses. Miloslavu Hyvnarovou, která bude s br. Hrabíkem a s br. Kociánem zastupovat Cleveland. Mnoho zdaru do další činnosti přeje Přemek Kocián, předseda ODBOČKA T. G. MASARYK V LOS ANGELES Odbočka konala dne 31. března 1974 členskou schůzi za velmi početné účasti členů. Schůzi řídila sestra Nekudová, za nepřítomného br. Saláka, který se nemohl dostavit pro onemocnění své manželky. Kromě normálního programu byla provedena volba delegáta na sjezd Rady do Chicaga ve dnech 20. a 21. dubna t.r. Za delegáta byl zvolen br. Salák a jako náhradník br. Ing. Breber, který se pak sjezdu zúčastnil. Podle konstatování předsednictva sjezdu byl projev našeho delegáta hodnocen jako jeden z nejlepších. Odbočka připravila a odeslala presidentu Nixonovi dopis, jehož kopii najdete na jiné stránce. Na naši opětovnou výzvu o naši finanční situaci obdrželi jsme v posledním období tyto dary: — Zdeněk Balcárek, $50.00; Karel Finek, $2.00; James Brantner, $1.00; Josef Pokorný, $2.00. — Děkujeme velmi srdečně všem dárcům za jejich vzácné porozumění pro činnost odbočky. Odbočka spolupracuje s ostatními krajanskými organizacemi na uspořádání Československého krajanského dne, který se uskuteční dne 16. června 1974 v parku Disabled American Veterans, 6543 Corbin Ave., Woodland Hills. Místní odbočka vede většinu své agendy česky. Pro tuto korespondenci a psaní věstníku hledá psací stroj s českými typy. Jestli by se někdo rozhodl takový stroj odbočce darovat, nebo prodat, prosíme, napište nám. Předem děkujeme. DARY NA ČINNOST ČSNRA Adolph Whitney, Chino, CA $100.00 Ladies Sokol Club of Hopkins, MN 25.00 Antonie Kankovská, Bradenton, FL 7.00 Jarmila I. Hynčíková, Cleveland, OH 5.00 Dr. Alois Zvěřina, Chicago, IL 2.00 IN MEMORIAM K uctění památky zesnulého manžela věnuje pí. Emily Plotzová, Chicago, IL 25.00 Jako vzpomínku na zesnulého manžela věnuje pí. Anna Drahotová Riverside, IL 10.00 K uctění památky drahé maminky věnuje pí. Marie Hayderová, La Grange Park, IL 10.00 SPISOVATEL JAN BENES V LOS ANGELES V druhé polovině května a začátkem června t.r. bude v Los Angeles velmi známý spisovatel Jan Beneš. Naše odbočka ve spolupráci s Klubem čs. kultury, který vede Pavel Páv uspořádá s ním besedu, avšak místo a datum ještě nebylo stanoveno do uzávěrky tohoto věstníku. O bližší informaci volejte (213) 786-8279 nebo 845-5872 (Miroslav Konvička). POZVÁNI na besedu s ředitelem Československého vysílání rozhlasu FREE EUROPE v Mnichově, panem Dr. Jaroslavem Pecháčkem, kterou uspořádá CSNRA, odbočka T. G. Masaryka, v sobotu dne 18. května 1974 v 7 hod. večer v Sokolovně, 500 N.. Western Ave., Los Angeles. Dr. Pecháček bude mít projev o současné politické situaci, která nás všechny tak živě zajímá a převážnou část večera se bude zabývat otázkami posluchačů. VĚSTNÍK • 5 [pageend5]VÝZVA u v er ej n en á v e zpr av o d aj i ODBOČKY T. G. MASARYK V LOS ANGELES Výzva všem Cechům, Slovákům a Podkarpatským Ru- sínům. Výzva všem Američanům československého původu. Výzva posrpnovému exilu! Staňte se členy Československé národní rady americké! Podpořte organisaci, která aktivně usiluje o obnovení demokracie v Československu a která háji demokracii a svobodu ve Spojených státech. Proč právě Československá národní rada americká? — Protože je to jedna z největších a nejaktivnějších organisaci v U.S.A., která se zabývá převážně politickými problémy součastnosti a jejím cílem je svoboda Cechů, Slováků a Podkarpatských Rusínů všude na světě. Usiluje o takovou svobodu, jak ji definuje Všeobecná deklarace lidských práv, přijatá převážnou většinou národů. Exulanti a Američané československého původu jsou členy četných kulturních, tělovýchovných a náboženských organisaci, spolků a klubů. Všechny tyto organisace mají velký význam pro zachování českého a slovenského jazyka, kultury a národní pospolitosti — jsou to však většinou organisace nepolitické, nebo zabývající se politickými otázkami jen okrajově. Československá národní rada americká (dále jen CNRA), která vznikla v létech první světové války, se zasloužila o vznik samostatné Československé republiky. Ve dnech Mnichova a za druhé světové války vykázala CNRA obrovské agitační akce na podporu obnovení Československé republiky a v mnoha směrech vedla válečné úsilí Američanů československého původu. Po komunistickém uchvácení moci v r. 1948 neúnavně zdůrazňovala tragický osud Československa v tisku, přednáškami a v osobním styku se státníky. ČNRA neustále upozorňuje západní svět na komunistické metody pronikání a uchvacování moci. CNRA publikujje pro členy měsíčník Věstník v češtině a slovenštině. Pro americkou veřejnost vydává The American Bulletin, který zasílá členům Kongresu, novinářům, učitelům, knihovnám a organisacím. — CNRA vydala řadu význačných knih v angličtině a češtině. CNRA velmi iniciativně a na vysoké odborné úrovni reaguje na všechny významné události mezinárodní politiky, zaujímá k nim stanoviska, která ve formě výzev, otevřených dopisů a osobním stykem sděluje presidentu, členům administrativy a Kongresu. Z posledních akcí CNRA je třeba vysoce ocenit vyslání Dr. Jána Papánka, posledního čs. vyslance ve Spojených národech za svobodné Československo, do Ženevy, na Konferenci pro zabezpečení evropské bezpečnosti a míru, kde Dr. Papánek vysvětlil příslušníkům západních delegací a novinářům stanovisko čs. exilu k otázkám evropské bezpečnosti. CNRA udržuje styky s Polish National Congress a zástupci polské exilové vlády, jakož i jinými zástupci porobených národů. Kritická mezinárodní situace koncem minulého roku, rostoucí vojenský potenciál Sovětského svazu a slabost demokratických vlád v západních svobodných zemích si vyžádala aktivování všech demokratických sil. V této době byla obnovena i činnost CNRA, odbočky Tomáš G. Masaryk, v Los Angeles. Program naší odbočky je možno shrnout do tří bodů: 1. Činnost osvětová a kulturní (Organisace vzpomínkových oslav, přednášek, setkání s významnými politickými a kulturními činiteli. Vydávání bulletinu “Za svobodné Československo”, který informuje o činnosti odbočky.) 2. Činnost propagační (Zasílání výzev státníkům. Publikování článků v americkém tisku. Organisace výstav. Aktivní účast v Organisaci porobených národů. Representace čs. exilu a krajanské Ameriky při oficiálních příležitostech.) 3. Spolupráce s domovem (Zasílání svobodného tisku, podpora Samizdatu.) Přiložte ruku k dílu také vy, vstupte do CNRA a pomožte našemu úsilí, aby okupace Československa se nestala zapomenutou politickou epizodou, aby světová veřejnost byla informována o úsilí čs. exilu, aby naši krajané ve vlasti našli sílu k resistenci a nepropadali pocitu pora- ženectví. Rádná činnost odbočky vyžaduje nejen obětavou a bezplatnou práci členů výboru a dobrovolníků, ale také značné finanční náklady. Nemůžete-li aktivně v CNRA pracovat, pomožte alespoň členským příspěvkem ($4.00 ročně, včetně předplatného na Věstník) nebo finančním darem. Přihlášky, příspěvky a dary zasílejte na adresu: Mrs. Rose Hlaváček, 510 N. Niagara St., Burbank, CA 91505. 27. dubna 1974. Vážení pánové, K svému velkému překvapení jsem obdržel velice hřejivé blahopřání ku své 80desátce od Výkonného výboru a zástupců tohoto našeho národního tělesa zde ve Spojených státech, což mě velice potěšilo, jsem Vám všem velmi vděčný za tuto úctu. Pamatuji se z doby prvního odboje, jak se naše Československá větev sešikovala v jeden celek, aby dosáhla mezinárodního uznání samostatného Československa, v čemž Československá národní rada zde v Americe měla nesmírný podíl a dnes je pevným zastáncem lidských svobodných práv. Uctivě a vděčně P. Václav Michalička, O.S.B. Ředitel tiskárny Ces. Benediktinů. ZAPŮJČENÍ FILMŮ — CSNRA půjčuje následující filmy k promítání: POHREB JANA PALACHA V PRAZE — 16 mm černobílý zvukový film (9 minut). SEVEN DAYS TO REMEMBER — historický film natočený čs. filmaři o invasi a okupaci Československa v srpnu 1968; 16 mm černobílý zvukový film s anglickým komentářem (58 minut). 50. VÝROČÍ CSR —■ slavnost ve Washingtonu, D.C.; zájezd uspořádaný CSNRA za účasti krajanských organizací. Film je 16 mm, barevný a zvukový (20 minut). Ústředí předpokládá, že za zapůjčení filmu “Pohřeb Jana Palacha” nebo filmu “50. výročí ČSR” by byl Radě věnován finanční dar $10.00, za zapůjčení filmu “Seven Days to Remember” $15.00. O zapůjčení dopíšte úřadovně CSNRA, 2137 So. Lombard Ave., Room 202, Cicero, IL 60650. MÁME NA SKLADĚ K PRODEJI — Poštou PANORAMA ........................................................... 7.00 PROGRESSIVE CZECH — učebnice prof. B. Mikuly, páté vydání, vyšla nákladem Cs. národní rady americké _____ _____________ 5.00 5.50 THE BIRTH OF CZECHOSLOVAKIA ........ 5.00 6 • VĚSTNÍK [pageend6]Zveme srdečně na 18. ČESKOSLOVENSKÝ DEN a MANIFESTACI ZA SVOBODU V NEDĚLI DNE 16. ČERVNA 1974 Wozniakova zahrada 2530 South Blue Island Avenue CHICAGO, ILLINOIS • Pořádá Oblastní Výbor Československé Národní Rady Americké ÚŘADOVNA: 2137 S. LOMBARD AVENUE, CICERO, ILL 60650 TELEFON: 656-1117 • Jídelna otevřena od 11:30 hod. dopoledne ČESKÁ JÍDLA — DOMÁCÍ PEČIVO Program ve 2:30 hod. odpoledne Slavnostním hostem: DR. ERAZIM KOHÁK, profesor na bostonské universitě Po programu taneční zábava Vstupné $1.50 VĚSTNÍK • 7 [pageend7]ČSA střeží Vaši budoucnost Jestliže jste členem bratrské a sesterské podpůrné Jednoty ČSA, Jste kryt tím nejlepším životním pojištěním Jaké může pouze bratrská jednota poskytnouti. Jakmile se stanete členem Jednoty CSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve vétšině států Unie a Jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 RADŮ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě CSA opravňuje vás k řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť Jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračné dobrého mohou udělatl pro vás vskutku účinná léčiva: Když po delši době začnu opět pravidelně uživat Zdravl-tamln, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston. Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbellk, New Buffalo. Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ..............................................................................................>2.90 Zdravi-tamin na 5 týdnů .............................................................................. >3.98 Zdravi-tamin na 10 týdnů Jen .................................................................... >6.98 Danube herb laxative tabletky .............................................................. $3.50 Moravské Mazání — 1 pint ........................................................................ >3.50 Laguna — vitamínový krém denní na zkrášlení i hojení .............53.50 Laguna — regenerační na noc .................................................................... >3.50 PŘILOŽTE CASH, MONEY ORDER NEB ŠEK. TAKÉ DO KANADY A ČSR JE POSÍĽÄME. v ě s t n ík CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Clcero, Illinois 60650 436 Second Class Postage Paid at Chicago, Illinois CZECHOSLOVAK DAY Chicago JUNE 16th [pageend8]