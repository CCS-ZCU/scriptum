POLYGON 2 Curych a Ottawa duben 2002 český zahraniční časopis Minulý Polygon přinesl na titulní straně fotografii čtyř amerických presidentů, vytesaných do skály Mount Rushmoor. Dnes je na titulní stránce jiný muž, který si také zasluhoval podobnou poctu: Bývalý president USA Ronald Wilson Reagan (*6. 2. 1911), (hollywoodský cowboy, jak ho mnozí titulovali), svou nekompomisní politikou uspíšil rozpad komunistickéht bloku. S Říší zla jednal tak, jak se dosud nikdo neodvážil. Opravdový genius loci. [pageend1]ČESKÝ EXILOVÝ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH POLYGON (Pokračovatel sloučených exilových dvouměsíčníků REPORTÉR ve Švýcarsku, roč. 19, a ZÁPAD v Kanadě, roč. 23) Vychází v první polovině každého sudého měsíce. ADRESY: VYDAVATELSTVÍ A ADMINISTRACE: Polygon, P.O.Box 1737, CH-8048 ZÜRICH-Altstetten. Tel 0041-1-432 1768, Fax 0041-1-433 0620. Vydavatel: Ludvík FRIEDE, e-mail:: polyfri@bluewin.ch REDAKTOŘI: LADISLAV JOSEF BERAN, Schlattwiesstr. 8, CH-8444 Henggart. Tel./Fax: 0041-52-316 1042, e-mail: beranlj@hotmail.com MILOŠ ŠUCHMA, P.O.Box 9021, Terminal P.O, Ottawa, Ontario, Canada K1G 3Z8. Tel.: 001-613-824 7439, Fax: 001-613-834 8757, e-mail: suchma@intranet.ca ZASTOUPENÍ ČASOPISU PRO AUSTRÁLII A NOVÝ ZÉLAND: Mrs. Marcela ČECH, 65 Kiama Ave, Yeppoon OLD 4603, AUSTRALIA. Tel.: 0061-74-939 7624, Fax: 0061-74-939 7552 ZASTOUPENÍ ČASOPISU VE VĚCECH PRÁVNÍCH: JUDr.Milan HULÍK, Bolzanova 1, CZ-115 03 Praha 1. Tel./Fax: 00420-2-2421 0449, e-mail: hulik@mbox.vol.cz SAZBA, GRAFICKÁ ÚPRAVA A PLOŠNÁ INZERCE: Jiří MATULA, Křičkova 12,165 00 Praha 6-Suchdol. Tel./Fax: 00420-2-2092 0342, e-mail: kurs99@quick.cz (Podrobný ceník inzerce bude zájemci zaslán na požádání.) TISK: TISKÁRNA MNÍŠEK, Mníšek pod Brdy, Tel./Fax: 00420-305-592 238 Přetisk článků a kreseb je dovolen, musí však být opatřen poznámkou „Převzato z Polygonu“. PŘEDPLATNÉ na rok 2002: Evropa 35,- EURO, zámoří (letecky) 35,- USD (nebo ekvivalent). Předplatné v ČR: plné 990,- CZK, sponzorované minimálně 460,- CZK (včetně poštovného). DOSAVADNÍ ODBĚR je nutno vypovědět nejpozději při obdržení posledního předplaceného čísla. Jinak platí zásada, že abonent v odběru pokračuje. BANKOVNÍ SPOJENÍ: Švýcarsko: Postcheckamt Zürich, č. k. 80-60451-5. SRN: Volksbank Hochrhein, Waldshut- Tiengen, BLZ 684 922 00, č. k. 2175380. Skandinávie: Postgirot Sverige, č. k. 59537-1. Kanada: The Bank of Nova Scotia, 110 Place d’Orleans, Orleans ON, Canada K1C 2L9, č. k. 61176-0047929. ČR: Pro překážky byrokratického řádu nemá POLYGON v ČR bankovní konto. Platby se zasílají poštovní poukázkou „C“ na adresu: Viktor Mojžíš, Na průhonu 656/25, 181 00 Praha 8. Vydávání Polygonu je činností neziskovou. Nikdo z jeho tvůrčího kolektivu si nečiní nárok na honorář. Do „tvůrčího kolektivu“ jsou počítáni: vydavatel, redaktoři a dopisovatelé, kteří jsou jednak pravidelní: Jan BENEŠ (USA/CZ) - Luděk FRYBORT (D) - Milan HULÍK (CZ) - James V. JAKOUBEK (USA) - Jiří JEŠ (CZ) - Mirek KARÁSEK (Canada) - Josef KOLÁČEK (Vatikán) - Josef LANDERGOTT (CZ) - Zdeněk F. LEINER (F) - Jára MEČŮ (USA/CZ) - Dušan NOVÁK (CZ) - Jindřich STIKAROVSKÝ (RSA/CZ) - Jaroslav TEPLÝ (NL) - Arnošt WAGNER (Canada/CZ) a jednak nepravidelní, jako např.: St. BERTON (AUS) - Libor BROM (USA) - Vlád. CÍCHA (Canada) - Jiří DIAMANT (NL) - Vlast. FOLKE (USA) - R. F. LAMBERG (Argentina) - Čestmír LANG (D) - Stan. MOC (AUS) - Zdeněk PAVLÍK (CZ) -Ant. PROCHÁZKA (CZ) - Rudolf STROEBINGER (D) - Michaela SWINKELS-NOVÁKOVÁ (B) - Pavel ŽÁČEK (CZ) a další. Kresbami osvěžují časopis Tomáš GAYER (CZ), Jan KRISTOFORI (N/CH/CZ) a Radek KUČERA (NL). O nerušený chod elektroniky na pracovišti vydavatele a redakce ve Švýcarsku pečuje Eduard TRNKA (CH). POLYGON MÁ SVÉ ČTENÁŘE PRAKTJCKY PO CELÉM SVĚTĚ. K nahlédnutí a přečtení je k dispozici v Městských knihovnách okresních měst v Čechách a na Moravě a v Libri prohibit! na Senovážném nám. 2 v Praze 1, dále v kancelářích inzertních novin ANNONCE: Praha 1, Na Poříčí 30, kde je též možnost přihlásit se k odběru. Jednotlivá čísla se prodávají v omezeném počtu za sponzorovanou cenu v knihkupectví PRIMUS, Praha 1, Vězeňská 7. (Slabé číslo - do 100g - 65,- Kč, silné - do 230g -125,- Kč.) ISSN 1660- 1386 Číslo 3 / 2002 vyjde v červnu 2002. Redakční uzávěrka pro e-mailovou poštu je 20. května 2002, pro normální poštu: 15. května. Pří použití e-mailu zasílejte své příspěvky jako přílohu ve Wordu současně na adresy: beranlj@hotmail.com & ludfriede@hotmail.com www.polygonmagazine.ch (od května 2002) [pageend2]Česká republika minulých týdnů (polovina ledna až polovina března roku 2002) Politický přehled JOSEF LANDERGOTT Začátek roku byl již ve znamení předvolebního kolotoče. Nejsilnější dojem zanechala vystoupení člověka slibujícího, že v politice skončí: premiér Zeman v jakémsi dionýsovském rozpoložení vytáhl na stůl německou kartu, válčil s Rakušany o elektrárnu firmy ČEZ, rozhazuje peníze z budoucích rozpočtů a halasně zasáhl do blízkovýchodní politiky. Kromě toho podle očekávání skončila čtyřkoaliční idylka a spojenci utopili ODA na jejich dluzích. Zima však byla nezvykle mírná a plynárníci dokonce snížili ceny. PARLAMENT A VLÁDA Sněmovna a senát Na únorové schůzi se poslanci činili a schválili několik dlouho odkládaných rozhodnutí. Ve vzduchu bylo cítit nepříjemné „závěrečná, bereme poslední objednávky, zavíráme“. Schválili vládní návrh zákona o transformaci Českých drah. Železnice se rozdělí na státem vlastněnou akciovou společnost, provozující dopravu, a na státní organizaci Správa železniční dopravní cesty, vlastnící železniční infrastrukturu. S rozdělením přepravy a svršku jsou kupodivu spokojeni také drážní odboráři; vadí jim prý jen to, že zákon nepamatoval na „tvorbu sociálního fondu“. Krátce před hlasováním vláda schválila návrh smlouvy, podle níž by se stát v letošním a příštím roce zavázal uhradit celý rozsah dopravy ve veřejném zájmu, který si objednal. ČD vykazují roky mnohamiliardové ztráty. Prošel zákon o plošném vyplácení přídavků na děti. O výsledku hlasování rozhodla neúčast některých pravicových poslanců a předseda ODS Klaus považoval přijetí předlohy za tragédii, neboť zase umožní vyplácet přídavky na děti i majetným rodinám (zákon vyplácející podle potřebnosti platil od roku 1997). Pro Špidlu cena útěchy a Pyrrhovo vítězství. Byl to vlastně jediný z větších sociálních předvolebních slibů, který vůdci Lidového domu sněmovnou prošel. Špidlovci s poslanci rozdávají peníze jako utržení z řetězu. Po letech lopotění sněmovna schválila vládní návrh ústavního zákona o referendu a poslaneckou předlohu o finančním odškodnění Čechů násilně odvlečených ve 40. a 50. letech do sovětských koncentračních táborů. Referendum prošlo přesně tří pětinovou většinou 120 hlasů. Kromě hlasů ČSSD, KSČM, KDU-ČSL hlasovalo pro sedm poslanců Unie svobody, ODS bez výjimky proti. Sněmovna ovšem přijala pozměňovací návrh občanského demokrata na odchodu z politiky Marka Bendy, zvyšující počet podpisů nutný pro vypsání referenda ze tří set na pět set tisíc. Neschválila ale druhý Bendův návrh, který měl uzákonit minimální limit účastníků případného lidového hlasování. - Což je kuriózní; představte si srocení lidu, které se vejde do jedné hospody, když mu předtím někdo sehnal z ústřední evidence půl milionu rodných čísel s doprovodnou můří nohou. • Poprvé sněmovna odmítla návrh referenda mora- vistického poslance Jana Kryčera (z bývalé ČMSS) a jeho spojenců z ČSSD a byvší Liberálně sociální unie v únoru 1994, pak šestPOLYGON 2/2002 1 [pageend3]krát předlohy ČSSD, čtyřikrát KSČM a jednou lidovců. Trpělivost ovoce přináší... Více než dvanáct let po odchodu komunistů do oposice dostanou Češi možnost nahlédnout do většiny dokumentů StB. Na veřejnost se dostanou svazky o sledovaných osobách a seznamy spolupracovníků a agentů StB. Tajné nadále zůstanou ty dokumenty, jejichž zveřejnění by mohlo poškodit bezpečnostní zájmy státu nebo ohrozit lidské životy (takže si, milý čtenáři, nedělej Huse o tom, že jde o jakési zúčtování s gaunery lokálními i moskevského režimu). • Teprve v roce 1996 byl přijat zákon o zpřístupnění svazků a pracoviště ministerstva vnitra v Pardubicích se otevřelo o rok později. O nahlédnutí do svého svazku požádalo 31.000 lidí. Zpřístupnění svazků podpořila hlavně tzv. pravice, proti byli komunisté a ostuda české demokracie, část sociálních demokratů. Ostatně jedno ze světel strany Lidového domu, její místopředseda a ministr vnitra Stanislav Gross, zákon nepodpořil a ocenil změny v původním senátním návrhu: „Nejzávažnější věci, které by mohly ohrozit i bezpečnost státu, to znamená, že by se zveřejňovaly kriminální svazky, normálních kriminálních činů, to se podařilo odstranit... Z tohoto pohledu jsem spokojený.“ - Problémy tedy nebudou a zákon je jakousi formální tečkou za vyrovnáním se s minulostí. Komunistická minulost není téma českých politiků; kdo se chce šťourat v minulosti, není positivně naladění na vydělávání peněz a wellness, má přeci možnost vyjádřit se k otázce Benešových dekretů... Vysokoškoláci zatím nebudou muset platit školné. Postarali se o to poslanci ČSSD, KSČM a lidovců, kteří podle očekávání hned v prvním čtení zamítli návrh unio- nisty Petra Matějů, aby roční školné činilo 6500 až 26.000 korun. Volební tah, stejně jako rozšíření možností na dovoz ojetých aut. Nyní lze dovážet kultovní předměty rychlého individualismu, věřte nevěřte, staré až osm let. Soudními spory a problémy, které jsou spojeny s registrací a existencí politických stran, se bude zabývat Nejvyšší správní soud. Vládní předlohu poslanci schválili, neschválili vládní návrh správního řádu, který měl zaručit mimo jiné možnost přezkoumávání veřejnoprávních smluv. O přijetí služebního zákona s platností od ledna 2004 se zasloužili sociální demokraté, lidovci a unionisté. ODS a komunisté zákon odmítli. Úředníkům přinese o týden dovolené navíc, pětiměsíční odstupné při propuštění z práce, zkoušky znalostí, zachování pravidel lustračních zákonů, ale nikoli vysněnou definitivu. Předseda sněmovny Klaus nechce, aby ve státě vznikla zvláštní kasta občanů s výhodami (pochopitelně kromě vrstvy hierarchicky vyšší, kromě přímých zaměstnanců demokracie - politiků)'. „O tento zákon se pereme deset let a deset let jsme udrželi, že nebyl.“ Vláda Zemanovci zahájili za státní peníze předvolební politiku „občanovi blíže“. Ve šňůře výjezdních vládních zasedání obcestovávali republiku. Koncem ledna začali mohutným šturmem na státní rozpočet v Ústí nad Labem. Kraji (si) chce průmyslová lobby kolem okupantů Lidového domu v průběhu deseti let poskytnout patnáct miliard korun na revitalizaci krajiny a likvidaci starých důlních zátěží. Novela zákona o vojácích z povolání umožňuje v rámci reformy ozbrojených sil zavést institut dobrovolné degradace (to je reforma, že) a zlepší se prý bytové podmínky profesionálních vojáků. V Ústí se vyhrotil spor mezi ministrem dopravy Schlingern a životního prostředí Kužvartem o výstavbě jezů na Labi. Projekt, s nímž už v 90. roce přišla jedna z odnoží legendárních Slušovic, firma Ekotrans, se nelíbil ani v Sasku, neboť zvýšení splav- nosti by vyžadovalo stavět jezy také v Německu. Ekologové byli vždy proti a požadují dokonalejší technologii stavby lodí, podnikatelé vidí v Labi šífáckou dráhu k obchodům po celé Evropě protkané vnitrozemskými mokrými cestami. Jaromír Schling má ze svého stranického kolegy Miloše Kužvarta legraci: „Dříve či později jezy postaveny budou. Ta stavba je potřeba, a tu- 2 POLYGON 2/2002 [pageend4]dĺž se postaví.“ Plavební stupne by podie ministerstva dopravy měly zvýšit přepravu zboží po Labi na tři až čtyři milióny tun ročne. Nyní to je 1,3 miliónu tun. Stavba za 6,2 miliardy korun by měla být hotova v roce 2007. Návratnost investice má být 18 let. S tím však nesouhlasí Nejvyšší kontrolní úřad. Podle něj se pro zvýšené náklady a prodloužení doby výstavby návratnost investic do zlepšení plavebních podmínek na Labi snížila na minimum. Šífácká a betonářská lobby má ve Schlingovi spolehlivého muže: mj. doporučil, aby se zrušilo ministerstvo životního prostředí. V únoru ve Zlíně u slivovice zvedli zema- novci platové tarify pracovníků ve veřejných službách a státní správě od 1. března o 11 procent, zdravotníkům o 18 procent. Dosavadní průměrný platový tarif ve veřejném sektoru se zvýší ze zhruba 9700 korun na 10.700, zdravotníkům ještě o dalších sedm procent. Zdravotníci a lékaři jsou placeni z pojišťoven, ale ke snížení úrovně zdravotní péče prý nedojde: ředitelé nemocnic mají o problém navíc. Vláda se zároveň dohodla s odboráři, že nebudou naléhat na zvýšení počtu pracovníků rozpočtové sféry. Peníze na mzdy lidí, kteří měli původně letos rozšířit řady zaměstnanců veřejného sektoru, se totiž použijí na růst tarifů. Částka na zvednutí platů překročí sedm miliard, které nejsou zahrnuty do stávajícího rozpočtu. • Ministr vnitra Stanislav Gross, pro něhož kdysi měl sympatické výrazivo chronicky v personálních otázkách se mýlící prezident republiky, se v březnu dostal znovu do problémů. Naposledy v korupční aféře vězel před třemi roky, když se provalilo, že mu telefon platila P. R. agentura (dal tehdy s Buzkovou funkci k dispozici, ale pro politické grémium ČSSD byl případ „banální“). Nezajetý mašínfíra tentokrát neměl problém sám se sebou - vždy stál na straně práva a schopných lidí s komunistickou průkazkou v šuplíku - ale s milostivou paní. Bývalá kantýnská z parlamentní jídelny Šárka má jisté neformální obtíže se zveřejňováním zdrojů svých příjmů a jiných požitků. Ale nic závažného, všichni jsou zdrávi a jenom novináři a temné síly líčí pasti na mladé naděje ještě mladší republiky. Jenže žena Šárka spolupracuje s agenturou Františkaja- nečka GOJA (kdysi Gott/Janeček), pro jejíž akce „shání“ sponzory. Například z privatizací vyhlášený Agrofert, Třinecké železárny, Mostecká uhelná společnost nebo T-System. Střet zájmů ministr nepřipustil. Mme. Grossová nehovoří příliš jasně, natož o svých obchodech. Do businessu s Amway apod, ji zřejmě zasvětil komunistický poslanec Kraus (KSČ, KSČM, DPP a ČSSD). Používala bezplatně sporťáček audi, když manžel předloni na vládě prosadil nákup osmnácti kusů, které zbyly po jednání IMF a WB v Praze (srov. Polygon 7/00). • S půjčeným audi kdysi jezdil Grossův předchůdce v úřadu Ruml, než mu ho ukradli, od slavných bratrů Helbigů půjčený mercedes před osmi roky ergonometricky pohlcoval místopředsedu ODS Petra Čermáka; Zeman tehdy zahajoval svou ukřičenou kariéru. Kromě toho se ještě v únoru o Grossovi hovořilo v jiné souvislosti. Pracovnice Národního bezpečnostního úřadu Jitka Šmí- dová tvrdí, že za udělením prověrky náměstkovi policejního prezidenta Václavu Jakubíkovi stál pan ministr (viz minulý Polygon), ona k tomu jako odpovědná pracovnice souhlas nedala. Ministr slova právničky, která na případu nemá žádného zájmu a NBÚ pochopitelně již opustila, označil za naprostý nesmysl. Pozoruhodně přitom vyjádřil pochybnost o serióznosti kontrol prověrek NBÚ. V téže souvislosti ostatně byl ve Spojených státech ředitel NBÚ Kadlec a ve Washingtonu podával vysvětlení vicepremier Špidla, do jehož resortu spadají tajné služby a podobné věci. S jakým výsledkem nevíme, ale nepochybně si o tom povídali v kremelské kantýně, že soudruzi v Praze mají problémy... Jakubik, pod něhož spadají elitní policejní útvary, byl ve funkci bez prověření dvacet měsíců. Od ledna mu dokonce podléhá Úřad dokumentace a vyšetřování zločinů komunismu. Což je v případě husákovského bachaře věru pikantní. POLYGON 2/2002 3 [pageend5]O spojení firmy Falkon Capital, jíž vláda prodala státní dluh v Rusku, a teroristou Usámou bin Ládinem, neexistuje podle českých rozvědek důkaz (viz minulý Polygon a 7+8/01). Původce lednové informace, ruský novinář Oleg Lurje z deníku Novaja gazeta, si za informacemi stál. Lurje pracoval v tiskovém oddělení Žirinovského panoptika a mluvčí ruské vlády o něm ovšem prohlásila, že je „divný“. Čeští bondové při ověřování prý vyšli mimo jiné z informací amerických zpravodajských služeb a firma Falkon Capital se sídlem v Praze v jejich záznamech není. Informace ruského tisku, podle nichž na prodeji ruského dluhu vydělal bin Ládin, ale přiměly opozici k nátlaku na vládu, aby zveřejnila obsah smluv s firmou Falkon Capital a transakci obhájila. Čtyřkoalice a ODS chtějí však vládu donutit spoň k tomu, aby smlouvy o deblokaci ruského dluhu zveřejnila na uzavřeném zasedání sněmovny. Vláda se držela svého a udržela: Rusové si to nepřejí, novinář je podivná existence, firem stejného názvu jsou po světě desítky atd. apod. Přitom jde jednoznačně o hrubý diplomatický prohřešek proti pařížskému klubu dlužníků. Ruská vláda poskytla na úhradu dluhu české straně různým firmám na 40 či 50 mid. rublů, tj. asi 50 mid. korun, a ty z velké části zmizely, protože pražská vláda dostala na účet pouze 20 miliard. Falkon zakládali Gruzínci s obchodním talentem na věci nekalé; pracují pro ně bývalí agenti polistopadových českých rozvědek, pracovní prostředí náramné... Spekulace o tom, že něco skončilo na kontech ČSSD, nikdo z politiků neprobíral. Čertví, co kdyby někdo hledal u jeho partaje... • Zahraničí Zeman se od ledna vyhříval na sluníčku mediální pozornosti. Po Evropě si dávali na vládních sekretariátech upřesňovat agenturní informace. A také se blíže poptávali, kdo že je ten člověk, který před svým odchodem z politiky tak zdatně plní stránky novin. Všechny další vládní zahraničněpolitické aktivity zůstaly ve stínu Zemanova šílenství. Zájmy národní a předvolební Dějství první, Haider Ve vynikajících sousedských česko-ra- kouských vztazích, nejlepších, jaké kdy historie zná (obvyklý slovník politiků z obou stran při oficiálních příležitostech), se na začátku roku významně pokročilo. Rakušané se mohli přesvědčit, že stejně prostořecí, jako někteří jejich vlastní političtí toreadoři, jsou také borci čeští. A naopak. Premiér Zeman se v řečnickém rozmachu nad podpisovou akcí rakouských Svobodných o referendu o Temelínu trefil do hodně živého terče, když prohlásil: „Čím dříve se Rakousko pana Haidera a jeho postfašistické strany zbaví, tím lépe.“ Později upřesnil, že jde o „populistického pronacistického politika, jenž ničemu nerozumí, ale o všem vykládá, všemu rozumí.“ Vídeň podala oficiální protest proti Zemanovu doporučení, lidovecká ministryně zahraničí Benita Ferrero-Waldner to na žádost koaličních Svobodných vzala za vměšování do vnitřních záležitostí, do Prahy odeslala nótu a konsultovala s německým kolegou Josephem-Joschkou Fischerem, právě pracovně dlícím ve Vídni. Čeští politici a jejich velvyslanec ve Vídni Jiří Gruša se při protitemelínském podpisovém happeningu Rakušanů divili, jestli ne- podpisují něco, do čeho jim nic není. Měli na mysli strach z jihočeské atomové elektrárny. Aby nikomu neušlo, že Zemanovi nešlo o nedorozumění, premiér dveře ještě přibouchl: „Pan Haider není expert ani na jadernou energetiku, ani na ekologii. Pan Haider není expert na nic kromě populismu.“ Haider není žádné ořezávátko a svým šťavnatým oslovením také ťal do živého: „Tento pán, který je komunistou a teď se jako korouhvička pokouší o demokracii...“ - 5 tímto pánem to je vůbec zašmodrchané. Zeman ve své brožuře o posttotalitní krizi a jejích možných východiscích z roku 1991 o sobě napsal: „Sám se za levicového autora nepovažuji, kdybych byl v Německu, volil bych určitě FDP. “ Předsedkyně Svobodných a vicekancléř- ka Susanne Riess-Passer rovněž hodnotí pražské politiky jako troglodyty a má za to, 4 POLYGON 2/2002 [pageend6]že Zeman uvázl někde před rokem 1989: „Myslím, že lidé, kteří projevují takovou demokratickou nezralost, budou mít jednak problémy při volbách ve své vlastní zemi, jednak nepochopili, co to znamená, když se někdo chce stát členem evropského společenství, které spočívá na zásadách demokracie, svobody a právního státu.“ - Zatím to tak nevypadá. Lidovost Zemanovy party sbírá v českých krajích stále body: čím nezralejší, tím lepší. Zemana hodně lidí za jeho slova milovalo a ulice pochvalně mručela. Rozvážná řeč Zemanova o rakouských idiotech, nacistech apod. se líbila, stejně jako odhodlání se s nimi nepárat. Zeman pokládal petiční akci FPÖ za podvod na voličích, protože ve skutečnosti je proti přijetí ČR do EU. V tomto duchu ovšem vídeňská koaliční Lidová strana kritizovala petici několikrát. Mnohokrát se upozorňovalo na to, že Svobodní zneužili referenda a také na to, že antitemelínské postoje jsou silně schizofrenní, protože protestující mlčí o reaktorech v Německu, Francii, Británii, Španělsku, Finsku atd. Zeman ignoroval žádost rakouského velvyslance Klause Daublebskyho o setkání. Temelín, Beneš a snad i špetka resentimen- tu z časů boření domu habsbursko-lotrinské- ho hovoří ústy českých reprezentantů. Politický klaun Haider (srov. jeho únorovou pohádku z Tisíce a jedné noci, návštěvu Baghdádu) dostává v Čechách jako jinde v Evropě pod socialistickými vládami cedulku extrémní pravice. Z Prahy je to o to zajímavější, že ho osočují klauni sice jiné rétoriky, ale podobného scénického úspěchu. Dokonce procenta získaných hlasů si jsou blízká... Zemanova válka s Vídní po volebním debaklu socialistů a letitého modelu státotvorné rudo-černé vládní koalice se české vládě vyplatila: pro uvedení Temelína do provozu nejideálnější situace (vizpředešlé Polygony). Po ostrém premiérově rozhlasovém interview volal rakouský prezident Thomas Klestil Havlovi na Kanáry, jak nehorázně hovoří Zeman na téma „Rakušané“ a jak ubližuje oboustranným vztahům. Ale co s tím hradní zajatec, potažmo v královském sídle na ostrovech v Atlantiku? Pak si na úroveň poště- kávání stěžovali všichni, a nikdo už nevěděl, z které boudy vyšlo. Zeman s martialovskou epigrammatickou zručností přirovnával re- ferendem o atomovce k případnému českému o nebezpečných rakouských tunelech, k němuž by si pražská vláda „přizvala nějakého toho fakana“. Nutno říci, že na takový kalibr reagovali Rakušané dost vlažně. Pouze tím, že protitemelínovskou petici podepsalo jen o sto tisíc lidí více než se očekávalo, dohromady na devět set tisíc, tj. asi 15 procent obyvatel země. Odhadem patřila třetina podpisů sociálně demokratickým voličům. O Zemana dokonce zakopl vůdce rakouských sociálních demokratů; chtěl, aby se pražský prognostik omluvil. Vysvětlení místo Zemana podal místopředseda partaje a ministr vnitra Gross: jsou to sice naši političtí přátelé, ale „naše národní záj-my“ jsou přednější. Dějství druhé, od Temelína k Benešovi Zeman nehodlal brzdit. Naopak přidal plyn. Deklarace nedeklarace, Zeman v předvolebním enthusiasmu z popela „vyhaslé“ minulosti ještě vyhrabal téma kolektivní viny německých Čechů vulgo sudetských Němců, až to zazvonilo více než v rakouském Národním shromáždění v německém Spolkovém sněmu. Dokonce násilníka zamlada, ministra zahraničí Fischera, zemanovské plácání o etnické kolektivní vině znechutilo. Před rokem ještě Zeman v doprovodu ministra průmyslu a obchodu Grégra lákal v Mnichově bavorské průmyslníky na široké možnosti investic v ČR. Přeci je škoda kvůli pitomému „odsunu“ o takovou šanci přijít a tak se sešel mj. s předsedou bavorského sněmu Johannem Böhmern, zároveň mluvčím Sudetoněmeckého landsmanšaftu. Zeman byl vyzván k „hlubšímu dialogu“ o otázkách vyhnání, sám ale kontroval, že to je otázka především pro historiky. No, jak je vidět, tak jednoduché to pro vysokoškolsky vzdělaného účetního není... (srov. Polygon 2/01). Plynovým pedálem, o němž hovoříme, byl koncem ledna rozhovor pro rakouský týdeník Profil. Zeman s mečiarovskou jednoduchostí pohrozil: „Každá nová vláda v PraPOLYGON 2/2002 5 [pageend7]ze bude vůči Vídni vystupovat tvrději než navýsost flexibilní vláda pod mým předsednictvím. V dohodě s vládou kancléře Wolfganga Schůssela, kterou zprostředkoval evropský komisař Verheugen, jsme se zavázali k dodatečným bezpečnostním opatřením. Proto nerozumím tomu, proč Rakušané pořád protestují proti Temelínu, avšak nikoli proti Dukovanům, Bohunicím, Mo- chovcím a Kršku nebo proti německým a francouzským atomovým elektrárnám. To je pokrytectví. Pouze někdo, kdo není informován - vyhýbám se výrazu idiot, může tuto petici podpořit.“ Na otázku, zda se Zeman bude cítit nějak ovlivněn milionem referenčních podpisů, odpověděl triumfátorsky nad Klausem: „Říká se o mně, že jsem největším provokatérem mezi evropskými politiky. Budu se toho tedy držet. Kolik Rakušanů podpořilo v roce 1938 anšlus?“ Myšlenka se mu zalíbila, že ji rozvedl ještě jednou: „A protože jsem největším provokatérem mezi politiky v Evropě, něco vám řeknu: Rakousko nebylo první obětí hitlerovského Německa, nýbrž jeho prvním spojencem. Kromě toho bychom neměli zapomenout, že sudetští Němci byli Hitlerovou pátou kolonou, kteří zničili jediný ostrůvek demokracie v Evropě. A může někdo požadovat usmíření se zrádci?“ Hrdelní arbitr Zeman se tak v pohodě přiznal k principu kolektivní (např. komunistické) viny. Zůstal ovšem u Němců: „Ano, to je pravda. Byl jsem také prvním českým politikem (sic!), který tyto zločiny odsoudil. Ale nezapomeňte na to, že tito sudetští Němci byli před vpádem Hitlera československými občany. Podle českých zákonů se dopustili zrady, zločinu, který se tehdy trestal smrtí. Též v mírových dobách. Když byli vyhnáni a odsunuti, byl to mírnější trest.“ A aby odpornému habsburskému potomstvu ukázal, co si myslí, zopakoval potřetí: „A znovu opakuji: Rakušané byli prvními spojenci Hitlera, i když se rádi označují za jeho oběti.“ V Rakousku to chvíli bublalo, vypadalo to, že kolínský sedlák vydrážděný korutánskym idolem alpinského blahobytu způsobil krizi vládní koalice. Protože však vídeňští politici jsou stejní kulichové jako pražští, po ostrých slovech přišel theatrální mír a slib lidovců, že referendum o Temelínu se konat bude. Zemanova protihaide- rovská verva zřejmě osud výše pojednané podpisové akce za vyhlášení referenda zachránila. Becherovkový prognostik se dal zatáhnout do vnitrorakousképolitiky a temelínský žertík spolkl i s navijákem. Haider ostatně pro Welt am Sonntag sumarizoval: „Když už musím vytrpět nadávky, tak ať se alespoň vyplatí. “ Usmíření mezi černými a modrými domácími uzavřel kancléř Schüssel slovy: „Dámy a pánové, tento reformní projekt neskončil.“ Myslel tím svou koaliční vládu. Haiderovci nedali Zemanovi ani píď bitevního pole a přišli s ďábelským nápadem. Zeman musel skousnout poznání, že jeho prognostická lstivost našla mistra. Generální tajemník Svobodných Peter Sichrovsky vyzval pražskou vládu, aby vrátila Židům arizovaný majetek a odškodnila oběti, neboť za války Češi deportace podporovali. Vláda oficiálně u vídeňské koalice protestovala, představitelé tuzemských židovských organizací se ostře ohradili a vídeňskému kolegovi vysvětlovali, že je nehorázný, když takovou kartu hraje a že odškodnění již probíhá. V Německu česká diplomacie rovněž narazila. Kancléř Schröder odložil pracovní návštěvu Prahy, na truc do Německa neodjel ministr obrany Tvrdík, neboť prý musel právě hodně pracovat na koncepci armádní reformy. Do Prahy přijel ve druhé polovině února jen ministr zahraničí Fischer, aby se ujistil, že to opravdu je všechno myšleno tak, jak to bylo řečeno. Prý je však velká voda pryč. Fischer Zemanovi ve věci vyhnaných Němců zopakoval, že Berlín odmítá principy kolektivní viny a poválečné vyhnání Němců. Rozruch byl v Bavorsku, hlavním útočišti vyhnaných Němců z českých zemí. Premiér a Schroderův vyzývatel Stoiber žádal omluvu. . O týden později Zeman oznámil, že „za pravdu se neomlouvá“. Ovšem začátkem února sundal nohu z plynu a trochu se rozhlížel. Odmítl, že sudetským Němcům přisuzuje kolektivní vinu. Potvrdil, že zákla- 6 POLYGON 2/2002 [pageend8]dem vzájemných vztahů zůstává česko-ně- mecká deklarace z roku 1997. Dokument kolektivní vinu vylučuje a zdůrazňuje nezatěžování vztahů otázkami minulosti: „Deklarace je samozřejmě platná.“ A vyšperkoval své odplivnutí nehorázností balkánského typu: „Nikdy jsem nevypustil slovo o kolektivní vině sudetských Němců,“ jak prohlásil v rozhovoru pro německý týdeník Focus. V rozhovoru pro německou televizní stanici ARD připustil humanitární gesto vůči tzv. sudetským Němcům, kteří jako antifa- šisté trpěli za nacistického protektorátu, a přesto byli po válce vyhnáni ze svých domovů v obnoveném Československu: „Takové symbolické gesto by mohlo ukázat, že dělící čára neprobíhá mezi Čechy a Němci, respektive sudetskými Němci, ale mezi kolaboranty a bojovníky proti totalitarismu. Stavím se ale proti odškodnění těch, kteří byli Hitlerovou pátou kolonou v Československu a podíleli se na přípravě genocidy českého národa.“ PROTI „OSUDNÉMU“ DOMÁHÁNÍ SE NAVRÁCENÍ MAJETKU ZABAVENÉHO KOMUNISTY SE VE VLASTI ZDVIHAJÍ STÁLE HLASITĚJŠÍ PROTESTY - HLAVNĚ TĚCH, CO HO UKRADLI. I/. DAVYDOVSKI Stínový ministr zahraničí za ODS Jan Zahradil, patřící k protiněmeckým národoveckým jestřábům, odškodnění vyhnaných antifašistů odmítl a kontroval ďábelsky vtipným nápadem: navrhnul Edvarda Beneše na řád T. G. M. Dějství třetí, palestinské Němci Zemanovi nedali spát ani v Palestině, kde byl na pracovní návštěvě. Izraelským hostitelům říkal, co chtěli slyšet; ale zase to trochu, ale jen tak na abdikaci, přehnal. V rozhovoru pro levicový deník Ha’Arec srovnal Jásira Arafata s Adolfem Hitlerem, pak se z toho vykračoval, ačkoli pro extravaganci byl elektronický důkaz. Zase ospravedlňoval deportaci 3,5 milionu Němců z Československa tím, že před válkou a během ní byli Hitlerovou pátou kolonou. Na otázku, zda by měl Izrael „odsunout“ palestinské Araby, odpověděl příměrem: „Před válkou neměli tehdejší českoslovenští ani světoví leadři vůbec s německými vůdci... a s Hitlerem vyjednávat ve snaze se s nimi usmířit. Měli jsme použít anglické rčení take it or leave it, jinými slovy, přijměte naše požadavky, nebo vás vyhostíme.“ A co by měl říci Izrael Palestincům, zněla další otázka: „Totéž, take it or leave it.“ Za šílené a absurdní označil výroky Václav Klaus: „Přežili jsme věty, že bude vázat legitimace členů sociální demokracie do kůže lidí z ODS. Přežili jsme celá tato slova, ale ukazuje se, že on najednou před koncem své kariéry předsedy vlády si troufá říkat takové věci ve světě a tam to naráží na něco, na co to mělo dávno narážet i u nás.“ Zemanovy výroky ostře odsoudila EU a řada bruselských politiků se pozastavila nad tím, zda republika s takovými lidmi na čele má vůbec do jejich spolku vstoupit. Komisař pro rozšíření Günter Verheugen: „Takový jazyk neočekáváme od budoucího členského státu.“ Připomněl, že ČR se uzavřením kapitoly společná zahraniční a bezpečnostní politika zavázala podporovat zahraniční politiku EU včetně jejího postoje na Blízkém východě. Jako první z arabského světa odsoudila Zemanovu prostořekost Liga arabských států a Egypt a Tunisko odložily jeho návštěvu. Odchod z úřadu Klaus nepožadoval a ODS s KSČM se ve věci Benešových dekretů chtějí krýt vstupní smlouvou s EU, kde jejich zachování bude explicitně uvedeno (sic!). Prezident Havel jakoby z jiného světa: „Měl by vydržet do voleb, ale neměl by mlžit.“ O čtrnáct dnů později na předvolebním meetingu v Praze Klaus otočil úplně a na adresu Arafata se vyjádřil ještě ostřeji, že podporuje teroristy a že neměl nikdy dostat Nobelovu cenu. Dějství čtvrté, podunajské Do boje proti posvěcování Benešovy etnické čistky oficiálně vstoupila také budaPOLYGON 2/2002 7 [pageend9]pešťská diplomacie. Koneckonců, rovněž v Maďarsku jsou letos volby, stejně jako v Německu. Premiér Viktor Orbán je náhle přesvědčen o tom, že dekrety jsou v rozporu s právem EU a že při vstupu ČR a Slovenska do Unie je bude třeba odstranit: ,Je pro mě velmi obtížné si představit, že by se k EU mohla připojit země, jež zachovává tak zvláštní zákony, které se prudce liší od legislativy unie.“ Ovšem, co si dovolí luppiter neplatí pro ostatní. Visegrádská skupina s maďarským drzounem ihned zacvičila a největší diplomatická roztržka ve střední Evropě, zahájená v Palestině, je na světě: „Předseda vlády České republiky Miloš Zeman po konzultaci s premiéry Polské republiky a Slovenské republiky Leszkem Millerem a Mikulášem Dzurindou se rozhodl nezúčastnit se summitu premiérů Visegrádské čtyřky, který se měl konat 1. března 2002 v Maďarsku, a to vzhledem k nedávným výrokům maďarského premiéra Viktora Orbána, týkajících se Benešových dekretů.“ Tolik vládní komuniké z konce února. Ovšem stejně odpudivě se k nenapadnutelným základům české státnosti (tradiční obrat tuzemských politiků), k zabavení majetku a vyhnání Němců a Maďarů později vyjádřili na společném setkání premiéři vlád Maďarska, Rakouska, Bavorska a Bádenska-Wůrttemberska. Budapešťský primátor Gábor Demszky při návštěvě stanice v Praze začátkem března pozval Rádio Svobodná Evropa/Rádio Svoboda, aby přesídlilo do Budapešti. Přátelské gesto v žádném případě, ale při tahanicích, které má RFE/PL se zemanovci, možné řešení. V pokřikování o Benešově éře se zrcadlí celá pohabsburská minulost českých zemí. Na dobu zániku rakouské říše nevzpomněl nikdo. Ani na právo na sebeurčení, formulované americkým prezidentem Wilsonem (stále má v Praze neobydlenou automagis- trálu kolem nádraží, které zůstalo Hlavní), jehož využili také rakouští Němci a v roce 1918 na území dnešní ČR vyhlásily čtyři provincie Německého Rakouska, jak se v o- něch převratných dnech krátce nazývalo osamělé jádro zaniklé říše. Němcům v Čechách, na Moravě a ve Slezsku se do republiky, vymezující se kategorií „historických hranic“, nechtělo. Beneš vykládal po světě, že ČSR nemá národnostních problémů, protože Němců je v ČSR jen dvě stě tisíc, a když o rok později nastaly, do Němců se střílelo a zabíjelo. A tak se z rakouských Němců stali z donucení Čechoslováci, Že to nebylo dobré, bylo tehdy zjevné, stejně jako to, že po pádu berlínské zdi zaniknou slepence Československo a Jugoslá vie. STRANY Na domácí partajní scéně byly začátkem roku dominantní dvě události. Zánik Čtyř- koalice a s ním související odstavení lidí kolem ODA. Zatímco pro jednotlivé subjekty oposičního sdružení znamenal pád 4K výrazné oslabení volebních preferencí v průzkumech veřejného mínění, obě vládní smluvní strany siposice uchovaly. V druhé polovině ledna lidovci odvalili balvan jménem ODA a její letité dluhy. Ultimatum, aby ODA dala vše do pořádku (viz minulý Polygon), si předáci miniparta- je vyložili po svém. Návrh ODA na řešení sedmdesátimilionové pohledávky přijala Česká pojišťovna. Podle uzavřené dohody měla strana do 30 dnů uhradit část svého dluhu ve výši deset milionů korun, do 18 měsíců pak další dva miliony korun. Na to se chtěli složit zasloužilí členové a bývalí členové strany v čele s Janem Kalvodou (to by mělo být ke čtení v nějakých prostonárodních kronikách). Zbývající část prý vloží ČP do tzv. Nadace vzdělávacích programů Praha, které bude ODA svůj dluh dlouhodobě splácet. Získané prostředky bude nadace pochopitelně vynakládat výhradně na veřejně prospěšné účely. Pojišťovna si bude moci odepsat z daní celou darovanou pohledávku, tedy padesát milionů korun. Jedním ze zřizovatelů nadace je však mj. jednorožcova partaj. Odkud vezme Žantov- ského straníčka profesionálních pracovníků v politice dvanáct milionů, také nikdo neřekl. Prapodivný mechanismus vymyslel, jak se pochlubil, bývalý šéf Fondu národní- 8 POLYGON 2/2002 [pageend10]ho majetku a kdysi místopředseda ODA Roman Češka. Je zároveň členem správní rady oné nadace s tak hezkým názvem, kterou ODA v roce 1991 zakládala. Protože vznešení s jednorožcem na prsou ze svých oblaků sestoupit ani spadnout nechtěli, přidala se k lidovcům DEU: nechť se ODA sloučí s unio- nisty, a bude to. Odhodlanost zaplatit vlastními penězi na lidovce nestačila a Žantovského bezva finta je nijak nenadchla. Vidina dvoukoalice se jim zalíbila. Koneckonců nedrželi lidovci k občanským demokratům nikdy sympatie a v Klausových vládách byly jejich vztahy vždy na ostří nože. Přišlo, co strašilo už před čtyřmi roky při slepování neslepitelného (o založení a nonsensu 4K viz Polygon 7/98). Lidovci si do předvolebního finále odložili záležitost, kterou mohli vyřídit už tehdy. To by však neměli podporu do senátorek. Nyní ODA nepotřebují a posílají jednorožcovo souručenství do dějin. Michael Žantovský, předseda ODA, se přepočítal. Jeho pokus zatáhnout do hry kuh- handl se svým odstoupením výměnou za to, že nebudou kandidovat unionista Pilip s lidovcem Kalouskem, neboť prý také podkopávají důvěryhodnost exotického spolku bigotních liberálů, umírněných liberálů, bigotních katolíků a umírněných katolíků, bezvěrců, antikomunistů, zkrátka všeho, co se nevešlo do vládní koalice. A byl s ním amen. ODA už nikdo nechtěl, odklon demonstroval také hradní zajatec. • Začátkem února nejsilnější čtyřčlenné opoziční uskupení, jemuž průzkumy dávaly šanci na vítězství ve volbách, po dlouhé agónii podle očekávání zaniklo. Z pozice lídra Čtyřkoalice odstoupil poslanec US- DEU Karel Kůhnl a minulostí je jeho stínová vláda. Rozpad odstartovaly spory kolem dluhů ODA. Definitivní tečku za současnou podobou čtyřky udělalo vedení KDU-ČSL, které se rozhodlo jít do voleb jen s US-DEU. ODA opustil otec-zakladatel senátor Daniel Kroupa: už nevěří v další budoucnost samostatné existence strany. Uvolněná místa na kandidátkách si strany volebního subjektu s novým jménem Koalice rozdělili a někde přizvaly tzv. nezávislé, lidi z ekologických, uměleckých a církevních skupin. Havel byl ďábelským kolotočem nadšen. Motto: občanská společnost. • Becherovko- vá moudrost inženýra ekonomie Miloše Zemana, kterou pronesl na jaře 1995, se potvrdila: „Politika není soutěž manekýnů.“ • Nová pravicová strana s ambicí získat deset procent hlasů se představila v únoru. Liberální reformní strana, LIRA, si pro svou prezentaci zvolila restauraci na Malé Straně v domě u Glaubiců, kde sídlí US-DEU. Ráda by například zrušila dotace soukromým subjektům od podpory hypoték a politických stran až po peníze průmyslu či zemědělcům. Zprivatizovala by VZP, státní lesy i půdu. Základní vojenskou službu by zrušila ještě letos. V přípravném výboru sedí mj. bývalý člen ODA a předseda Mladých konzervativců z Brna Milan Hamerský. Pochvalně se vyjadřoval o poslanci US-DEU Petru Matějů, který již oznámil odchod z parlamentní politiky. Do ní by kromě Liry chtěli novorozenci jako např. Cesta změny, Hnutí lidové akce a svobody HLAS a Naděje Moniky Pajerové. Předsedou České strany národně sociální (ČSNS) byl na 31. sjezdu v Brně POLYGON 2/2002 9 [pageend11]v únoru potvrzen Jan Šula. Kdo byl ve stejné době v Havlíčkově Brodu zvolen do téže funkce ve straně jménem Republikáni Miroslava Sládka, snad uhodnete. OSTATNÍ Bývalý disident a kapitán Bezpečnostní informační služby Vladimír Hučín, obžalovaný ze sedmi trestných činů, byl po roce vazby z rozhodnutí krajského soudu v Olomouci propuštěn. Soudní senát zároveň neuznal námitky jeho obhájců, kteří obvinili z podjatosti přerovský okresní soud, kde proces s aktivním odpůrcem komunistického režimu probíhá. • Generální ředitel televize Nova Vladimír Železný koncem ledna nabídl CME plné vyrovnání svého dluhu ve výši 28,2 milionů dolarů (viz předešlé Polygony). Peníze prý Železný získal prodejem svého ll,78pro- centního podílu v CET 21 společnosti MEF Holding (Middle Europe Finance), která tak s opcemi na odkoupení dalších akcií CET 21 od Josefa Alana, Vlastimila Venclíka a Petera Hunčíka získala majoritní podíl ve výši 57,26 procenta. Celkem MEF Holding Železnému zaplatí v příštích měsících 33 milionů dolarů. Základní podmínkou transakce je ale podle ředitele MEF Holding Jiřího Šmejce zastavení arbitrážního řízení proti Železnému. CME odmítla, chce, aby Železný zaplatil. Šmejc a jeho MEF působí od časů herojských kupónové privatizace jako poradenská, investiční a správcovská společnost s určitým portfoliem přímo vlastněných výrobních firem. Současně dostal Železný, nyní již pouze ředitel televize, potěšující informaci. Oceněním divácky nejoblíbenější stanice bylo podle něj rozhodnutí Rady pro rozhlasové a televizní vysílání, že prodloužila vysílací licenci TV Nova o dalších dvanáct let. CET 21 bude zákonem daný poplatek 200 milionů korun splácet tři roky v měsíčních splátkách ve výši 5,7 milionu korun. A to je pro miliardový obrat opravdu láce. A koncem února po třech měsících vazební věznice propustil soud Železného právníka Aleše Rozehnala (viz Polygon 7+8/01). Kauce byla tučná: deset milionů (více musel dát loni jen Chvalovský, patnáct, který je ovšem mnohem korpulentnější). • Policie ukončila v únoru prověřování dva a půl roku staré aféry, v níž byl bývalý ministr zahraničí Zieleniec nařčen z uplácení novinářů (začátek aféry viz Polygon 5+6 a 8/99). Ačkoli jde podle policie o pomluvu, nepodařilo se najít jejího původce ani žádné důkazy o korumpování novinářů. Josef Zieleniec tedy nic neprovedl, a svati všech dnů Kavan se Zemanem na nic nedoplatí. Počátkem roku 2000 se Kavan Zieleniecovi omluvil a Zeman se k omluvě připojil (viz Polygon 1/00). Aféra se týká i někdejšího ředitele Konferenčního centra Štiřín Václava Hrubého (srov. Polygon 1/01). - Celkem vtipný příběh, kde asi nejvtipnější je to, o čem vůbec nevíme: proč to celé vzniklo, na co to bylo a proč se v tak nicotné záležitosti tolik angažovali novináři. • Vrchní soud ve druhé polovině ledna sice potvrdil, že bývalý komunistický prokurátor Karel Vaš (85) poslal gen. Heliodora Píku ve zmanipulovaném soudním přelíčení vědomě na smrt, dospěl však k závěru, že zločin je promlčen. Státní zástupce se odvolal. Obvodní soud Prahy 6 přerušil v únoru trestní řízení s předlistopadovým ministrem vnitra a kápem přes vědeckotechnický rozvoj Jaromírem Obzinou (72). Řízení bude pokračovat, až se zjistí, zda jeho stíhání nebrání imunita z doby, kdy byl poslancem (sic!). Obzina, který je obžalován za akci StB Asanace, byl v letech 1973 až 1989 členem Sněmovny lidu Federálního shromáždění. StB se v rámci akce v letech 1977-1985 zaměřila na vytipované signatáře Charty 77, které šikanováním i fyzickým násilím nutila k vystěhování z Československa. Podle obžaloby vydal Obzina příkaz ke spuštění této akce. Rozhodnutí soudu předcházela mediální kampaň v tisku, upozorňující na jeho imunitu. Současně obvinil v Liberci státní zástupce Obzinova stejnojmenného syna (42) z trestných činů podvodu a zpronevěry kolem jed10 POLYGON 2/2002 [pageend12]né jablonecké a. s., v jejímž čele sedí. Prý jde o 15 milionů korun. Jménem firmy uzavíral s jinými společnostmi smlouvy o půjčkách. Krátce na to bývalého předsedu vlády a ministra vnitra komunistického Československa Lubomíra Štrougala (77) soud podle očekávání zprostil obžaloby (srov. Polygon 6/01). Obvodní soud pro Prahu 7 konstatoval, že se žalobkyni nepodařilo předložit dostatek důkazů, které by ho dokázaly usvědčit z trestného činu. Státní zástupkyně Štrougala obžalovala z toho, že v březnu 1965 jako ministr vnitra překazil trestní stíhání skupiny příslušníků StB podezřelých z vraždy tří vlastních lidí. Rozhodnutí je plně v trendu polistopadových soudních výroků s potentáty komunistického režimu. Štrougala na přelíčení doprovázela jeho dcera Eva, která do roku 1990 vyučovala na pražské právnické fakultě trestní právo. Mnoho dnešních soudců jsou proto její bývalí žáci či kolegové. Mluvme potom o korupci a provázanostech v justici a kdekoli jinde, existují-li takové vazby. • Bývalý předseda Českomoravského fotbalového svazu František Chvalovský, stíhaný za stamilionový úvěrový podvod, vyjel na povolení vrchního státního zastupitelství do Švýcarska na zasedání výkonného výboru UEFA (viz poslední dva Polygony). Bývalý velkouzenář je členem její exekutivy. Pozoruhodná instituce... Zároveň se směl účastnit jednání arbitráže, v níž se od Československé obchodní banky, Investiční a Poštovní banky a Plzeňského Prazdroje domáhá dvou miliard korun. • PREZIDENT Václav Havel stanovil koncem ledna termíny letošního supervolebního roku: do sněmovny budou 14. a 15. června, do senátu 25. a 26. října a komunálky 1. a 2. listopadu. Dodatečně Zemanovi doporučil, aby pro zachování dobrých sousedských vztahů používal „méně barvité výrazivo“. Zasáhl do sporu ve Čtyřkoalici, ačkoli ujišťoval, že se míchat nebude a že nikomu nic nedoporučí. K Zemanovu typu, aby si na hradčanský trůn po něm sedl ombudsman Otakar Mo- tejl, se nevyjádřil. V únoru si hradní pán sehrál oblíbenou partičku s partajníky z podhradí. Požádal senát o souhlas se jmenováním dosavadní předsedkyně Nejvyššího soudu Elišky Wagnerové (53) soudkyní Ústavního soudu. Nahradí ji nynější předsedkyně občanskoprávního kolegia NS Iva Brožová (51). Wagnerová byla předsedkyní NS od července 1998, kdy nahradila Motejla, když se stal ministrem spravedlnosti. Byla v resortních sporech s oběma ministry, jak s Motejlem, tak s jeho nástupcem Jaroslavem Burešem. Na rozdíl od Wagnerové, která roky žila v exilu, Brožová soudila za Husáka v Brně. Pak ještě do funkce viceguvernéra České národní banky Havel znovu jmenoval Luďka Niedermayer a, a partajní tandem ČSSD/ODS opět nadzdvihl. Hovořilo se o konsultacích se stranami apod., na což Havel odpověděl typicky, že je otevřen rozpravě o jakémkoli svém úmyslu či jmenování, ovšem nebude se prý řídit politickým klíčem či „nějakým principem opoziční smlouvy“. Vicepremiér Pavel Rychetský k Havlovu kroku řekl, že tento postup by nebyl možný ani v moderní monarchii: „Není možné, aby se tak zásadní rozhodnutí dovídali nejvyšší ústavní činitelé ze zpráv, a ne ze sdělení kanceláře prezidenta.“ Místopředseda ODS Ivan Langer doplnil, že takový čin je v monarchii možný, ale nemožný v demokracii. Nadace prezidentského páru Vise 97 získala od saúdskoarabského prince Walída bin Talála (44) padesát miliónů korun. Synovec krále Fahda patří k nejbohatším mužům světa a v ČR má své podnikatelské zájmy; mj. je jedním z majitelů sítě hotelů Four Seasons. Částka vysoce přesáhla běžné příjmy nadace: v roce 2000 podle výroční zprávy nadace dostala od všech svých dárců dohromady přibližně 27 miliónů korun. Princ je znám svými investicemi do akcií mediálních a počítačových firem, bank a hotelů, a také jako klient přemocné americké investiční skupiny Carlyle Group spojené s rodinou Bushů. Praha, 17. března 2002 POLYGON 2/2002 11 [pageend13]Přehled hospodářské politiky DUŠAN NOVÁK Základní ukazatelé Ceny zboží a služeb se zvýšily jen o 3,7 %. Tento malý roční růst způsobila nízká deregulace cen energií a vody. Největší cenový vzestup zaznamenali spotřebitelé u potravin, bydlení a služeb. V únoru se inflace zvýšila proti lednu o 0,2 % a celoroční na 3,9 %. Růst způsobily změny deregulova- ných cen - telekomunikačních služeb a železniční dopravy. Hospodářská situace v zahraniční se neustále zhoršuje a proto v ČR stoupá nezaměstnanost. Práci hledalo 485 tisíc lidí. Vlna propouštění rovněž postihla pracovníky velkých firem, které se reorganizují: bankovnictví, energetické a telekomunikační společnosti. Na téměř deset občanů, kteří hledají práci, připadá jen jedno volné místo. V prosinci 2001 výrazně vzrostl dovoz výpočetní techniky a jedno letadlo za 2 mid. Kč ještě zvýšilo pasivní část obchodní bilance. Oporou vývozu je stále automobilový průmysl.Deficit exportu za celý minulý rok činí 119 mid., ve srovnání s rokem 2000 je téměř o 2 mid. nižší. Agentura CzechTrade se domnívá, že v českém vývozu se neodrazil pokles hospodářské činnosti v Německu, neboť české firmy rozšířily svůj export na další evropské trhy. Se Slovenskem vzájemná bilance skončila přebytkem 16 mid. Kč ve prospěch ČR. Silná koruna znamenala tlak na zvyšování produktivity práce, zvláště u malých podniků. Deficit obchodní bilance za leden dosáhl 6,6 mid. Kč. Letošní výsledek je sice o jednu miliardu nižší, než minulého roku, ale v meziročním srovnání vývozy poklesly o 2,6 % a dovozy o 3,3%. Na nižší poptávku ve světě doplatili zejména výrobci automobilů, kde se vývoz snížil o 11 %. I přes hospodářské problémy se udržela nadprůměrná dynamika vývozu ve skupině strojů. Bilance s Německem zůstává aktivní s přebytkem 22,5 mid. Kč. Dovoz potravinářského zboží narůstá vysokým tempem, mimořádně vzrostl | import zvláště masa, masných výrobků, zeleniny a ovoce. Prezident Busch vyhlásil v noci na 6. 3. dodatečná cla na dovoz oceli do USA. Brusel v zápětí oznámil, že si bude stěžovat u Světové obchodní organizace (WTO) a EU odpoví zavedením obdobných ochranářských opatření. Odborníci nedávají Američanům velkou šanci obhájit smysl dovozních cel. Nejvíce postižení jsou velcí producenti oceli: Jižní Korea i Austrálie a většina zemí zvažuje podání protestu u WTO. Firmy z ČR nebudou tato cla platit, neboť opatření se netýkají rozvojových zemí, které jsou členy WTO a jejichž vývoz je menší než 3 % celkového dovozu USA v této položce. Přímý import do USA byl loni necelých 190 tisíc tun, to je ve srovnání s celkovým dovozem osm milionů tun zanedbatelné množství. Průmysl Ministerstvo financí vydalo začátkem února novou, realističtější předpověď vývoje české ekonomiky. Inflace poroste jen o 3,9 % a nezaměstnanost průměrně dosáhne 8,3 %. Koruna bude dále posilovat, ceny dopravy i pohonných hmot zůstanou stálé a možná budou i mírně klesat. Růst ekonomiky stejně jako loni bude záležet na přílivu přímých zahraničních investic. Ministerstvo snížilo svůj odhad růstu hrubého domácího produktu na 3,4 %, ale to neovlivní státní rozpočet, neboť jeho příjmová strana obsahuje velmi střízlivý odhad. Rozpočtové příjmy by měly dosáhnout 690 mid., výdaje 736 mid. a schodek 46 mid. Kč. Výkony jaderné elektrárny Dukovany (EDU) dosáhly v minulém roce 13 mid. Kč a při nákladech mezi 7 až 8 mid. její hrubý zisk překročil 5 mid. Kč. EDU vyrobila 13,5 mid. kWh elektřiny a podílela se 18 procenty na celkové výrobě v ČR. K rekordnímu výkonu v minulém roce přispěla kratší doba plánovaných odstávek reaktorů. Spolehlivost energetického zdroje je značná a v níz- 12 POLYGON 2/2002 [pageend14]kém počtu odstávek se EDU umístila mezi evropskými jadernými elektrárnami na druhém místě. Odborníci odhadují její tržní cenu na 70 mid. Kč. Při srovnávání variabilních nákladů nemají jaderné elektrárny konkurenci, např. rakouské plynové s nimi nemohou soutěžit. Koncem ledna podepsala předsedkyně FNM (Fondu národního majetku) a ředitel společnosti RWE Gas kupní smlouvu na monopolního dovozce plynu společnost Transgas a osm regionálních distributorů. Firma státu za ovládnutí českého plynárenství zaplatí 4,1 mid. euro (133 mid. Kč). RWE však musí nejdříve požádat o povolení transakce jak český, tak i německý antimonopolní úřad. Když se obě instituce kladně vyjádří, stát převede akcie prodávaných firem na RWE, která poukáže peníze na privatizační konto FNM. Manažeři RWE již vedou jednání s vedením jednotlivých společností. Vládní agentura Czechinvest přilákala loni do české ekonomiky 2 mid. USD (přes 70 mid. Kč), tj. o 30 % více než v roce 2000. Od svého vzniku v roce 1993 tak pro ČR získala 5,7 mid. USD. V minulém roce rostl příliv investic z Japonska, na které připadá 21 % celkové částky, svým podílem dostihují Německo se 26 %, pak následuje Francie 12 %. Investiční projekty směřují zvláště do postižených oblastí, např. v severních Čechách uskutečňuje nové projekty 10 zahraničních firem. Začátkem ledna koupili Japonci pražský hotel Jalta. Automobilky PSA Peugeot Citroen a Toyota si vybraly pro svůj závod Kolín. Nově se připojila japonská Tokai, která bude stavět v Lovosicích. Prodej hutí Ostravští odboráři demonstrovali 20. 2. v Praze před sídlem vlády za urychlenou privatizaci hutí. Tisíc účastníků se obává, že Vítkovice Steel, Nová huť a Vysoké pece Ostrava se nedostanou včas k privatizaci a podle jejich názoru není horší vlastník než stát. Před dvěma lety navštívili hutě politici, např. Špidla, Lachnit a Grégr, ale pak následovaly jen plané sliby. Dnes je údajně pozdě vybírat nového vlastníka soutěží a proto vláda přislíbila prodej firmě LNM Holdings, která patří indické rodině. Nová huť je zadlužena mnoha miliony a při tom vyplácí nadprůměrné mzdy. Je nebezpečí, že dříve než k privatizaci dospěje k likvidaci. Nový majitel má tři možnosti řešení: snížit mzdy, propustit přebytečné zaměstnance anebo zavřít celou firmu. S demonstranty jednal místopředseda vlády Špidla, který slíbil během 14 dnů návštěvu NH, kde by měl jednat s odbory a vedením společnosti. Vláda však uložila resortu financí, aby do konce června vypracoval dokončení privatizace NH. Ale na orgánech EU závisí, jak velkou finanční injekci bude moci stát podnikům poskytnout. Kromě toho musí ministři pro své plány získat rovněž věřitele Nové huti, která dluží bankám 2,7 mid. Kč a mezinárodní finanční instituci IFC osm mid. Kč. Předchozí restrukturační plán z loňského roku EU nepřijala a označila ho jako neuskutečnitelný. Černá kronika Prezident České lékařské komory Rath požádal 21.2. premiéra Zemana a ministra Fišera, aby vláda rozpracovala akci „tuneláři z nemocnice za mříže“. Podle Ratha se některé nemocnice pouštějí do investic pochybného významu, jiné zase převádějí své výdělečné provozy na soukromé firmy a zůstává jim zadlužený majetek. Českolipská nemocnice chtěla vyčlenit dialýzu, údajně nemá peníze na obnovu přístrojů. Liberecké nemocnici roste penále za nedodržení termínu dostavby diagnostického centra, přesáhlo už 50 mil. Kč. Do soukromých rukou převádějí nemocnice i svoje lékárny i jiné části zdravotnických zařízení. Policie obvinila šest bývalých pracovníků Komerční banky (KB) z úvěrového podvodu. Bývalí úředníci banky čelí obvinění, že firmám Č.A.S a Satrapa, které ovládal fotbalový šéf Chvalovský, umožnili čerpat úvěry ve výši zhruba 1,4 mid. Kč. Šestice obviněných patří do oddělení vedené již dříve zatčenou Jiřinou Kaplanovou. Policie hledá důkazy, zda tito referenti přijali za poskytnutí úvěru nějaký úplatek. Pokud se prokáPOLYGON 2/2002 1 3 [pageend15]že jejich vina i na vlastnictví majetku, mohou být odsouzeni k náhradě. Škoda způsobená KB činí asi 1,4 mid Kč, ale majetek Chvalovského dosahuje jen její desetinu. Spolu s Chvalovským viní policie z úvěrového podvodu i pět jeho kolegů z podnikání. Centrum pro výzkum maloobchodu v Nottinghamu (Anglie) provedlo šetření o krádežích ve 424 největších evropských obchodních organizacích. Podle této studie zloději v Evropské unii vloni okradli obchodníky o 21 mid. euro. Ze 46 % mají krádeže na svědomí zákazníci, ale podíl zaměstnanců 28 %, a dodavatelů 8 % není zanedbatelný. Nejčastěji se krade alkohol, kromě toho drahá kosmetika, tabák, čokoláda, elektronika, videa a oblečení. Lidé nekradou pro svoji potřebu, ale aby zboží dále prodávali. V loňském roce nahlásily obchodní domy 1,3 mil. krádeží, jen osminu až desetinu policie objasnila. Zajišťování bezpečnosti vyžaduje stále větší náklady. Podle vyjádření našich odborníků tyto údaje přibližně souhlasí i pro obchody v ČR. V Česku se v roce 2000 podle ČSÚ zvýšil zisk narkomafií na téměř 16 mid. Kč, tj. osm desetin procenta HDP, který činil 1959 mid Kč. Tržby z celosvětového prodeje drog dosáhly již 400 mid. USD. ČR vydává na drogový problém ročně přes 1,5 mid. Kč. Většina peněz jde na represi, zbytek na léčení a prevenci. Legalizace by nepomohla. Drogy by podléhaly spotřební dani, podobně jako cigarety i alkohol. To by zvyšovalo příjmy rozpočtu, ale náklady na léčbu jsou značné, není jasné, který z těchto efektů by převážil. Legalizace by snížila zisky drogových mafií, ale přítrž jejich počínání by nezpůsobila. Soudní procesy Bývalý generální ředitel Škody Plzeň Lubomír Soudek čelí od 23. 1. obžalobě, která ho viní , že Škodovce způsobil újmu přes 200 mil. Kč. V případě odsouzení mu hrozí 12 let vězení. Soudek si od Škody vypůjčil celkem 315 mil. Kč na 1,2% úrok. Jeho přičiněním byla platnost půjček prodloužena až do roku 2010. Nejméně 113 mil. Kč by Škodovka získala, kdyby peníze půjčila na běžný úrok. Soudek rovněž čelí obvinění, že vystavil dvě směnky na finanční společnost Olymp v celkové hodnotě 90 mil. Kč na svoji firmu NERO. Ručením však pověřil firmu Škoda a.s., od které nyní firma Olymp částku vymáhá. Soudek se hájí, že ekonomickým záležitostem nerozumí a smlouvy mu připravovali jeho podřízení. Po třech letech vyšetřování se k soudům dostávají případy podezřele zkrachovalých kampeliček. Policie prošetřila 27 případů a obvinila 68 osob z vedení družstevních záložen, většinou z podvodu, zpronevěry nebo vadách při správě cizího majetku. Obvinění připravili drobné střadatele asi o 8 mid. Kč. Výsledkem tříleté práce je osm obžalovaných, z nichž většina vypovídá právě před soudem. Např. Česká národní záložna v Ostravě, její předseda představenstva a dva členové úvěrové komise mají na svědomí úvěrový podvod za 2,7 mil. Kč. Předseda představenstva První pražské družstevní záložny je podezřelý, že podvodem připravil členy své kampeličky o 400 mil. Kč. Kampeličky nalákaly desítky tisíc zákazníků na slib vysokého zúročení, ale většina peněz zmizela v nejrůznějších dceřiných společnostech. Softwarová kriminalita v ČR vykazuje vzestupný trend, výrobci odhadují její stav na 60-70 % programů v užívání. K postiženým produktům patří hry, operační systémy i aplikační programy např. MS Office. Zatím však při přestupcích mnohdy dochází k mimosoudní dohodě a teprve v poslední době vynášejí soudy rozsudky. Okresní soud v Kladně odsoudil dva bratry, kteří poskytovali zákazníkům připojení na internet, ale k tomu používali 16 počítačů s programy bez licencí. Soud nařídil peněžitý trest v celkové výši 250 tisíc Kč, při nedobytnosti rok vězení. Okresní soud v Praze 9 odsoudil mladíka, který pomocí inzerátů prodával kopírované programy. Způsobil škodu ve výši 1,5 mil. Kč, rozsudek zněl na půl roku vězení s podmíněným odkladem na 15 měsíců. Důchodce z Opavy používal v ústavu nelegální Microsoft Office a dostal trest půl roku podmíněně na jeden rok. 14 POLYGON 2/2002 [pageend16]Tři jihočeští podnikatelé si neoprávněně přivlastnili peníze Evropské unie. Jsou to představitelé jedné soukromé společnosti, která získala povolení poskytovat bezplatné poradenství firmám, které chtějí začít podnikat. Za každou konzultaci dostali z peněz Phare 800 až 1200 Kč. Kontrola však zjistila, že podnikatelské centrum v Domažlicích falšovalo podpisy několika desítek podnikatelů a bez jejich vědomí je vykazovalo Agentuře pro rozvoj podnikání. Společnost získala údaje o několika desítkách firem na Chodských slavnostech, kde se budoucí podnikatelé prezentovali. Údajní klienti vypověděli, že nikdy tyto poradenské služby nevyužili. Falešným poradcům nyní hrozí peněžitý trest nebo až tři roky vězení. Peněžnictví Téměř všechny bankovní domy přistoupily s novým rokem k úpravě úroků směrem dolů. Pro zájemce o úvěry je táto skutečnost potěšující, pro vkladatele však nikoliv. Největší pokles úrokových sazeb u termínovaných vkladů provedla Komerční banka a Česká spořitelna. Kdo uloží v jedné z těchto bank 40 tisíc s výpovědí na jeden měsíc, získá po odečtení 15 % daně v prvním případě 1,76 %, ve druhém 1,78 % ročně. Termínované vklady se již nevyplácejí, neboť inflace v listopadu 2001 činila 4,2 %. Dnešní výnosy z termínovaných vkladů činí u všech tuzemských bank při vkladech do 100 tisíc Kč bez ohledu na dobu uložení maximálně 3 %. Počet lidí, kteří uzavřeli stavební spoření, dosáhl v minulém roce počtu 1,4 mil., celkem uzavřelo toto spoření 4 mil. osob. V sousedním Rakousku má dohodu o stavebním spoření 70 % lidí. Vysoký zájem vyvolává nízké riziko a výhodné zúročení. Současná úroková sazba je tři až čtyři procenta a čerpání maximální státní podpory, která činí 4500 Kč ročně. Nárůst stavebního spoření zvyšuje požadavky na státní rozpočet, letos stát vydá na financování 11 mid. Kč. Ministr Rusnok však potvrdil, že v nejbližší době ke změnám ve stavebním spoření nedojde. Do budoucna bude nutné podpořit ty, kteří využijí spoření opravdu ke stavebním účelům. Ale lidé, kteří nestaví, umožňují ostatním, aby mohli brát různé typy úvěrů. Např. Stavební spořitelna KB poskytla v loňském roce 45 tisíc úvěrů v objemu přes 6 mid. Kč. V minulém roce provedli majitelé platebních karet 125 mil. výběrů, to je nárůst proti roku 2000 o 27 %. Z toho připadá na bankomaty České spořitelny 72 mil. výběrů a na síť spravovanou společností Múzo 53 mil. Lidé používají platební karty nejen k získání hotovostí, ale i k platbám u obchodníků, ke kterým nutí bankovní domy svoje klienty cenovou politikou. Jeden výběr z automatu účtují svým klientům až za 25 Kč, platba u obchodníka je zdarma. Nárůst používání bankovních karet je důsledkem zvýšení počtu platebních terminálů a bankomatů. Sociální Záměr, jak zamezit stárnutí populace, již schválila vláda. Cílem je příliv několika tisícovek zahraničních pracovníků ročně. Špid- la označil za nejvhodnější kandidáty Ukrajince. Česku hrozí, že v roce 2030 bude na trhu práce chybět půl milionu lidí v produktivním věku. Příliv zahraničních investic bude pokračovat a hrozí nedostatek např. nástrojářů či softwarových inženýrů. Zaměstnanci ze slovanských zemí se zde lépe aklimatizují než v Německu. Body se získávají za věk, vzdělání, odbornost, pracovní zkušenosti, znalost hostitelské země, rodinu a jazykové znalosti. V Česku žije 200 tisíc cizinců, kteří tvoří 2 % z celkové populace Česka. Na platné pracovní povolení pracovalo v ČR koncem loňského roku 43 tisíc cizinců a 68 tisíc Slováků, kteří pracovní povolení nepotřebují. Po dlouhém vyjednávání s odboráři se vicepremiér Špidla dohodl na zvýšení mezd zaměstnanců veřejného sektoru o 11 % od 1. března. To je o 1% více a o měsíc dříve než vláda původně zamýšlela. Pracovníci však nedostanou navíc příplatky, např. celoroční prémie a rozpočtové a příspěvkové organizace nebudou navyšovat stavy svých zaměstnanců. Odboráři jsou spokojeni, nePOLYGON 2/2002 15 [pageend17]boť jejich letošní příjmy vzrostou proti loňskému roku o 7,5% a to by mělo zajistit růst reálných mezd. Zdravotní sestra v sedmé platové třídě by po zvýšení měla brát o 1300 až 2000 Kč, lékař se dvěma atestacemi o 2900 až 4400 Kč více. Základní plat učitelky v mateřské školce, která začíná svoje zaměstnání, stoupne o 1000 Kč, učitelům střední školy vzrostou platy o 1400 až 1930 Kč. Zvýšení také zahrnuje ústavní činitele a soudce. Hrubý plat ministra vzroste ze 79 700 na 88.700 Kč, premiéra přibližně o 10 tisíc na 134 900 Kč. Ústavním činitelům se zvýší i částky nezdanitelných náhrad na dopravu, stravu a reprezentaci. Odborový svaz Stavba chce zavázat vyšší kolektivní smlouvou většinu tuzemských stavebních firem ke zvýšení mezd o 6 % a k pěti týdnům dovolené. Požadavek na plošné zvýšení vypadá pro zaměstnance líbivě, odborníci však se obávají, že někteří mohou práci ztratit. Zvýšení mezd musí vždycky plynout z hospodaření určitého podniku. Manažeři trvají na tom, aby o mzdách a dovolených rozhodovaly přímo firmy. Odborový svaz se domnívá, že stavebnictví už dva roky prožívá konjunkturu, proto 158 tisíc současných zaměstnanců si zaslouží vyšší mzdy. Podle zaměstnavatelů zůstává hlavním kritériem prosperita firmy, když nemá dobré zakázky, pak musí zaměstnance propouštět. Za průměrný měsíční výdělek si náš občan koupí více zboží, než před deseti lety. Na potraviny připadá dnes z výdajů méně peněz než dříve, ale vzrostly výdaje na bydlení. Za stejný koš potravin vydá zákazník dvojnásobek až trojnásobek toho, co před deseti lety. Chleba již není za 6 Kč, ale za 14, mléko je o více než osm korun dražší a za cigarety musí dát kuřák více než dvojnásobně. Posledních deset let nepřineslo jen počáteční vzestup cen, neboť dříve byly ceny dotované, ale rozšíření nabídky např. více druhů čaje či kávy. Poměrně málo podražilo máslo, asi o polovinu, neboť lidé je nahradili různými margariny. Spotřeba cukru poklesla, ale zvýšil se prodej cukrářských výrobků. Slevy a zdražení Od počátku dubna se snižují ceny plynu pro domácnosti v průměru o 8,2 %. Typický rodinný dómek dosáhne měsíční úspory asi 140 až 200 Kč. Ve Středočeském kraji pro rodinný domek o pěti místnostech obývaných čtyřmi osobami se spotřebou asi 2500 metrů kubických bude mít snížení ceny za následek úsporu asi 140 Kč měsíčně. Celoročně by podle Severočeské plynárenské průměrná domácnost mohla ušetřit měsíčně asi 175 Kč, ročně pak zaplatí asi 22 tisíc korun. Ombudsman Otakar Motejl podal Ústavnímu soudu návrh na zrušení regulace nájemného. Na novou úpravu si stěžovalo po dvou měsících platnosti asi 400 majitelů domů, kteří se cítí diskriminováni ve výkonu svých vlastnických práv. Ústavní soud starou vyhlášku zrušil a Ministerstvo financí vydalo jako nouzové řešení regulaci formou tzv. výměru přidaného k zákonu o cenách. Podle Motejla toto nařízení jen kopíruje zrušenou protiústavní vyhlášku a je také v rozporu s ústavou. Majitelé domů tvrdí, že regulované nájemné jim znemožňuje investovat a docilovat z vlastnictví nemovitostí jakýkoliv zisk. Největší dodavatelé piva Plzeňský prazdroj a Pražské pivovary ohlásili 22. 1. zdražení svých výrobků. Od začátku února zdražil svoje výrobky Plzeňský Prazdroj maximálně o korunu za půllitr čepovaného piva. O něco méně se zvýší ostatní ceny, např. Gambrinus o 50 hal. Důvodem zvýšení je růst cen energií a vstupních surovin. Analytici očekávají, že ke zdražení piva přistoupí i ostatní pivovary, neboť cena piva je na hranici ziskovosti. V loňském roce přibylo tři tisíce úředníků vyplácených ze státní pokladny, která musí najít o devět procent více peněz než v minulém roce. Sliby, že pracovních míst na ministerstvech ubude, se obtížně plní. Propustit státního úředníka je v ČR velice složité. Starší úředníci, kteří svoji práci dělají mnoho let, na ni nestačí, stát musí tudíž hledat nové odborníky. Např. úřady musí přijímat jazykově i odborně vybavené profesionály, s méně kvalifikovanými úředníky 16 POLYGON 2/2002 [pageend18]však zároveň nedokážou rozvázat pracovní poměr. Rekord za poslední dva roky drží Ministerstvo spravedlnosti, kde přibylo 500 pracovních míst. Platy navíc zatížily státní pokladnu o 50 mil.Kč. Situaci může ještě zhoršit zákon o státní službě, o kterém mají poslanci rozhodnout. Projde-li tento zákon, počet úředníků poroste a nikdo tento problém nevyřeší. Měna Premiér Zeman, ministr financí Rusnok a guvernér ČNB se 8. 1. dohodli na oslabení příliš silné koruny tím, že příjmy z privatizace nepůjdou na trh, ale ČNB je uloží na svých účtech. Tažení proti silné koruně si vyžádá od státu značné náklady. Za prvních 50 mid., které ČNB vládě smění, zaplatí kabinet 3 % z celkové částky, při směně do 100 mid. činí poplatek 6 % a při vyšších částkách stát zaplatí 9 %. Poplatky jsou rozloženy až do roku 2007, kdy se očekává vstup Česka do měnové unie. Kurs koruny se však po celý leden udržoval od 33 až na úroveň 32 Kč za euro, teprve hrozby ČNB intervencí na trhu tlak poněkud zmírnily. Analytici nevěří, že se všechny finanční prostředky podaří směnit mimo trh. Bankovní rada ČNB snížila 21. 1. úrokové sazby o čtvrt procentního bodu, reposazba nyní činí 4,5 %, diskontní 3,5 % a lombardní 5,5 %. Po deseti dnech snížila ČNB všechny sazby ještě o 1/4 procentního bodu. V průběhu těchto opatření ČNB koupila za koruny asi 200 až 300 mil. euro. Cílem těchto opatření je zabránit nadměrnému posilování koruny, způsobenému zejména přílivem zahraničního kapitálu. Účastníci devizového trhu předpokládají, že vláda značnou část devizových příjmů promění na koruny. Obě devalvace zatím měly na vývoj kurzů malý vliv, koruna neoslabuje. K Novému roku činil kurs eura 31,87 Kč a USD 35,27 Kč, do 13. března se poměr málo změnil na 31,57 a 36,14. Drobné kolísání způsobují např. projevy ministrů k měnovým otázkám. Ministr financí Rusnok 6. 3. při rozhovoru s agenturou Reuters řekl, že silná koruna není problémem pro domácí ekonomiku a koruna zpevnila o 10 hal. Občas také dochází k poklesu či vzestupu USD vůči euru. Silná koruna působí potíže zvláště exportérům. Tak Škoda Auto Mladá Boleslav vynechává nyní občas směnu, aby se nehromadilo na skladě příliš mnoho aut, která nemohla vyvézt. Poslední posílení koruny způsobila zpráva, že schodek státního rozpočtu za první dva měsíce t.r. dosáhl 25 mil. Kč a účastníci devizového trhu očekávali, že vláda skončí s šetřením devizovými prostředky. V nejbližších měsících je pravděpodobnější další posilování, neboť bude pokračovat privatizace, růst domácího hrubého produktu a další příliv zahraničních investic. Pokud budou devizy přitékající do české ekonomiky proměněny na koruny, zvýší se měnová zásoba a také celková poptávka. Vyšší zájem o zboží však může produkce svými dodávkami vyrovnat, aniž by inflace vzrostla. Nezaměstnanost Počátkem roku ohlásily některé peněžní ústavy, že budou pokračovat v propouštění zaměstnanců. Česká spořitelna oznámila, že v prvních třech měsících letošního roku propustí 1200 lidí, na konci roku jich bude zaměstnávat 10 800. ČSOB větší propouštění nepřipravuje a na konci roku by měla mít jen o několik desítek zaměstnanců méně. Analytici však předpokládají, že ČSOB propouštět bude, neboť po převzetí IPB se některé služby duplikují. Komerční banka předpokládá, že posílí pracovníky, kteří pracují na přepážkách na úkor zaměstnanců administrativy, zatím je tento poměr nepříznivý 40:60 a měl by se obrátit. Změny v Komerční bance budou spočívat v nahrazování řadových zaměstnanců potřebnými specialisty, na začátku roku bylo zaměstnanců téměř deset tisíc. Od roku 1999 se zmenšil počet zaměstnanců v bankách o 7 tisíc. Asi 70 % propuštěných najde do 3 měsíců jinou práci, většinou se přesouvají do administrativy. Také jiné firmy ohlašují propouštění. Např. textilní průmysl má mizivé vyhlídky na růst odbytu. Otavan Třeboň loni propustil 140 zaměstnanců a letos do konce března bude následovat 60 nevýrobních pracovníPOLYGON 2/2002 17 [pageend19]ků. Problémy s odbytem v Německu vedly ke koncentraci činností na základě které Jitex Písek propustí až 300 lidí. Textilní průmysl zaměstnává přes 12 % obyvatel schopných práce a jeho celkový podíl na domácích tržbách přesahuje 5 %. Průměrný měsíční plat se přiblížil k 11 tisícům a dlouhodobě zaostává za republikovým průměrem. Úřady práce však sdělují, že nezaměstnaných neubývá. Zvláště značné peníze vynaložené na rekvalifikaci nepřinášejí dostatečné výsledky. Největší problém je s lidmi, kteří patří mezi dlouhodobě nezaměstnané a bez pracovního poměru jsou déle než dvanáct měsíců. Analytici tvrdí, že v celkových číslech o nezaměstnaných se také schovávají ti, kteří pracovat nechtějí. V severních Čechách do některých nových provozů není možné získat pracovníky. Rekva- lifikovat lidi, kteří se po půl roce vrátí na Úřad práce je vyhazování peněz. Vysvětlením je práce bez pracovní smlouvy anebo někomu podpora k životu stačí. Pravicoví politici říkají, že je třeba přitvrdit, vládní sociální demokracie mlčí, neboť je před volbami. Opět Kožený Na konci roku zaslal ministr financí Rus- nok Komisi pro cenné papíry (KCP) dopis, ve kterém žádá, aby zvážila nutnost prodloužení zákazu převodu akcií Harvardského průmyslového holdingu (HPH). Většina analytiků posuzuje iniciativu ministra opatrně. Údajně se nedopustil žádného porušení zákona, ale jteho postup je přinejmenším nevhodný. HPH je od roku 1997 v likvidaci a jeho akcie vlastní 240 tisíc akcionářů. Valná hromada se měla konat 30. 1., ale do Tábora se dostavila pouze 3 % akcionářů, náhradní schůze se uskuteční do 6 týdnů. V současnosti v čele HPH stojí soudem definovaný likvidátor Zdeněk Častorád. Kolem výše jmění panují nejasnosti, původní majetek byl vyšší než 600 Kč za akcii, kterou chce nyní HPH vyplácet. Ministr tvrdí, že chce dosáhnout, aby akcionáři dostali za svého života alespoň něco, novináři se domnívají, že Rusnok láká voliče. Komise pro cenné papíry 8. 2. prodloužila zákaz převodů akcií HPH. Rozhodnutí je údajně projevem snahy ochránit drobné akcionáře, kteří by v současné době mohli vlivem nesprávných informací prodat svoje akcie pod cenou. Vedení holdingu několikrát sdělilo, že má pro výplatu akcionářů připraven dostatek peněz. Zálohově již HPH vyplatil 4,5 tisícům akcionářů asi 42 mil. Kč, které nebudou vracet. Policii se zatím nepodařilo doručit Koženému obvinění, neboť má irské občanství a žije na Bahamách. Policejní spisy k jeho případu zabírají téměř tři kamióny a vyšetřovatel z nich připravil obvinění z podvodu. Se svým spolupracovníkem Vostrým Kožený vyvezl v letech 1995 až 1997 nezákonně majetek HPH ve výši asi 11 mid. Kč. Podnikatel je v současnosti stíhán několika žalobami ze zpronevěry také ve světě a má obstavený majetek za nezdařený pokus o privatizaci ázerbájdžánské ropné společnosti. Zemědělství Unie stále trvá na tom, že příští členské země budou dostávat zprvu jen čtvrtinu dotací, které získávají rolníci v současné patnáctce. Domácí zemědělci tvrdí, že taková politika by je zlikvidovala a neměli by žádný důvod pro vstup do Unie. Podle propočtů by téměř 80 % veškeré české zemědělské produkce na celoevropském trhu neuspělo. Na začátek dubna chystá Agrární komora protestní konferenci asi 70 profesních organizací rolníků ze 12 kandidátských zemí. Již teď zaostává naše zemědělství, neboť nemá dostatek peněz na nové technologie a na modernizaci výroby. Podle propočtů desítka nových zemí představuje asi jednu třetinu zemědělské půdy současné unie, plné agrární dotace novým členům by tvořily stejně jen 12 % agrárního rozpočtu Unie. Ministr zemědělství Fencl navrhuje, aby dotace na úroveň farmářů unie dorovnal stát. Ale neupřesnil, z jakých zdrojů by tyto peníze šly. Různé Podobně jako v Evropské unii bude platit také v ČR od 1. 1. 2003 dvouletá záruka na 18 POLYGON 2/2002 [pageend20]spotřební zboží. Novela obchodního zákona však stanoví, že na zboží, vyrobené před tímto termínem bude platit dosavadní ustanovení, aby si prodejci i zákazníci na novinku zvykli. Nová pravidla nezpůsobí potíže obchodníkům se spotřební elektronikou, kde již nová lhůta zpravidla platila. Zděšení však změna způsobila v obchodech s obuví, neboť v ČR je roční spotřeba jen 2,4 páru na osobu. V EU si lidé běžně kupují ročně desatery boty. Není možné očekávat, že obuv denně používaná vydrží dva roky, proto bude obtížné rozlišit vadu, za kterou ručí výrobce od běžného opotřebení. Od roku 1991 dovezli obchodníci do ČR 1,1 mil. ojetých osobních vozů, které tvoří 45 % všech zobchodovaných aut. V Česku je celkem registrováno více než 3,5 mil. osobních aut s průměrným stářím 13,6 roku. Jen 7,3 % z tohoto počtu tvoří vozy mladší dvou let, ale 35 % je starších patnácti let. Nejvíce registrovaným typem je Škoda 120, celkem 367 tisíc těchto vozů má průměrné stáří přes 19 let. Druhou nejpočetnější skupinou je téměř 300 tisíc aut Škoda Favorit průměrně starých 11 let. Poslanci rozhodli, že Nejvyšší správní soud vznikne v Brně, ústava předpokládá jeho založení již devět let. Pomocí správního soudnictví se občané mohou bránit rozhodnutí úředníků. Evropská komise opakovaně kritizovala ČR, která se až dosud omezovala na přezkoumání zákonnosti správních rozhodnutí a neposuzovala jejich věcnou správnost. Poslanci ale neschválili nový správní řád. Ekologové tuto skutečnost uvítali, neboť řád by podle nich omezil jejich účast v různých řízeních. Svaz měst a obcí se však obává, že absence řádu ohrozí reformu veřejné správy. Středisko vzdělávací politiky při UK předpokládá, že do osmi let by mohlo být v Česku zrušeno asi 8000 základních škol. Úbytek dětí se dosud projevoval na zániku mateřských škol, v letošním roce výrazně chybí na základních školách prvňáčci. Ve školách je asi milion dětí, v následujících letech se počítá s poklesem na 800 tisíc. Tento vývoj by mohl být prospěšný, pokud se podaří situaci zvládnout. Mezi učiteli však přibývá nekvalifikovaných a důchodců. V základních školách pracuje 67 tisíc učitelů, z toho 15 % nemá potřebnou kvalifikaci. Při dobrém učitelském sboru by mohli mít žáci k dispozici více pedagogů. V menších obcích radnice platí rodičům za každého prvňáčka, který zůstane v místní škole a nepůjde do městské. ■ Úvahy, názory, rozbory j iř í j eš Na okraj Jednoho článku Václava Klause Článek Václava Klause, uveřejněný v den 152. výročí narození Tomáše G. Masaryka v Mladé frontě DNES byl jako obvykle nabit invektívami proti současné Evropě, což samozřejmě jen dále komplikuje naši pozici při vrcholícím jednání o naše přijetí do Evropské unie. Ponechejme však tentokrát tyto umanuté Klausovy exhibice stranou a podívejme se na jeho vývody pozitivnějším pohledem. Neboť i když na počet slov v onom článku kritika Evropy silně převažuje, jeho hlavní smysl je veden v duchu před časem vyhlášené alternativní transatlantické orientace ODS - tedy proamericky. Nejde zde o nějaký bilaterální vztah České republiky a Spojených států -na to teď Amerika nemá čas ani myšlenky - ale o to, že tento vztah je už od listopadu 1989 určován nejdříve naším úsilím o přijetí do NATO a od března před třemi lety jeho úspěšným vyvrcholením v podobě aktu, jímž jsme spolu s dalšími dvěma státy tzv. visegrádské čtyřky byli do NATO přijati. V této souvislosti je však nutné zmínit Klausův odedávný, mírně řečeno brzdící vztah k tomuto velmi žádoucímu středoevropskému seskupení, který po nedávných výrocích maďarského premiéra Orbána vyvrcholil Klausovým jakoby vítězoslavně proneseným názorem, že toto pro visegrádskou čtyřku znamená zřejmý konec. Přidáme-li POLYGON 2/2002 19 [pageend21]k tomu ještě Klausův návrh, aby náš vstup do Evropské unie byl podmíněn trváním platnosti Benešových dekretů, pak je nutné tyto jeho exkurze do zahraniční politiky označit za velmi nebezpečné, ne-li zhoubné. Ale i když zůstaneme u Klausovy dost náhlé adorace Ameriky a tím i u našeho vztahu k NATO, nutno předsedovi ODS připomenout některé věci z minulosti, které nám tyto vztahy komplikovaly a logicky stály na počátku řady dalších událostí dovedených do současného stavu, kdy Amerika zřejmě začíná litovat, že k našemu přijetí do NATO dala vůbec souhlas. Už v roce 1992 jsem se sám ve Spojených státech setkával s hlasy poamerič- těných Čechů, kteří před naším přijetím Ameriku varovali s poukazem na to, jaké to kované kádry ovládly naši armádu.Víme, že tyto poměry se příliš nezlepšovaly ani za ministrování povackovských správců resortu o- brany, ať už to byl Luboš Dobrovský nebo tři ministři lidovečtí, ovšemže se stále jediným nepostradatelným ekonomickým náměstkem Miroslavem Kalouskem. Nad poměry v tomto resortu zalomil rukama začátkem roku 1997 i tehdejší premiér Václav Klaus. Sám však přes různá varování urputně trval na tom, aby šéfem jeho vlastního Úřadu vlády zůstával Luděk Vychodil, který nedokázal vyvrátit obšírná odhalení Mladé fronty DNES o jeho zapojení do jakýchsi obchodů s americkými stíhačkami, které nevrle sledoval sám FBI. Přes tyto dosti povážlivé okolnosti se našlo mnoho Američanů českého původu v čele s tehdejší ministryní zahraničí Madelaine Albright, kteří uvěřili ujištěním prezidenta Havla, že Česká republika bude členem spolehlivým. Nelze však vyloučit, že i proto se prezident v roce 1998 snažil zabránit vytvoření menšinové sociálně demokratické vlády a když pak absolutně nezodpovědnou „zásluhou“ paradoxně svého nejbližšího inti- mata Jana Rumia tento boj prohrál, alespoň se veřejně velmi zdráhal vyhovět návrhu Miloše Zemana a jmenovat do funkce ministra zahraničí Jana Kavana, jehož z mnoha důvodů asi nepovažoval za nejvhodnější osobu právě pro styk se Spojenými státy. I když prezident ani v této věci neuspěl a ODS dokonce vzdor své předchozí mobilizaci proti všemu i levému uzavřela podle „geniálního“ nápadu Václava Klause se stranou více než levicového Jana Kavana smlouvu o stabilitě vlády Miloše Zemana,do NATO jsme před třemi roky přeci jen přijati byli a hned vzápětí jsme také byli vystaveni zkoušce své spojenecké spolehlivosti v záležitosti vojenské intervence NATO v Jugoslávii. A zde nutno říci, že se obávaný Kavan zachoval správněji než Václav Klaus, který v kritických dnech šel klidně podepisovat svou knížku na Miloševičovo velvyslanectví v Praze a k intervenci NATO se vyjadřoval velmi nevlídně. Naštěstí se právě Kavanovi podařilo přesvědčit rovněž málo nadšeného Miloše Zemana a hlavně nejurputnější odpůrce tohoto zásahu ve vládě: Špidlu, Rychetského, Mertlíka a Kužvarta, kteří byli málem odhodláni pokusit se celou akci NATO zastavit. Rozhodně to nebyla ODS a Václav Klaus, kdo by byl tehdy do věcí zasáhl správným směrem. Jednoznačné postoje se zde musí přičíst především Václavu Havlovi, ale také Janu Kavanovi a našemu zástupci u NATO Karlu Kovandovi. Pak ovšem tentýž Jan Kavan překvapil Američany svou česko-řeckou iniciativou, podepsanou příznačně v Pekingu, a později i tzv. protikubánskou rezolucí směřující spíš ovšem proti zájmům americkým. Tehdy jeho resortní kolega Collin Powel raději než jeho požádal o vysvětlení přímo prezidenta Havla. Od té doby jdou česko-americké vztahy od desíti k pěti. Záhadná česká mise do Iráku, vedená tehdejším Kavanovým náměstkem a dnes naším delegátem u OSN 20 POLYGON 2/2002 [pageend22]Hynkem Kmoníčkem, ovšemže za účasti osob tak problematických jako je hlavní premiérův poradce Miroslav Šlouf a jeho přítel Milan Jedlička, muž v Americe dokonce trestaný, dále podivné angažmá téhož Milana Jedličky v přípravě návštěvy Miloše Zemana ve Spojených státech, která pak kvůli tomu musela být odložena, zbrojní dohody s Jemenem pár dni po 11. září 2001, prapodivný trend na nákup stíhaček gripen, Zemanovy nepravdy o údajných akcích teroristy Alty v Praze a v poslední době i velmi zpochybněné prověrky o přístupu k tajným informacím (i jaderného charakteru u druhého muže České policie Václava Jakubíka (za komunistů významného ruzyňského ba- chaře) - to všechno při neformálních rozhovorech i v hlasech tisku vede Američany k vyjádřením, že Česká republika je pro ně vlastně nebezpečná. Neboť ani Jan Kavan a hlavně Miroslav Šlouf, jehož jméno kupodivu prý na tamějším ministerstvu zahraničí zná téměř každý, nedávají záruku bezpečného nakládání s tajnými informacemi, k nimž mají přistup. Přičte li se k tomu maximálně podezřelé splácení ruského dluhu a tím i styky s ještě podezřelejší společnosti Falcon, ani se té nedůvěře nemůžeme divit. A zde by právě Václav Klaus mohl významně přispět ke zlepšení situace a tím i vztahů ke Spojeným státům, kdyby hodně hlasitě a opakovaně vykřikl to, co jsme od něho ještě nikdy neslyšeli - totiž pryč s těmi, kteří znevěrohodňují naše vztahy k Americe a k NATO, na prvním místě se Šloufem, ale po volbách také se Zemanem a s Kavanem! Nelze vyloučit, že by mu to mohlo přinést i to, o co mu jde nejvíc - totiž hlasy voličů, kteří těch neprůhledných a nezodpovědných akcí sociálně demokratické vlády mají plné zuby. 0 dvou králích Miroslavech Kterési noviny po ukončení olympiády napsaly, že tam zlaté medaile vyhrál doping. Jistěže tím nebyly míněny všechny, ale určité podezření padá na takové, jaké si odvezli ti sportovci, jimž jiné zlaté medaile byly odebrány, protože právě při jejich získání byl doping prokázán. U těch předchozích sice prokázán nebyl a medaile zůstaly v rukou vítězů, ale chtějte po lidech , aby neměli podezření, že se i o ty zasloužil hlavně doping. Vzpomněl jsem si přitom na dva tajemné krále Miroslavy české soudobé politiky - Kalouska a Šloufa. Kolik podezření kolem nich padá, ale důkazy žádné, i když by někdy zřejmě stačil docela nepatrný ždibec vůle toho či onoho politika a ledacos z těch podezřeni by se mohlo buď potvrdit nebo definitivně vyvrátit. To z pochopitelných důvodů nemůžeme čekat od politiků s dotyčnými Miroslavy stranicky spřízněných. Méně pochopitelné je, když urputně mlčí i politici z protilehlých pólů. Teď se zdá, že při nastávajících volbách hvězda Miroslava Kalouska zaujme na našem politickém nebi ještě vyšší postavení než dosud, a naopak zapadat bude hvězda všestranně poněkud zlobivého poslance ODS Jiřího Payna. Otevírá se tím snad naděje, že by právě Jiří Payne sdělil veřejnosti něco o tom, proč byl začátkem roku 1997 vypuzen z místa náměstka ministra obrany? Anebo by snad sám Václav Klaus vysvětlil, co znamenala jeho tehdejší slova po návštěvě onoho ministerstva, kdy prohlásil, že žádného dalšího náměstka za ODS tam jmenovat nebude, protože to by byla politická sebevražda? Je více než pravděpodobné, že taková případná vysvětleni by asi nemohla pominout úřad ekonomického náměstka, který tenkrát už dobrých pěl let zastával Miroslav Kalousek. Ten ovšem teď v rozhovorech s dotěrnými novináři vyvolává dojem, jako by on po celou dobu na ministerstvu obrany nic neznamenal a pokud se tam snad děly nějaké podezřelé nákupy či jiné šíbry, pak on s tím přece nemohl mít nic společného, jako - citujeme přímo jeho slova - nemá šéfredaktor dotyčného novináře nic společného s nákupem redakčních tužek. - Inu, těžká řeč s člověkem, jehož mazanost maří veškeré naděje na to, že by z něho mohla vypadnout alespoň zrnka dobře utajovaných pravd. Trvá však otázka, proč tak urputně v té věci mlčí i představitelé ODS, kteří tenkrát před pěti lety do tajemné lidovecké kuchyně mohli nahlédnout. To se ostatně kromě už výše jmenovaných týká i jiného náměstka ministra obrany z těch časů. Petra Nečase. Má snad ODS nějaký důvod ke Kalouskovu dlouhému působení na ministerstvu obrany mlčet? To stopy po dlouhých prstech druhého Miroslava - rozumí se Šloufa - jsou mno- POLYGON 2/2002 21 [pageend23]hem zřetelnější. Třeba různé akce jemu podřízených premiérových poradců, ať už se jmenovaly Štiřín či Olovo. Nebo jeho vlastní angažmá v podvodném stavebním H-systému. A což teprve záhadná cesta do Bagdádu s přítelem Milanem Jedličkou, kvůli jehož pochybnému americkému rejstříku musela být odložena i Zemanova cesta do Spojených států. Lze si jen domýšlet, o kolika dalších položkách, zřejmé neúnavné činnosti tohoto někdejšího aparátčíka KSČ, nemáme ani tušení. Vždyť jenom ta nynější pološílená rozdávači volební kampaň sociálních demokratů velice připomíná někdejší Šloufovu osobní kampaň ve východních Čechách před senátními volbami. Zlatí tamější prozíraví voliči, kteří tenkrát zabránili, aby se z neprolustrovaného Šloufa stal ústavní činitel s doživotním krunýřem imunity. Miroslav Kalousek to má trochu jednodušší. Do poslanecké funkce ho roku 1998 katapultoval ještě sám Josef Lux a lidoveckým zástupcům se Kalousek dodnes tak líbí, že ho v jižních Čechách nominovali na první místo i do budoucích voleb. Ostatně vzpomeňme si, že když loni Cyril Svoboda dal vůči Kalouskovi najevo své výhrady, nepostavil se za něj ani jediný člen předsednictva KDU ČSL, takže Svoboda - na rozdíl od Hany Marvanové z koaliční Unie svobody - DEU - se raději dal diplomaticky na ústup. V nedávném rozhovoru v Lidových novinách se Miroslav Kalousek přiznal, že se občas s Miroslavem Šloufem stýká. Na dotaz reportérky, zda si Šloufa váží, nastalo prý dlouhé ticho a teprve pak rozpačitá odpověď: „Respektuji skutečnosti, že je to spolupracovník předsedy vlády.“ Je třeba se obávat, že tyto schůzky mohou směřovat kamsi do budoucnosti a nedej Bůh, aby nějak souvisely s nemilou příhodou předsedy Kalouskovy strany Cyrila Svobody, jemuž byl ukraden mobilní telefon z auta parkujícího podle sdělení Hospodářských novin jako z učarování v půl sedmé ráno právě před ministerstvem práce a sociálních věcí, kde příslovečně každý den od šesti usilovně pracuje předseda strany pana Šloufa Vladimír Špidla. Jak však víme, z obou stran bylo nějaké vzájemné jednání o budoucnosti kategoricky popřeno. Takový je náš život v pravdě připomínající ty zlaté olympijské medaile bez dokázaného dopingu. K televiznímu pořadu o podepisování v Čechách Taussigův a Jančárkův hodinový dokument „Zpátky ni krok? čili O podepisování v Čechách“, který byl odvysílán 6. března 2002 na druhém programu ČT, s mimořádnou naléhavostí ukázal, jak je stále důležité zamýšlet se nad chováním českého národa a zejména jeho kulturní elity. Čtyři protagonisté - režiséři Otomar Krejča a Ota Ornest, herečka Jaroslava Adamová a překladatel Zdeněk Urbánek - přednášeli na pozadí dobových dokumentů své vzpomínky, názory a dojmy k nejrůznějším podpisovým akcím, co se jich od slavného Manifestu českých spisovatelů roku 1917 až do současnosti u nás událo. Těžištěm pořadu nebyla tentokrát nedávno tolik probíraná anticharta, ale přímo únorové události roku 1948, od nichž se děj odvíjel nejen do budoucnosti, ale i do minulosti. Pokud jde o minulost předválečnou, byly to podpisové akce převážně ve prospěch této země, ať se to týkalo už zmíněného manifestu z první světové války nebo manifestu Věrni zůstaneme z roku 1938. Horší bylo, když se manifestovalo pod tlakem příšerného teroru heydrichiády v roce 1942. Zde pořad kázal shromáždění českých herců z Národního divadla, kde v proněmeckém, ale nutno přiznat, že i v pročes- kém duchu promluvil slavný Rudolf Deyl starší. Mohl bych z vlastní zkušenosti ze stejné doby - tedy z konce června 1942 -připomenout i podobné shromáždění kulturních pracovníků ve Smetanově síni, kde snad ještě o něco aktivněji promluvil Václav Talich. Jenže kdo tenkrát tu hrůzu nezažil, nemá právo soudit a já sám, jakožto pamětník, se jakékoliv kritiky zdržuji. Ovšem k tomu, co následovalo po válce a co už se skutečným ohrožením životů spojeno nebylo, je třeba se vyjadřovat a tím se v nezaujatých diskusích pokusit vzpamatovávat český národ a jeho inteligenci ze skutečných a mnohdy zbytečných hříchů. Z tohoto hlediska byl výběr protagonistů tohoto dokumentu velmi zajímavý. Otomar Krejča, který přiznává, že do KSČ vstoupil hned 12. 22 POLYGON 2/2002 [pageend24]května 1945, a proti němu Zdeněk Urbánek, jehož něco podobného ani nenapadlo. Proč jeden tak a druhý onak? Ota Ornest své komunistické smýšlení přinesl přes exil v britském rozhlase už z předválečných komunistických dětských táborů, v nichž pobýval se svým bratrem, pozdějším básníkem Jiřím Ortenem, který zahynul hned na počátku okupace pod koly německé sanitky. A první paradox: Jak Ota Ornest tak Zdeněk Urbánek napsali v roce 1958 studie o Jiřím Orte- novi do knihy jeho deníků vydané Janem Grosmanem. - A pak je zde ještě herečka Jaroslava Adamová, které byla politika lhostejná, které však byl doporučen vstup do KSČ, aby mohla dělat to, co jedině dělat chtěla a uměla - totiž divadlo. Stejně pak v Realistickém divadle neunikla politickému běsnění neslavně proslulé komunistky Světle Amor- tové a musela z divadla odejít, zatímco Amortová pak odešla do Divadla čs. armády na Vinohradech, kde podle některých svědectví organizovala petici žádající trest smrti pro svou kolegyni Jiřinu Štěpničkovou, chycenou při útěku za hranice. Při dopadení chránila Štěpničková v náručí před střelbou svého malého syna Jiřího, který se pak v dospělosti režimu odvděčil přijetím podlézavé role Klementa Gottwalda v komunistickém televizním seriálu. BEZ OHLEDU NA TO, JE ANEBO NENÍ-LI SAMETOVÁ REVOLUCE VÝSLEDKEM NĚJAKÉ DOHODY S VEDENÍM KSČ, A NA KOHO NENÍ SAMETOVÁ. VÝMLUVNÉ JE, NA KOHO JE. V. DAVYDOVSK! Ale to nejsou všechny paradoxy. Nejhůře ze čtyř protagonistů byl postižen původně nejkovanější komunista Ota Ornest, který strávil určitý čas v ruzyňské vyšetřovací vazbě, odkud ovšem posloužil režimu ne právě povznášející televizní sebekritikou. Relativně nejméně postižen však zůstal ten, který si po celé půlstoletí zachoval rovnou páteř - tj. Zdeněk Urbánek. Ten dokonce vynikl jako autor slavného překladu Hamleta, jak ho hrál celá léta v Národním divadle Radovan Lukavský. Otomar Krejča, který vytvořil v Národním divadle celou éru charakterizovanou jeho jménem, nakonec s několika věrnými na protest proti zavedenému režimní- mu vedení z Národního divadla odešel a založil Divadlo Za branou. A když i to bylo zavřeno, mohl aspoň legálně odejít do ciziny a pracovat tam ve svém oboru. Dnes říká: „Mefisto je druhá půlka Fausta. Nechci omlouvat komunistický režim, sám jsem však nedělal nic špatného ani zlého.“ - Chtělo by se však dodat, že přece jen svou unáhlenou přihláškou do KSČ v květnu 1945 připustil toho Mefista k sobě zbytečně blízko. Taussigův a Jančárkův film se ovšem stále vrací k onomu těžišti - ke komunistickému únorovému převratu a znovu potvrzuje, že tento převrat nebyl pouhým pučem izolované politické junty, ale že komunisté měli faktickou podporu nejen poblouzněných dělníků a zkorumpovaných rolníků, ale zejména také širokých vrstev inteligence. Je zde připomenut manifest skutečných demokratů varujících před ohrožením demokracie, který vyšel v Peroutkových Svobodných novinách během krize 22. února s velice skrovnými podpisy například arcibiskupa Berana, spisovatele K J. Beneše a právě i na dnešní obrazovce přítomného Zdeňka Urbánka. A pak -když bylo 27. února dokonáno -v týchž novinách, ovšem už bez Peroutky rychle sepsaný manifest „Kupředu, zpátky ni krok“ a nekonečnými seznamy podpisů téměř všech tehdejších kulturních pracovníků včetně vdovy po Karlu Čapkovi Olgy Scheinpflu- gové, Jaroslava Seiferta a podle některých náznaků z filmu i obou vnuček Masarykových, z nichž jedna se ostatně i v dalších nepěkných letech ke komunistům hlásila. Jaroslava Adamová prý o svém tehdy zveřejněném podpisu nic neví, podpis Voskovce a Wericha však nepopírá. A dodává zajímavou pikantnost: Werich prý jí jednou v důvěrném hovoru řekl, že už za své levi- čácké písničky ze třicátých let měli být s Voskovcem za první republiky zavřeni. - Právě takové hluboké introspekci by se měli i dnes odpovědní intelektuálové podrobit dříve, než se vydají za nějakou novou ideovou bludičkou, a teprve po takovém odpovědném zvážení by měli podepisovat nějaké petice či manifesty. ■ POLYGON 2/2002 23 [pageend25]PROHLÁŠENÍ obhájců Vladimíra Hučína Ač žijeme již 12 let podle ústavy v právním státě, případ Vladimíra Hučína jeho právností otřásá. Samozřejmě souhlasíme s tím, že o jeho vině či nevině rozhodne soud. Tak tomu v právním státě má být. Nechceme svého klienta odejmout jeho zákonnému soudci - chceme ale, aby jej tento soudce soudil před očima veřejnosti. Ta může být opět podle zákona vyloučena jen v těch případech, kdy to zákon s odkazem na ochranu státního tajemství dovoluje. Vladimír Hučín je však obžalován z několika trestných činů obecně kriminální povahy, jejichž projednáváním není státní tajemství ohroženo, protože v nich neexistuje. Soud však v první den hlavního líčení vyloučil veřejnost z celého líčení. Vladimír Hučín byl po svém zatčení ze strany policie mediálně obviňován z přímého pachatelství výbuchů naplňujících skutkovou podstatu trestného činu obecného ohrožení. Jestliže z něj není dnes obžalován, je to jen proto, že jeho dosavadní trestní stíhání bylo pod kontrolou obhájců. Nebude-li i jeho soud pod kontrolou veřejnosti a médií, existuje nebezpečí, že jeho souzení bude podléhat manipulaci. Její nebezpečí se již objevilo, když soud při prvním dnu projednávání obžaloby měl teprve po vyjádření stran rozhodnout o veřejnosti hlavního líčení, ačkoliv již před tím obeslal svědky na další dny do nejmenší místnosti soudu, která účast veřejnosti nedovolovala. Během vyšetřování, které je ze zákona neveřejné, se obhájci setkávali s tak neobvyklým postupem vyšetřovacích orgánů, že to v nich vyvolalo obavy i z postupu rozhodujících soudů, kterým jedině přísluší právo rozhodovat o vině a trestu. Ztěžování styku obhájců s jejich klientem ve výkonu vazby, zásahy státní zástupkyně osobující si právo rozhodovat o kontaktu obhájce s jeho klientem, její opakované bezdůvodné stížnosti na obhájce, sledující zřejmě cíl znemožnit jim obhajobu, kontrola obhájce špehýrkou během rozhovoru s klientem, eskortování Vladimíra Hučína jako těžkého zločince v řetězech, mimořádná opatření kolem jeho osoby a další omezení neslučitelná se zákonem o výkonu vazby - jsou jen některé neobvyklosti jeho vazebního stíhání. Případ Vladimíra Hučína není jen případem jednoho člověka, obviněného z několika trestných činů - je rovněž příběhem zpravodajského důstojníka BIS - organizace, jejímž hlavním úkolem je chránit demokracii a svobody občanů. Tu demokracii a svobody, které již řada afér a vnitřních sporů v BIS ohrozily. Protože Vladimír Hučín je stíhán i pro některé své aktivity zpravodajského rázu, bude věcí obhájců a jeho důvěrníků kontrolovat zákonnost té části hlavního líčení, která se jí bude týkat, bude- li jenom v tomto případě veřejnost vyloučena. Protože i v takovém případě má veřejnost právo vědět, nebyla-li porušena procesní práva obžalovaného a tím i svobody chránící je samé. Trestní zákon a trestní řád jsou nedělitelné a platí jak pro souzené bývalé příslušníky StB, tak pro antikomunistu Vladimíra Hučína. A to i za situace, kdy se jeho vyšetřování a stíhání účastní i bývalí reprezentanti totalitního režimu, kteří zůstali ve svých funkcích. A dokonce tyto zákony musí platit pro všechny stejně i tehdy, když někteří z těchto reprezentantů bývalé moci se podíleli na stíhání Vladimíra Hučína právě v době komunistického režimu, jemuž Vladimír Hučín aktivně oponoval. Mnoho okolností totiž nasvědčuje tomu, že do jeho případu se promítají osobní a profesní averze těch osob, které mají důvod považovat Vladimíra Hučína za osobního nepřítele ohrožujícího jejich postavení. Rádi bychom věřili tomu, že 24 POLYGON 2/2002 [pageend26]všichni ti, kteří kdysi stáli na druhé straně barikády postavené proti demokracii, právu a svobodě a pro které byl Vladimír Hučín antisocialistický živel a třídní nepřítel, jsou dnes upřímně oddáni demokracii a ideálům právního státu. Po všech zkušenostech s nekolegiálním a podivným postupem vyšetřovatele Úřadu vyšetřování Policie ČR a dozorující státní zástupkyně, jakož i s některými rozhodnutími soudů o vazbě, se obhájci domnívají, že přesvědčení některých příslušníků Policie ČR, Státního zastupitelství, Vězeňské služby a soudů není demokratické, ale jen účelově zdemokratizo- vané. Obžalovaný Vladimír Hučín a ani jeho obhájci nemají důvod tajit obžalobu a trestné činy v ní uvedené, které mu jsou kladeny za vinu, jak jim mnozí vytýkají s tím, že namísto toho jeho trestní stíhání politizu- jí. Naopak, mají zájem, aby vešla v obecnou známost spolu s argumenty a námitkami obhajoby, kterými ji budou u soudu vyvracet. Vladimír Hučín je mimo jiné stíhán i pro trestný čin šíření poplašné zprávy, který měl spáchat šířením nepravdivých informací o sílícím extrémně levicovém hnutí v regionu severní Moravy. Měl tak činit tím, že nabádal utajeného svědka Dvořáka, aby z jeho návodu podněcoval v prostředí redakce novin „Nové Bruntálsko“ (vydávaných bývalým příslušníkem StB Zifčákem) takové radikální levicové tendence, které by obavy z tohoto sílícího extrémně levicového hnutí odůvodňovaly. Tyto a jim podobné články však vycházely dávno před onou v obžalobě uváděnou „přesně nezjištěnou dobou“ a vycházely i v době jeho vazby. Např. článek „Šokující zpověď nacistického i komunistického vězně“ ze dne 18. 2. 2002, ve kterém je otec prezidenta Václava Havla obviňován z toho, že určil gestapu obec Lidice ke zničení a že malý Vašík Havel byl houpává na kolenou šéfem pražského gestapa Horstern Böhmern. Také tento „svědek“, který redakci „Nového Bruntálská“ sdělil tyto lživé informace, je svědkem vypovídajícím proti Vladimíru Hučínovi. Je třeba, aby veřejnost slyšela výpovědi takových svědků, jakož i výslechy expertů, ze kterých se dozví, co všechno bylo orgány trestního stíhání vydáváno za výbušniny a třaskaviny shromážděné Vladimírem Hu- čínem a aby se dozvěděla o konkrétních osobách a údajích dosud v obžalobě skrytých pod pojmy „blíže neurčené“ „či dále nezjištěná“. Vladimír Hučín je navzdory prohlášení ministra vnitra Mgr. S. Grosse nevinen do té doby, než jeho eventuelní vinu vysloví soud. Zprostí-li jej viny, budou muset svá prohlášení korigovat všichni ti, pro které je Vladimír Hučín díky mediálním obviněním orgánů trestního stíhání terorista a již usvědčený pachatel. Bude-li pravomocně odsouzen, dojde naplnění právo a spravedlnost. Stejně tomu bude, když jej soud obžaloby zprostí, protože to bude rozhodnutí demokratického a nezávislého soudu. Vladimír Hučín je obviňován mnohými, že bral neoprávněně právo do svých rukou a osoboval si jako příslušník BIS pravomoci, které mu nepříslušely. Je na soudu, aby i o tomto obvinění rozhodl. Jeho spravedlivý rozsudek pak potvrdí nebo vyvrátí jedno anglické přísloví:,Judges and criminals are the only people who take the law into their own hands." (Soudci a kriminálníci jsou jediní lidé, kteří berou právo do svých rukou). JUDr. Stanislav Devátý, Dr JUDr. Milan Hulík SOUDCE MÁ NA OBÉ UŠI STEJNÉ SLYŠETI ČESKÉ PŘÍSLOVÍ POLYGON 2/2002 25 [pageend27]PROCES s bývalým kapitánem BIS Vladimírem Hučí- nem se měl konat ve dnech 13-, 14. a 15. února 2002 u Okresního soudu v Přerově. Dne 13. února také začal, ale po několika hodinách byl odročen na neurčito. Proč, když měl trvat tři dny? Asi proto, že čas oponou české justice trhnul. Viděli jsme v Praze odcházet od soudu rozesmáté estébáky - něco bylo promlčeno, jiné kryla imunita a na ten zbytek stačila podmínka. V Přerově přivlekli příslušníci Vězeňské služby V. Hučína se znatelnými stopami jednoroční vazby k soudu, aby se zodpovídal z řady trestných činů. Protože i antikomunisté a důstojníci BIS mohou páchat trestné činy - v demokratickém a právním státě platí přece zákony pro všechny - byl V. Hučín dokonce obžalován ze sedmi trestných činů. Petr Uhl má proto v PRÁVU z 15. 2. pravdu, když nadepsal svůj článek o Hučínovi slovy: „Nechrne soud Hučína soudit“ a soud by ho možná i do konce týdne odsoudil, kdyby mu Hučínovi advokáti všelijakými námitkami, stížnostmi a obštrukční obhajobou v tom nezabránili. Petr Uhl se obává, aby pro vyvolávané antikomunistic- ké nálady soudci a státní zástupkyně neztratili nervy a nepřestali konat svou úřední povinnost. Dokonce se může zdát, že se Hučínovi příznivci - antikomunisté z KANu a Pravého bloku a jiní svedení pravičáci v komplotu s jeho obhájci snaží o politizaci jeho kauzy, aby odvedli pozornost od kriminálních aspektů jeho obžaloby. Nuže: V. Hučín je opravdu antikomunista, dokonce přesvědčený a možná až fanatický - zůstal takovým, jakým byl, když jej k anti- komunismu vychovávali komunisté a milicionáři bitím. Neměl potřebu z kariérních důvodů své přesvědčení ladit do modra nebo do růžová - jeho antikomunismus neměnil adjektiva jako komunistické přesvědčení některých jeho oponentů - z revolučně mládežnického k trockistickému a přes levicově alternativní až jenom k levicovému. V procesu V. Hučína však nejde o souboj ideologií, respektive by nemělo jít, kdyby jeho trestní řízení nebylo doprovázeno tolika procesními pochybeními. Protože Petr Uhl zná asi jen obžalobu, když znepokojenému Petru Pithartovi doporučuje, aby se s ní a důkazy seznámil, bude dobré mu poreferovat o průběhu prvního dne procesu. (Tím, Petře, vyplním i Tvé přání, aby se „předsedovi senátu i veřejnosti dostalo více informací, také proto, aby Hučínova teze, rozeštvávající společnost, že komunističtí zločinci stále pronikají do státních struktur, nezískávala další podporu“.) Protože obhajoba vychází z předpokladu, že pro antikomunisty i příslušníky StB platí jeden trestní zákon a jeden trestní řád, vznesla po zahájení jednání vůči předsedovi senátu námitku podjatosti a to z těchto důvodů: 1) V posledním usnesení o vazbě zdůvodnil předseda senátu Mgr. Michal Jelínek další trvání vazby poukazem na jakýsi úřední záznam vyšetřovatele o chování V. Hučína, sepsaný po seznámení obžalovaného s výsledky vyšetřování. Obžalovaný a obhajoba tento dokument neznají, nebyli vyzváni, aby se s ním seznámili a o jeho existenci se dozvěděli až z předmětného usnesení. Petr Uhl při svých znalostech trestního řádu jistě ví, že ve spise nesmí být nic jiného, než s čím byl obžalovaný seznámen a k čemu měl možnost se vyjádřit. Použitím pro obžalovaného neznámého dokumentu pro zdůvodnění nutnosti další vazby dal předseda senátu najevo svoji podjatost. 2) Tentýž předseda senátu ještě před hlavním líčením se na otázky zástupců tisku vyjádřil tak, že při rozhodování o vazbě přihlédne k názoru Krajského soudu, který v jiném řízení (nikoliv při jeho rozhodování jako nadřízeného orgánu) o důvodech dalšího trvání vazby již rozhodl. Protože soudce nesmí nikdy dát předem najevo, jak bude rozhodovat, projevil předseda senátu touto svojí indiskrecí svoji podjatost. 3) Řada svědků obdržela předvolání k soudu na dny 14. a 15. 2. do místnosti soudu č. 3, což je nejmenší místnost v budově přerovského soudu. Z toho je zřejmé, že o neveřej- nosti jednání bylo rozhodnuto ještě před za26 POLYGON 2/2002 [pageend28]hájením hlavního líčení, a to bez vyjádření stran, neboť první den bylo hlavní líčení zahájeno v místnosti č.4, kam se veřejnost i se zástupci tisku vešla. Protože soudce nesmí prejudikovat své rozhodnutí a v následném hlavním líčení také předseda senátu veřejnost vyloučil, dal předvoláním svědků před rozhodnutím o vyloučení veřejnosti najevo svou podjatost. 4) V povolení o domovní prohlídce je uvedeno, že prohlídka se povoluje „u V. Hu- čína v jeho bydlišti“. Bydlištěm je podle komentáře obydlí, prostor, kde dotyčná osoba bydlí. Takovým obydlím je byt V. Hučína v rodinném domku v Přerově, jehož dvoutřetinovým spoluvlastníkem je matka V. Hučína a třetinovým spoluvlastníkem V. Hučín. V domku je i druhá samostatná bytová jednotka pí. Anny Hučínové, dvoutřetinové spoluvlastnice. Domovní prohlídka byla však provedena v obou bytech a ve všech společných prostorách. Protože podle § 1 tr. ř. může být trestní stíhání prováděno jen zákonným způsobem, tak byla většina důkazů získána nezákonným způsobem a nemůže být použita v trestním řízení. Podobně tomu bylo u dvou telefonních linek; jejich odposlech byl povolen jako linek V. Hučína, ačkoliv ze zpráv a vyúčtování Te- lecomu je jasné, že druhá telefonní linka patřila A. Hučínové. Z přepisů odposlechnutých rozhovorů není zřejmé, z které linky byly odposlechnuty a nelze je proto rozlišit. Jestliže předseda senátu nevrátil věc s takto nezákonně provedenými důkazy při předběžném projednání obžaloby zpět do přípravného řízení, dal najevo svoji podjatost. 5) V průběhu celého vyšetřování od počátku března loňského roku do konce roku minulého nebylo vyhověno jedinému důkaznímu návrhu obhajoby. (Poznámka pro P. Uhla: Petře, ani jedinému!) Podle odst. 5 § 2 tr. ř. „jsou orgány trestního řízení povinny objasňovat se stejnou pečlivostí důkazy proti obviněnému, tak v jeho prospěch“. Jestliže předseda senátu přijal spis s takovouto vadou trestního řízení, dal najevo svoji podjatost. Po přednesení této námitky podjatosti po poradě senát usnesením námitku podjatosti předsedy senátu zamítl. Obhájci proto podali proti tomuto usnesení stížnost, o které bez jejího odkladného účinku bude rozhodovat Krajský soud. Soud potom vyzval strany, aby se vyjádřily k návrhu na projednání celé věci v neveřejném jednání. Obžalovaný vyjádřil svůj nesouhlas, obhajoba byla ochotna souhlasit s neveřejností části hlavního líčení, při kterém budou projednávány některé trestné činy, kde by dokazování mohlo souviset s utajovanými skutečnostmi. Protože však předseda senátu vyhlásil celé hlavní líčení za neveřejné, t.j. i při projednávání většiny trestných činů, které nemají s utajovanými skutečnostmi co dělat, vznesla obhajoba námitku podjatosti celého senátu. Po zamítnutí této námitky senátem podali obhájci proti tomuto usnesení stížnost, o které bude rovněž rozhodovat Krajský soud. Poté soud vyzval veřejnost a zástupce tisku k opuštění soudní místnosti a přistoupil k výslechu obžalovaného. V. Hučín na protest proti vyloučení veřejnosti však prohlásil, že se dalšího projednávání věci nezúčastní a požádal, aby byl odveden z místnosti. V reakci na to jeho obhájci konstatovali, že za dané situace nemohou svého klienta obhajovat, neboť bez součinnosti a spolupráce s ním by byl zkrácen na své obhajobě a takovou „obhajobou“ by se vystavili výtce či eventuelní stížnosti pro porušení povinností obhajoby. V nastalé situaci senát Okresního soudu odročil jednání na neurčito. Souhlasím s Petrem Uhlem, že by veřejnost měla být co nejvíce informována. Obžalovaný Vladimír Hučín není jen „kons- pirativním“ obžalovaným, ale je obžalován i z trestných činů obecné kriminality. Nechť jsou veřejnost a média co nejvíce informovány, aby všichni viděli, jak se vyjádřil ministr vnitra Stanislav Gross, jaké nebezpečné trestné činnosti se V. Hučín dopustil. Nebo také, co je presumpce neviny a jak může dopadnout trestní řízení, které ji nedbá. JUDr Milan Hulík, obhájce V. Hučína POLYGON 2/2002 27 [pageend29]Případ kapitána Hučína JAN BENEŠ Nemohu si pomoci, tak jako si nikdo z nás nemůže. Při posuzování světa kolem sebe nám nezbývá než používat své empirie. Mezi ty mé patří i třináct měsíců vyšetřovací vazby, pravda v době nesvobody. Také tehdy byl samosebou jakýsi zákonný limit takového vyšetřování (snad 60 dnů). Ale věděl jsem, že u nás máme komunisty a tudíž jsem věděl, že ta vyšetřovačka je pomsta, že mne má zkrušit a žiji přece v zemi, kde si ONI, prostoupeni byrokratickou zpupností, dělají co chtějí. Byla to léta 1966 a 1967. Vladimír Hučín je teď, letos, roku 2002, ve vazbě právě rok. Mám za to, že i tentokrát je to pomsta. Ano, tehdy, v dobé JEJICH vlády, poškodil Gottwaldův, pomník v Přerově, zničil jakousi komunistickou vývěsku a jistému funkcionáři umístil za dveře dělo- buch. Ne, to není terorismus, který mu pak přišili, to je projev legálního odporu vůči nezákonné moci. Terorismus se totiž zaměřuje na nevinné oběti. Abych nezabloudil do,soudobých malérů Palestinců a Israele, připomenu událost, kdy nějací bojovníci za nezávislost indonéských Moluk unesli v Holandsku vlak a pobili, respektive před kamerami mafiánským způsobem ranou do týla zavraždili, pár cestujících. Nic z toho, žádné nevinné obětí, Hučín na svědomí neměl. Měl jen na svědomí strach okresních bolševických náčelníků, že nejsou všemocní, násobený obavou, co tomu řeknou ti nad nimi. Dodnes mu ho nezapomenuli. Proto je za zločiny povahy pofidérní už rok ve vazbě. Jedním jeho právním zástupcem je Dr. Hulík a předpokládám, že právní povaze případu se bude věnovat on. Záměrně se jim tudíž nevěnuji sám. Protože komunisty (ta socha, vývěska a polekání bolševika) byl Hučín odsouzen za terorismus, jeho rehabilitace dobíhala roku 2001 až ve dnech, kdy už byl ve vazbě. Mezitím se, s obtížemi, byl přece trestán, stal se důstojníkem BIS a snažil se dělat svou práci: sledovat extremisty, tedy i komunisty. Nezapomeňme, že právě v dosahu jeho služebny působí soudruh Zivčák a jeho parta. Potíž tkvěla v tom, že policejní orgány města Přerova se od dob nesvobody příliš nezměnily. A od počátků ministrování Grulicha a pochopitelně i jeho nástupce Grosse, kteří těmto oborníkům bezpečnostní problematiky, jak praví, přejí, začal mít kapitán Hučín, například šlapající Zivčákovi a jeho partě na přezky, potíže. Vyvrcholily zjara 2001 vyhozením z BISky na hodinu a zatčením. A po roce V neděli 10. února jsem hovořil s paní Zdenou Mašinovou, která Hučína navštívila ve vězení a zjistila, že je držen v okovech (má odřená zápěstí), že v rozporu se zákonem o výkonu vazby nedostává noviny. Zavolal jsem následně našeho ochránce nebohých Motejla, ale měl za to, že je to přece věc obhájce. Nakonec svolil, aby se na něj paní Mašinová v úředních hodinách obrátila. (Volal jsem ho domů, byla neděle). Na středu 15. února 2002 bylo ohlášeno jeho souzení v Přerově. Požádal jsem předsedu soudu, Mgr. Jelínka, aby mi zajistil místo v soudní síni. Slíbil, ale pravil, že může ručit jen za zahájení, protože později bude soud už neveřejný. Sdělil mi to arciť telefonicky, takže jeho slova dokázat nemohu. Dne 14. 2. 2002 byla valná hromada Českého PENu. Na té vzešlo a bylo schváleno usnesení přibližně tohoto znění. (Sice jsem ji formuloval, ale text teď nemám). Že PEN na své valné hromadě pojednal o Hučínově případu a shledal důvody k znepokojení, a to proto, že 1) z důvodů jeho dlouhotrvající vazby a jejích podmínek 2) lokací soudu vPřerově, což mu nezaručuje jeho nestrannost a spravedlnost 3) výroky ministra vnitra Grosse v TV, který Hučína apriorně označil za vinného. 28 POLYGON 2/2002 [pageend30]Členové PENu poukázali také na to, kolik publicity bylo věnováno případu za vraždy odsouzeného Kájínka, i ministři spravedlnosti zde považovali za nutné vstoupit do věci, a kolik je věnováno případu Hučín. (Tím nechci nijak naznačit, že soud nad Ká- jínkem byl fair, ze zkušenosti však vím, že zásadně byli všichni kolegové zločinci v kriminále vždy nevinní. Zatím víme, že byly spáchány dvě vraždy a Kájínek za ně byl odsouzen, tvrdí však, že je nespáchal a i ministři spravedlnosti shledali ve vyšetřování policie nejasnosti). Ve středu 15. jsem vstal ve tři ráno (přál jsem si, aby Polygon byl u toho) a jel do Přerova. Soud měl být zahájen v osm. Cestou jsem naložil ještě jiné zájemce o to být tam. Deset minut před osmou jsme tam vskutku byli. (Jak později zjištěno, Hučína vezli z věznice v Olomouci už v pět a složitými postranními cestami, za bezpečnostních opatření, s jakými se přepravují státníci.) Vypadalo to, že soudruzi zločincové na celé Moravě mají ten den pré, neboť snad veškerá policie moravská střežila soud a okolí. Někteří v neprůstřelných vestách, policejní vozy i s' ostravskými čísly. Při vstupu do budovy soudu byli jsme podrobeni tělesné prohlídce a museli projít detektorem. Organisa- ce byla však viditelně pokulhávající. Zvolená soudní síň číslo 4 byla na konci nepříliš široké chodby a jediný přístup do ní byl právě touto chodbou. Takže nějaké Povstaňte, soud přichází, nepřicházelo v úvahu. Soud se musel prodrat skrze dav, pak skrze něj museli přivést i spoutaného Hučína. Poté byli vpuštěni novináři, leč zároveň s nimi se drala dovnitř i veřejnost. Zdaleka ne celá se vešla. Na konci chodby jsou rovněž jakési kanceláře a tak se davem občas prodíraly i svým posláním zaujaté úřednice. V osm se samozřejmě nezačalo. Skutečnost, že svědci byli pozváni do místnosti číslo 3, menší, dosvědčuje, že soud měl už před svým zahájením v úmyslu prohlásit se za neveřejný. Což samozřejmě odporuje (před zahájením procesu) zákonu a nenasvědčuje nestrannosti soudu. Mgr. Jelínek je mlád a pokud to béřeme za přednost, nemůže být (byť nevíme, v jaké společnosti na rozum bral) komunismem zatížen. Samozřejmě však chce být úspěšný a chce to někam dotáhnout. Což byl i případ sudího Fajstavera, který v době nesvobody soudil mne, Otku Bednářovou a další, a kterého pan president Havel, ač v těch procesech svědčil, nechal, zřejmě za tu nezávislost na partajních příkazech tehdy, soudit dál). Zahájení však soudce rozhodně nezvládl. Zejména mu hned na začátku dělalo značné potíže vysvětlit, proč jedna z přísedících nemá jmenovku a podal dosti nesouvislé vysvětlení, a protože mu pojem jmenovka nějak vypadl, dost nesouvisle blábolil cosi o té cedulce se jménem, o cedulkách, jež mají ti ostatní, o cedulce, kterou má i on sám, ale cedulku nemá ta dáma nalevo, tedy napravo, protože je náhradnicí, takže cedulka se jménem u ní chybí, protože cedulky... Pokud jde o přísedící, napadlo mne pouze, že Rusové mají na tento typ lidí, jež se zdají být vzájemně přímo genově spřízněni, přezdívku „sumčí huba“. Také to, že obličej kapitána Hučína je obličejem poctivého muže. Záhy ostatně nastala pausa, protože obhájci (Hulík a Devátý) i obžalovaný sám podali námitku podjatosti na předsedu soudu, pramenící z toho, že soud přijal obžalobu založenou na nezákonně získaných důkazech (telefonní odposlech a domovní prohlídka bez soudního povolení). Soud se odešel poradit, usnesl se o své vlastní ne- podjatosti a oznámil nám to namísto v ohlášených jedenáct v půl dvanácté. Načež obhájci rozšířili za toto usnesení námitku podjatosti na celý soud. Přemysl Vachalovský (krátce po listopadu rovněž policajt, ale zbavit se ho stihl ještě Ruml) zašel mezitím o patro výš a podal žalobu za zneužití moci úředního činitele na státní zástupkyni Škromovou (celkem pohledná minižena) rovněž za ty za jejího souhlasu policií nezákonně získané důkazy obžaloby. Tak, zde jsme na formálním poli justice, opusťme však hovor o tom, co se podle zákona smí a co nesmí a pohovořme o obžalobě samé, důvodech, proč je obviněný rok ve vazbě a voděn na řetěze. Zatímco i vraPOLYGON 2/2002 29 [pageend31]hové chodívají k soudu z volné nohy, nikdo ne-uvrhl do řetězů ani Obzinu, ani Štrouga- la, ani Grebeníčka staršího. V případě Ká- jínka dávají ministři spravedlnosti podněty ke zkoumání porušení zákona. V případě Hučína zůstávají v klidu. Ty reálné důvody, mám za to, vězí v celé nomenklatuře přerovské, policejní pak zvláště. Hučín do této party nepatřil a Hučín ji zlobil. Hučín k nim prostě nepociťoval ani nehlásal pravdu a lásku. Obžalován jest ze sedmi trestných činů. Neuposlechl rozkazu, když odmítl dát při vyhazovu z BIS k disposici jména svých agentů v komunistickém podsvětí exkomu- nistickým nadřízeným. Šířil poplašné zprávy o zneužití pravomoci úředního činitele, prý prefabrikované informace o vlivu komunistického podsvětí na náš život veřejný. Bez komentáře. Byl nedovoleně ozbrojen. Měl například jeden dělobuch a munici pro zbraň, na kterou neměl zbrojní průkaz. (Ta munice je ráže 22, tedy flobertka, dodejme.) Není prokázáno, že byla jeho a i kdyby byla, podle stávajícího zákona se jedná o přestupek. Podvod a pokus o podvod (také jsem to měl na krku a byl jsem za to dokonce odsouzen). Zde společně s ním žalován i MUDr. Chmelař. Když byl Hučín zatčen, byl ve stavu nemocných a ošetřující lékař mu nemocnost prodloužil, ačkoli ho neprohlédl. Eráru prý vznikla škoda ve výši Kč 7200. Nedovoleně přechovával utajené materiály a ohrozil utajované skutečnosti - jenže ty zachránil z estébáckých ohňů v prosinci 1989, kde estébáci a LM spalovali důkazy o svém špatenkovství - a parlament nám zrovínka odhlasoval, že mají být odtajněny. Veřejnost, což se opravdu nemá, jednání soudu rušila. Jenže byli tam většinou bývalí političtí vězni. Soud musel napomínat. Ba- chaři i přítomná policie byli nervosní, docházelo k potlesku při řeči obhájce i Hučína a volání hanba i nadávkám na adresu soudce i státní zástupkyně. To se nemá. Ale lid byl pobouřen a pobouřen právem zjevnou nespravedlností. Došlo k tomu zejména poté, co předseda soudu oznámil, že soud není schopen předem uvážit, které z částí procesu mají být veřejné a které, vzhledem k tomu, že budou projednávány i utajované skutečnosti, ne, a celé jednání prohlásil dále za neveřejné. Pak dal vyklidit soudní síň. (Většina našeho tisku ovšem prohlásila, že ji dal vyklidit kvůli neklidu.) Kpt. Hučín ještě stihl veřejně sdělit, že paní státní zástupkyni ještě jako příslušník BIS prověřoval a neprověřil, a že nechápe, kdo jí tedy do funkce prověřil později. Následně se Hučín odmítl jednání účastnit a předseda to celé odročil na neurčito, až mu někdo poradí, co si se vzniklou situaci počít. Přerov jako město se právě rovněž ocitl ve Strassbourgu u Soudu pro lidská práva. Dva vozíčkáři z Přerova tam, po vyčerpání všech prostředků k nápravě Republice české, žalují město za svou diskriminaci. Pan Pithart nám sdělil, že Senát bude soud s Hučínem bedlivě sledovat a jakýsi soudce ho napomenul, že nemá co sledovat, ale čekat, až nezávislý soud rozhodne, zda je Hučín vinen, či nevinen. Použití sousloví nezávislý soud (prvně ho použil Bilak pro interview ve Spieglu na jaře roku 1989) už mi u nás nahání husí kůži. O týden dříve byla v tisku zpráva, že president Havel omilostnil jakéhosi vraha. Odpustil mu sedm let z dvanáctiletého trestu, neb vrah prý už přijal křesťanské zásady. Zjistil to vězeňský kaplan. Pan president za dobu svého presidentování použil privi- leje udělení milosti už skoro v 1700 případech. Konec dnešní epištoly, bratři a sestři. I bez rány obuškem do hlavy nemám k bezvědomí daleko. Neboť tohle všecko se mi snad jen zdá. A na konec jedna dobrá zpráva: Dnes, 28. II. 2002, byl rozhodnutím Krajského soudu v Olomouci z vazby propuštěn Vladimír Hučín. Jeho první kroky na cestě z olomoucké basy vedly k paní Zdeně Mašinové. Ta v té base rovněž, kdysi, po epochálním útěku svých bratrů, seděla a dnes bydlí naproti. 30 POLYGON 2/2002 [pageend32]Dne 25. února 2002 konala se před budovou Generálního štábu armády České republiky vzpomínková slavnost na důstojníky zavražděné komunisty. Deska zde byla odhalena až po rozdělení státu a tak obsahuje jména pouze těch českých. Slováci chybí. Ačkoli umírali za shodnou myšlenku. Také proto, že nezradili, na rozdíl od četných svých náčelníků, přísahu. Je zde 22 jmen. To prvé patří generálu Heli- odoru Píchovi a jedním z řečníků byl i jeho syn. Mezi hosty pak i Generál Miroslav Ká- cha. Další, kterým se podařilo přežít. Vzpomenuto i toho, že právě generálové Svoboda, Boček a Klapálek šli dne 25. února 1948 osvědčit věrnost „lidu“, ale neosvědčili věrnost vrchnímu veliteli (zda o ni stál, je otázka). Čertu posloužili, čert jim oplatil. Boček zemřel ve Valticích, Klapálkovi se po propuštění ještě dostalo i od bolševika jakýchsi opatrných poct, ale jeho vzpomínky směly kompletně vyjít až po listopadu. Svobodu vynesl na výsluní nazpět Chruščev a posloužil znovu. Ne, nezaznělo Nad Tatrou sa blýská, ačkoli by se to zde a v ten okamžik patřilo. Nejsou tu také jména vojáků, ale přece to byla připomínka toho, že jsme měli i lidi s vědomím věci zvané čest. Kromě vzpomínky na bronzové pohlaví soudruha presidenta Gottwalda rušilo také to, že o pár dnů dříve byl vrah generála Píky, Karel Vaš, zproštěn obžaloby. Na stará kolena poznamenal, že provaz sice Píka nezasloužil, ale špion že byl a bylo by mu stačilo patnáct let. Což jsem v TV zahlédl. Tu vzpomínkovou slavnost ne. Jan Beneš SLOUPKY JANA BENEŠE Jak Náthan prodával krávu 91. regimentu Neboť znalost Švejka patří k naší obecné vzdělanosti, doufám, že příběh o tom, jak chytrý Náthan prodával tuze hloupým vojákům 91. regimentu tu nejtučnější krávu v celé Haliči, má laskavý čtenář dosud v paměti. Naší domácí populaci to bylo znovu názorně a v pestrých barvách předvedeno ve formě prodeje ODA Čtyřkoalici a to vše pak potažmo voličstvu. Onen příběh z Haliče nám samozřejmě dnes připadá jen jako velká sranda patřící ke koloritu nebožky monarchie; shodně veselé to však bylo s prodejem ODA. Jaké oživení ponurých zimních dnů. Tak veliká sranda to ovšem nebyla, byť to tedy vedlo ku velikému odkopání podhoubí našeho spolku čtyřkoaličního, který u té příležitosti za své vzal a není ho více. Umřela nám koalice, do hrobu dána, siroty po ní zůstaly. Vlastně sirota jedna, na Hradě sídlící. Konec spolku vynořivšího se přímo za rachotu bubnů a fanfár trub andělských se sliby nových tváří a nové, čistě jen těmi nej- vyššími ideály obecné mravnosti ovládané politiky, nastal ve znamení všedního chytráctví. V praxi pak, pro voliče znechuceného praktikami stran vládních, zmizela naděje nabízející možnost volby nejmenšího zla. (Třebaže pokud jde o nové tváře, tak ty se v nikoli dlouhých a hustých řadách 4K věru neobjevily.) V loňských komunálních a senátních volbách však (nejmenší zlo) bodovala. Neboť pokud jde o staré tváře, krátká jest paměť lidská a i voliči jsou jen lidč. Za onoho času opustil pak ODA druhdy nejpopulárnější český politik ministr Dlouhý, aby se odebral na žírnější pastviny luk poradenských. Potom ti, kteří to mysleli vážně, skupina kolem poslance Maška, jakož i ti, jako pan Kůhnl, kteří vážili své perspektivy uživit se politikou a ODA jim právem připadala, co pole až příliš použité. Poprvé se 4K výrazněji proslavila, na mou věru, trapnou vzájemnou soutěží o postavení ve vlastní stínové vládě. (Tedy koryta dosud nenaplněná, jak poznamenáno v televizní show S politiky netančím Miloslavem Šimkem.) Nyní tedy značným vy- bubláváním ad vocem prodeje ODA, co nejPOLYGON 2/2002 31 [pageend33]tučněji zadlužené strany v Čechách. Bratru sekeru zvící milionů sedmdesáti korun českých tato strana už před deseti léty zasekla a se splácením nespěchala, ač mohla. Čtyř- koaličním partnerům se to zajídalo. ODA ústy svého předsedy dala vědět, že co prý tak najednou, že ten dluh měli už když do spolku vstupovali a tehdy nevadil. (Jenže asi vadilo, že ho nespláceli, ač mohli.) A že prý to vše vlastně minulé vedení strany... (Neznáme tohle od KSČ, kde za vše také vždy mohli jen ti minulí?) Potom lidovecká ultimata padala (do půlnoci dne toho a toho vyřiďte, nebo...). I učiněna jakási dohoda připomínající akce chytré horákyně, jež dostaví se na zámek ani nahá ani oblečená, jen rybářskou sítí zahalená. Tajemní dárci slíbili dotovat dluh ODA miliony deseti a zbytek dobrosrdečný věřitel (Česká spořitelna) slíbil připsat jakési nadaci. Pohříchu nadaci ODA, založené, spravované a nadačními aktivitami neproslulé.. Namoutěkutě, přál bych si mít takové věřitele. Rovněž do obrazu průhledné politiky mi to jaksi nezapadá. A nýbrž nadaci připsán dluh, asi nejsem sám, kdo bádá nad takovou nadační činností. Co as bude tato nadace udělovat? Dluhy? Za koho nás mají ? Sliby se sllbujou Nakonec to, po zdržení způsobeném odjezdem předsedy ODA a na zalyžování si, v kuloárech 4K opravdu cosi a jaksi splich- těno, aniž by to pozorovateli zvnějšku přineslo nějaké jasno, a slavnostní řeči proneseny a obdivuhodné deklarace pronášeny. Taktéž potvrzeno, že ODA už žádných závazků nemá a patří tedy právem mezi ty správné kluky a holky 4K, od ošklivých holek a kluků stran vládních se distancujících. Však všichni mravní hoši z Klausovy ODS po Sarajevu odešli, nespokojeni prý s tajemným financováním té strany. Baže i ODA měla takového (dodnes neobjasněného) tajemného dárce z Panenských ostrovů, který jim píchnul jen o miliónek méně než už odhalený (do basy odsouzený, ale trest dosud nenastoupivší) dárce ODS. ODS tehdy dostala milionů 7, ODA 6. Na to, jak nepočetná jest to partaj, tedy dokázali utrácet značně výrazněji. Bať, když to tehdy prasklo, dárce neodhalen, leč řešení nalezeno v prohlášení (tehdejšího) šéfa strany ODA, že nečistých milionů se strana čistých štítí a budou věnovány na humanitární účely. Čas plynul. Byly zřejmě i jiné starosti... Arciť, že k tomu nedošlo. (ODS, připomeňme, po forentním auditu své miliony darované tajemně z Mar- tiniku a Budapešti - tam dárce sídlil na adrese hrobu na hřbitově, opravdu na humanitární účely věnovala.) Takže miliony věnované z Panenských ostrovů ODA samozřejmě nikam věnovány nebyly. Co je doma, to se počítá, podobně jako se počítalo s tím vším, co bylo možno České spořitelně splatit, ale splaceno nebylo. A hodná spořitelna neupomínala. Následovaly právní úvahy nakolik byl ten slib závazný, zda byl vlastně vůbec pronesen za stranu. Prostě šnorerství všeobecné a do zkoprnění. Nakonec ODA, jako věru obtížný spojenec, z kandidátních listin 4K posléze vypuštěna. Načež protestuje z lyžování už se navrátivší šéf ODA, pan Žantovský. Že prý lidovecký Kalousek, by z nich rovněž vypadnout měl, stejně jako Pilip unionistický, neboť rovněž minulostí podezřelou svázáni. (Tedy, ne, že by nebyli, leč, že o tom pan Žantovský nevěděl, než k lámání chlebíčka došlo?) Lidovci ovšem dávají vědět, že jinak Čtyř- koalice stále trvá, jen prý do těchto voleb prostě náhodou nelze jít s ODA. S hezkým „dvojkovým“ datem 2. 2. 2002, ostatně spolek v Praze na Žofíně na závěr svých aktivit representačně plesal. Stoly ODA, pravda, zůstaly prázdné a neobjevila se ani předsedkyně US Marvanová. Prý si hojila nastuzení a netřeba v tom hledat žádný symbol. Takže „nejmenší zlo“, s nímž mohl volič v obecné ubohosti naší politické kvantity (avšak vzdorující marxistickým poučkám tím, že v kvalitu se nemění) počítat, se ukázalo jen jako obvyklé obecnou nechuť vzbuzující kváky, poletující dnes a denně k občanu z Hradu i podhradí. Vcelku přes svou komiku odporné handrkování. Známé případně jináče i ve formě vleklé aféry kolem okradení investora TV NOVA, 32 POLYGON 2/2002 [pageend34]kde pachatel po odsouzení mezinárodní arbitráží slibuje, že zaplatí, ale pak nezaplatí, že zaplatit chce, ale žádný majetek nemá, že vlastně majetek má a proto schází důvod krást, a zaplatí, jen když mu bude soudně obstavený majetek uvolněn ... na mou věru, jediný odsouzený, kterému dána u nás možnost týdně vykládat o své nevinnosti z obrazovky, což slavné a nezávislé TV radě nebránilo, aby stanici neprodloužila viditelně dubiosně získanou licenci o dalších dvanáct let a nevadilo to ani parlamentu našemu, který ji v jejím konání potvrdil. Tu miliardu u nás proinvestovanou pak zřejmě za pana Železného americkému investoru zaplatí Česká republika, to jest z kapes poplatníka vytažena bude. Že pan Železný na připomínky svých obchodních praktik hovořívá o štvanici a jeho paslu- hové ho přirovnávají k Miladě Horákové (!) ostatně nejen hovoří samo za sebe, ale doslova otevírá člověku kudlu v kapse. Ze Slovenska se dal slyšet soudruh Mečiar, že na území Slovenska jest pan Železný bezúhonný a nějaké rozsudky tam neplatí. Nám pak, pokud jde o území Republiky české, dokonce i nejvyšší činitelé ústavní dají vědět, že Železný je jejich kamarád a připomenou zásadu, že až do odsouzení nutno hledět na kámoše co nevinného. Neboť kromě té mezinárodní arbitrace je pan Železný stihán za různé kulišárny (také celní podvod) také u nás. Odsouzen, pravda, dosud nebyl. Místo toho jistí občané zákonodárci žádají si odvolání vyšetřovatele případu... A Jak to dopadlo? Nikoli s generálním ředitelem NOVA, ale naší koalicí čtyř. Ačkoli původně kandidáti 4K procházeli stranickými primárkami (mám o nich své pochybnosti, dostalo se mi rovněž nabídky kandidovat v nich jako nezávislý, pokud zcela nezávisle přispěji do stranické kasy částkou Kč 400.000). Unie svobody teď rozhodla doplnit po výpadku ODA kandidátní listiny „nezávislými osobnostmi“. Hned prvé jméno tiskem uvedené, Jakub Patočka, ovšem vyvolává pochybnosti. Zajisté, dítko vhodně narozené a usazené do šéfredaktorství LitN. Chorobný le- vičák a antiamerikanista, jehož argumenty si nezadají s Grebeníčkem i bin Ládinem. Jinak tedy šéfredaktor státem sponsorova- ných Literárních novin (cirkulace prý celých 1 800 kusů). A jinak? Ten spolek, co mu takové sympatie vyjadřoval nadstranícky prezident Václav Havel, už neexistuje. Navíc, napadá mne, zbývá tam trochu moc unií. Tedy Unie svobody a Demokratická unie co strana prvá, plus Křesťansko demokratická unie a Lidová strana. US/DEU, presentující se co strana liberálně konservativní (něco jako kulatý čtverec) ovšem zrovínka hlasovala pro věru podivný návrh plošného rozdělování dětských příspěvků bez ohledu na příjem rodiny. Takže ti „bohatí“ nejdříve zaplatí mastné daně a pokud mají dětičky, tak po úžeru úřednickém toho část dostanou nazpátek. Oj, oj, oj. Pokud vysedávají zástupci lidovců a všech těch unionistů ve sněmovně, názorová spřízněnost, ba i odevzdanost zásadám kon- servativního svědomí, se tam při hlasování neprojevuje. A nýbrž věci jsou vždy jinak, než se zdají býti, otázkou zůstává, proč demokratičtí křesťané naši tuto aféru spíchli. Deduktivně možno říci, že spočítali hromady svých zisků a vyšlo jim, že při solidní členské i voličské základně (viz dále) jim naděje na vládnutí kyne spíše ve spojení se socany, či demokraty občanskými, než s tímto spolkem koaličním, kde vlastně nikdo s nikým doopravdy nekamarádí. Tudíž se lavíruje. Charta a Antlcharta S přelomem roku dostavilo se pětadvacáté výročí Charty 77. Takže nutno vzpomenout zásluh i antizásluh. Lidové noviny přetiskly k povzbuzení nálady lidu znovu seznam všech představitelů našeho „kulturního života“ tehdy se na podnět KSČ různě scházející a své podpisy protestující proti chartistickým odrodilcům a samozvancům připojující. Žel, jako v případě soupisů spolupracovníků StB i u nás zřejmě zásadně chyběla sebemenší zmínečka o těch, kdož podepsat dávali. Co to tehdy bylo a co zase nebylo? A vůbec už ne o těch, kdo tehdy, ač vyzváni, odmítli. POLYGON 2/2002 33 [pageend35]Těch, kdož s Chartou přišli, si nutno považovat, ale sám bych ji tehdy nepodepsal, i kdybych (býval byl) ještě žil v Československu. Neboť těžko podepisovat se pod cosi, co takový Pavel Kohout (e tutti quanti všichni ostatní, kterým okupační režim poprvé po létech jejich bujarého bolševictví ukázal svou nevlídnou tvář) podepisovali. Chartě jako takové dodala význam až výhradně hysterická kampaň organizovaná vládnoucí KSČ. Kdyby této hektické aktivity nebylo, mohli o významu Charty 77 nejvýše bádat historikové. Obecně vyzvedněme, že jí nešlo o víc, než jen prý o jakýsi dialog s mocí. S mocí, jež sdostatek ukázala, že vést s ní nějaký dialog nemá smysl, neboť má a musí být zničena. Rok 1968 dostatečně ukázal, že tento druh vlády a života v poddanství obyvatelstvu nevyhovuje. Nicméně mezi oněmi komunistickými char- tisty nalézáme právě jen osoby, které se s KSČ samy nerozešly; byla to tato strana, která je vyvrhla! O čem s ní chtěly vést dialog? Že je jim teskno po bývalé moci a výnosných postaveních? Vedly svůj a nikoli náš spor o to, kdo lepší je soudruh. Kdyby momentální vláda podobně zareagovala na výzvu Děkujeme, odejděte! nebo Impuls 99, také bychom o nich dnes ještě cosi slyšeli, a nikoli, jak jsme toho svědky, po nich pes neštěkl. Což realita jest. (Z Národní třídy dokonce už zmizela i cedulka, že tam sídlí kancelář Impulsu.) Neprohlašoval nám ostatně Saša Dubček v listopadu 1989, že teď je nutné všechny ty vyloučené soudruhy přijmout nazpět do strany? Na mou duši, přímo visionář. Protože k tomu výročí pan prezident pořádal setkání (pečlivě vybraných) chartistů, paní prezidentová ochořela, migrénami a jakýmisi životními tlaky prý trpěla a do rukou lékařů se svěřila. Věru, působilo by podivně, kdyby tento druhdy diblík reálného socialismu, Antichartu samozřejmě podepsav- ší, o významu Charty 77 promlouval s inteligencí i šarmem sobě vlastním a moudra o jejím významu pronášel. Naprostá většina těch, kteří podepsali Antichartu („ve jménu socialismu a míru“ byly ty listy nadepsány, žádné, přinejmenším v ND, pouhé presenční listiny, jak dodnes ve svém studu mnozí tvrdí), činili tak pod nátlakem a v zájmu svého chleba s máslem v atmosféře okupační beznaděje. Mnozí unikli prvému volání na setkání v Národním, leč byli vyhmátnuti a do Divadla hudby dopraveni. Byť tedy, šlo právě jen o ten chleba s máslem a nikoli, jako po popravě Heydrichově, o krk. Dokonce se ani nevolalo po trestech smrti, jako u Horákové a dalších. Jedna režimní akce, cosi na způsob organizovaných lidových pobouření nad Vietnamem, povinná jako prvomájový průvod. Odbudeme si a žijeme dál. U herců (nikoli agentů a straníků) v nemenší míře ale také o možnost říkat alespoň tolik, kolik šlo, být ve spojení se svým publikem. Taková Marta Kubišová, pokud si vzpomínám, jedinkrát nevzpomenula, že pode- psala a dokonce byla chartistickou mluvčí, ačkoli zaplatila za okupaci a svůj příkladný vzdor lidsky i umělecky nejdráže. Jediný Pavel Landovský, který také byl u toho, pak letos rovněž vzpomenul, že po roce 1980 se podpis Charty stal snadnou a hojně používanou cestou k bezproblémovému výjezdu do krajin ovládaných dosud třídními nepřáteli a rovněž bezproblémovému usazení se tam. (Pokud možno dodnes na místní sociálce.) Ne, nemyslím si, že jim cosi dlužíme, jak se nám snažili připomenout. Mezi těmi, kdo odmítli Antichartu po- depsat a pykali za to (ač o těch opravdu slovíčka nepadlo), nacházíme například Kristinu Vlachovou. Podstatné na tom je, že ti, kdo ji a četné další tehdy k podpisu naháněli (například paní Janoušková - matinka novináře Jiřího Janouška, také agenta, jinak Štrougalova zetě) dodnes v TV i Semaforu úřadují. A pokud jde o hrdé interview Jiřího Suchého, že Antichartu nepodepsal; inu, snad ani nemusel, jsa prověřen jinak. Jeho jméno se vyskytuje na seznamu fízlů, kryto jménem Faust. Nikoli sám mezi naší intelektuální elitou, dodejme. Kde byl význam a smysl tohoto náhlého rozruchu? Samozřejmě, že jsme tehdy byli za Chartu vděční, jako za vše, co komunistům vadilo. Bylo to něco v obecném nic. Nemají34 POLYGON 2/2002 [pageend36]ce už doma Mašínů a v nevědomosti o Hu- čínech, jsme toto cosi jako takové přijímali. Snad na ten nápad s publikací Anticharty a jejích podpisových archů přišly LN díky jedné naší miniaféře. Krátce před tím vedenou soudní pří zpěvačky „Helenky“ Vondráčkové proti kritiku Rejžkovi. (Když pan prezident Havel zveřejnil roku 1990 seznam praporu svých poradců, sedl jsem a vypsal z toho seznamu všechny fízly a na Hrad poslal. Dotyčný Rejžek, tenkrát Havlův zaměstnanec, mi na to odpověděl, že nepotřebují žádné kádrováky.) Prohrála ji. Prohrála ji díky svému podpisu na Antichar- tě, který byl tenkrát uveřejněn v Rudém právu. Ačkoli prokázala, že na shromáždění nebyla, neb byla mimo republiku. Protestovat ovšem tehdy zajisté mohla v zájmu svého zpěvného chleba s máslem opravdu jen těžko. Celkem hloupé od ní bylo, že se do té pře vůbec pustila. Zajisté nikoli sama, tvořila stafáž tehdejšímu režimu. Zpívala a dosud zpívá. Na rozdíl od té zmíněné Kubišové. Ta zpívat nesměla a dosud se k tomu dostává jen zřídka. Rejžek pak zřejmě nevěděl o tom nadšení pro socialismus nastolený okupací, jež Helenka dávala najevo například při interview v cizině (Kanada). Jenže stejně si Eva Pilarová stěžovala v RP, že jí emigranti vykouřili cigarety, o krásách a přednostech socialismu se vyjadřovali Karel Gott i Miloš Forman. (Ten poslední si ostatně ještě 24. listopadu 1989, dotázán na názor na události v Praze, z Paříže v americké TV stěžoval, že nějaké studentské kravály zbytečně rozzlobí pražskou komunistickou vládu.) Obecně jsme si prostě zas trošku zažvá- stali o tom, že u nás byl jakýsi bolševický režim. Pan prezident a lidé kolem něho, chtěli připomenout své zásluhy. Jenže k těm zejména patří dnešní stav země, k němuž přispěli svou benevolencí při dobrovolném a připraveném odchodu bolševika od válu. Ve všech těch sporech však nějak nezmíněno, že „Helsinky“, jež Chartu odstartovaly, dosud trvají a konference OBSE (Organizace bezpečnosti a spolupráce v Evropě) se stále pravidelně scházejí. Z takovéto konference OBSE roku 1997, tedy před pěti léty, vyšla výzva, aby země bývalých totalitních režimů zpřístupnily materiály svých bývalých tajných policií. Jenže to bychom asi zjistili, že nám i nadále prakticky vládne StB a kolik zasloužilých chartistů se, co spolupracovníků StB, v těch materiálech vyskytuje. Pročpak asi (1992) chartisté tvrdě odmítli své seznamy prolustrovat ? Komu čest, tomu čest. Není to jejich vina, ale ani zásluha, že bolševiku povypadaly zuby, lze snad srovnat to, čím prošli političtí vězni let padesátých s tím, čemu byli vystaveni chartisté? Myslím, že jen těžko. Nutno tu vzpomenout, že utrpení těžko měřit, ale tak jako irituje srovnávání dnešních problémů za cosi, co jako zlodějina vypadá u pana Železného s Miladou Horákovou (i to jsme si vyslechli) jen těžko asi můžeme přijmout do výčtu trápení a utrpěných příkoří hojně zmiňované vyloučení z KSČ. Opravdu, takovou bolest třeba Horákové nikdy nezpůsobili, že? Když tohle na konferenci PEN-clubu (Bled 1990) učinil Jan Trefulka, připomenul, že dokonce dvakrát ho vyloučili, Slovinci poněkud koprněli, a pak se ho dotázali, zda tam hodlá vstoupit i potřetí... (Prý ne, proč taky, dnes už to nic neslibuje). Svazky StB Svazky se odtajňovat budou. Prošlo to parlamentem, senátem, takže pan prezident (odpůrce zákona lustračního). Leč odtajňovat se bude opatrně. Naše strana lidová, dnes ještě s dodatkem KDU (Křesťansko demokratická unie), vzpomeňme, byla od samého počátku republiky ve všech vládách, včetně těch komunistických. Kousek za Jílo- vištěm dosud stojí u silnice barák, na němž se po celou dobu našeho komunismu skvěl nápis Ústřední politická škola Čs. strany lidové. (Proč čs., když na Slovensku působit nesměla, nevím). Vždy jsem bádal, co se tam asi lidovci školí. Asi něco na způsob předlistopadového návrhu prvého polistopadového ministra vnitra, lidovce Sa- chera, návrh pro ÚV KSČ, jak přivést křesťany k socialismu (a křesťanství s atheismem zřejmě spojit v nerozbornou jednotu). BaPOLYGON 2/2002 35 [pageend37]rák tam stojí dosud, jen ten nápis v roce 1992 zmizel. Kupodivu cti došel Petr Cibulka, respektive Seznamy, jež roku 1992 publikoval a jež náhle prohlášeny za jediný pramen, který máme. Zároveň však pronášeny četné obavy nad tím, že prý StB do svých záznamů všelijaké lži vpisovala... a nyní si je bude smět každý přečíst. Sodoma a Gomora prý nastanou. 1 nevpisovala, přátelé. Pouze věci nevhodné vhodně bagatelizovala. Já se například v Pardubicích ve svých odtajněných materiálech, v záznamu o jedné skutečné události, dočetl přesně toto: Po ráně obuškem do hlavy Beneš předstíral bezvědomí. Ta naše suverenita V souvislosti s nákupem gripenů, jež NATO nepoužívá a jejichž nákup nedoporučilo, po argumentu, že v NATO musíme být rovnocennými partnery, teď přišly státnické hlavy naše s argumentem novým. Prý bychom bez těch gripenů znehodnotili svou suverenitu. Pronesl ministr obrany, že ji nemožno svěřit, pokud jde o její obranu, jen tak někomu a svrchu zmíněný a Žan- tovskému protivný Kalousek to z obrazovky doplnil v televizní talk show „Kotel“ dotazem divákům: Chcete, aby to byli Němci? Och, jistě nechtěli, vlastenci v hledišti shromáždění, a tisk poznamenal, že Kalousek bodoval. Nu, Kalousek nám bodoval řadu let co ministersko obranný náměstek tak význačně, že se z toho naše ozbrojená moc dosud nevzpamatovala. Když padly v rámci 4K protesty proti jeho jménu na listině kandidátů, pronesl (opět pořad Kotel v TV) obsáhlé zdůvodnění, že za všecky ty maléry a zlodějiny spojené s ministerstvem obrany v době jeho ekonomického vedení ministerstva nemůže, neboť se děly na úrovních jeho vysoké posice nedosahující. Takže, ty zlodějiny, jež se nutně musely udát s jeho schválením, vlastně nebyly jeho resort. Proč tam tedy seděl, už zůstalo jaksi nevysvětleno. Takže jsme na tom zase jako ta chytrá horákyně, neboť zřejmě v NATO jsme i nejsme, neboť suverenitu nám nutno střežit jako oko v hlavě. Zřejmě v NATO není ani Spolková republika, neboť Němcům přece svůj vzdušný prostor nesvěříme. (Američané po Evropě sídlící raději nevzpomenuti). Takže kde vlastně jsme? Kde? Tradičně už máme armádu, která o svůj stát nikdy nebojovala. Výjimku tvořila roku 1939 divise generála Prchaly na Podkarpatské Rusi. Však si taky generál za to u nás už nikdy ani neškrtl. Pokud za tuto zemi kdo bojoval, byli to stateční dobrovolníci, muži i ženy uchýlivší se od našich zbabělých politiků pod cizí prapory. Druhdy Kalouskův šéf, hvězdopra- vec a ministr obrany Baudyš, dal sdostatek vědět, co si o takových lidech myslet, když jim vzkázal, že se s našimi válečnými veterány nemůže setkat, neb má těžkou chřipku a úpí v horečkách. Načež ho TV v době, kdy se měl s veterány setkat, zachytila, jak bujaře pobíhá s jakýmisi puberťáky a pálí po sobě barevnými kuličkami pinchballu. (Jsi mrtvý, padni nebo nehrajú.) Od roku 1990 jsme utráceli za naprosto nefunkční ozbrojené síly, nanejvýše zajišťující bolševickým kádrům živobytí, u něhož se příliš nezapotí. Pamatováno štědře i na ty, kterým nezbylo než pro své příliš pro- fláknuté bolševictví ozbrojené síly opustit. Letadla našich vzdušných sil většinou padala, padaly i létací přístroje, včetně vrtulníku, v němž převážen americký astronaut Cernan s českým kosmonautem Remkem. Jen dobrou náhodou z toho vyvázli. Z kruhů politických pak ústavním činitelem taktéž poznamenáno, že strana lidová plete si ministerstvo obrany se záložnou. Zřejmě nám tato suverenita nedotknutelných úředníků má zůstat i nadále. A padat budou gripeny. Pokud dohodí nějaký kamarád na ministerstvu jinému kamarádu výrobu výškomě- rů, jež jaksi, zamontovány do strojů vzdušných sil, následně nefungují. Vyrábí firma pravděpodobně právě jen kvůli tomuto prima kšeftíku založená a výroba zadána bez výběrového řízení, opakuji podle TV zpráv. Pokud jde o ty aktivity, u nichž se člověk příliš nezapotí; ačkoli většina školské agendy předána se zřízením krajů těmto, počet zaměstnanců ministerstva školství se nám nezmenšil, ale naopak narostl. Ani počet 36 POLYGON 2/2002 [pageend38]úředníků divadelní sekce ministerstva kultury nám nepoklesl, ačkoli naprostá většina divadel už není jejich starost. Vzhůru do voleb Bude se volit bude, kdopak k těm volbám půjde? Čtyřkoalice svá očekávání od tohoto volení se tím náramným mletím rety kolem dluhu ODA odkopala natolik, že i volič, který by nebral v potaz faktor nejmenšího zla, musí teď žasnout, co si počít s tímto klubem (některé „nové tváře“ opět) přičichli. Výrazně voliči připomenuli, co byli, když tu moc ještě (přečetní z nich) měli a nač, jak doufají, už volič zapomenul. Jinak všechny strany usilují o náš vstup do EU, daňovou reformu, důchodovou reformu a vůbec projevují všelidské dobré vlastnosti, podobni všem těm dívkám usilujícím o ocenění nějaké miss něčeho. Zatím co výběr dívek lze ovlivnit výškou poprsí, u našich politických stran nám tento faktor pitomců, neschopných se dohodnout a stále se ještě dohadujících, kdo s kým bude kamarádit. Pokud tohle svedli, moci nemaje, co by nás asi čekalo, kdyby k ní opravdu bohužel chybí. Jistě, zaznělo také, že by se ČR mohla stát svěřeneckým územím, ne-li přímo státem USA. Jenže tohle Amerika s díky odmítla už ostrovu Grenada po jeho POLYGON 2/2002 37 [pageend39]osvobození v roce 1983. (Proti němuž tuze protestováno Evropou komunistickou i nekomunistickou, jen pod deštníkem USA tehdy přežívající, ale žádné stížnosti nezazněly od obyvatel ostrova). Leč nezoufejme! Máme přece v politice, byť nemnoho jich, také ženy. Takže... Bývalá místopředsedkyně našich Sociálních demokratů a dnes jen občan zákonodárce těchto (druhdy navržena naším Nejvyšším Charismatikern co jedna z jeho možných nástup- kyň na stolci prezidentském - leč nevyhovuje věkově, není jí ještě 40, vtipálek, tenhle náš pan prezident) dala se pro tisk vyfotit nad humrem se špagetami. Text praví, že má doma stylově zařízenou jídelnu nábytkem z přelomu XIX. a XX. století a servíruje jen do luxusního porcelánu Rosenthal. Taková vznešenost voliče jistě nadchne. Ani to nemusí být sociální demokrat. Referendum Ano, občané zákonodárci nám slíbili referendum. Což je ohromné, kdyby k jeho vypsání nebyla v zákoně podmínka shromáždění 500 000 hlasů. Což je (například ve srovnání se čtyřicetimilionovým Polskem) opravdu kámen na krku jakéhokoli pokusu uskutečnit ho bez přispění státního aparátu. Tudíž je to celé k ničemu. Co Jinak? Premiér Zeman navštívil Izrael, projevil se tam a je z toho malér, jako vždy ledva ústa otevře. Egypt hned vzkázal, že se bez jeho návštěvy obejde. Jen o cosi dříve ještě stihl bez problémů uložit lístek s tajným přáním do Zdi nářků. Podle lidových novin prý to přání znělo Přestat chlastat! Howg. 20. února 2002 ■ Proč právě Já? JOSEF KOLÁČEK Podařilo se nám ulovit interwiev s náčelníkem generálního štábu české armády Jiřím Šedivým. I okolnosti natáčení byly „polní“, přes jeho mobil. Jel právě autem do Brna na setkání s tamním biskupem Vojtěchem Cirklem, který má v rámci České biskupské konference na starosti duchovní správu v české armádě. Hlavním předmětem jednání pak byli kněží, kteří slouží nejen v normálních kasárnách u jednotlivých útvarů, nýbrž především ti, kteří jsou vysíláni na vysunutá postavení, „riziková“, jako bylo a je Srbsko, Bosna Hercegovina, Kosovo. Dověděli jsme se z otevřených odpovědí, že vytvoření duchovní správy v české armádě není kopií zahraničních modelů, ale typicky české a ekumenické. Na světelné roky vzdálené utkvělému švejkovskému předsudku o polním kurátovi Katzovi, který straší ve hlavách nebo v podvědomí mnoha českých občanů. Stačí, když se setkáte a mluvíte s P. Tomášem Holubem, který jako vedoucí armádní duchovní služby je kapitánem či majorem, nebo P. Jakubem Holíkem, a předsudky se nemají čeho uchytit. V téže linii svědčil i náčelník generálního štábu, zvláště v odpovědi na otázku, jak se osvědčili u našich jednotek KFOR. V ní vysvitlo, jak jich bylo zapotřebí, když mladí vojáci byli konfrontováni s otřesnými scénami krutosti a nevídaného barbarství, včetně upálených dětí, znásilněných a podřezaných žen a úděsně zmučených mrtvol mužů. To pak vyhřeznou existenciálni otázky, na které si mladý voják většinou nedokáže dát odpovědi. A protože jsou odchovanci marxistických škol, většinou sahají, i když jsou nevěřící, po otázce: Jak to mohl Bůh dopustit?“ Píši pod přízrakem bestiálně barbarské smrti (asi bych se musel barbarům minulých století omluvit, tak hluboko málokdy klesli, jako ti současní) 381etého novináře „Wall Street Journal“ Daniela Pearla v Pákistánu. Byl unesen v lednu bandou šejka Ahmed Omad Saeeda, a nyní zavražděn pro38 POLYGON 2/2002 [pageend40]říznutím hrdla a pak ještě uříznutím celé hlavy. Už jen když to člověk píše, jezdí mu mráz po zádech. Ti islámští vrahové to ještě nafilmovali a poslali do Ameriky. Co prožívala jeho manželka, francouzská novinářka Marianne, která je v 7. měsíci těhotenství? - „Proč právě on ?“ Prezident Bush to komentoval: „To, co se stalo, jen zvětší naši rozhodnost bojovat proti teroristům.-“ V kolika českých myslích se ozve námitka z marxistických školení: Jak to mohl Bůh dopustit?“ Jako při krátkém spojení se mi vybavil 24. květen 1996. Toho dne se na obrazovkách počítačů objevila zpráva mnoha tiskových agentur o zavraždění sedmi trapistů z kláštera Naší Paní Atlasu v Tibhirine v Alžírsku. Všem sedmi bylo proříznuto hrdlo islámskými teroristy. Převor kláštera P. Christian už dva roky předtím zaslal svým příbuzným ve Francii dopis s nápisem „Otevřít až po mé smrti.“ Trapistům bylo už dávno vyhrožováno smrtí, ač žijí v naprostém ústraní, v mlčení, slavení liturgie, v práci a studiu. Aspoň dva úryvky z tohoto vrcholného textu: „Můj život nemá větší cenu než život jiného člověka. Nemá menší ani větší cenu. Každopádně nemá dětskou nevinnost. Žil jsem dost dlouho, abych uznal, že jsem spoluviníkem zla, které, jak se bohužel zdá, převládá ve světě i toho, které slepě zasáhne. Až přijde tento okamžik, měl bych rád záblesk jasného poznání, které by mi dovolilo prosit Boha i své bratry v lidství o odpuštění a abych z celého srdce odpustil tomu, který mě zabíjí... “ A dopis končí slovy: „I tebe, příteli mé poslední chvíle, který nebudeš vědět, co činíš, ano, i pro tebe chci tento dík a toto sbohem - tváří v tvář tobě. A kéž je nám, šťastným lotrům, dáno znovu se setkat v ráji, bude-li se to líbit Bohu, našemu Otci. Amen! Inch ' Allah Christian Nikde, ani v myšlenkách ani v touze či úzkosti, a jistě jí nebyl P. Christian uchráněn, nejmenší stopa po tak časté otázce: „Proč právě já?“ nebo Jak to mohl Bůh dopustit?“ Asi tak před půl rokem jsem dostal e-mailem zprávu, že spisovatelka Miriam Tůmová odmítla chemoterapii na Bulovce a odešla domů do Kolína. Sama mě pak napsala, že dobře ví o tom, že má celé plíce zachváceny rakovinou a metastáze téměř všude, že se tedy nedá zbytečně trápit. Už jenom těch několik dní na Bulovce mezi pacienty na chemoterapii ji duševně náramně poničilo. Nejenom vidět následky této kúry, ale ty neustálé otázky: „Proč právě já? Proč jsem musela dostat zrovna já rakovinu?“ se stávaly pro ni nesnesitelnou noční můrou. Před dvěma týdny jsem dostal další e-mail, že ji odvezli do Červeného Kostelce, do hospice „Ecce homo“. Ten založila a vede Dr. Marie Svatošová s cílem dát lidem s nevyléčitelnou nemocí možnost umírat ve vlídném křesťanském prostředí. Miriam Tůmová žila jen pro literaturu a vedla velmi chudý život. Když se o ní dověděla Dr. Hana Karasová, pozvala ji do Mnichova na „Autorský večer“, pořádaný tamním SVU. Miriam tam mohla předčítat své povídky a hovořit o „svém psaní“. Nejenže jí „paní Hana“ všechny výlohy platila, ale přidala ještě hodně na „klidnější budoucnost“, jak téměř stydlivě dodávala. Jenomže paní Miriam splatila dluhy včetně zaplacení elektřiny a bytu, a mnoho jí zase nezbylo. Dlouhá léta za- plátovávala ty díry v rozpočtu, jak mohla. Nakonec se zjistilo, že nebyla ani pojištěná. A proto i prosba o pomoc. Než jsem mohl udělat nějaké kroky, přišla zpráva, že zemřela. Ve svém posledním dopise psala otevřeně o své nemoci bez nejmenšího nádechu vzpurné otázky: „Proč právě já?“ Kde brala k tomu sílu. Nacházím jedinou odpověď. V modlitbě. Ta je rozhovorem. Ano, hovořila s Ježíšem. Napsala mi i to, co vnímala jako slova, jež jí říká: „Když se probudíš v noci, samovolně mi obětuješ onen přechod do smrti. Vždyť já znám tvou smrt, takovou, jaká na tebe přijde. Já ti ji vybral. Má láska ji pro tebe vybrala, jako jsem ji vybral pro každého ze svých apoštolů. Neboj se tedy obejmout tento poslední kříž země tím, že se spojíš se Mnou. Už teď z ní učiň dokonalý úkon lásPOLYGON 2/2002 39 [pageend41]ky, šťastna, že můžeš opustit své tělo, abys padla do Mé náruče. Pamatuj si: nejkrásnější den života, to je den smrti. Opustit svůj dům, aby se duše spojila se svým Ženichem. Opustit všechno, radostně, bez lítosti, abys Mu tak dokázala svou lásku... “ Dcera protestantského televizního kazatele Billy Grahama odpovídala na palčivé otázky v „Early Show“ a moderátorka Jane Claysonová jí dala otázku po filmovém záběru sebevražedného útoku dvou letadel, pilotovaných islámskými teroristy na Twin Towers v New Yorku: Jak mohl Bůh dopustit něco takového?“ Anne Grahamová se trochu zamyslila a odpověděla: Já si myslím, že Bůh je z toho hluboce smutný, stejně jako my, ale po celé roky jsme Mu říkali, aby odešel z našich škol, aby odešel z vlády i z celého veřejného života. A protože je opravdový gentleman, který respektuje svobodu člověka do krajnosti, vzal naše přání vážně a odešel. Jak můžeme pak očekávat od Boha, že nám dá své požehnání a ochranu, když ho sami žádáme, aby nás opustil?“ Pohleďme, kam sahají kořeny. Myslím, že to začalo, když Madeline Murray O’Hare (byla zavražděna a její tělo bylo teprve nedávno nalezeno) nechtěla žádnou modlitbu v našich školách. A my jsme řekli OK. Pak někdo navrhl, že bude lépe nečíst Bibli ve škole. Bibli, která hlásá a vštěpuje čtenářům: nezabiješ!, nesesmilníš!, nepokradeš! a miluj bližního svého jako sám sebe. - A my jsme přikývli, OK! Potom Dr. Benjamin Spock vytasil teorii, (vědeckou, pedagogickou!), že se nesmí plácnout naše děti, když se nechovají správně, protože jejich malé osobnosti by byly narušeny a mohli bychom poškodit jejich sebeúctu (syn Dr. Spocka spáchal sebevraždu). A my jsme uznávali, že odborník přece víc, co říká a tak jsme řekli OK. Pak někdo přišel s návrhem: Nechejme své dcery podstupovat interrupce, kdykoliv chtějí a nebudou to muset říkat ani svým rodičům. A my řekli: Ano! Pak nějaký moudrý člen školního výboru prohlásil: Kluci zůstanou kluky a budou to stejně „dělat“, dejme našim žákům kondomy, když chtějí. Tak mohou mít zábavu, po níž touží, a nebudeme muset rodičům říkat, že je dostali ve škole. A my jsme řekli: Proč by ne?! Pak někdo řekl: Vydávejme časopisy plné nahotin a nazývejme to zdravým obdivem krásy ženského těla. A my jsme přeochotně souhlasili. Pak jiný vykuk posunul laťku výš a publikoval obrázky nahých dětí. To nestačilo - zpřístupnil se na internetu včetně různých zvráceností. A my jen komentovali, mají právo na svobodné vyjádření. Když pak došlo k vraždám děvčátek a chlapečků těmito pedofily, jen jsme se planě rozhořčovali na soudy, na policii, na televizi. Pak vyrazil zábavní průmysl kvůli zvýšení poslechovosti či sledovanosti televize: vyrábějme televizní pořady a filmy, jež podporují rouhání, násilí a bezuzdný sex. A uvádějme hudbu, která podněcuje k násilí, k užívání drog, k vraždám a sebevraždám, ale i satanské náměty, (vždyť jsou tak uhrančivě zvláštní!). A my jen se smíchem hlaholili, vždyť je to jen zábava, která nemá žádný nepříznivý vliv a nikdo to stejně nebere vážně. Jen směle a dál! A nyní se ptáme mírně zmateni, proč naše děti nemají svědomí, proč nerozlišují mezi pravdou a lží, mezi zlem a dobrem a proč nemají zábrany zabít cizince, spolužáky i samy sebe. Není na čase přijmout Masarykovu zásadu, že myšlení bolí, a pustit se pralesem této bolesti hnáni vědomím i výčitkami svědomí, že sklízíme, co jsme zaseli? Ilustruje to tahle výměna vzkazů: „Milý Bože, proč jsi nezachránil dívku, kterou zabili v naší třídě? S pozdravem znepokojeny student. A odpověď: „Drahý znepokojený studente, mám zákaz vstupu do škol. S pozdravem milující Bůh ". Je to směšné, jak snadné je pro lidi odstranit Boha a pak se divit, že svět směřuje k peklu. Je směšné brát za bernou minci, 40 POLYGON 2/2002 [pageend42]co píší noviny, nebo říkají v televizi, ale pochybovat o tom, co říká Bible. Je směšné, jak se každý chce dostat do nebe, aniž by věřil, vyznával a konal, co požaduje Bible. Je směšné, že někdo může říkat „já věřím v Boha“ ale přitom následovat satana, který také věří v Boha, ale „svým způsobem“. Je to divné, jak rychle jsme ochotni soudit druhé, i Boha, ale ne být souzeni. Je to divné, jak můžeme posílat tisíce vtipů e-mailem - a ty se šíří jako požár, ale když začnete posílat zprávy o Bohu, lidé si to dvakrát rozmyslí, než to pošlou dál. Je to zvláštní, že někdo může být zapálený pro Krista v neděli, ale jinak se celý týden jako křesťan neprojevuje. Usmíváte se ironicky či nadřazeně? Ale - pošlete dál tyto myšlenky, tyto věty, a to lidem z vašeho adresáře? Asi budete váhat. Nevíte, v co věří, co si budou o vás myslet, když jim ten text pošlete. Je to pošetilé více se obávat toho, co si o mně myslí ostatní lidé, než toho, co si o mně myslí sám Bůh. Nemyslíte? Píši 25. února. To datum je jako jizva, která se ne a ne zahojit. Uvědomil jsem si to, když jsem musel vysvětlovat mladým, co znamenaly v českých dějinách poválečné doby. Postkomunistická byrokracie v Brně si to oslavila po svém. Přišel mi apel z Brna: „V neděli 24. února jsem po skončení bohoslužeb vysílaných od sv. Augustina zaslechla prosbu P. Miloše Kabrdy o modlitbu za zachování kaple v Masarykově onkologickém ústavu na Žlutém kopci v Brně. Všechny možnosti o zachování kaple prý byly vyčerpány a výsledek je - kapli zrušit. V duchu se ptám: Co na to říkají lidé, zvláště tamnípacienti? Má vůbec někdo představu, kolik jich na tomto těžkém oddělení (jenom pouhý název této nemocnici nahání hrůzu!) nacházíprávě v tiché kapli sílu bojovat se svou nemocí a bolest s ní spojenou přijímat a obětovat za život jiných? Stojíme bezmocní vůči těm, kteří už rozhodli. Máme ale právo ptát se v této společnosti, která stále jedná pod vlivem ateistického smýšlení, proč berete lidem i to, co jim často pomáhá nést tak velké utrpení? Jen se zamyslete, zdali také vy jednou nebudete třeba patřit k těm, kteří budou v tichu kaple hledat pomoc a útěchu, když lékařská pomoc a lidské vědomosti budou již v koncích. Děkuji za vyslechnutí prosebného apelu a znovu volám, ba skoro křičím, zachovejte kapli na onkologii Masarykova ústavu. Občanka města Brna Marie Veselá“. Týž den „postkomunistických oslav vítězného února“ to šlo „do luftu“. Jeden ohlas za všechny. Ing Plánička posílá e-mail: „Právě jsem vyslechl vaše vysílání a znovu jsem posmutněl nad potíráním našich potřeb, ztěžka se rodivších na troskách komunistické éry. Moje žena Cecilie prodělala těžkou kúru léčení v Masarykově onkologickém ústavu. Velmi ji pomáhalo - ale i mně při častých návštěvách - posezení v blízkosti stylově upraveného svatostánku v nově postaveném traktu. Lituji, že si nový pan ředitel (předešlý byl podivnými machinacemi mocných odstraněn!) nenašel cestu k Pánu, ale pobuřuje mě, že se na takovém postě onkologického ústavu znovu uplatňuje „fabrický“ pohled na pacienty jako „případy“. Nerespektuje jiný životní názor, když ten jeho je přece jedině správný - podle jedině správného světového názoru marx-leninismu!“ Řím, 25. února 2002 ■ Ve fondu knihovny Libri prohibit! (Senovážné nám. 2, 110 00 Praha 1) je nejrozsáhlejší sbírka exilového a samizdatového tisku. Stále však zůstávají citelné mezery, které je třeba doplnit. Žádáme proto o pomoc přátele doma i ve světě. Kdo má ještě staré samizdatové nebo exilové knihy, noviny, časopisy, gramofonové desky, nahrávky, filmy, brožury, letáky, oběžníky apod., ozvěte se. Je to důležité. Děkujeme předem. Libriprohibiti (Kdo může přispět na tuto činnost finančně, přispěje na velice prospěšnou věc. Polygon) POLYGON 2/2002 41 [pageend43]Hledání zakopaných psů LUDĚK FRÝBORT Našel jsem v Polygonu č. 1/2002 článek pana L. J. Berana „Nepřátelé a vyznavači USA“, nad nímž... nu, ne že bych se rozkatil, nebo že bych s ním naprosto nesouhlasil. Většina toho, co pan Beran dovozuje, je v principu správné, jak by pravilo radio Jerevan. Ale nechceme-li zůstat na jerevanské úrovni, je třeba uváděné jevy podrobit hlubšímu rozboru; jako obvykle, věc není tak jednoduchá. Než však se o něj pokusím, chtěl bych pro poctivost prohlásit toto: nejsem v té při nezaujatý. Nevím, jsem-li schopen vyváženého vztahu a uvážlivého odstupu k fenoménu Amerika, jak jej žádá úvod článku. Pan Beran by mě asi přiřadil k vyznavačům USA, ale já se nedomnívám, že by můj vztah k této zemi byl vyznavačský. Jen jsem ji i její lidi vlastní zkušeností poznal a naučil jsem se ctít jejich vůli k samostatnému konání, jejich vzpřímenou svobodu, ono příznačné J can care for myself, tolik rozdílné od evropského způsobu poddání se do všeobjímající péče státu. V témže jevu, domnívám se, spočívá i jádro diskutovaného problému. Jako Evropan musím i při všech výhradách považovat USA za spojence, píše pan Beran. Nu, byl bych opatrný se slůvkem „musím“; vzbuzuje domněnku, že za ním následuje nevyslovený dovětek... ale nerad. Rovněž slovo spojenectví je třeba vážit. Je totiž nejisté, zda současný poměr mezi Evropou a USA tak ještě lze nazývat. Spojenectví bych rozuměl jako vztahu dvou rovnocenných partnerů, ale po obou stranách Atlantiku již dlouho nenalézáme žádnou rovnocennost, nýbrž poměr spíše vazalský, v němž jedna strana převládá a třeba i nevědomě a proti své vůli diktuje, kdežto druhá se všelijak kroutí, prská, žárlí, ale podřizuje se, protože na víc nemá. Buďme upřímní, prosím: ne americká síla, nýbrž evropská slabost štěpí západní svět; a otázka nezní, jak srazíme pyšný americký hřebínek, nýbrž kde najdeme schopnost k tomu, abychom znovu dospěli nikoli k rovnoprávnosti, nýbrž k rovnocennosti. Žalozpěvy nad tím, jak se Amerika rozpíná a všechno ovládá, jsou liché a notně zbytečné; ve vakuu se vždycky něco rozepne a buďme rádi, že je to Amerika. Zájemců by totiž bylo víc, jenže naštěstí na to také nemají. Starejme se raději o to, abychom nevytvářeli vakuum, když už se nedokážeme sami rozepnout. Ano, vliv amerických hospodářských a finančních kruhů a sil je neúměrný, svátá pravda. Mezinárodní měnový fond, Světová banka, Světová obchodní organizace snad nejsou dočista soukromé filiálky Wall Stree- tu, ale americký vliv je v nich dominantní a prosazuje své vlastní zájmy a představy. Zlobně se demonstruje a vytloukají se kar- banátkové stravovny v rámci boje proti glo- balizaci, ale to je jen takové slůvko; každý ví, že by bylo přesnější mluvit o amerikanizaci. Ale že by americká dominance byla nelegitimní? Že by šlo o bezpráví, páchané na lidstvu nebo přinejmenším na Evropě? Nikoliv. Netlučme kolem sebe velkými slovy; nejde o právo ani o legitimitu, nýbrž o pouhou konkurenci, již může považovat za nelegitimní leda tak marx-leninismus ve své čistší formě. Jeden sedlák prodal sto pytlů brambor, kdežto druhý jen deset, čímž pochopitelně vznikla jistá nerovnováha. Lze volat po jejím odstranění, ale o ně se musí přičinit desetipytlový sedlák; recepty a pokusy o vyrovnání rozdílů metodou přiškrcení zdatnějšího zde už byly a jejich výsledek je znám. Článek dále praví, že by bylo krásné, kdyby se zmíněné kruhy vzdaly vnucování představy o životě společnosti, ale v tom bych se už chtěl Ameriky i jejích kruhů zcela rozhodně zastat, neboť se jim děje nespravedlnost. Málokdo na světě byl a dosud je tak vzdálen chtíčů někomu něco vnucovat; rozličného vnucování jsme si užili dost a ani nyní by ledakomu nebylo proti mysli, ale nikdy nevycházelo a nevychází z Ameriky. Jiná věc je, že životnější způsob zpravidla převládne nad způsobem ochablým. To není vnucování, nýbrž přírodní zákon, platný už od proterozoiku a lze předvídat, že bude platit i nadále, dokud slunce nevyhasne a nezmizí v nějaké černé díře. Vývojové 42 POLYGON 2/2002 [pageend44]mechanismy se nám nemusí líbit, obzvlášť, jsme-li jimi postiženi; ale všechny pokusy o jejich nahrazení plodem osvíceného ducha zatím vedly pouze ke kataklysmatickým malérům. Jsme-li tak hákliví na americké vnucování, je pomoc nasnadě: nedejme si je líbit, my Evropané, a vnuťme na oplátku Americe něco ze svých vlastních představ o životě společnosti. Že to nejde? Jistě; ale proč, prosím? Americká uskupení firem vyvíjejí obchodní nátlak... prosazování nového obchodního režimu na celém světě... vedení důležitých firem jsou obsazena lidmi oddanými americkému obchodnímu režimu...také to jsou všechno kabáty, jež lze obrátit i naruby: prosím, nechť tedy evropské firmy vyvíjejí obchodní nátlak. Nechť prosadí vlastní režim na celém světě. Nechť je vedení amerických firem obsazeno lidmi, oddanými evropskému obchodnímu režimu. Jen do toho. Nechť vedoucí hospodářské kruhy z Evropy organizují téměř přímo celý výrobní a obchodní život Ameriky, že ano. Ale nechám už jízlivostí a shrnu vše v poznatek: z obráceného kabátu skáče vždy táž blecha, vyšší obchodní i jiná zdatnost Ameriky a žárlivá, avšak nepopiratelná nemohoucnost Evropy. Zkusme hledat, kde je zakopán pes této znepokojující skutečnosti. Zahájím pátrání po psovi pod vlastním prahem: v těchto dnech probíhá v Německu utěšený skandál. Provalilo se, že státní Úřad práce (Arbeitsamt), olbřímí instituce, zaměstnávající 92.000 úředníků a obdařená rozpočtem, čítajícím desítky miliard euro, po léta vykazoval zfalšované údaje o své výkonnosti, aby udržel zdání, že vůbec k něčemu je. Numera zprostředkovaných pracovních míst, jež předkládal k věření, byla správná jen asi z třiceti procent; všechno ostatní byl podfuk. Ve skutečnosti se jen málokdo obrací na tuto vznešenou instituci, nýbrž si zaměstnání buď obstará sám, nebo užije služeb soukromých zprostředkovatelen. Firmy volná místa pracáku buď vůbec nehlásí, nebo si od něj nic neslibují, leda že se dostaví přiožralý obejda, hodlající předstíráním zájmu prodloužit setrvání v placené nezaměstnanosti. Všechny ty nesmírné miliardy, jež bezmála stotisícihlavá saň Arbeitsamtu vysaje z kapes poplatníků, jsou obráceny jednak na neúčinné potěmkinské programy, jednak jimi financuje své vlastní přetrvávání. A není sám, takových úřadů má Německo hromadu. V neřešitelné krizi je zdravotnictví, do jehož černé díry může z povinného pojištění plynout kolik chce peněz, vždy jsou z podstatné části spotřebovány k výživě vlastní byrokracie. Totéž platí o systému důchodovém. Ve zbytku Evropy, obávám se, rovněž. Proto je Evropa tam, kde je, nehybná, zadlužená, nemohoucí, plná samoúčelných institucí. Pan předseda Arbeitsamtu se již odebral do zapomnění se svou hlavou v podpaždí, ale nikdo si nedělá naděje, že tím je dosaženo nápravy: ne hlavy selhavších ředitelů se musejí kutálet, protože za týchž podmínek by selhal i archanděl Gabriel, nýbrž celý ten staletý, zpráchnivělý, svému původnímu účelu se dávno odcizivší byrokratický systém. Systém, dlužno zdůraznit, založený na vysokých a neuskutečnitelných požadavcích sociálních. Ještě nedávno by předcházející věta byla neslýchaným rouháním, nyní však její platnost, ač neradi, připouštějí i socialističtí politikové. Evropa, vytýčivší si za cíl dosažení sociálních jistot a rovnosti, dospěla za slavného troubení na dno svých možností. Její sociální systém pohlcuje sám sebe, sama sebe vyživuje její byrokracie, její stát, umínivší si vést občana za ruku v každičké životní situaci, už ho stačí jen zdaňovat a rozličně otravovat. Pokud občan toho slavného titulu vůbec zaslouží; mnohem přesnější by bylo mluvit o poddaném, jelikož vhození lístku do hlasovací urny jednou za čtyři léta ještě občana nedělá. Ne ovšem, že by Amerika neměla svou byrokracii. Ale nepřevládá, neutlačuje a není sama sobě účelem. Kdo trochu nahlédne do Ameriky, bývá překvapen, jak nekomplikovaně, bez velkého lejstrování tam všechno jde. Svého času jsem dělal cosi pro jistou americkou firmu a nahlédl do jejích interních stanov. Stála v nich tato věta: Ačkoliv stvrzujeme kontrakty i písemně, přesto pokládáme dané slovo a stisk ruky za dostatečně závazný. Že jsou ve vedení evropských firem lidé, oddaní americkému obchodnímu režimu... žádný div. Také bych mu byl oddaný. Chce-li Evropa setřást závislost na Americe, bude jí muset opisovat ze sešitu. POLYGON 2/2002 43 [pageend45]A ještě se chci z vlastní pilnosti zmínit i o jiné stránce téhož jevu, jíž se článek pana Berana sice nedotýká, bývá však předmětem týchž výtek a žárlivostí jako hospodářská převaha Ameriky: jest na světě pouze jedna výkonná a akceschopná armáda, nesoucí jméňo US Army. Kdyby byla Evropa odkázaná na svou vlastní sílu, mohl by si ji každý bin-Ládin strčit do kapsy. Za velkého úpění se zmůže leda na postavení nepočetných jednotek, jež vyslat do boje by bylo na pováženou, pročež bývají pověřeny úkolem vechtrů, jak by řekl Švejk. I na tento stav je slýchat mnoho uražených a žárlivých stížností, ale na všechny lze .odpovědět stejně jako na nářky o americké obchodní rozta- hovačnosti: pořiď si svou vlastní EU Army, stejně výkonnou - a drahou - jako ta americká. Jak a zač? Vot tvoje dělo, rozmilá Evropo. Leč zakončeme již toto žertování. Nemá-li bý svět ovládán Amerikou, musí se na její úroveň vystoupit a rovnocenným partnerem se jí stát Evropa. Současným způsobem erár- ního opatrovnictví a byrokratického samo- účelu toho nedosáhne, pročež bude muset upustit od svých znejmilejších sociálních hraček a napodobit americkou zásadu -1 can care for myself. Dokáže-li to, bude bědování nad chapadly americké chobotnice zbytečné. Nedokáže-li, bude zbytečné rovněž. * * * Přejdu nyní k druhé části článku, s níž se ztotožním ochotněji, i když také ne zplna. Ano. Svět zaplavuje úděsná vlna nízké, příšerné pahudby, filmy, jejichž jedinou náplní jsou krutosti, masakry, brutalita (a všelijaké na nejnižší myslitelné úrovni podávané obcování tělesné, dodal bych opět z vlastní pilnosti). I jiné příklady z oblasti kultury a zábavy by bylo možno najít. Není také pochyb, že hluboce podřadné produkty pocházejí převážně z USA. Jenže: lze bez dalších dodatků přišít pětku na vysvědčení Americe? Naprosto není jiných viníků? Co činí Evropa, aby tomu tak nebylo? Nevyčerpejme se vykazování prstem a zkusme se opět dokopat příslovečného psa. Cosi nám nefunguje na polích umění, a to jak v Americe, tak v Evropě. Necením si západního obecenstva tak nízko, abych je obvinil, že nic jiného než nejpodřadnější pitomosti nežádá a není schopno přijmout; ale především je mu sotva co jiného nabízeno. Téměř naprosto chybí kulturní nabídka zboží hodnotného, jímž by se cítil osloven inteligentní a třeba i náročný, nikoli však snobský konzument. Za to nehaňme Hollywood, to je vina, odvažuji se podotknout, puncovaných a státně fedrovaných umělců. Nechci kritizovat jejich díla, i když mě prsty svrbí; ale rozhodli se tvořit pro úzkou vrstvu těch, kteří jsou nadáni schopností vidět císařovy nové šaty. Zbytkem lidstva opovrhli a nemají jej ani zapotřebí, jsouce financováni z veřejných prostředků, stejně jako ten německý Arbeitsamt. I zde vzniklo vakuum a nacpalo se do něj to, co je nacpání schopné: podřadnost, nevkus, dryáčnictví. Nemáme se čemu divit. Americký jev je to v tom smyslu, že Amerika, stejně jako ve věcech hospodářských a vojenských, má příslušné prachy. Americký producent může financovat miliardový film a zaplavit jím svět. Američtí vřískalové mohou vydat své ohavnosti a nudnosti v milionových nákladech, jelikož na tu investici mají. Mají na ni, protože americký systém nesvléká svého občana tak do naha jako evropský. Byl bych dost skeptický, je-li Evropa schopná vřískání lepšího; ale vždyť to může zkusit. Zaplavit jím Ameriku, heč, to máte oplátkou. Leda by ovšem Evropa dokázala nabídnout něco, čím by se vešla mezi duchaprázdný vřískot a císařovy nové šaty; tím by možná vyplnila tržní mezeru a dočkala se miliardových zisků, z nichž by opět mohla financovat rozumné, normálnímu člověku přijatelné umění. Stačilo by jí vrátit se ke kráse, k harmonii, k umění odvozeného od slovesa uměti; a ne- mávejme rukou, zájem by byl, a jaký. Evropané zašlých časů byli takového umění schopni, snad nezdegenerovali natolik, že by se ta schopnost naprosto ztratila. Amerika není císař, jak se domnívá pan Beran v závěru svého článku, Amerika má jen schopnost a sílu, jíž se Evropě nedostává. Není nutno dávat císaři, co je císařovo, on si toho nežádá, to jen my Evropané mu ve své ochablosti odevzdáváme, co bychom při odložení pohodlné setrvačnosti mohli najít, podržet a rozvíjet sami. Co pak je božího - myslet na náš vnitřní život, etický, společensko etický, postoje k blízkým i vzdálenějším, na kulturu a umění, které člověka povznáše44 POLYGON 2/2002 [pageend46]jí a kultivují... zajisté a do puntíku. Ledaže bychom neměli zvedat nosy do výše a domnívat se, že Američan není schopen téhož, ale to je vedlejší. Hlavní je toto: jsme jedni Evropané, druzí Američané, ale především jsme lidé Západu. To je název naší společné civilizace, již milion let trvající vývoj lidského rodu pověřil - jak se zdá - vedením světa. Je to náročný úkol a neobstojíme-li v něm, nikdo jiný jej od nás nepřevezme, nikdo k tomu není dost schopný ani silný. Amerika tomu úkolu, byť s oklikami a omyly, dostává. Evropa... měla by nechat žárlivostí a najít svou vlastní schopnost, již má, ale zahrabala ji v dávno nepotřebném haraburdí. Hannover, 21. 2. 2002 Sociální darwinismus Pan Frýbort mi poslal svůj shora otištěný text - reakci na můj článek „Nepřátelé a vyznavači USA“-, abych na něj mohl reagovat. Činím tak v následujících čtyřech bodech: 1) Vypadá to tak, že pan Frýbort považuje za pochybené, když někdo svobodně přemýšlí o skutečnostech a vytváří si na ně názory bez ohledu na to, nedají-li se (momentálně) změnit a vznikly-li zákonitě (podle zákonů, jež někdo, často móda, jindy mocní, za zákony světa prohlásil). Učiní-li tak, pak tento autor projevuje vůči dotyčnému textu nevoli, která zřetelně přesahuje úroveň partnerské diskuse. Ale je právě cílem svobodné publicistiky veřejně se zamýšlet nad stavem světa a jeho procesy, a to nezávisle na panujících ideologiích a poměrech sil. K publicistice stejně tak patří svobodná diskuse: doplňování, prohlubování, oponování, vyvracení. 2) Jde v ní ale o vyvracení s respektem k rovnocennému partnerovi a jeho vývodům. Jízlivé zlehčování (rádio Jerevan, označování střízlivého textu partnera za žalozpěvy, nářky nad..., uražené a žárlivé..., bědování nad...) by bylo v monologu ka- baretisty na pódiu zcela na místě, ale v kultivované diskusi je takový způsob zcela nezvyklý, a to jak v Evropě, tak v Americe, a o to více v Číně, a věcnou diskusi to značně ztěžuje. 3) Připomínám, že ve zmíněném článku jsem se snažil zprostředkovat mezi důvody „nepřátelství“ a nemírným obdivem k USA, relativizovat a mírnit je. Panu Frýbortovi ovšem neušlo, že mírnit důvody „nepřátelství“ mě stojí daleko větší námahu než opak. To ho natolik zaujalo, že záměr, tedy zprostředkující smysl článku, na který reagoval, přehlédl a šel „na kloub“ jen mému odporu proti amerikanizaci, kterou jsem se snažil naopak mírnit. Ale přistupuji na změnu tematiky. 4) Odpověď pana Frýborta spočívá na všeobecně sociální aplikaci přírodního vývojového zákona o výběru (selekci) a přežití silnějšího, zdatnějšího, životaschopnějšího a o variabilitě vlastností nositele na základě tohoto výběru. Tuto zákonitost vynašel Charles Darwin a je dnes dalekosáhle v přírodní vědě uznávána a dále rozvíjena, i když v menšině existují i její zásadní - a závažní - odpůrci. Interpretace lidských dějin jako dějiště darwinistického vývoje je ovšem kategoriál- POLYGON 2/2002 45 [pageend47]ním skokem od „pouhé“ přírody j: společnosti a směry, a nakonec i jednotlivci, kteří se ukáží jako silnější, zdatnější, životaschopnější, přežijí a přenesou dědičností - zde také společenským následnictvím - své vlastnosti na své nástupce. To jde přesně podle pana Frýborta: Když oni prosazují svůj režim na celém světě, je to v pořádku, mají na to sílu a životaschopnost. Mějme je také a prosazujme pak svůj režim u nich! A to je také principem nové amerikanizace, jak náš autor právem nazval to, oč tu jde. Musí se uznat, tyto „darwinistické“ zákony skutečně lidskou společnost do značné míry ovládají. Současná amerikanizace z toho činí svoji ideologii, a musím říci: totali- tární ideologii. V lidské společnosti se pak síla a zdatnost, oproštěné od jiných nánosů, stávají bezohledností a drzostí, které se nezastavují před ničím, pokud se to „vyplatí“. Není náhodou, že vyznavačem sociálního darwinismu vykládaného národnostně byl nacismus. Uvidíme, přinese-li tatáž ideologie aplikovaná hospodářsky plody lepší. Je ale právě úkolem člověka život společnosti nenechat běžet podle „přírodních zákonů“, které se jí chtějí zmocnit, nýbrž jej zlidšťovat. Ne bojovat proti těmto zákonitostem, ale hledat cesty jiné, mimo ně. Cesty milosrdenství, lásky, slitování, slušnosti, ba i její nejnižší stupen, zdvořilost, není bez významu. Nechceme být blouznivci, víme, že tento svět se nemůže řídit zákony říše boží. Hospodářská firma se musí řídit zákony ekonomiky, a konečně i každý jednotlivec. Ale i když člověk tuto „daň císaři“ odvádí, když nežapomíná „dávat co je božího Bohu“, kde to jen trochu jde, a třeba i nejde, jednat mimo zákony ekonomiky, třeba „jen“ někdy uzavřít obchod motivovaný slušností a ne jen momentálním prospěchem, jednat podle zákonů říše boží, jak byly naznačeny, prosvítá společností humanizace. Chtělo by se mi říci christianizace, ale křesťanství v tom není jediné, Starý zákon, Bible Židů, je tohoto principu plný, o buddhismu ani nemluvě, a v dalších náboženstvích je také rozhodujícím motivem. Není třeba ztrácet naději vzhledem k mnohdy zdánlivé všemohoucnosti vývoje bojem. Každý může jednat „jen“ podle možností svého působení. Třeba „jen“ při výchově vnuka. Není smyslem dělat z něj blouda, naopak, musí se naučit počítat realisticky s ekonomickými a řekněme „darwi- nistickými“ zákony boje, ale jde o to, nepovažovat je za absolutní, vědět, že nad nimi, i nad jejich zdánlivou nevyhnutelností, stojí zákony slitování a slušnosti. (Pod „slitováním“ není třeba rozumět „jen“ almužny apod.; je to stálý životní postoj při velkých i malých rozhodováních, je to už také nemít potěšení z toho, jak ty darwinistické zákony boje krásně fungují a vše ideálně regulují.) Onen zápas na tomto světě žádná strana nevyhraje, boží strana jej ani vyhrát nemůže, protože by to bylo s existencí světa, jak je uspořádán, v rozporu, to by znamenalo konec světa. Pro společnost je nutno pokoušet se stále o rovnováhu mezi oběma principy, i když je to těžké a je nutno hledat neustále nová řešení. Rozmáhá-li se ale ideologie, která prosazuje výlučnost, totalitu principu boje, pak je třeba vyhlásit poplach, pak je třeba přejít do odporu, bez ohledu na poměr sil. Totální vítězství takové ideologie a praxe by znamenalo konec lidství na této zemi. A taková ideologie se dnes rozmáhá s nebývalou energií! L.J. Beran, 23- března 2002 NEJVĚTŠÍ KATASTROFY V HISTORII MAJÍ NA SVĚDOMÍ VŮDCOVÉ, KTEŘÍ PŘECENILI MOŽNOSTI SVÉHO LIDU, NEBO LID, KTERÝ PŘECENIL MOŽNOSTI SVÝCH VŮDCŮ. V. DAVYDOVS Kl 46 POLYGON 2/2002 [pageend48]Dopis prezidentovi ČR Václavu Havlovi, Pražský hrad, 119 08 Praha 1 Vážený pane prezidente, ve svém projevu u příležitosti státního svátku samostatnosti a Vámi udělovaných státních vyznamenání jste se dotkl nejpalčivějších otázek, které naši společnost provázejí ode dne, jehož 12. výročí budeme zakrátko oslavovat. Bohužel Vám musíme připomenout, že jste to byl právě Vy, kdo svým všeobjímajícím a tolerujícím postojem umožnil Čalfovi a tím i lidem, podílejícím se aktivně různou měrou do listopadu 1989 na existenci a udržování totalitního režimu, zasahovat do popřevratového procesu demokratizace v naší zemi. Jestliže slova neodrážejí činy, jestliže k zodpovědnosti voláme druhé, zapomínajíce na svou vlastní, pokud kritizujeme, aniž bychom nabízeli řešení, zůstává sebeupřím- něji míněný projev pouhým slovním cvičením. Poukázal jste mj. na skutečnost, jak malé úcty se dostalo a stále dostává těm, kteří se dokázali postavit na odpor nejprve nacismu a poté komunismu. Není divu, že se jim jí nedostává, když nemalá část politické reprezentace jsou právě bývalí i stávající členové této zločinecké organizace. Té organizace, jejíž činy má vyšetřovat úřad zvlášť k tomu zmocněný. Je typické pro naši zemi a tuto dobu, že v parlamentu, kde by měli zasedat reprezentanti demokratických stran, nadále straší duch komunismu. Ve stejném duchu je pak provázeno vyznamenávání a dekorování těch nejlepších z nás. Ani Vy nemůžete zmírnit udělováním řádů a státních vyznamenání palčivou skutečnost, že lidé, kteří se postavili na odpor nebo i ti, kteří se stali, ve jménu třídního boje z jakýchkoliv i nepolitických důvodů, obět- mi komunistické zvůle a zločinu, jsou systematicky vytlačováni z paměti naší, již tak upadlé společnosti. I Vy se podílíte na pokrytecky obřadném tanci, když udělujete těmto lidem vyznamenání souběžně s těmi, kteří dvacet let byli aktivními členy státost- rany, která na cestě k absolutní moci lámala charaktery, povšechně devastovala společnost, loupila a vraždila. Zločinec vypuzený ze zločineckého klanu zůstává nadále zločincem. Až po trestu může následovat pokání a pak i odpuštění. Paměti nám je třeba, neboť bez ní se ztrácí soudnost a bez soudnosti nastává matení pojmů. Mnozí z těch vyloučených, kteří se postupně stali po roce 1968 odpůrci režimu, nebyli motivováni naléhavým imperativem obrany lidské důstojnosti, svobody a práv. Stali se odpadlíky skrze vlastní zhr- zenost a pokud se pak podíleli v jakékoliv míře na odporu proti tomu, čemu oddaně sloužili, byla to jejich povinnost. Ani vydávání samizdatových Lidových novin, samozvaně přivlastněných, je nezbavuje zodpovědnosti za rozdmýchávání nenávisti a výzvy k vraždám v době politických procesů padesátých let, kterými pomáhali udusá- vat cestu k „zářným zítřkům“. O to více je nestoudné je vyznamenávat vedle těch, kteří obětovali v boji proti diktaturám své životy. Skutečnost, kterou jste ve svém projevu taktéž zmínil, že nejsou stíháni ti, kteří zrazovali svou zemi nebo kteří týrali své spoluobčany, a my dodáváme: zavinili smrt svým spoluobčanům, není zaviněna kontinuitou komunistického právního řádu s naším nynějším, nebo záhadnými důvody a skutečnými nebo domnělými nedostatky. Vždyť samotní komunisté a všichni ti, kteří se ochotně a aktivně podíleli na jejich moci, ať již to byli represivní složky státní bezpečnosti, prokurátoři nebo samotní soudci, porušovali každodenně tehdejší platný právní řád a zákony. Dodnes uchovávají kontinuitu bezpráví, kdy nyní bez mocenského biče nad sebóu, nesouce v sobě zlovolné zvyky, POLYGON 2/2002 47 [pageend49]které nabyli v době, kdy byli oporou zločinného režimu. Právě jsou to tito lidé, kteří jsou nositeli praktik, jichž používali při prosazování vlády jedné strany. Žádná, sebezávažněji míněná společenská objednávka promítnutá do jasného politického odhodlání nemůže přimět a ani nepřiměje orgány činné v trestném řízení, tj. vyšetřovatele, státní zástupce a soudce, které jste ve svém projevu zmínil, aby rychle a efektivně stíhali a trestali své kolegy. Vždyť mnozí z nich jsou stále ve svých funkcích nebo se ze soudců stali státní zástupci, z příslušníků StB vyšetřovatelé policie nebo státní zástupci a z komunistických prokurátorů soudci, někteří z nich i vrchní či nejvyš- ší. Některé jste bohužel jmenoval do jejich funkcí Vy sám. Není pak divu, že se bratří Mašinové nemohou dovolat nezávislého a spravedlivého soudu a že je stále platný odsudek zločinné komunistické moci, která je tehdy již dopředu, bez soudu a rozsudku, označila za vrahy. Ta stejná moc a justice, jež ne že poslala na smrt, ale zavraždila doktorku Miladu Horákovou a mnoho dalších statečných a čestných lidí. Za jejich likvidaci dodnes nebyl nikdo potrestán! Tak stejně nebyli dodnes potrestáni ti, kteří de facto zavraždili Pavla Wonku a poškodili zdraví jeho bratra Jiřího. Ba naopak, pohrobci komunismu ho opět pronásledují a chtějí soudit. Jste prezidentem země, ve které je statečný člověk kriminalizován a pro své postoje, nepoddajnost a schopnost věcně odhalovat svinstvo, již deset měsíců držen ve vazební věznici a, aby toho nebylo málo, navíc umístěn mezi duševně choré. Ano, máme na mýsli Vladimíra Hučína, který by si zasloužil více než Vámi dekorovaní bývalí komunisté, abyste ho vyznamenal medailí za hrdinství. Stejného ocenění by se mělo dostat i bratrům Mašínům. Na rozdíl od komunistických zločinců nevraždili a nemučili bezbranné lidi. Proti tyranům, vykonavatelům jejich moci a jejich oddaným stoupencům je na obranu svobody nejen právem, ale povinností pozvednout zbraň. To, že se nenašlo v národě dostatek statečných a odhodlaných jedinců jako jsou bratří Mašinové a Vladimír Hučín, mělo a má za následek jeho mravní devastaci. Proto jsme dnes svědky toho, na co jste ve svém projevu poukazoval a kritizoval. V době totality jste kritizoval tyranii, která Vás za to pronásledovala. Nijak jste však po listopadu 89 nepřispěl k tomu, aby strůjci a nositelé tohoto zločinného systému byli zákonně stíháni a řádně podle práva potrestáni. Je pak logické, že bývalý politický vězeň Vladimír Hučín je nyní opět vězněm svědomí. I Vašeho! Je příznačné, že právě ti, kteří se v době totalitního režimu velmi aktivně podíleli na potlačování politických a občanských svobod, jsou dílem skrytě, dílem otevřeně součástí šikany a komplotu proti němu. A teď, když jim otrnulo, když pochopili a ubezpečili se, že se pravda proměnila v blábol, že právo je cosi, co v naší zemi se spravedlností nesouvisí, disponováni „nezávislostí“ své moci, mohou znovu beztrestně pokračovat v tom, co si osvojili jako služebníci a nositelé zločinného systému. To, co se dnes v této zemi děje, není jen pozůstatkem vlády jedné strany. Je to tentýž politický marasmus, který přivodil kapitulaci před mnichovským diktátem, tatáž nezodpovědnost, z které v roce 1948 těžili komunisté, obdobná samolibost stranických nabobů, před kterými varoval v roce 1925 ve svém deklarujícím stanovisku „POLITIKŮM“ spisovatel Karel Čapek. Chtělo by se nám zvolat, tak jako kdysi na obranu Dreyfuse zvolal Emil Zola „žalujeme“. Namísto toho se na Vás obracíme a vyzýváme Vás ke statečnosti čelit budoucím politickým a mediálním útokům, které budou následovat, až vyslyšíte hlasu svého svědomí a osvobodíte udělením aborace Vladimíra Hučína. John Bok, Přemek Vachalovský V Praze dne 11. listopadu 2001 48 POLYGON 2/2002 [pageend50]Odsun - nebo vystěhování? MILAN HULÍK Současné oživení problematiky prezidentských dekretů týkajících se sudetských Němců a nuceného vystěhování Němců z ČSR vynechává jeden moment, který se může zdát marginálním, ale který podle mého názoru hodně předznamenal a dosud má velký vliv na argumentaci obou stran sporu - obhájců dekretů a jejich odpůrců. Je to samotné slovo „ODSUN“. Mám na mysli jeho sémantický obsah a vztah k originálnímu textu XIII. hlavy „Usnesení postupimské konference.“ Již od prvních českých reakcí na toto usnesení, např. v dopise Dr. V. Cle- mentise britskému velvyslanci v Praze Phili- pu Nicholsovi ze dne 16. 8. 1945 je termín „odsun" používán jako adekvátní výraz pro anglické výrazy použité ve výše uvedeném usnesení. Ostatně již před Postupimskou konferencí používá slovo „odsun“ prezident Dr. E. Beneš ve svých výrocích týkajících se budoucího osudu Němců v ČSR. Slovo „odsun“ se však v češtině používá ve vztahu k neživým věcem - odsouváme např. nábytek. Nepojízdné autoposuneme nebo odtáhneme, zásuvku vysuneme. Odsouváme to, co překáží - přisouváme to, co potřebujeme. Jak ale zní originální text shora uvedeného článku XIII.? ORDERLY TRANSFERS OF GERMANS POPULATIONS The conference reached, the following agreement on the removal of Germans from Poland, Czechoslovakia and Hungary. The three Governements, having considered the questions in all its aspects, recognize that the transfer to Germany of German populations, or elements thereof, remaining in Poland, Czechoslovakia, and Hungary will have to be undertaken. They agree that any transfer that take place should be effected in an orderly and humane manner. Since the influx of a large Number of German into Germany would increase the burden already resting on the occupying authorities, they consider that the Allied control Council in Germany should in the first instance examine the problem with special regard to the question of the equitable distribution of these Germans among the several zones of occupation.they are accordingly instructing their respective representatives on the control Council to report to their Governments as soon as possible the extent to which such persons have already entered Germany from Poland, Czechoslovakia, and Hungary, and to submit in estimate of the time and rate at which further transfers coidd be carried out, having regard to the present situation in Germany. The Czechoslovak Government, the Polish Provisional Government, and the Control Council in Hungary are at the same time being informed of the above, and are being requested meanwhile tu suspend further expulsion pending the examination by the Government concerned of the report from their representatives of the Control Council. “ Jak vidno, uvedený text používá pro vysídlení Němců termíny „removal“ a „transfer“. „Removal“ v angličtině znamená přemístění, přepravu, přestěhování, vyloučení nebo sesazení. „Transfer“ zase přemístění, přenos, převod, převedení, přeložení nebo dopravu. Oba výrazy lze samozřejmě volně přeložit i jako „odsun“, nejblíže tomu bude výraz transfer. Podíváme-li se naopak do čes- ko-anglického slovníku, najdeme pro výraz „odsun“ slova: transfer, evacuation, displacement. Diskuse o adekvátnosti či citlivosti překladu by mohla být zbytečná, kdyby, kdyby... právě divoký odsun a pak excesy při „postupimském odsunu“ nepřipomněly, že se věci odsouvají a lidé vystěhovávají nebo přestěhovávají. Němci měli být přece z ČSR podle shora citovaného textu vystěhováni „řádným a humánním způsobem“. Bylo tedy POLYGON 2/2002 49 [pageend51]češtinářsky správné a uvedeným anglickým výrazům odpovídající a adekvátní - použít slovo „odsun“? Bylo by zajímavé vědět, kdo je autorem termínu „odsun“, který nemohl být překladem výše uvedených anglických výrazů, protože byl používán čs. politiky již před Postupimskou konferencí. Objevuje se poprvé skutečně až v Košickém vládním programu nebo ještě dříve? Jestliže čs. poválečný právní řád neobsahuje jedinou právní normu týkající se vlastního vysídlení Němců, je to podivné. Podivné proto, že jinými dekrety byly vytvořeny podmínky pro toto vysídlení (odnětí občanství a konfiskace majetku), ale vlastní akt odsunu více než 3 milionů obyvatel, tedy téměř třetiny obyvatel českých zemí, nebyl podložen žádným prezidentským dekretem (zákonem), ani žádnou právní normou nižší právní síly. Proč ? Jestliže se tak stalo s odvoláním na „Usnesení postupimské konference“, pak to bylo přímé použití pramenu mezinárodního práva veřejného, který ovšem nebyl transformován do čs. právního řádu. Ještě z fakulty si pamatuji spor o to, zda je nutno normy mezinárodního práva transformovat do čs. právního řádu prostřednictvím čs. právní normy, či zda tyto normy působí přímo. Myslím, že zvítězil první názor, a proto se také mezinárodní normy do čs. právního řádu běžně transformují. V této souvislosti můžeme zaznamenat, že jedna z prvních těchto transformací stála u zrodu Charty 77. Na podzim r. 1976 ratifikoval československý parlament Mezinárodní pakt o občanských a politických právech, přijatý na zasedání XXI. Valného shromáždění OSN ve formě rezoluce č. 2200 dne 16. prosince 1966 a ČSSR podepsaný dne 7.10.1968. Jeho publikace zákonem č. 120 Sb. dne 13. 10. 1976 po procesu s Plastic People ukázala, že základní práva člověka zakotvená v tomto paktu mohou spojit různorodé opoziční skupiny v ČSSR. Takovou platformou se pak stalo prohlášení Charty 77. Skutečnost, že dekrety prezidenta republiky vytvořily předpoklady pro odsun Němců, nikoliv však odsun samotný, když přitom tyto normy upravovaly mnohé jiné a ve srovnání s odsunem Němců marginální problémy a věci týkající se fungování státu, jeho správy, hospodářství a pod., je skutečně pozoruhodná. Neznám jiný příklad přímého působení normy či pramene mezinárodního práva v tehdejší ČSR. Stejně tak je pozoruhodné, že někteří moji učitelé z PF UK, kteří nám v době totality vykládali, že přímé působení norem mezinárodního práva západní provenience není v socialistickém právním řádu možné, dnes autoritativně tvrdí, že usnesení postupimské konference bylo dostačujícím právním základem k provedení odsunu Němců. Dejme tomu, že bylo, připusťme i to, že transformace tehdy nebylo třeba - a ptejme se jen, proč jsme Němce odsunuli a proč jsme je na základě přímé působnosti uvedeného usnesení ne- vystěhovali? Slovo „odsun“ svým emocionálním a sémantickým obsahem je totiž protipólem německého slova „Vertreibung“ (vyhnání, vypuzení), používaného sudetskými Němci. Obě strany tak do jimi používaných termínů zafixovaly svůj citový pohled na věc a zároveň i latentně-politické odsouzení druhé strany. Jsou oba termíny nepřesné? Který z nich je výstižnější? Pro tzv. „divoký odsun“ je onen německý rozhodně přiléhavější. Skutečnost, že se však ani „postupimský odsun“ neopíral o právní normu a byl proveden „praeter legem“, vyvolává pochybnosti - nakolik toto „odsunování“ prováděné tehdejšími revolučními orgány moci, mezi nimiž nechyběli pozdější vykonavatelé komunistické represivní moci, bylo ve shodě s právem - požadavkem postupimské konference -“orderly and humane manner“. I když vyjdeme z předpokladu, že z důvodu prioritní a historické viny Německa reprezentovaného v kritických letech 1938 až 1945 pro ČSR Hitlerem, Henleinem a nacisty, byl transfer německého obyvatelstva proveden právem (právo jako spravedlnost), pak zbývá otázka, kterým právem? (Právo jako norma). Na druhou otázku odpověď známe - přímou působností mezinárodní normy - „Usnesením postupimské konference“. Bylo však vystěhování němec- 50 POLYGON 2/2002 [pageend52]kého obyvatelstva provedeno způsobem v něm předpokládaným ? Kde se v něm hovořilo např. o 40 kilech osobního majetku, které si každý Němec směl vzít? Proč nemohli použít vozy a naložit si toho více? Kdo určil tyto podmínky? Který úředník tak bouchl razítkem na interní pokyn Místního národního výboru? Byly to směrnice ministerstva vnitra? Kde dnes jsou? Abychom dosáhli smíření s Německem, musíme vědět více. Již dávno víme, že z druhé strany šlo tehdy o zničení československého demokratického státu nacismem za rozhodujícího podílu sudetoněmecké politiky, t.j. za vedení SdP vybavené většinovým souhlasem sudetoněmecké „Volksgruppe“. Šlo o německo-nacistickou okupaci Čech a Moravy s jejím terorem a morálně- kulturním útlakem. Šlo o likvidaci více než 300 000 spoluobčanů, především židovských. Šlo o celkové důsledky Hitlerovým Německem rozpoutané druhé světové války, nejděsivější v celých dějinách lidstva“ (Václav Kural: „Právní aspekty odsunu su- detských Němců“, Sborník, Praha 1996). Měli bychom ale vědět a v pojmech „odsun“ a „absence právní úpravy odsunu“ především, že i to zavdalo příčinu ke škodlivé, extrémní erupci českého poválečného anti- němectví. Tato skutečnost pomohla prosadit princip odvety na základě kolektivní německé viny. Vím, že skalní oponenti vyrovnání a smíření se s Německem budou argumentovat předchozí německou zrůdnou rasovou teorií a jejími praktickými důsledky a stejně tak neochotou sudetoněmec- kého Landsmannschaftu přiznat prioritu viny velké většiny sudetských Němců. To vše je pravda, ale pak jsme měli Němce vystěhovat na základě československých zákonů. Praha, 22. 3- 2002 ■ Bránit se - nebránit se? LUDĚK FRÝBORT Nechci se dotýkat žádného z konkrétních článků v tomto časopisu, ale čítám i leckde jinde tu věčně se vracející otázku: měli jsme se bránit v tom osudném roce osmatřicátém, nebo neměli? Podnes se česká veřejnost nedokáže shodnout na odpovědi. Jedni říkají, že měli, jelikož jsme měli dobrou armádu, spoustu zbraní a síť hraničních pevností, takže jsme mohli ve válečném střetu obstát. Jiní namítají, že to všechno nebylo tak náramné, jak se tvrdí, a že bychom dostali od Hitlerových divizí pravděpodobně na frak, takže bylo správné, že jsme se nebránili. Dobrá. Nechci do toho sporu zasahovat, jelikož jsem tou dobou dosahoval výšky zhruba jednoho metru a nemám na ni tudíž autentickou vzpomínku. Pouze si dovolím podotknout, že v tomto i v jiných případech existovala i třetí alternativa, o níž pohovořím dál. Zato si vzpomínám dosti přesně na jiné, řekl bych že ještě osudovější datum. Psal se tehdy únor roku osmačtyřicátého a ve hře bylo víc. Nešlo už, jak dnes víme, o šest let okupace, ať už jakkoli obtížné, nýbrž o čtyřicetileté nevýslovně destruktivní období s následky, jichž dosud nedokážeme dohlédnout; naděje je krásná věc, ale před čtenáři tohoto časopisu se nebudu skrývat s obavou, zda česká země i národ definitivně nepoklesly ke dnu, z něhož není návratu k bývalé normalitě. Stál jsem tehdy v aule našeho gymnasia a ustaraný pan řídící nám kladl na srdce... jen klid, studenti, jen se neukvapovat, do ničeho se nepleťte... Nezdála se mi ta rada. Býval bych se rád u- kvapil, ředitel neředitel, jen kdyby bylo kde a s kým. Byl jsem patnáctiletý smrad, ale dovedl jsem si představit přibližný dosah toho, co se právě dělo, a tušil jsem, že neukvapí- me-li se po těch dvou a půl letech pošetilého vítězného jásotu aspoň teď, jsme nadlouho a snad nenávratně ztracení. Nebyl jsem sám; vykládá se dnes mnoho pokryteckých žvástů o tom, jak všechna česká mládež toho času radostně jásala v modrých košilích, celá zblázněná do Fučíka a socialistických POLYGON 2/2002 51 [pageend53]ideálů, ale žvásty šíří ti, kteří se stydí za to, že sami těm hloupostem věřili a až dodatečně zmoudřeli. Nikoli, pravím. Bylo mnoho těch a byla jich většina, kteří moudřet nepotřebovali. V naší třídě jsme měli jednoho agitačního komunistu a snad dva další, kteří se raději příliš neodhalovali. Všichni ostatní jsme byli jednoznačně protikomunističtí a měli jsme náramnou chuť se ukvapit. A ne že by to nešlo. Ještě stále jsme měli nekomunistickou armádu a stačilo jí vydat povel. Jenže by jej musel vydat muž, o němž víme až nyní, jaký to byl bázlivý, samolibý, mstivý člověk, obeznalý v umění pletich, ale rázného rozhodnutí neschopný. Byl to fra- gický omyl českého národa, že ho uctíval a spoléhal se na něj jak na blanické rytíře. Ale k čertu už jednou, vždyť tu nebyl sám. Byla zde i kopa demokratických politiků se slušně zvučnými jmény, z nichž jeden každý mohl zatroubit na všechny dostupné polnice... pozor, lidé, jde na vás smečka krvavých šelem, nedejte se! A my bychom šli. Třeba by to nestačilo na ozbrojené povstání, ale aspoň na mohutnou demonstraci odporu a vůle nedat se. Jenže se nenašel ten, kdo by zadul do polnice. Slovutní demokratičtí ministři se zmohli pouze na odstoupení z národně-fron- tovní vlády, doufajíce, že jejich obdivovaný Prezident Obnovitel demisi nepřijme. Přijal. Pak už jen seděli a čekali, až si pro ně přijdou. A přišli. Předúnoroví politici byli prvními obětmi své neochoty ukvapit se. Řeknete možná, že vzbouření nekomunistického lidu, jež jsem tady maloval na papír, by bývalo zbytečné, jelikož nemělo naději na úspěch. Snad nemělo. Dokonce zcela určitě nemělo, leda by se přidala armáda. Ale zbytečné by nebylo. Kdo by je býval přežil, šel by vstříc tomu zlému času s nezmr- začenou duší, s hrdým pocitem, že se nedal, lidem by zůstalo sebevědomí, nepodryté hanbou, že přijali otroctví bez odporu. Bolševik by si nemohl být jist jejich poddajností, řádění padesátých let by nedosahovalo vražedné intenzity, jaké je schopen zbabělec, vědoucí, že se mu nemůže nic stát. Můžeme si potvrdit to pravidlo na maďarském příkladu o osm let později: maďarský nekomunistický lid se vzbouřil a jeho povstání bylo, pravda, krvavě potlačeno. Ale nebylo zbytečné, protože bolševik se nepoddajného lidu bál a neodvážil se přitočit mu šroub tyranie tak bezohledně jako nám, opatrným. Když čas dospěl k vysvobození, vyšla z něj maďarská společnost v mnohem lepším morálním stavu než česká. Minulo pak dvacet let a český člověk dostal další příležitost se ukvapit. To už jsem byl nejen vzrostlý, nýbrž i přerostlý, a moje vzpomínka je přesná a živá. Člověk nemůže vědět, co by udělal v hodině pravdy, dokud neudeří; ale udeřila a já nyní vím, že bych býval vzal zbraň a šel, jen kdyby bylo s kým. Bohužel skoro nebylo. Ba dostal jsem málem nařezáno v těch vzrušených dnech, když jsem hlasitě projevil názor, že psaní vtipných veršíků po zdech není nic platné a že přišel čas boje. Mysleli si, ti dobří lidé kolem, že jsem provokatér. Byli názoru, že je třeba zachovat klid a neukvapovat se, jelikož si spočítali, že boj proti sovětským tankům by byl marný. Neměl by smysl, jelikož bychom v něm nezvítězili. Přel jsem se v následujících měsících často o tu vítěznou matematiku: Rusové nasadili na potření kontrarevoluce v Československu kolem šesti set tisíc molodců. Víc nemohli, protože museli nechat nějaký ten milion zbrojnošů v záloze proti nevypočitatelné Číně, stejně tak proti západnímu imperialistovi a konec konců i nějaký ten miliónek doma proti vlastnímu sovětskému lidu, kdyby si začal vyskakovat. Šest set tisíc jc dost, ale i my jsme mohli dospět k podobnému číslu, kdyby naše slavné vedení zatroubilo k odporu, vyhlásilo mobilizaci a vydalo zbraně. Nadto by to byl počet bojovníků obětavých a velmi motivovaných na rozdíl od té zmatené sovětské čeládky, která koukala vyjeveně kolem sebe a nevěděla, kde je a co se s ní děje. Stačilo jí obrátit směrovky a byla ztracená; vzpomínám si na velitele sovětského tanku, který, nevěda kudy a kam, ptal se vesnického pantáty: „I kdě my?“ „V prdeli,“ pravil zarytě ten muž, jak bylo tehdy zvykem. „Vpěrděli, Vpěrděli...“, štrachal taváryšč komandant ukazovákem v mapě, „takoj děrevni nět!“ Neříkejte mi nic, dalo se postavit na odpor takové armá52 POLYGON 2/2002 [pageend54]dě a možná že s úspěchem. Jenže, zajisté, úspěch nebyl zaručen, muselo by se riskovat a přijmout mnohou ztrátu. Ale vyplatilo by se to. Po dvaceti letech komunismu nebyla ještě česká společnost do dřeně rozvrácená, ještě v ní byly a fungovaly morální mechanismy svobodného člověka, ještě v ní nepřevládlo vychytralé, bezohledné, cynické otroctví, to všechno se dostavilo až desi- luzí po zhroucení naděje osmašedesátého roku, již nikdo nebyl ochoten hájit. Nejen že mohlo být komunistické temno o dvacet let kratší, ale hlavně po něm nemuselo následovat šero postkomunismu, jemuž není a hned tak nebude konec. Ovšem jsme mohli i podlehnout; ale i to by se bývalo vyplatilo. Takhle jsme zachránili životy a statky, ale ztratili jsme duši. A to jsem zatím vynechal úvahu, že nepřítel, vidící připravenost k boji a s vyhlídkou na jeho nesnadnost, by s nejvyšší pravděpodobností vůbec nezaútočil. Beneš v roce osmatřicátém, týž Beneš v roce osmačtyři- cátém, Dubček v roce osmašedesátém se předvedli dravcům jako snadná, nebránící se kořist a tak je povzbudila ke skoku. Nemusely být všechny ty na osmičku končící letopočty hanby, vinu na nich nenese naše početní slabost, nýbrž nevůle k riziku. V roce osmatřicátém k němu byl ochotný ještě téměř celý národ. V roce osmačtyřicá- tém jen jeho určitá, statečnější a předvídavější část. V roce osmašedesátém už skoro nikdo. V těch třech bodech můžeme pozorovat rozklad vůle, pokračující do dneška. A není hodna samostatné existence společnost, která tuto vůli nemá. Nezaslouží si titulu národ houfec, ochotný jen vždy všechno přečkat. Současný stav tohoto houfce... známe jej, aspoň my v exilu si nemusíme nic namlouvat. Je špatný, tím horší, že česká společnost marasmus, k němuž dospěla, už ani nerozeznává a pokládá jej za cosi normálního a celkem vyhovujícího, s čím se beze všeho může přiřadit k národům Západu. Snad to ještě není dno úpadku. Ale už k němu zbývá jen málo. Úpadek má své historické příčiny, z nichž hlavní je vypočítavá neochota postavit se boji, v němž nekyne naděje na úspěch. Je možno bojovat a zvítězit. Je též možno vypočítat si pravděpodobný neúspěch a boji se vyhnout. Třetí alternativa je postavit se k boji, v němž není naděje na vítězství. Jak jsem řekl, nemám přímou vzpomínku na rok osmatřicátý. Ale tolik vím, že Norové, Řekové, Holanďané a především Finové - ti všichni stáli před stejným výběrem. Vybrali si beznadějný boj a proto zvítězili. Ne výsledkem války, to je dnes už zboží s prošlým datem, nýbrž tím, že si zachovali sebevědomí, hrdost a vnitřní svobodu, morální nerozrušenost. V jejich důsledku i prosperitu a schopnost dalšího kladného vývoje. My jsme se chytře vyhnuli ztrátám a dospěli tak k úpadku a rozkladu. Válečné ztráty na lidech, na materiálu a na budovách čas zacelí, už po desíti letech z nich nebývá nic znát. Ztráta morálního společenského základu, přirozeného instinktu lidské solidarity a slušnosti, je nahraditelná obtížněji a možná že vůbec ne. Z válečné porážky už za málo let nezbude nic a může se obrátit i v opak, jak ukazuje německý a japonský příklad. Výsledek za- lezlického přežití je jednoznačný. Vyplatilo se, stokrát se vyplatilo bojovat a nevyhrát těm, kteří se toho odvážili. Hannover, 21. 2. 2002 Legislativní humbuk PETR VANÍČEK S živým ohlasem setkala se zvláště v obci novinářské parlamentní rozhodnutí o zbrojních pasech, záručních dobách čí referendu a konečně i o volnějším přístupu k archiváliím bývalé StB. Zároveň však potlesk a slávy provolávání potlačuje rozpaky a oprávněný odpor třeba nad neomaleností, s níž naši zákonodárci především hájí své nepatřičné výsady a požitky. A potlačuje bohužel též oprávněnou nelibost nád dvojloketním jednáním a postupem soudů a ostatních ramen spravedlnosti, která k bolševickým zločinPOLYGON 2/2002 53 [pageend55]cům, jako ke Grebeníčkovi, Dubovi nebo Vášovi, přímo překypují ohleduplností, zatímco vůči bolševickým odpůrcům neváhají jít v nekompromisní tvrdosti bez uzardění i za hranice zákonnosti.Tak, jak je tomu např. v případu Hučínově. Stalo se pravidlem, že jakýkoliv počin, tj. zákon, vyšetřování, soudní řízení apod., směřující k nápravě minulosti, či už té oficiálně komunistické nebo i postsametové, zvláště pak té privatizační, nebyl dosud doveden k jasnému a řádnému výsledku. Ani k tomu, aby ti odpovědní byli hnáni k odpovědnosti, o skutečném potrestání už ani nemluvě. Vždy se najde výjimka, výmluva, či prostě jen další bezostyšná lež a podvod. A není tomu jinak ani se zákonem o zpřístupnění archiválií StB. Nedozněl ještě zvuk gongu ohlašujícího konec sněmovního hlasování a už se dozvídáme, na kteréžto sekce a části archivů se předmětný zákon nebude vztahovat. A to zřejmě ještě není konec. Možná se dočkáme, že v lepším případě sám parlament, ale spíše prostě jen ministerstvo vnitra - přesně podle bolševických zvyklostí - vydá prováděcí pokyny, jež nepohodlný zákon dokonale znehodnotí. Nepochybně tak dopadne i zákon o referendu. A nic nevadí, že se jakýmisi neoprávněnými a pochybnými a ryze byrokratickými zásahy v rozporu s ústavou a ústavním pořádkem deformují až k nepoznání normy přijaté a vydávané nejvyš- ším zákonodárným sborem státu. Nikdo se nediví, nikomu to nevadí! Dokonce ani soudům a soudcům, kteří se naopak mnohdy, nemají-li právě takovýto dodatkový zrádný paskvil po ruce, cítí bezradní. V praxi je to ta naše současná ODS, opěvovaná a do krve hájená zastupitelská parlamentní demokracie! Ve skutečnosti jen quasidemokracie podle bolševického střihu a z bolševické milosti udržovaná. Lze pak za těchto okolností vítat po dvanácti letech přijetí zákona o volnějším přístupu ke svazkům StB voláním aleluja? Uvědomme si: - Větší část záznamů StB byla včas zničena nebo zašantročena. - Pravá jména lotrů jsou začerněna stejně jako jména příslušníků StB a zůstanou k disposici jen jména krycí. Nehledě navíc na to, že se ti nejhorší z nich dali pro jistotu po listopadu úředně přejmenovat. - Hlavní vrahouni a zlotřilci dostali po listopadu 89 dostatek času a příležitosti, aby si nakradli a s nakradeným majetkem se pohodlně odklidili do vlivné soukromo- podnikatelské sféry a dostali se tak z dosahu spravedlnosti. - Že soudy i v těch několika případech, jež se přeci jen provalí, budou mít tendenci takovou choulostivou causu zamést pod koberec, takže viníkům rozhodně nehrozí žádná újma ani na osobní svobodě ani na nakradeném majetku. A z ostudy si naopak i za vydatné podpory masmedií dělají spíš povětšinou ještě jen reklamu. Dospějme tak tedy k poznání, že celý legislativní humbuk, korunovaný konečným schválením, není zase ničím jiným, než předvolebním podvodem a prohnaně lživým oblbováním jednak naší veřejnosti, jednak i představitelů členských států EU v blížící se fázi závěrečných agregačních jednání. Nedejme se mýlit překvapivými rozhodnutími sněmovny, jež dávno ukázala svým voličům záda a za tučné pšouresy se stala poslušným přisluhovačem domácích i zahraničních bolševických mocipánů! A hlavně: v žádném případě NEVOLTE tyto chamtivé a perfídni darmošlapy. Praha, únor 2002 Také emigrace měla svoji „Antichartu“ MILOŠ ŠUCHMA Poměrně často se v poslední době diskutuje v Čechách o Chartě 77 i Antichartě a motivech a moralizování těch, kteří Antichartu podepsali. V zahraničí byl význam Charty 77 po jejím uveřejnění pozitivně oceněn, zejména politickým exilem, který rozeznal možnosti tohoto textu jako kladení důrazu na plnění lid54 POLYGON 2/2002 [pageend56]ských práv v tehdejším Československu. Byl to počin, který exil ocenil jako morální výzvu a také jako možnost pomoci chartistům ve formě poukazování zahraničním vládám a parlamentům na jejich pronásledování a na celkovou politickou situaci, kdy československá vláda neplnila Helsinské dohody o lidských právech, k jejichž dodržování se zavázala. Posuzováno ze zahraničí, bylo každému také jasné, že podepisování Anticharty byla formalita a úlitba za to, aby umělci a jiní mohli profesionálně přežít. Je také pravda, že nemuseli navíc pronášet projevy nebo podepisovat nadbytečná prohlášení, což ovšem někteří z nich dělali. Bohužel někteří z antichar- tistů, jak to bývá, jsou nyní velkými demokraty nebo antikomunisty a na své bývalé nadbytečné angažování najednou rádi zapomínají. A je jedno, zda paní Helena Vondráčková Antichartu podepsala nebo ne, její servilní prohlášení v kanadském tisku při jejím zahraničním zájezdu o nepronásledování umělců v Československu bylo dostatečně trapné. Na českou a slovenskou emigraci si majoři v letenské kachlíkárně vymysleli podobnou věc ve formě tzv. „úpravy vztahů“ (pisatel těchto řádků byl za poukazování na tyto metody zbaven československého občanství, o čemž nebyl uvědomen a dověděl se to až v roce 1990). Emigrantům byla dána možnost buď si upravit vztah, tj. dodatečně si obnovit české či slovenské občanství a zároveň se zavázat, že nebudou vyvíjet žádnou nepřátelskou činnost proti Československu. Za tento úkon sice museli podle výše vzdělání zaplatit, odměnou bylo však povolování jejich cest do Československa, kde se mohli velkoryse „ukazovat“ svým příbuzným a přátelům, popřípadě dostali lukrativní nabídku promluvit s příslušníky StB o dalších možnostech. Druhou možností, kterou majoři nabídli, byl souhlas se zrušením českého nebo slovenského občanství a takto mírněji upraveni, jen s novým občanstvím země svého azylu, po zaplacení poměrně vysokých poplatků jim bylo umožněno navštívit rodnou vlast, nyní jako cizím státním příslušníkům. Pokud by se „prohřešili“, byla jim pochopitelně další návštěva zamítnuta. Bylo sice možné chápat z humánních důvodů návštěvu nemocných rodičů, převážně šlo ale o známou českou vypočítavost. Nutno říci, že velká většina české a slovenské emigrace na tuto hru majorů nepřistoupila, již také proto, že by popřeli důvody, proč vlastně původně z rodné vlasti v době útlaku odešli (útiaku, který by po odchodu ještě zesílil) a požadovali v zahraničí udělení politických asylů, ochrany a vytvoření podmínek pro začátek nového života ve svobodné zemi, což jim bylo velkoryse umožněno. ■ Třináctá komnata otevřena PAVEL ŽÁČEK Státní bezpečnost byla před 12 a více lety jednou z opor totalitního režimu, bez které by československá odrůda sovětského modelu vládnutí nemohla existovat. Téměř 6 dalších let trvalo, než parlament schválil zákonem č. 140/1996 Sb. omezený přístup k části její zachované svazkové a spisové agendy. Nyní prošel parlamentem další zákon, vrhající světlo téměř do všech zbývajících tmavých zákoutí 13. komnaty bývalé Státní bezpečnosti. Dne 15. března 2002 dokonce pode- psal prezident Václav Havel. Co to konkrétně znamená? Dle předchozí úpravy platné od září 1997 mohl žadatel, občan bývalého Československa, v podstatě žádat ministerstvo vnitra pouze o svazek či spis, který k jeho osobě mezi lety 1948-1989 vedly kontrarozvědné - či také vnitřní - útvary Státní bezpečnosti. Zákon č. 140/1996 Sb. o zpřístupnění svazků vzniklých býv. Státní bezpečností už svým názvem vzbuzoval dojem, že zpřístupňuje veškeré svazky komunistické politické policie, ale nebylo tomu tak. Každý žadatel se mohl dozvědět, zda na něj byl veden svazek či spis, a zda je zachován. V případě jeho existence mu bylo ministerstvo vnitra povinno tento dokument na speciálním pracovišti k tomu vyhrazeném v Pardubicích zpřístupnit. POLYGON 2/2002 55 [pageend57]Některé žadatele zklamal obsah těchto dokumentů, jiné jejich rozsah, respektive množství skartovaných stránek, a logickým výsledkem pak byl mnohdy dojem, bagatelizující činnost někdejší StB. Navíc bylo do listopadu 2001 zpřístupněno pouze 2882 svazků a spisů, a tak lze konstatovat, že poznání činnosti tajné policie nebylo nějaké zásadní a tento model zpřístupňování z roku 1996 jednoznačně nenaplnil svůj účel. K tomuto závěru došla již v době desátého výročí pádu komunismu v Československu v roce 1999 skupina senátorů ODS, která iniciovala diskusi a přípravné práce na rozšíření práva na informace z análů Státní bezpečnosti, včetně snížení poplatků za případné pořízení kopií. Po mnoha peripetiích, komunikaci s tajnými službamii ministerstvem vnitra, včetně diskuse v politických sférách, vznikl návrh zákona, který i přes některé kompromisní pasáže značně posouvá naše možnosti v poznávání nejenom činnosti komunistické politické policie. Tento zákon měl rozšířit množinu žadatelů i na cizí státní příslušníky, čemuž se však podle některých právních výkladů zřejmě zčásti podařilo poslanci KSČM Vojtěchu Filipovi obratně zabránit. Především však zákon žadatelům umožní zpřístupnit velké množství dokumentů, které vznikly na půdě dalších útvarů Státní bezpečnosti, zejména záznamy o fyzickém sledování osob, telefonních i prostorových odposleších, tajných vniknutích do objektů. Stranou nezůstanou ani svazky zpravodajské správy Pohraniční stráže a ochrany státní hranice a odboru vnitřní ochrany Sboru nápravné výchovy, pokud je v nich - zejména v rámci tzv. vězeňské agentury - doložena součinnost s StB. Žadatelé, kteří dostanou svůj svazek či spis, mohou žádat o svazky agentů, kteří byli úkolováni proti nim, včetně příslušných stránek kádrových spisů příslušníků StB - řídících orgánů podílejících se na jejich sledování (tzv. rozpracování). Zákon také připomíná nepříliš prezentovaný fakt, že součástí tajné policie byla i správa pasů a víz, která ve spolupráci s operativními pracovníky StB rozhodovala o vydávání pasů, výjezdech za hranice, vztazích k emigrantům (exulantům), vedla tzv. index nežádoucích osob, zabraňovala slučování rodin. Také její spisová agenda by od nynějška měla být k dispozici. Zákon také zásadním způsobem přispěje k diskusi o roli tajných spolupracovníků Státní bezpečnosti v minulém režimu. Tato nejméně známá, i když nejčastěji prezentovaná - a také nejvíce bagatelizovaná - forma kolaborace s komunistickým režimem, bude nadále přístupná každému žadateli. Zákon totiž umožní českým občanům vyžádat si svazek, respektive jeho kopii, kterékoliv osoby - samozřejmě při začernění osobních údajů - evidované v registru Státní bezpečnosti jako tajný spolupracovník typu rezident, agent, informátor, držitel propůjčeného bytu nebo držitel konspiračního bytu. Nová kvalita konkrétního poznání konfi- dentské činnosti na jednu stranu umožní identifikovat původce mnoha neštěstí, na stranu druhou občansky rehabilitovat osoby, které byly z různých důvodů vedeny v agenturní evidenci StB, ale obsah jejich spolupráce je více než diskutabilní. Zákon v neposlední řadě konečně reaguje na seznamy Petra Cibulky z roku 1992. Nařizuje ministerstvům vnitra, obrany a spravedlnosti do roka publikovat v digitální i knižní podobě přehledné seznamy objektových svazků a svazků tajných spolupracovníků, spolu s identifikací, na koho (či na co) byl svazek veden a zejména pak kým a odkdy dokdy. K těmto seznamům budou také postupně přibývat údaje o zpřístupňovaných personálních spisech příslušníků StB, do nichž po převedení do digitální podoby bude mít opět kdokoliv přístup. Zákon nezapomněl ani na svazkovou agendu „tajnosnubné“ komunistické roz- vědky, známé jako první správa. S ohledem na jistou citlivost údajů shromážděných v jejích svazích, byl vytvořen komplikovanější model zpřístupňování, který umožňuje - po schválení zvláštním orgánem poslanecké sněmovny - předat žadatelům pouze vybranou část této dokumentace. Takový postup zcela jistě zabezpečí, že nebude ohrožen ani žádný lidský život ani zahraničněpolitický zájem České republiky, zvláště pak jsou-li z těchto svazků vyřazeni cizinci. 56 POLYGON 2/2002 [pageend58]O co konkrétně bude mít žadatel právo žádat? Kromě svazku kontrarozvědky StB, přístupného již dnes, a dokládajícího míru zájmu domácích součástí politické policie o aktivity jednotlivých občanů i celých sociálních skupin, také informační výstupy z těchto svazků. Týto svodky budou nově přístupné i v případě, že samotný svazek k té které osobě není zachován. Zároveň žadatelé mohou dostat informace z provenience správy sledování o svém fyzickém sledování, podchycení svých kontaktů s představiteli opozice, diplomaty zastupitelských úřadů či pobytů v restauračních a hotelových zařízeních. Obdobně informačně bohaté mohou být záznamy o telefonních i prostorových odposleších (jak o jejich instalaci, tak přepis zachyceného obsahu), cenzuře pošty (prověrka korespondence) apod., včetně tajného vniknutí do objektu (tzv. výjem). Poněkud překvapivě mezi operativními správami určenými ke zpřístupňování chybí správa ochrany stranických a státních představitelů a její dokumentace. Doufejme, že ani toto opomenutí neznemožní - v souladu s dalšími paragrafy zákona - jejich otevření žadatelům. Zcela nové a zásadní informace o roli tajných služeb v totalitním systému přinese matérie rozvědné první správy. Její zachovaná svazková agenda slibuje bohaté informační žně nejenom pro exulanty žijící za někdejší železnou oponou, ale také pro žadatele žijící v bývalém Československu. Vytvořený model zpřístupňovaní dokumentace komunistické rozvědky navíc neomezuje žadatele pouze k získání „jejich“ vlastních svazků, ale vlastně jakéhokoliv svazku, který není veden k cizím státním příslušníkům. Posledním útvarem, který zásadně v intencích totalitního režimu omezoval občanská práva a svobody, byla správa pasů a víz. Její bohatá a zajímavá spisová agenda dokumentuje nejen administrativní manipulaci s našimi osudy, ale i úzkou spolupráci s operativními správami (včetně rozvědky) Státní bezpečnosti. Každý občan, který nahlédne do těchto dokumentů, bude vědět, kdo a proč inicioval či přímo rozhodl o jeho sledování, kdo a na jakém základě donutil jeho kolegu, souseda, známého či dokonce rodinného příslušníka tajně donášet, jak se na jeho sledování či represi podíleli další orgány státu a lidosprávy. Jednoznačně půjde o stanovení zodpovědnosti jednotlivých konkrétních osob, stojících na všech stupních totalitní státněstranické hierarchie. Pozitivního výsledku tohoto poznání, tj. konkrétní nalezení odpovědných viníků, se stane do budoucna jakýmsi preventivním aktem ochraňujícím občany před státem a stát před extremisty s totalitními sklony. Po roce od publikování zákona ve Sbírce zákonů si bude moci každý žadatel vytipovat objektový svazek k objektu či komunitě, v níž se v minulosti pohyboval, a hledat v něm doklady o postupu politické policie. Podobně i v případě svazků tajných spolupracovníků, kteří udávali i na osoby, k nimž Státní bezpečnost žádné svazky nevedla. Celá konstrukce zákona otevírá otázku, proč utajovat, respektive nezpřístupňovat svazky některých dalších explicitně neuvedených součástí Státní bezpečnosti, například útvarů vyšetřování StB. Zákon zároveň snižuje správní poplatek za pořízení kopií na nejmenší míru a znemožňuje svévolné znepřístupnění archivní agendy Komunistické strany Československa. Ta část naší politické reprezentace, která v senátu a poslanecké sněmovně hlasovala pro přijetí tohoto zákona, projevila určitou zralost a vážnou snahu o postupné překonávání totalitní minulosti. Z určitého úhlu pohledu jde o překonání mantinelů nastavených sociálněpolitickou realitou počátku devadesátých let, odvozených ze specifické československé formy předávání moci komunistickou nomenklaturou během listopadové „sametové revoluce“ a krátce po ní. Zároveň jde o důležitý signál vyslaný vůči všem postkomunistickým zemím, že Česká republika neztrácí dynamiku procesu vyrovnávání se s komunistickou minulostí. Na domácí půdě je přijetí zákona nejlepší reakcí na názory typu: Jde o takový hnus, že jaksi poctivá společnost by měla udělat jediné - zničit takové záznamy.“ (P. Rychetský). Rozsáhlejší otevření archivů tajné poPOLYGON 2/2002 57 [pageend59]licie však řeší i další pragmatickou - a nepříliš prezentovanou - rovinu problému. Zmenšuje totiž možnost státu a jeho úředníků manipulovat s těmito dokumenty, které vznikly během existence totalitního systému extra či dokonce contra legem. Abychom však nepodlehli přílišnému optimismu - i současné stadium tohoto procesu je limitováno mnoha faktory. Logický krok po přijetí tohoto zákona - vytvoření Institutu pro dokumentaci totality pod parlamentní kontrolou, který by od státní exekutivy převzal správu svazkové agendy - narazil na nepochopitelný odpor, a to přesto, že bychom se jeho zřízením v podstatě postavili na roveň Německa, Polska, Maďarska, ale i Rumunska a Bulharska. Další posun v této oblasti lze zjevně čekat až po rozsáhlejším otevření svazků, jejich podrobném poznání a následné osvobozující veřejné diskusi. ■ Čtyřkoalice se rozpadla! - hlásí české noviny Rozpadla se Čtyřkoalice! - zvěstují mi znepokojení přátelé z Prahy. A jelikož se nechci tvářit, jako když stojím nad věcí, musím říci, že jsem také zneklidněn. Do voleb zbývá jen málo měsíců a takové politické zemětřesení po sobě už zanechá stopy; je velmi nejisté, bude-li ještě čas je zarovnat. Potenciální voliči Čtyřkoalice patrně kvůli tomu sice asi nepřejdou na stranu obou smluvně-opozičních spolků, ale mohou být ještě otrávenější, nežli už takhle jsou. Politický boj tohoto času je boj s otráveností a nelze dosti často zdůrazňovat, komu její růst přináší výhodu: samozřejmě že těm, pro něž je výhodná co nejniž- ší účast občanů nejen na volbách, nýbrž i na veškerém politickém dění. Protože odvrátí-li se občan otráveně od věcí veřejných, mohou už oni řádit vůbec podle svého a nikým neomezováni. Říkám si občas, jestlipak i ty všelijaké skandály, výlevy hulvátství a jiné nehoráznosti nejsou ve skutečnosti záměrné a nesledují jediný cíl - vyotravovat občana z politiky. Neměli bychom postkomunistickým potměšilcům udělat tu radost. Jiná věc je, jestli to, co se stalo, se dřív nebo později stát nemuselo. Jsou různé druhy koalic: koalice povolební, v níž se spojují strany jakž takž příbuzného zaměření s cílem zajistit si většinu, potřebnou k vládnutí. V koalicích předvolebních se na čas sdružují strany, jež k tomu nutí požadavek dosažení určitého procenta získaných hlasů. A zatřetí jsou možné i koalice ze vzájemné sympatie a blízkosti programů; a jen takové mají vyhlídku na delší trvání; ve všech ostatních dojde časem k opotřebování a rozdílnost programů, potlačená v zájmu společné věci, se nezastavitelně proklube k povrchu. Naskýtá se ovšem otázka, proč se strany, poutané k sobě vzájemnou blízkostí, vlastně nesloučí, takže i posledně jmenovaný typ koalice obvykle přirozeným způsobem směřuje k svému konci, i když jinému. Čtyřkoalice, jak jsme ji znali z posledních tří let, zajisté nenáležela k tomuto třetímu typu. Programové zaměření jejích stran nebylo aspoň v jednom případě příbuzné, nýbrž podstatně odlišné a tato odlišnost se musela jednou projevit. Strany s katolickým nebo jinak křesťanským zaměřením totiž bývají jen z povrchnosti řazeny na pravé, konzervativní křídlo politického spektra; jediný závažný rozdíl, jímž se liší od stran socialistických je, že nevycházejí z marxismu a neužívají prole- tářsko-revoluční hantýrky. Jejich ideovým východiskem je tisíciletá křesťanská tradice slitovnosti, udílení almužen, nikdy neuspěvší pokus o vyrovnání sociálních rozdílů dobrovolným přerozdělením. V tom nejpodstatnějším, čím se odlišuje levicovost od tvůrčího principu pravicovosti, nebývá proto názor a program křesťanských politických směrů příliš vzdálen socialismu. Rozhlédne- me-li se trochu po světě, najdeme nejedno křesťanské hnutí, do nějž se velmi dobře vejde dokonce i násilné revolucionářství (v zájmu chudých a utlačených, zajisté). Tytéž přitažlivosti fungují a ještě budou fungovat i na české politické scéně, jen co trochu povolí svěrací kazajka postkomunismu. Ostatně už dnes lze pozorovat zálibné pohledy, jimiž po sobě pomrkává české strana lidová a sociální demokraté. To není náhoda ani politická kalkulace, zde hovoří srdce. 58 POLYGON 2/2002 [pageend60]Ostatní tři strany nebo to, co z nich zbylo, je možno s jistými výhradami a v různé míře už na pravou stranu spektra spíš řadit, z čehož plyne, že mohly s lidovci uzavřít pakt jen na čas a jen za cenu potlačení dlouhodobého programu a zdůraznění krátkodobého, nemajícího a ani nemohoucího mít jiný obsah než vůli vyhrát volby. To je ovšem pro zemi, jejíž stav má po čertech daleko k normalitě, velmi málo. Můžeme snad proto kromě znepokojení nad tak výraznou změnou těsně před volbami vyjádřit i jistou naději: rozdělením Čtyřkoalice se jejím stranám vrátila možnost vyslovit dlouhodobý, perspektivní program. Bod po bodu, konkrétně, s přihlédnutím k finančním i jiným možnostem, bez ohledu na momentální volební zisk nebo ztrátu. Skutečný program nelze zaměňovat za volební sliby; to jsou dvě velmi různé věci velmi rozdílných hodnot. Sliby už den po volbách neváží nic. Program svou váhu teprve nachází. Nesocialistické strany by si měly hledět voličstva nechytlavého na sliby a schopného pochopit program. Šilhání za tuto mez je zbytečné, stádečko, hrnoucí se k plným korýtkům slibů, už mají pochytané v přívržene- cké ohrádce jiní. Čtyřkoalice splnila s úspěchem svůj úkol, jímž bylo zabránit smluvně-opozičnímu spří- seženestvu zmocnit se natrvalo vlády a vyřadit demokracii z provozu. To budiž vepsáno k dobru její památce. Jinak ale nelze přehlédnout, že se spojením čtyř nerovných tahounů v jednom spřežení přiškrtilo cosi, nač je česká scéna i beztak k pláči hubená: politická nabídka. Poslechněme si hlasy, jimiž se ozývá uvědomělejší část občanstva, čímž myslím tu, která se zatím nedala otrávit: není koho volit. Rozumný člověk pochopitelně neočekává, že některá ze stran bude stoprocentně odpovídat jeho osobnímu názoru; k dosažení takového cíle by si musel každý založit svou vlastní partaj. Přesto by ale neměl být program strany, již volím, mému názoru vzdálen přespříliš, jinak mi k volbě nezůstává víc než výběr mezi větším a menším zlem. Nyní jsou lidovci opět lidovci a unionisté unionisty, takže se výběr rozšířil. To je dobré a zaslouží to zmínky v obecném nářku nad rozpadem Čtyřkoalice. Ale můžeme jít o krok dál a ptát se, jestli je nyní občanův výběr dostatečný. Zdaleka ne, odvážím se zaoponovat mínění těch, kdož jsou spokojení s málem. Buďme přesnější a sečtěme, z čeho sestává česká politická scéna tohoto času: dvě partaje, zakotvené v minulosti, jejichž přihlášení se k hodnotám Západu je pouze povrchní a pokrytecké a jejichž programem není víc než udržení moci a výhod pro partu vybraných aparátní- ků. Dále bychom měli jednu partaj rovněž zakotvenou v minulosti, která na rozdíl od předchozích aspoň nic nepředstírá. Jednu stranu křesťanskou, nevědoucí zatím dobře, čí je, ale tíhnoucí dle způsobu všech křesťan- sko-politických hnutí k rozdílení almužen na stupních chrámových a tudíž k levicovosti. A ze všeho dřívějšího hejna už zbývá jen jedna strana liberálně-občanská, snad s jistým sklonem k pravicovosti, což ale nevykřikujme příliš nahlas, protože sklon ještě není naplnění. Důsledně a bezpochybně pravicová strana chybí v Čechách naprosto, pokud za pravicovost nepovažujeme občasné otevření huby bez dalšího pokračování. Chybí dokonce i strana důsledně levicová, jelikož ani náramná chuť k moci a slibování modrého z nebe ještě není skutečná levicovost. Jinak už česká scéna nabízí pouze paběrečky, rozptýlené hejnko straniček přepestrých, mnohdy sice sympatických, z nichž by se jistě dalo vyrýžo- vat leckteré zlaté zrnko upřímné vůle i dobrého nápadu, ale naději na prosazení ve volbách nemajících. To nestačí, tak pravím. Volební kalkul by neměl být nadřazen potřebám země. Česká politická scéna potřebuje rozšířit o další objekty, aby si občan měl z čeho vybrat a neodcházel otráven. Byli jsme počátkem devadesátých let vystaveni nejednomu důmyslnému švindlu, jehož zhoubnost jsme nepostřehli; jedním takovým bylo zavedení pětiprocentní klausule dřív, než se stranický výběr stačil ustálit. Z přepestré mnohosti včetně Přátel Piva a jiných kuriozit se tak stala volba mezi ďáblem a Belzebubem, trvající podnes. Jelikož by zrušení nebo aspoň zmírnění řečené klausule musely odhlasovat parlamentní strany, nelze doufat, že by si podťaly židličku tak pohodlnou. Vyplývá z toho, že rozšíření voličova výběru by muselo vtrhnout na scénu odjinud a s důrazem, jaký by dokázal smést občanovu obavu, POLYGON 2/2002 59 [pageend61]že hlas nové straně je hlas ztracený. Naděje něčeho takového se nedávno začala rodit, ale vinou osobních řevnivostí zanikla. Snad jen to poučení z toho mějme: kdokoli napříště budeš mít kuráž a sílu vtrhnout na zatuchlou scénu české politiky, vyřeš si osobní tahanice předem a neotravuj jimi voliče. Na máloco jsou tak alergičtí. Je ale otázka, kdo by to ještě mohl být, protože arzenál dobrých příležitostí, jak se zdá, byl vyčerpán a zmařen. Odvážím se vyřknout určitý návrh, třebaže pochybuji, že dojdu sluchu toho, jejž se týká. Je už jen jedno jméno v Čechách, obdařené vysokým kreditem důvěryhodnosti; jméno, při jehož vyslovení sice zazní nejedna připomínka bývalých pochybení, snad i naivit, ale nikdo mu neupře čestnost a nezištnost, tak vzácné v obecném podvra- ťáctví současné české politiky. To jméno, jak už asi čtenář tuší, zní - Václav Havel. Nebýval jsem vždy jeho stoprocentním stoupencem a dodnes bych se zcela neztotož- nil s jeho poněkud levicovo-intelektuálním liberalismem. Ale po letech idealistické nejistoty a dobře míněných, leč nereálných nápadů dozrál, sestoupil z výšin mlhavého ideálu, získal politický tvar, teprve teď je z něj státník. Jediný hodný toho titulu, jejž Češi mají a nesta- ne-li se zázrak, asi ještě nadlouho budou mít. Stane se sakramentská škoda, jesdi skončením prezidentského mandátu tento potenciál schopnosti a opravdovosti zanikne. Nevím, co Václav Havel míní dělat, až vyklidí svůj hradčanský šrajbtyš. Možná se odstěhuje do Portugalska a bude si tam v božím klidu spisovat. Což, kdyby vydal knihu svých pamětí, v níž by nic nezamlčel a vyslovil všechno, o čem ve své prezidentské funkci nesměl mluvit, bylo by to skvělé. Taková kniha by jistě způsobila znamenitou bouři na českém rybníce a nejen já bych si ji s radostí a dychtivě koupil. Ale mohl by i víc. Mohl by, zproštěn své hradčanské svázanosti, se postavit do čela slušných, poctivých občanů, přivést zpět k zájmu o věci veřejné ty, kteří se už dali otrávit, dát tvar a výraz té části české veřejnosti, která cítí a ví, že se s ní hraje nečistá hra. Není to malá část. Jelikož s hračkou nepolitické politiky a nestranické strany už udělal svou zkušenost, bohdá by ten blud neopakoval a uvedl by na scénu politiku politickou a stranu stranickou, stranu slušných a poctivých lidí. Nemám pochyb o tom, že teprve ona, zaštítěna jeho jménem a osobností, by dokázala vypráskat falešné penězoměnce z českého chrámu. Doufám převelice, že mu takový návrh předestře i někdo jiný než já se svým slabým, hradní zdi nepronikajícím hlasem. Ale snad o této věci přemýšlí i on sám a najde vůli ji uskutečnit. Je šeredná doba a žádá si sil člověka, který by za jiných okolností měl přes míru práva jít odpočívat. Luděk Frýbort, Hannover, únor 2002 Akce Fritz JAN BENEŠ Úřad pro dokumentaci a vyšetřování zločinů komunismu má nejen přímo po bolše- vicku lopotný název, ale i špatnou pověst. Netroufám si soudit nakolik oprávněně a nakolik je to zásluha naší nezávislé justice. Faktem zůstává, že žádný z představitelů režimu podle zákona nezákonného a opovrženíhodného, nebyl dosud pravomocně odsouzen. Mé osobní zkušenosti s ÚDV dobré nejsou. Se kterými českými úřady ostatně jsou? Naštěstí tohle to nelze říci o ÚDV vydávaných dokumentačních materiálech. Loni v červnu proběhla tiskem zpráva o na návrh StB Zápotockým udělené milosti válečnému zločinci Maxi Rostockovi. Milosti pro osobního účastníka vyvraždění Lidic. Kupodivu tohoto práva nevyužil v případě Vávry-Staříka, jehož poprava byla určena právě na den určený i pro Rostocka a jeho nacistické kamarády a na rozdíl od nich 28.8.1953 také vykonána. Kupodivu milost Zápotocký neudělil ani bývalému veliteli StB Osvaldu Závodskému, který vyšetřování Rostocka zahájil a vyžádal si jeho vydání z okupovaného Německa. (V prvém roce 60 POLYGON 2/2002 [pageend62]úřadování Zápotockého na Hradě (březen 1953-1954) bylo u nás popraveno 41 osob. Milost dělnický prezident udělil osmi (dalším) odsouzeným k smrti. Čtyřem nacistům, jednomu Rusovi a třem Čechoslovákům. Naše obrozená KSČM se po publikaci zprávy o Rostockovi vyjádřila, že získávání válečných zločinců pro špionáž není nic neobvyklého. Tož, opravdu se dálo, ale ne u zločinců usvědčených a odsouzených, soudruzi. Tak jako SSSR odvlekl do Ruska ty německé vědce, na něž dosáhl, najali si jiné Američané i Britové a pokud to stihli také Francouzi. S Rostockern to nesouvisí, ale americká „Stealth“ stíhačka silně připomíná GO-229, existují snímky proudového He- 162 Volksjäger se sovětskými výsostnými znaky a poslední ohlášená Suchoj Su-39 vyznačuje se záporným šípem křídla poprvé použitým u Junkersu Ju-287. (Bylo válečným štěstím spojenců, že Německo už nestihlo tyto stroje nasadit.) Ostatně, mezi německými válečnými a zkušebně vyrobenými projekty byl i Lippisch LP-13, poháněný práškovým uhlím. Jednalo se zde ovšem o technická knowhow. To SSSR si vzal pod křídlo našeho pražského gestapáka Leimera i jeho původně českého pomahače Nacht- manna (ten neodsouzen ani po vydání do Prahy roku 1962, ale naopak do basy zahučel ministr Barák, který si ho vyžádal). Zpět k Rostockovi. Sborník ÚDV „Případ Fritz“ z pera Jiřího Plachého tuto obvyklost předvoje lidstva vhodně a do detailu dokresluje. Například tím, že Rostock byl v Německu (Francouzi) zatčen a vydán do Československa v roce 1950, tedy v době, kdy pražská propaganda řvala o paktování Západu s nacisty. Rostock, šéf kladenské pobočky sicherheitsdienstu, toho měl na svědomí zajisté víc. Lidice sice neinicioval, ale aktivně byl přítomen vyvraždění vsi a dokonce, jak prokázáno, ještě před popravou brutálně zkopal a zmlátil lidického jedenasedm- desátiletého faráře. Asistoval osobně i při oddělování lidických dětí od matek. Tolik z hlediska prokázané komunistické morálky. Nutno se ovšem zamyslet nad technickou stránkou věci. Co si tehdy a tenkrát mohli českoslovenští Minaříci od Rostocka slibovat? Rostock byl vyučený natěrač, dokonalý to obraz „malého člověka“, jehož poměry (německého dělnického a národního) socialismu povznesly. Podobně jako povznášel a povznáší ten náš bez zbytečných přídomků. Obraz to naplněného hesla „Všecku moc lidem“! Sborník publikuje i básně (!) respektive „básně“ filmové scénáře a další fantasmagorické projekty, vytvořené pro StB Rostockern v base. Jeden ten průjem se jmenoval SS-man, který měl srdce a zabýval se právě Lidicemi. Klasické je, že když ho StB v přípravě na vysazení do Německa vozila na výlety po republice, zajel si se svým řídícím orgánem npor. Mašindou (krycí jméno, jmenoval se Majdoch) 16.12.1959 i do Lidíc. Zřejmě nostalgie. Škoda, že už se nedozvíme, co si tam ti dva tehdy povídali. V Německu se Rostock přihlásil u svého bývalého nadřízeného v SD Pfaffa (aniž ovšem měl tušení, že také tento původně v Praze odsouzený orgán nacistické lidové moci už pracuje pro Prahu pod krycím jménem Pop) a své agentství mu hned shodil. Tuto dekonspiraci Pfaff promptně nahlásil do Prahy. Ale tam jim to nevadilo a pozvala Rostocka na konšpirační schůzku do (východního) Berlína. Však jim také stihl poslat čtyři hlášení. Jenže když mu StB odmítlo předem poslat peníze, do Berlína už nejel. A bylo po ptákách, čili špionáži. To by bylo k těm hochům žhavého srdce, jasné hlavy a absolutně čistých rukou. Ve shodné době pykalo, na rozdíl od Rostocka, za nikdy nespáchané zločiny tisíce Čechoslováků (Plachého sborník uvádí například sedmnáct let vězněnou Růženu Vackovou). Že vrána vráně oči nevyklove a mezi nacismem a komunismem není mentálního rozdílu, dosvědčuje i fakt, že Rostock participoval v Leopoldově roku 1955 i na tamní vězeňské vzpouře. Na rozdíl od československých vězňů, odsouzených k dalším až desetiletým trestům, se v jeho případě nestalo nic. Ale odplivnout se člověku chce. GENERÁL MIROSLAV KÁCHA: Max Rostock v Leopoldově V Leopoldově jsem byl od roku 1952 do roku I960 a nasazen na různých pracovištích ve věznici. POLYGON 2/2002 61 [pageend63]tipartyzánské jednotky Edelweiss. Zde prý po potlačení povstání bral účast i na vyvraždění příslušníků Americké vojenské mise. Zajat Sověty není kupodivu na rozdíl od svého německého velitele oběšen, ale propuštěn a po válce slouží opět v Československé armádě. Po únoru prchá do Rakouska (nezapomeňme, že je tam dosud okupační režim, v našich příhraničních oblastech hlavně sovětský) stává se zaměstnancem RFE a dnes žije jako americký občan v Mnichově. (S reportérem Novy odmítl hovořit, ale stihl mu tvrdit, že nemluví česky ani slovensky.) Nova sice odvysílala, že do Rakouska odešel s vědomím a finanční podporou československé vojenské rozvědky, ale jinak byl pořad laděn protiamericky a proti RFE. „Hleďte, bývalí nacističtí váleční zločinci nám v americkém nájmu, i zájmu, hlásali demokracii.“ ■ Totalita v sametu aneb Demokracie jednomyslnosti JÁRA MECŮ Náš rádoby příští prezident České republiky, zbytku bývalého Československa, nynější předseda Senátu Petr Pithart, se nedávno svěřil, jak ho „děsí, že se nám od roku 1918 nezdařila klasická taneční figura parlamentní demokracie; k moci se dostává opozice a moc jde do opozice“. Občan čte a může namítnout. Proč se děsit toho, co je za námi? Nemůže být stejně děsivý, ne-li děsivější pohled na současnost? Mnoho občanů dnes děsí demokracie „jednomyslnosti“, jejímž předpeklím jsme prošli celou polovinou dvacátého století. Pana Pitharta děsí, že od roku 1918 neviděl onu klasickou taneční figuru parlamentní demokracie. A co ty taneční figury a figuríny v listopadu 1989? Ty politické přemety a salta ho neděsily? Což právě v sametové revoluci v jejím průběhu nepřešla komunistická moc do opozice? A není snad známo, z jaké levicové líhně se na sametové cestě k moci zformulovala tzv. demokratická opozice? Což ještě ani dnes není někomu zřejmé, že prokazatelně zločinné komunistické hnutí bylo globálně pardonováno, zatímco hnutí demokratů- antikomunistů bylo globálně smeteno na politickou periferii? Také tato skutečnost patří k těm, které děsí, chtělo by se říci všem Pithartům, opatrníkům, chameleónům i slepýšům. Je zarmucující, že od oněch událostí roku 1989 ubývá lidí s vírou ve spravedlnost. Politiky to neděsí. Politiky to zřejmě povzbuzuje. To oni začínali demokracií, ve které lidem nedali ani to právo na referendum! „Doba symbolů je pryč, a to je dobře,“ pochvaluje si pan Pithart v televizním vystoupení (11. 1. 2002). Jako by tušil, že (když loutkovodiči dají) nebude ani on v roli prezidenta symbolem, opravdu ctěnou autoritou, ale jen loutkou vhozenou v šanc na pospas médiím a chlípné karikatuře. Bude vláčen stejnou stokou jako nynější prezident dosluhující. Kdo vlastně takovou demokratickou společnost bez autorit a symbolů diriguje? Pithart se nechal slyšet, že prezident Havel užívá slov, která on s ostychem vynechává. „Často chci říci totéž, ale méně silnými slovy,“ tvrdí možný příští prezident a rázně zakončuje: „Hlavním úkolem politiků v čele s prezidentem je dostat nás z představ, že jsme nějací babráci. Nejsme!“ Jinými slovy, dle pana Pitharta, pokračujeme v sebechvále. My, bývalí Čechoslováci, kteří při ohrožení a rozpadu státu nehnuli prstem. My, kteří jsme v roli sluhů velebili - a to před celým světem - své ponížení a otroctví. My, národ, jehož kulturní elita stála v národní svatyni ve frontě k podpisu Anticharty. To- POLYGON 2/2002 63 [pageend64]ho glejtu, oznamujícího, že nám občanská ani lidská práva nejsou potřebná. My že nejsme babráci? Ukažte, co jsme nezbabra- li! Snad jen ty žebříky přenášíme od jednoho zadku k druhému opravdu profesionálně. Čeho se naše inteligence tak strašně bála v tom podzimu komunistických režimů, které už nepoužívaly šibenic ani koncentráků, ani nepředváděly monstrprocesy a politických vězňů měly jen nepatrnou přehršli. Třesavka, jakou vidíme u ratlíků, lomcovala většinou umělců i spisovatelů, kterým strach vnutil podobu jakéhosi rozmělněného svědomí národa. 28. ledna 1977 v Národním divadle podepsalo provolání Anticharty 76 národních, 360 zasloužilých a více než sedm tisíc dalších umělců a souborů. A podepisovalo se v hutích i dolech, v kolchozech i na školách. Strach prolézal každou škvírou a jen málo občanů ho umělo setřást a zašlápnout. Byl to Strach, který zašlapával rozum i víru. Jen tak se mohlo stát, že Čechoslováci došli k metě svobody až po Maďarsku, Polsku a NDR a dokonce i po, v té době už rozklíženém Sovětském svazu. Dobíhali už jen Rumuni a Albánci. Loajalita ke komunistickému naci-fašistic- kému režimu byla v postkomunistické společnosti natolik zatvrdlá, že dodnes marně pátráme, čeho zločinného se komunistická strana pučistů dopustila. „Hlavním úkolem politiků je dostat nás z představ, že jsme nějací babráci,“ mudruje pan Pithart cestou za prezidentstvím. Jak laciná nálepka k zatemnění mysli! O činech, které jsme zbabrali, které z nás nadělaly lokaje a jako ovce držely v ohradě a v cizích službách, o takových činech jednoduše mluvit nebudem. Vždyť také dnes je lokajů zapotřebí. A jednomyslnost? Ta opět vzkvétá a oblažuje vladaře. V totalitě jako v demokracii. Snad jen s tím rozdílem, že v demokracii z té jednomyslnosti demokracie chřadne a stále víc zapáchá. Ten pravý názor veřejnosti mizí pod neprůhlednou maskou loyality. Komu to vadí? A kdesi vzadu už kdosi zase šeptá: Důležité je přežít, my to nezměníme! A tak (zase k naší ostudě) jsme opět jednomyslní a všichni pro Evropskou unii a všichni pro NATO. A znovu (jako tenkrát, kdy vlastní názor byl nebezpečný a poškozoval kariéru) už víme, koho velebit a koho zatracovat. Po vítězném únoru jako po vítězném listopadu. Demokracie bez jiskry a „vlastní názor“ bez tribuny. Lidé apatičtí, lhostejní až do morku kostí. Svoboda slova opravdu garantovaná a zaručená ústavou, ale ratlíkovština je silnější. Třeseme se dál. Občanům chybí to, z čeho demokracie roste - vlastní názor! Někdy to vypadá, že ho vůbec nehledáme. Neumíme zaburácet, říci NE a třeba i proti směru, proti proudu a proti vládou nasměrované korouhvičce. V totalitním socialismu jezdili naši bývalí tzv. nejvyšší představitelé strany a vlády se žebříky především do Moskvy. Dělníci, rolníci a pracující inteligence to doma komentovali slovy: „Zase jim lezou do Tato předsametová minulost musela být zřejmě velkou školou pro premiéra Zemana, který žádnou representační cestu do zahraničí neuskuteční bez žebříku. Umí s ním dělat divy a jako hbitý lezec velmi často udivuje svět. Nevím, jak dalece si u izraelského premiéra a jeho jestřábí kamarily šplhnul, ale v arabském světě stejně jako v Evropské unii, kam údajně tak spěcháme, vyvolaly jeho servilní a nediplomatické výroky poprask. Z mnoha směrů se k Praze sbíhaly otázky naléhavě se dožadující vysvětlení. On totiž ten náš Zeman přiletěl se svým žebříkem do Tel Avivu trochu pozdě. Nepostřehl zlom času. Zlom, ve kterém se činy politiků mění ve zločiny. V činy, které politikovi nemohou ani nejlepší přátelé tolerovat. Politika, zalévaná krví Palestinců a Židů, poškozuje jméno statečného národa Izraelitů. A nejen to. Brutalita a povýšenectví nad bezbrannými poškozuje i celé to smutné tisícileté dědictví židovského národa, národa géniů. Vláda, která svou politikou dává Izraelcům podobu okupantů, je ve skutečnosti protiizraelská a protižidovská. Neváhám říci, že právě taková politika žene vodu na mlýny antisemitismu. Zalévá a obohacuje jeho podhoubí. ■ 64 POLYGON 2/2002 [pageend65]RECENZE Jan Filípek: Mnichov 1938 - hra o Československo (Nakladatelství Dr. Eduard Grégr a syn, Hálkova 2, Praha 2, 2001) Každý člověk má své kořeny - osobní, rodinné, kulturně historické - které ho tak či onak ovlivňují, se kterými se vědomě či nevědomě potýká .V případě české národní historie je nesporně jedním z určujících, a tedy nepřehlédnutelných mezníků Mnichovská dohoda z roku 1938. Na dané téma, jak známo, dnes už vyšly stovky článků, publikací, studií z nejrůznějších hledisek a úhlů pohledu, ale vzhledem k množství a komplikovanosti všech aspektů stále ještě je a bude co objevovat. Málo autorů však dosud stavělo do popředí pozornosti odvěké problémy česko- německého soužití a také zahraničně politické okolnosti, jež posloužily Hitlerovi při realizaci mnichovského diktátu a přímo vyústily ve druhý světový konflikt. Na uvedené aspekty se především soustřeďuje nová publikace Jana Filipka: Mnichov 1938 - hra o Československo. Jak píše autor v úvodu, přináší kniha i některé nové souvislosti, nové pohledy na známá fakta. Kromě obsahové stránky je velkou předností této publikace i formální zpracování, neboť kniha je napsaná jednoduchým stylem v dobrém slova smyslu, velice čtivě a srozumitelně, takže má všechny předpoklady, aby zaujala širokou veřejnost. Pro člověka politicky orientovaného bude nesporně zajímavá tím, kolik faktů, názorů, úvah a mnohdy odlišných informací z různých zdrojů je zde shromážděno, pro laického - zejména mladého čtenáře bude určitě překvapením, jak neuvěřitelně složitá mocenská a politická šachová partie o uspořádání Evropy - potažmo světa - byla tehdy rozehraná. Domnívám se, že by text mohl výborně sloužit i jako doplňkové studium pro žáky a pedagogy zejména středních a vysokých Jan Filípek, nar. 1913, žije v Kalifornii, USA škol. V tom případě by kniha ovšem snesla pečlivější redakční úpravu, především ve smyslu vychytání občasných překlepů a gramatických chyb. Také předpokládám, že čtenář by rovněž uvítal alespoň stručnou zmínku o autorovi, která tu bohužel zcela chybí. Knihu doplňuje fotografická příloha, která ukazuje přední politické a vojenské osobnosti sledovaného období a mapuje i klíčové momenty druhé sv. války. V závěru autor uvádí statistické údaje o počtu mrtvých a raněných v první i druhé sv. válce v jednotlivých státech, dále kompletní znění Mnichovské dohody (29. 9. 1938), Paktu o neútočení mezi Německem a SSSR (Moskva 23. 8. 1939) a Německo-sovětské smlouvy o hranicích a přátelství (Moskva 28. 9- 1939) včetně dodatků a dopňujících prohlášení a pro dokonalou orientaci i důsledné zpracovaný jmenný rejstřík. Prozatím stále ještě nejsou historikové schopni zrekonstruovat veškeré důvody zúčastněných státníků i generálů a vznikají tudíž další a další spekulativní teorie zabývající se nejrůznějšími kdyby... Autor vypočítává možné varianty, jež se tehdy nabízely, zjišťuje stanoviska, situace a úmysly tehdejších účastníků ve světle známých faktů. Výmluvný je např. dopis Chamberlaina, kde své sestře zdůvodňuje svá stanoviska. POLYGON 2/2002 65 [pageend66]Diskutovaná zůstává především klíčová otázka Benešova postupu: „Bojovat s Německem jako jediný stát by znamenalo sebevraždu a obětování velkého počtu životů, a nenávist, že jsme porušili mír pro naše přání udržet si území obydlené Němci. I když jsem se musel poddat, vím, že společné síly zavedou Evropu do války. Potom Československo znovu povstane a dostane satisfakci.“ Naproti tomu např. W. Churchill se ve svých pamětech připojil ke všem těm, kteří post scriptum kritizovali Benešův postoj: „Beneš selhal - a jeho omyl přišel draho pro něho i pro jeho zemi... Kdyby byl v době Mnichova nařídil svým dělům palbu, druhá světová válka by začala za podmínek pro Hitlera méně příznivých, neboť Hitler potřeboval další měsíce k tomu, aby zesílil svou armádu a vyzbrojil ji.“ V případě odmítnutí mnichovského diktátu sice existovala krajní možnost osamoceného odporu, nicméně pro podobný obraz možného inferna poukazuje Jan Filí- pek i na polskou zkušenost a konstatuje, že zvolené řešení možná zachránilo před krveprolitím více než milion obyvatel... „Nic však není tak jednoduché, abychom mohli o někom nebo o něčem vynášet soudy... Dnes, kdy známe neskonale více skutečností, které měly na tehdejší události vliv, můžeme na věci nazírat mnohem střízlivěji, ale také chladněji, protože nezúčastněně... Ráno moudřejší večera, říká staré české přísloví. Zůstává však otázkou, zda jsou moudřejší také lidé.“ Hana Havlíčková STRÁNKY NAŠICH ČTENÁŘŮ Upřímně řečeno, jsem zklamán obsahem Polygonu a vážně jsem uvažoval skončit moje předplatné. Ale JUDr Hulík je příliš dobrý - a mimoto je mým advokátem, kde mne zastupuje v případě, který by se mohl stát mezním rozsudkem a ovlivnit případy tisíce Čechoameriča- nů. Dovolte tudíž, abych Vám dal krátkou kritiku. My Češi v Americe jsme odříznuti od událostí „doma“ v Praze a Česku (nenávidím ten nový termín). Polygon je příležitost nás informovat o událostech, dát nám ten puls České republiky, obraz denního života, pocit marnosti Pražáků, prostě obraz denního života, jako bychom tam de facto byli. Dopisy odběratelů Polygonu, komentáře, kritiky, to by měly být velké části Vašeho časopisu. Aktualita je mnohem zajímavější než filosofické a historické polemiky. Na ty já si mohu koupit knížky mnohem lepších spisovatelů. Upřímně Vám říkám, jediný z Vašich autorů, který stojí za čtení, je Hulík. Má kuráž říci pravdu, i když v jeho případě to může být trochu nebezpečné. Jeho travelogy už nejsou tak zajímavé, poněvadž my, Američani, to všechno známe. Jeho článek o San Francisku patří do českých novin, ne pro nás Američany, kteří známe San Francisko mnohem lépe než Milan Hulík, vždyť jsme „domorodci“! Já jsem například žil v San Francisku několik měsíců, ignoroval jsem všecky ty turistické pasti, viděl jsem to jádro 66 POLYGON 2/2002 [pageend67]San Franciska, které Dr. Hulík nikdy neobjevil. Chodili jsme si s galonovou flaškou pro víno do sklepa, stýkali jsme se s Ferlinget- tem, pili kafe v City Light bookstore, měli jsme polemiky a viděli jsme tu esenci místa, ne ten Disney land, který je popisován Dr. Hulíkem. Čili, ačkoliv ten článek je fajn, dle mého názoru do Polygonu nepatří. Tak teďka malou kritiku, je to osobní a souhlasit s tím nemusíte, ale asi to bude názor většiny Čechoameričanů, a i když ne, tak je to definitivně jeden názor jednoho Če- choameričana. Vaše číslo 7-8: Politický přehled je výborný. Je to puls a dá mi to obraz, co se tam děje nyní. Vzkřísit národní kapitalismus: velmi dobrý článek. Něco, co prostě nelze najít v amerických novinách. Globali- zace terorismu: děkuji mockrát, nezajímá mě to, je to příliš dlouhé (long winded) a ne- byljsem schopen to dočíst. Několik poznámek k islámským útokům proti USA: Nemám ponětí, proč by to mělo být v Polygonu. Tady máme spoustu mnohem víc informovaných článků na tento podmět a nemá to nic společného s Českem! Osam- ma Bin Laden - Jak se ničí terorista: dtto. Václav Havel chápe útok... - O.K. Prezident Havel je v cizině obdivován, hlavně poněvadž si cizina neuvědomuje, že co silný prezident je bohužel naprostý neúspěch. Silným vůdcem prezident Havel není. Vzestupy a pády levice per Hulík - velmi dobré a aktuální. Největší průšvih - dtto Kde pravda na kříži - to mě prostě nezajímá. Snad pro čtenáře v Česku, ale pro nás, Američany? Ne, děkuju. Tucet vajec - O.K. Postřehy, O.K., je to dobrý a je to dobrý, poněvadž to je krátký. Jeden rozdíl mezi českým a americkým psaním je, že Američani, jak v řeči tak v psaní, jsou nes mírně struční. (Pisatelův následný odstavec je v angličtině, asi jen pro Američany. Na jeho konci se za to omlouvá. Vynecháváme.) Ex aerum- nis, no to mě nezajímá. Já chci Česko, ne Čínu. Jak jsem byl v Mugimbu, dtto. Sloupky - pro nás Američany nezajímavé. Snad pro Lidové noviny, ale Polygon? Jak se dělá interview - velmi dobré. Z dopisů čtenářů, to bych tomu dal deset stránek! Sametový Klondike - O.K. Národní mýty - příliš dlouhé a nezajímavé. Republika bez ideálů - velmi dobré a lze to číst, není to pseudočeština! Konec sladkého míru - krátké, čitelné, moc dobré. Sperare contra spem - no ten snobistický titulek „turned me off“. Potřebuju slovník a i když mám 10 let universit takovej titulek je pitoměj! A článek mě nezajímal. Kuponovka po deseti letech - moc dobrý článek, mám přítele, Nebeský se jmenuje, který si v r. 1989 koupil miliony kuponů. Je v Praze, už od něho neslyším, možná, že je za mřížema? Po uši v protektorátu - snad byste měli mít regulérní přehled současné české literatury? Čili my Američani bychom si pak mohli koupit tu knihu, nalezneme-li vaši kritiku zajímavou. Ach San Francisco - patří do Lidových novin, ne Polygon. Dopis prezidentovi - výborné. To byste měli mít regulérní část Polygonu, kde otisknete žádosti Čecho- Američanů a odpovědi nebo ne-odpovědi českých úřadů. Já měl minulé jaro schůzku s vicepremiérem Rychetským, dva zajímavé dopisy od něho, a korespondence, která se obsahem týká všech uprchlíků z Československa - teď v Americe. Bylo by to zajímavé čtení, včetně rozhodnutí Komise pro lidská práva, která dala ultimatum české vládě v mém případě, a vláda to samozřejmě ignorovala... České anomálie - současné události, dobré. Porozumět islámu - ne, děkuju, máme tu mnohem lepší informace jestliže o tom chci něco vědět. No, to tak stačí. Možná, že nepředstavuji! většinu Američanů, a Čechů jinde na světě. Ale jsem přesvědčen, že ten nejzajímavější podmět je puls dnešní republiky. Životní standard, český humor, úspěch západní ekonomiky, typický den pracovníka, česká auta - škodovka tu má velmi špatné revize - divadlo, filmy, soudy, jak to, že bývalí komunisté stále existují ve vlivných pozicích, cestování do zahraničí, Sudeťáci, vlastníci majetku Němci a cizinci v Čechách, role počítačů atd. atd. Jiný podmět by mohla být informace, jak povzbudit Čecho-Američany a Čechy po celém světě, aby se vrátili domů, POLYGON 2/2002 67 [pageend68]na návštěvu. Čili travelog a la Hulík, ale o Čechách. Jaké nové budovy, jaké výstavy, koncerty, co je děsně zajímavé v Čechách, aby to stálo za to je navštívit? No, tak to stačí, snažil jsem se dát vám mou osobní jednostrannou kritiku, ale je to injekce, která je nutná, chcete-li mít zajímavý Polygon. Posílám Vám šek na příští rok, ale nezměníte-li se, bude to asi ten poslední. Jiří Hartman, Seatle, WA, USA (Na dopise J. Hartmana nebylo nic měněno.) Odpověď na tuto kritiku napsal za redakci Luděk Frýbort: Na okraj dopisu Jiřího Hartmana Abych začal odjinud, oznamuji laskavému čtenářstvu, že mi zrovna v naší krásné a slavné vlasti ukradli auto, takže jsem poněkud naštván. V prvních dnech a při srovnání s jinými truchlivými podněty a zvěstmi jsem se dokonce obíral myšlenkou, nemám-li nechat všeho psaní a spisování pro česká i exilová periodika, neboť morální a návykovou propast, jaká se za posledních dvanáct let stačila rozevřít mezi starou vlastí a námi v exilu, už stěží dokážu překlenout jak já, tak i kdokoli jiný. V tom rozpoložení mě zastihl dopis pana Jiřího Hartmana ze Seattlu, jak se mi dostal laskavostí redakce Polygonu do ruky. Obávám se proto, že budu v odpovědi na něj o něco příkřejší, než jak jinak bývá mým zvykem. Tedy především: jest jeden starý český zlozvyk, totiž sebestřednost. Míváme se rádi za pupek světa, že ano, a to buď země česká jako celek, nebo jeden každý sám pro sebe. Pan Hartman toho mimoděk ve svém dopise skýtá pozoruhodný příklad: na nejméně tuctu místech odmítá zpravodajství Polygonu slovy... to mě nezajímá. Inu, milý pane Hart- mane: třeba jste zanevřel na tento ctihodný časopis, ale on opravdu nevychází pouze kvůli Vám. Jsou tací, a je jich mnoho, kteří považují články, pro Vás nezajímavé, za dobré a užitečné. Nezbude Vám, než si buď nalézt zajímavější exilový časopis (prosil bych o sdělení, který to je), nebo nezajímavé články nečíst, nebo se konečně přimět k troše zájmu o cizí záležitosti. Že se Vám naopak zamlouvá čtení o tom, jak Komise pro lidská práva posuzuje Váš případ ... věřil byste, že to zase nemusí zajímat někoho jiného? Jsme buď celek, zvaný exil. Nebo jsme náhodná sebranka egoistů, zajímajících se jen každý sám o sebe. Ale ta by si, odvažuji se podotknout, nezasloužila obětavé a nezištné práce vydavatelů Polygonu, o níž Vás musím ubezpečit, že to věru není žádné povyražení. Rovněž údaj, že to či ono nezajímá Vás Američany, patrně nebude tím, co by podnítilo Polygon ke změně svých publikačních obyčejů. Jsou i jiné končiny světa, v nichž žijí našinci a co je stará vesta pro Ameriku, může zajímat je. Já kupříkladu žiji v Německu a kdyby mi někdo zpoza moře vykládal, jak to v něm vypadá, mohl bych ho odmítnout s poukazem, že to všechno přece vím. Ale neodmítl bych, protože pohled z jiného úhlu může být velice poučný a zajímavý, nebo může být přinejmenším námětem k diskusi. To je ostatně i jeden z důvodů existence tohoto časopisu: poskytovat nejen českým exulantům informace o jejich staré vlasti, nýbrž i lidem doma zprávu o tom, jak se dívá exil na jejich všelijaké kousky. Je jim toho velmi zapotřebí, protože už si na ně zvykli a domnívají se, že to jinak nejde. Bůh uložil dvojí poslání nám v exilu: přinést lidem na Západě svědectví o tom, jaký je komunismus a nyní jeho zřejmě zákonité vývojové pokračování, postkomunismus. Zároveň však také říkat lidem doma, jaký je Západ a skutečná, komunismem nezpotvořená svoboda a demokracie, o čemž někdy mívají dosti žertovné představy. A jelikož se věc Západu stala v posledním čase věcí světa, je nezbytné analyzovat i světové dění, ať již se týká Čech přímo nebo nepřímo. To proto, že naše svědectví je ojedinělé a nenahraditelné, svědectví těch, kteří poznali svět z obou jeho stran. Proto mají na stránkách Polygonu své místo i články o islámu, o terorismu a mnoha jiných takových věcech. 68 POLYGON 2/2002 [pageend69]Pravda, píše o nich ledakdo. Ale analýzu z hlediska lidí, zkušených obojí tváře světa, můžeme podat jen my, tu nikdo neudělá za nás. Možná, že pana Hartmana takové věci nezajímají, jelikož, jak píše, nemají nic společného s Českem (pan Hartman ujišťuje, jak nenávidí tento termín, avšak důsledně jej užívá). Útěchou nám budiž, že jiné čtenáře rozbory světových problémů zajímají. Samozřejmě se taková analýza ledakomu zajídá. Zejména těm, kteří v naší staré vlasti úspěšně zavedli společenský způsob, zvaný postkomunismus. Kořistí z něj a nemají zájem na změně. Byl z jejich strany již učiněn nejeden pokus, zaměřený k tomu, aby se exilové časopisy změnily v krotké povídánky, jak krajané v Texasu uspořádali bál v národních krojích a jak krásně zjara na Šumavě rozkvétají petrklíče. Také pan Hartman by měl v Polygonu rád český humor, česká auta, divadlo, filmy... nu, nic proti tomu. Ale omezit se na tato témata by bylo dost žalostné. Nikoliv. Pišme o záležitostech Čech, Ameriky, Švýcarska, Německa, Austrálie, pišme o islámu a o terorismu, o Sudeťácích a cizincích v Čechách (i když nás možná pan Hartman, jak se zdá, za to nepochválí), pišme o záležitostech třetího světa i třeba o samé Patagónii, hlavně pišme dobře a zajímavě, přesně a do hloubky analyzujme, a to z našeho úhlu pohledu, s nímž není totožný žádný jiný. A abych nezapomněl na závěr všeho, pišme dobrou a kultivovanou češtinou, jaká už ve staré domovině téměř vyhynula, ustoupivši jazyku hospod a chlívů. Pan Hartman se omlouvá, že jeho čeština škobrtá... nu dobře, nechci mu to zazlívat. Ale jsou jiní, v exilu rovněž po dlouhá desítiletí dlící, jimž neškobrtá. Mohl by se možná maličko snažit. Američané (ne Američani, pane Hartma- ne), jsou jak v řeči, tak v psaní nesmírně struční. Nu, třeba i jsou, i když znám i jiné příklady. Ale hlavně bych řekl, že je to jejich věc. Pro člověka, píšícího česky, ne zrovna doporučení. Letmý a stručný, na nejnutnější výrazový prostředek osekaný jazyk obchodu, jejž pan Hartman požaduje... jistě by se dalo psát i tak. Píši tak daňová přiznání a jiná úřední lejstra, dovedl bych takto nudně sesmolit i článek. Ale nebavilo by mě to, a většinu čtenářů patrně rovněž ne, neboť čeština má na víc. Kdyby Polygon neplnil žádnou jinou úlohu, než že podává napodo- beníhodný příklad dobrého, vypěstěného jazyka, nevycházel by nadarmo. Luděk Frýbort, Hannover, 12. 3- 2002 Pozdě, ale přece... ... zareagoval brilantní analýzou Milan Hulík (v Polygonu č. 1/2002 na str. 58) na smutné vystupování Václava Havla v prezidenstkém úřadě. (Ne)statečnost pana prezidenta Sundejme si růžové brýle ohledně statečnosti Václava Havla za posledních 20 let komunistického režimu. Promluvme si s politickými vězni, kterým se o podmínkách věznění, jaké měl Václav Havel, mohlo jen snít. Také se jich zeptejme, jestli mohli psát dopisy nějaké Olze. Pravda, Havel měl v té době renomé na Západě a můžeme si myslet, že si režim nemohl dovolit zacházet s ním tím nejhorším způsobem. O to více pak překvapí, jak se nynější pan prezident choval v listopadu 1989 a těsně poté. Rádio Svobodná evropa před časem vysílalo autentické magnetofonové záznamy jednání představitelů OF s Adamcovou vládou po 17. listopadu. Opravdu mě ranilo, když jsem slyšel, jak na Adamcovu výtku, že oni (Adamcovi komunisté) navrhli nové složení vlády (plné komunistů) a OF se to nelíbí, reagoval Havel ve smyslu „To my ne, to oni na ulici...“ Musíme si uvědomit, že prvotním cílem V. Havla v listopadu 1989 bylo pouze kosmeticky upravit vládnoucí struktury tím, že odejdou nejzkompromitovanější osobnosti. POLYGON 2/2002 69 [pageend70]Co to má společného s revolucí? A že by takové jednání vyplývalo z tehdejší nejistoty, čeho je rozpadající se režim se svou armádou a policií ještě schopen? To snad v prvních dnech, ale poté mohl již Havel se svou autoritou „bouchat do stolu“ a nastartovat opravdovou přeměnu naší společnosti. On však nastartoval éru Čalfů, Junků, Tošov- ských a řady dalších přisluhovačů minulého režimu. Jeho velká slova se rozcházejí s jeho činy. Analýzu provedl Milan Hulík ve svém článku perfektně. Sice pozdě, ale přece... Filozof s morální autoritou? My Češi tak rádi někomu bezmezné věříme. Potřebujeme se upnout k novému řečníkovi, říkajícímu to, co chceme slyšet. Rychle zapomeneme, co bylo. Rychle zapomeneme i to, co dříve dělal onen řečník. V roce 1968 jsme se upnuli k představitelům Pražského jara a většina národa pozapomněla, že většina z nich byli klasičtí stali- nističtí aparátčíci z padesátých let. Po roce 1989 mnozí z nás uctivě naslouchali moudrům, pronášeným tzv. osmaše- desátníky, kteří v 70. létech stáli v opozici normalizačnímu režimu. Jaksi jsme pozapomněli, že odstavení těchto lidí od moci bylo v létech 1968/69 výsledkem boje dvou frakcí komunistů - Brežněvových stalinistů a „obrozených“ dubčekovců. Přijmeme-li hypotézu, že by se Dubčekův režim udržel u moci, musíme dojít k závěru, že by si nakonec tu moc musel také udržet silou, neboť o zrušení vedoucí úlohy strany tito komunisté s lidskou tváří neuvažovali. Uznávám, že i bývalí komunisté, kteří byli šikanováni normalizačním režimem, mají také svůj podíl na zhroucení režimu. Uznávám, že oni osobně i jejich rodiny si zažili trápení, které si mnoho z nás třeba ani neumí představit. Jen bych rád, aby se hodnoty a zásluhy řadily ve správném pořadí. Díky heslu Nejsme jako oni se promíchali bývalí komunisté s těmi, kteří si nikdy nezadali. A ti, kteří si zadali, dostali mnohem více příležitostí, než ti stateční, nezlomní, opravdově kvalifikovaní změnit tuto společnost. Toto dopustil Václav Havel nevědomky? Pak by si to vše následně srovnal v hlavě, byť by mu to trvalo několik let, a přijal by morální zodpovědnost. Místo toho použil všech dostupných prostředků k setrvání na prezidenstké židli, provokuje národ svými drahými sídly v teplých krajích a obchody s Chemapolem. Pravděpodobnější tedy je, že vše dělal vědomě. Možná má nějakou deformovanou představu o svých zásluhách na pokojné přeměně společnosti, nyní již opojen mocí a zbaven schopnosti realisticky uvažovat. Takže filozof s morální autoritou? Psáno jest „Podle skutků poznáte je ...“Jeho moralizující projevy s ambicí k nápravě všeho- míra jsou pak krutým ostnem všem, kteří to kdy mysleli a myslí s touto zemí opravdu poctivě. Ryba smrdí od hlavy Jak může někdo, byť i jen na vteřinku, pokládat současného prezidenta za nástupce TGM? Národ voní po svých vůdcích, mohu- li takto modifikovat klasické přísloví. Československá republika stála po roce 1918 před obrovskými úkoly hospodářskými, politickými a společenskými. Prezident Masaryk byl velice vzdělaný v mnoha oborech, znal několik cizích jazyků a uměl se pohybovat na mezinárodním fóru, kde pro novou republiku vykonal činy vpravdě historické. Na druhé straně byl znám svým skromným způsobem života, kterému zůstal vždy věrný. První československý ministr financí Rašín byl skutečným odborníkem, který za relativně krátkou dobu dokázal převést československé hospodářství přes úskalí počátků nového státu. Na zimní dovolenou jel do Krkonoš a v případě potřeby se z ní rychle vrátil do Prahy. Tito lidé jak mluvili, tak také žili. Národy vždy budou vedeny relativně malou skupinou, které se většina ostatních připodobňuje, přizpůsobuje či podřizuje, ať už vědomě či podvědomě. O to větší je zodpovědnost těchto elit za kvalitu národa a jeho činy. Tomáš Bernkopf, 6. 3- 2002 70 POLYGON 2/2002 [pageend71]Radostná zpráva Na straně 144 Polygonu č. 1/02 (docela nahoře) jsme uvedli „hříšníky“, kteří ignorovali naše výzvy. Nakonec se přeci jen dva přihlásili, své hříchy odčinili a zůstávají k naší radosti odběrateli Polygonu. Jsou to paní Suzana Maus a pan Václav Mara. Také všichni dlužníci ze zámoří se konečně ohlásili. POLYGON Z OBSAHU ČÍSLA 2/2002 Josef LANDERGOTT, Dušan NOVÁK... Česká republika minulých týdnů..................................... 1 Jiří JEŠ................................................... Úvahy, názory, rozbory.................................................... 19 Stanislav DEVÁTÝ, Milan HULÍK......... Prohlášeni obhájců Vladimíra Hučína........................... 24 Milan HULÍK........................................... Proces...............................................................................26 Jan BENEŠ............................................ Případ kapitána Hučína................................................... 28 Jan BENEŠ............................................ Sloupky.............................................................................31 Josef KOLÁČEK....................................Proč právě já?...................................................................38 Luděk FRÝBORT...................................Hledání zakopaných psů................................................. 42 L. J. BERAN...........................................Sociální darwinismus...................................................... 45 John BOK, Přemek VACHALOVSKÝ.... Dopis prezidentovi ČR Václavu Havlovi....................... 47 Milan HULÍK...........................................Odsun - nebo vystěhování?........................................... 49 Luděk FRÝBORT...................................Bránit se - nebránit se?...................................................51 PetrVANÍČEK........................................Legislativní humbuk.........................................................53 Miloš ŠUCHMA......................................Také emigrace měla svoji „Antichartu“..........................54 Pavel ŽÁČEK.........................................Třináctá komnata otevřena............................................. 55 Luděk FRÝBORT...................................Čtyřkoalice se rozpadla! - hlásí české noviny..............58 Jan BENEŠ............................................Akce Fritz.......................................................................... 60 Jára MEČŮ.............................................Totalita v sametu aneb Demokracie jednomyslnosti... 63 ..............................................................Recenze............................................................................. 65 ..............................................................Stránky našich čtenářů................................................... 66 ..............................................................Soukromá oznámení........................................................ 72 POLYGON 2/2002 71 [pageend72]SOUKROMÁ OZNÁMENÍ ADVOKÁTNÍ KANCELÁŘ RABENSEIFNER & PARTNER, ATTORNEY AT LAW 905 Brickel Bay Drive, Suite 730, Miami FL 33131, U.S.A. Tel.: 001 305 358 8575, Fax: 001 305 358 7973 Vám pomůže při řešení Vašich záležitostí v USA, zejména: Obchodní právo: vhodná právní norma společnosti, potřebný kapitál, náklady atd. Povolení pobytu: legální zaměstnání, povolení k usazení, „zelená karta“ atd. Nemovitosti: nákupy, hypotéky, pojištění atd. Vyřizování v jazyce českém, anglickém, německém, francouzském a španělském. - Šumperská rodačka, americko-švýcarská advokátka Hanka Rabenseifnerová se těší na kontakty s Vámi. LÉKAŘKA (55, 167 cm), štíhlá, mladšího vzhledu, sportovní (slunce, lyže, kolo, tenis), žijící v Praze, hledá partnera pro zbytek života. Mluvím německy, částečně anglicky. Tel.: 00420-2-4172 8795. ŽENA Z ČECH, (45) s 13letým synem hledá sympatického a charakterního Čechoameričana k seznámení. Pište na e-mail: malijovska@quick.cz nebo telefon: 011 420 444 372 462 večer. TŘÍPOKOJOVÝ BYT s kuchyní a příslušenstvím blízko stanice metra za rozumné ceny. Volejte telefon: +420-2-2225 0722 nebo pište na adresu: J. Plíhal, Mánesova 48, 120 00 Praha 2. DVOUPOKOJOVÝ BYT VE VILE v patře, koup., WC, TV, možnost použití kuchyně v přízemí. Cena 400 DM za týden při obsazení sedmi osobami nebo 12 DM za osobu a den. Spojení s centrem: autobus a metro. Karel Hasse, Praha 4, Klatovská ulice, telefon: +420-2-4491 2045. FLORIDA - MEXICKÝ ZÁLIV, Madeira Beach, blízko měst Tampa a St. Petersburg. Nové, zařízené studio na pronájem (2 osoby), separátní vchod, krásná velká zahrada, velmi klidné prostředí, pláž a obchody 300 m. Slunce a koupání po celý rok. Cena USD 250 za týden, USD 800 za měsíc. Tel. a fax: 001-727 397 1100. ČESKÝ A SLOVENSKÝ ROZHLAS A TELEVIZI a stovky dalších stanic s digitálním satelitním přijímačem. Rádi Vám poradíme a zajistíme. Telefon: 031/311 1015, fax: 031/312 3011 E-mail: esu@interelectronic.ch - Web: www.interelectronic.ch AUTOPŮJČOVNA IRENA nabízí k pronajmutí osobní automobily. Na přání budou přistaveny na letiště. Nájem automobilů s ruční převodovkou od USD 120 za týden, s automatickou převodovkou od USD 200 za týden. Sleva při delším nájmu. Adresa: Irena Hasáková, Nesvačily 16, CZ-267 27 Beroun. Telefon/fax: +420-311-684 745 nebo jen telefon: +420-311-636 906. DOVOLENÁ NA TROPICKÉM OSTROVĚ MAGNETIC ISLAND v Queenslandu v Austrálii může být levná. Český majitel hotelu nabízí velké slevy krajanům. Telefonujte na +61 2937 191 64 nebo e-mail: beechsidepalms@hotmail.com Web: http//www.magnetic-island-qld.com 72 POLYGON 2/2002 [pageend73]CONCORDIA® družstvo katolických věřících, Jugoslávská 27,120 00 Praha 2 tel. 42-2-22510117, 22514230, fax 42-2-22516707 e-mail: ck.concordia@cbox.cz Concordia ustanovená v lednu 1990 jako družstvo katolických věřicich byla jedna z prvních humanitárních organizací v České republice po 17. listopadu 1989. Organizuje širokou a smysluplnou sociální činnost včetně provozováni sociálního penzionu v Českém lese (65 lůžek) a sociálni jídelny v Praze (kolem 200 obědů denně) a podílí se na dalších humanitárních aktivitách. Za účelem získáváni finančních prostředků provozuje cestovní agenturu a vyhledává spolupracovníky, jejichž poslánim je pomoc formou dobrovolných finančních příspěvků či věcných darů, event, odkazů a součinnost s cestovní agenturou při zabezpečováni jejich akci v ČR i v zahraniči. Dovoluje si nabídnout spolupráci a prosí zájemce, aby se přihlásili na výše uvedené adrese u místopředsedy Ing. Jana Smrčiny, který rád sdělí bližší informace. Concordia na svoji činnost uvítá finanční příspěvky, které lze zaslat na účet Concordia Praha - Komerční banka, pobočka Praha 2, nám. Míru, č. účtu 6411-011/0100, variabilní symbol 333. für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Neutrální expertizy • Porady v pojištění, financování, podnikání, koupi a prodeji nemovitostí • Budete dědit ve Švýcarsku, České nebo Slovenské republice? Pozor na paragrafy! • Jak vysoký bude Váš důchod? • Jak dlouho budete pobírat výplatu v případě nemoci či úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je nezbytné a co více či méně nutné v otázkách pojištění? • Vyřizujeme náhrady škod z pojišťoven ve Švýcarsku, SRN, ČR, SR. • Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: WWWVWAW Kreuzplatz 20, 8008 ZÜRICH, Schweiz ľftitlftrľH TeL: +41-1-932 3222, Fax: +41-1-932 5203 [pageend74]Vladimír Hučín Soud s Vladimírem Hučínem (viz článek Jana Beneše na straně 28) Odhalování desky se jmény důstojníků zavražděných komunisty (viz článek Jana Beneše na straně 31) [pageend75]