Kanadský Sokol věstník Sokolské župy Kanadské činné v rozvoji telesné a duševní zdatnosti s výchovou mravní od r. 1911 Číslo ■ Number 1. Ročník ■ Volume 22. Canadian Sokol newsletter of Sokol Canada promoting physical and mental fitness with moral education since 1911 Únor ■ February 2006. SLETOVÝ ROK Letošní rok je pro nás především rokem XIV. všesokolského sletu v Praze. Připravují se na něj příslušníci všech sokolských organizací přičemž pochopitelně hlavní břemeno příprav spočívá na jeho pořadateli, České obci sokolské. Od prvního sokolského sletu před 124 lety vykazoval každý následující slet vzestupnou úroveň svým rozsahem a počtem cvičenců a stále se zvyšujícím významem Sokola v životě národa. Vliv Sokola byl patrný nejen v tělovýchově a sportu, ale také ve veřejném životě a projevoval se neustále rostoucím počtem sokolských příslušníků. Významnými mezníky rozmachu a významu Sokola byla dvě výročí jeho založení - 75. výročí v roce 1937 následované památným X. všesokolským sletem v následujícím roce, a 85. výročí v roce 1947, kdy Sokol docílil počtu plného milionu svých příslušníků, následované rovněž nezapomenutelným XI. všesokolským sletem v roce 1948. Účastníci letošního XIV. všesokolského sletu, ať již aktivní, kteří na sletu vystoupí, nebo pasivní jako diváci, a ti, kteří před sletem nebo po něm navštíví různá místa v republice, budou hodnotit zda a jak dokázalo sokolstvo v uplynulých 15 letech od své obnovy v roce 1990 navázat na svou slavnou minulost. Je ovšem samozřejmé, že obnova Sokola v roce 1990 se nedá srovnávat s jeho obnovou v roce 1945, kdy sokolská organizace mohla po šestileté válce snáze navázat na činnost před jejím zrušením, i když utrpěla hrozné škody nacistickou persekucí, která ji ochudila o tisíce svých nejlepších členů, což se také po válce projevilo oslabením její schopnosti čelit komunistům v jejich úsilí o zničení demokratických základů čs. státu. Obnova Sokola v roce 1990 byla mnohem těžší a složitější. Zrůdný komunistický režim dokázal v dlouhém období 42 let vytvořit z tělovýchovy velice účinný nástroj své propagandy, přičemž spartakiády pořádané na úrovni okresů, krajů a v celostátním měřítku, účastí statisíců cvičenců všech věkových skupin, byly bezesporu zdaleka největšími oslavami komunismu v Československu. Gigantickými rozměry spartakiád měli být nejen občané Československa, ale také zahraniční návštěvníci přesvědčeni o velikosti a jedinečnosti komunistického systému a jeho nadřazenosti nad kapitalistickým západem. Sokol, obdobně jako celá společnost, se po pádu komunismu obnovoval v duchu a podmínkách změn, k nimž došlo ve velkém časovém odstupu od zničení sokolské organizace komunisty. Předtím nebývalou konkurencí se stala různá moderně vybavená fitcentra, vliv televize, počítačů, internetu a umožnění cestovního ruchu; nesporným lákadlem pro mládež se také staly různé sporty s vidinou velkého zbohatnutí - hokej, kopaná, tenis a další. Organizační uspořádáni obnoveného Sokola je také podstatně odlišné od sokolské organizace v minulosti. Sokol se od svého založení až do roku 1948 vždy organizoval zdola a sestával z tří organizačních složek s vlastními stanovami. Základ tvořily sokolské jednoty, které byly spolkem jednotlivců, jednoty se později sdružovaly do žup, které byly spolkem jednot, a župy vytvořily sokolské ústředí, Českou, později Československou obec sokolskou (ČOS), která byla spolkem žup. Po obnově Sokola v roce 1990 byl Sokol organizován shora přičemž ČOS je nyní spolkem jednotlivců a sokolské jednoty a župy jsou správními složkami ČOS. Jestliže v minulosti byl podmínkou věk 18 let, stává se nyní podáním přihlášky členem Sokola každý bez ohledu na věk. V občasných rozhovorech s činovníky dnešního Sokola nám bylo řečeno, že mnohé věci z minulosti se již do dnešní doby nehodí; že organizace zdola, jednotný cvičební úbor, minimální věk pro členství, již nejsou dnešní moderní společnosti přijatelné. Totéž platí o sokolském slibu, který je považován za bezvýznamnou a směšnou formalitu a proto se nevyžaduje. Za bezpředmětnou byla odbyta naše odpověď, že desetitisíce členů slib za směšný nepovažovalo a že jeho důsledným plněním přinesl veliký počet sokolů nejvyšší oběti za války v německých koncentračních táborech, na popravištích a v řadách čs. zahraničního vojska. Uznáváme, že nová doba vyžaduje v mnohém rovněž nové pojetí činnosti a prostředků. Nezodpovězenou otázkou ovšem zatím zůstává, zda se tím také neopouští zásady, jimiž se vždy Sokol vyznačoval a řídil. Doufáme, že slet na tuto otázku odpoví přesvědčivě a v kladném smyslu. Proto se připravujeme na slet, těšíme se na setkání s bratry a sestrami z mnoha zemí a upřímně doufáme, že bude odrazištěm k novému rozmachu Sokola a k zvýšení jeho významu v národní společnosti země z níž vyšel. The main event of the current year will be for us the XIV. All-Sokol slet in Prague. Its participants and visitors will evaluate whether and how well Sokol succeeded during the 15 years from the collapse of communism in establishing a continuity with its proud past. [pageend1]Kanadský Sokol • Canadian Sokol -2- Únor ■ February 2006 Své kanadské zemi přinášíme mravní hodnoty Ing. Felix R. Koppl Na začátku roku v němž si připomeneme 95. výročí založení Sokola v Kanadě a 75. výročí založení Sokola v Torontu bude vhodné si připomenout slova jimiž v roce 1953 pozdravil ustavující valnou hromadu druhé sokolské jednoty v Torontu vzorný a ušlechtilý sokolský činovník, v roce 1959 zesnulý bratr Ing. Felix Koppl. „Sešlo se nás zde v Torontu mnoho, a představujeme před Kanadou nejslavnější ideu naší staré vlasti: její věčnou a nesmrtelnou touhu po svobodě. Jsme také důkazem, že ani náš československý Sokol nikdy nezemře! Založili jsme novou a nejmladší sokolskou větev v Torontu, zrozenou v duchu Tyršově a Fůgnerově, a při té příležitosti pozdravujeme náš statečný a spoutaný národ a naší překrásnou domovinu. Scházíme se, abychom v čase strašného neštěstí, které slzami a krví zalilo naši vlast, si řekli, jak šťastná jsme větev. Děkujeme osudu, že nám dopřál žít v zemi svobody, kde můžeme zdvihnout prapor, pro který na čas byla umlčena naše stará vlast. Buďme hlasateli ideálů našeho národa před světem i před Kanadou, prokažme jí, že novému světu poslal náš národ lid uvědomělý, vyspělý, mravně silný a odhodlaný věrně hájit zásady zakladatelů Sokola, Tyrše a Fůgnera. To je náš cíl! Jdeme dnes všichni za slavným sokolským heslem „Ni zisk, ni slávu". A máme přání, aby náš slavný slib byl slyšen všude, kde jsou bratři a bratrské jednoty v široké Kanadě. Svolali jsme tuto valnou hromadu, abychom si tu vzájemně a slavně slíbili před celou československou Kanadou věrnou nezištnou spolupráci. Abychom takovou svornou spoluprací všichni po Kanadě naplnili své dny a činy. V důvěře a vzájemné úctě všech ke všem, dokážeme potom, že jsme lid skutečně vzdělaný a ušlechtilý a že své kanadské zemi přinášíme mravní hodnoty, na něž se bude moci spolehnout v každý čas. Věříme, že je našim úkolem v Kanadě, abychom z bohatých darů československého ducha přispěli svou vlastní hřivnou. Neboť nepřišli jsme do této země jako chuďasové, abychom tu sbírali drobty u bohatého kanadského stolu. Přišli jsme jako synové a dcery národa, jehož veliká a slavná historie zůstane naší i pokolení příštích chloubou, jako synové a dcery národa, jehož všelidské a sokolské ideály zařazují je mezi přední národy světa. Vy mnozí zde přítomní jste konali své poslání v tomto zápasu vzorně a sokolsky a věřím, že i nadále pomůžete šířit světlo sokolské výchovy do temnot tam, kde toho bude zapotřebí a budete šířit, že sokolstvo nebylo spolkem malicherných mužů. Přispějme k tomu, aby sokolstvo v této zemi bylo hnutím kanadského demokratického lidu českého a slovenského původu, bojujícím za pravdu a právo, za ideu Masarykovy humanity. Věřím také, že jedině sokolská tělocvična, která hlučí ruchem a zpěvem sokolským jak mezi mládeží, sokolským dorostem, tak mezi sestrami a bratry, je skutečným představitelem života sokolského a dokladem pravého vlastenectví, které ví, že jedině ve svých zdravých a mravných dětech je národ věčný. V mládeži je největší bohatství a bezpečnost nebo největší nebezpečí každé země a každého národa. Proto je a bude výchovná činnost v naší nové jednotě v Torontu jednou z nejkrásnějších činností jimiž i my pojišťujeme velikou budoucnost země svobody a jejího národa, usilujícího o lepší světový řád a krásnější lidský svět. Budiž tento náš krok, založení nové jednoty v Torontu, činem a obrazem nezlomné píle a věrnosti k demokratickým a sokolským ideálům a budiž i výzvou k vystěhovalecké větvi demokratických Čechů a Slováků k splnění povinnosti a k vstupu do řad kanadského Sokola, aby pomáhali zdvihati mravní, vzdělanostní a duchovní úroveň našeho lidu v Kanadě. Jděme za příkladem našich předků a vychovávejme svá mladá pokolení v duchu demokratické kázně a v jejich duchu je učme vykonávat dobrovolně povinnosti svobodného občana svobodné země. Nezapomínejme, že pokolení zde narozená mají již své kořeny v Kanadě, vrůstající do ní a žijící z ní. Byla-li však nějaká idea, jejíž prameny netryskaly z kanadské půdy, z níž však se zde narozená mládež přece jen napojí jako ze studánky vody živé, je to sokolství. Bude to i naše jednota v Torontu, která ji k těmto pramenům přivede a zajistí ji pro české a slovenské cítění. Prokažme i v budoucnosti, že se nikdy nesplní obavy velkého Štefánika, když pravil o minulosti: „Jsme rozděleni jen proto, aby nás snadněji přemohli!“ At the beginning of this year with two Sokol anniversaries, the 95th of founding Sokol in Canada and the 75th of founding Sokol in Toronto, it is fitting to recall an address presented in 1953 at the Inaugural meeting of the second Sokol unit in Toronto by an outstanding Sokol personality brother Felix Koppl. DARY NA TISKOVÝ FOND Na úhradu výloh spojených s vydáváním našeho věstníku přispěli dary a předplatným: Jaroslav Budík (Ottawa), Frank a Dagmar Fialoví (Silver Spring, MD, USA), Alena Gedošová (Simi Valley, CA, USA), Jaroslav Kasanda (Ottawa), Zdena Kentová (Montreal), Libuše Koldinská (Halifax), Ludovít Král (Kronbůhl, Švýcarsko), Zdena Krajbichová (Toronto), Jarmila Majdlochová (Waterloo), Jan Matějovic (Toronto), Helena Paťavová (Toronto), Marta a Karel Pinke (Praha, Česká republika), Josef A. Poláček (Oxford, Ml, USA), Miroslav Pouzar (Toronto), Míla a Alois Stáňovi (Hamilton), Zdena a Jerry Tmejovi (Toronto), Marie a Karel Vlachovi (Toronto), Milada Voris (Cleveland, OH, USA). Všem upřímně děkujeme! Grateful acknowledgement of donations and subscriptions received in support of our newsletter. [pageend2]Kanadský Sokol ■ Canadian Sokol -3- Únor - February 2006 Ohlasy a názory Dopisy, komentáře, vyjadrení, jejichž obsah nemusí vyjadřovat náš názor. Uveřejňujeme je bez komentáře, věříme, že si čtenáři svůj úsudek vytvoří sami. Stejné jméno, rozdílná filozofie (Sokolské organizace v Americe) Dlouholetý věrný čtenář a předplatitel našeho věstníku, bývalý náčelník Severovýchodní župy Americké obce sokolské bratr Pete Dušek Jr. z Clevelandu nás upozornil, že zpráva uveřejněná v srpnu minulého roku v našem věstníku v rubrice „Ze sokolského světa“ neodpovídala zcela skutečnosti. Naše zpráva zaznamenala podle nám dodaných informací konání obvyklého veřejného vystoupení všech složek Sokola Česká Síň v Clevelandu 5. června 2005 na hřišti Dělnické tělocvičné jednoty (DTJ). Bratr Dušek ve své připomínce uvedl, že na hřišti DTJ se ve skutečnosti nekonalo veřejné cvičení jen Sokola Česká Síň, ale obvyklé společné vystoupení všech složek Sokola Česká Síň společně se složkami jednoty DTJ v Clevelandu přičemž se jedná o dvě organizace které mají rozdílnou filozofii. Žádal nás proto, abychom zprávu v tomto smyslu opravili, což tímto ochotně činíme. • • • Při této příležitosti stojí za zaznamenání, že v Americe je celkem pět českých a slovenských organizací s jménem Sokol: Americká obec sokolská vzniklá v roce 1917 spojením tehdejších dvou českých sokolských organizací, Národní jednoty sokolské, jejíž první jednota byla založena jako první vůbec sokolská jednota v Americe v roce 1865 v městě St. Louis, a Župy Fůgner-Tyršovy vzniklé v roce 1897. Slovenská tělocvičná jednota Sokol v USA ustavená v roce 1896 přičemž její první jednota byla založena v roce 1892 v Chicagu. - Tyto dvě organizace vytvořily společný Svaz čs. sokolstva v Americe, pořádaly výpravy na všesokolské slety v Praze a významně podporovaly čs. zahraniční odboj v obou světových válkách a za komunistického režimu v Československu. Dělnický americký Sokol byl založen v roce 1892 jako organizace sociální demokracie a účastnil se Dělnických Olympiád pořádaných v Praze. Je členem Svazu dělnických tělocvičných jednot (DTJ) v Americe a od roku 1997 je současně také členem Světového svazu sokolstva. Slovenská katolická jednota Sokol ustavená v roce 1905 se v roce 1929 zúčastnila větší výpravou sletu Čs. Orla v Praze, postupně však zaujímala záporné stanovisko k Československé republice a podporovala slovenské separatistické hnutí. Sokol-Orel spolupracoval s bývalou českou Katolickou jednotou Sokol, která usilovala o sloučení obou organizací, Sokol-Orel si však svou samostatnost zachoval. • • • Po našem příchodu do exilu nám trvalo delší dobu než jsme se smířili se skutečností, že tělovýchovné organizace v Americe, jejichž název by měl být Orel nebo DTJ, se pojmenovaly Sokol přestože sokolskou myšlenku nepřijaly. Brother Pete Dusek Jr. wished to correct an item in our August 2005 issue wherein we reported that Sokol Ceska Sin in Cleveland conducted its annual gymnastic exhibition at the DTJ grounds. Brother Dusek pointed out that it was, in fact, a joint annual gymnastic exhibition by members of two organizations, Sokol Ceska Sin and the Cleveland unit of DTJ - two organizations with different philosophies. - The requested correction is followed by a note that not all five organizations in America named Sokol accepted the Sokol idea. NÁŠ ŽALOV • Jan BABINEC, přední exilový pracovník, činovník Rady svobodného Československa a dlouholetý člen Sokola New York. • Jiří HLAVOŇ,nadšený a obětavý vyznavač Tyršovy myšlenky, po obnově Sokola starosta Sokola Brno I. do konce roku 1995, který při svých návštěvách Kanady vždy s velkým zájmem sledoval naši činnost, zemřel v říjnu 2005 ve věku 86 let. • Jiří LIŠKA, dlouholetý člen a činovník Sokola Los Angeles a Pacifické župy Americké obce sokolské zejména jako cvičitel, náčelník a vzdělavatel, autor řady odborných tělocvičných pojednání, zemřel 20. prosince 2005 v Praze ve věku 89 let. • Jarka POLANSKÝ, bývalý náčelník Sokola Paříž a Západoevropské župy Ústředí čs. sokolstva v zahraničí, dlouholetý nadšený organizátor letních a zimních sokolských táborů mládeže, zemřel po dlouhé nemoci 10. prosince 2005 v Paříži. • Vladimír ŘEZNÍČEK, bývalý člen a cvičenec Sokola Sydney v Austrálii, který i po přestěhování do Tasmánie stále sledoval sokolskou činnost, zemřel 5. listopadu 2005 v Tasmánii ve věku 62 let. • František SIÓN, dlouholetý přední člen výboru a jednatel Sokola Vídeň XII-XV a Sokolské župy Rakouské, předseda sletového výboru župy Rakouské v roce 1982, zemřel 31. ledna 2006 ve Vídni, ve věku 89 let. • Josef SCHOENPFLUG, dlouholetý člen a bývalý starosta Sokola Melbourne v Austrálii, zemřel 14. prosince 2005 v Melbourne ve věku 87 let. • Zdeněk SLAVÍK, vězněný deset let čs. komunistickým režimem, v exilu aktivní činovník Rady svobodného Československa, během svého pobytu v Torontu účastník sokolské činnosti, zemřel 5. prosince 2005 v Praze ve věku 83 let. Čest jejich světlé památce! Rememberíng our deceased Sokol sisters and brothers [pageend3]Kanadský Sokol ■ Canadian Sokol -4- Únor ■ February 2006 SVĚTOVÝ SVAZ SOKOLSTVA jeho vznik a dosavadní vývoj Karel Syrový (2. pokračování) K následnému, druhému setkání rady Svazu došlo ve dnech XII. Všesokolského sletu, 2. července v Praze, Tyršově domě. Kromě členů rady Svazu se zúčastnili také členové jeho dozorčí rady, bratři Pavel Florián (Ústředí čs. sokolstva v zahraničí), Ivan Laurenc (Sokol na Slovensku), František Šedivý (Česká obec sokolská). Z podnětu k jednání příští schůzky rady Svazu kromě jiného vyplynulo: vzít na vědomi nezbytné náklady; posoudit adekvátnost výše členského příspěvku - ekvivalentu 100 US dolarů ročně, dále pak organizovat metodická školení v tělovýchově a základním sportu, tj. v sokolské všestrannosti; kulturní setkávání sokolských amatérských souborů; mezižupní přebory pod hlavičkou Svazu; setkávání vedoucích činovníků cvičitelských sborů, předních vzdělávacích činovníků k rozpravám o koncepci sokolského hnuti v podmínkách jednotlivých zemí, atd. Jako úvodní informace k následné volební schůzi rady Svazu na podzim 1995 byla připravena statistika počtu členů a mládeže (příslušníků) - členů Svazu: Americká obec sokolská registrovala 12 tisíc příslušníků, Česká obec sokolská cca 170 tisíc, Sokol na Slovensku 14 tisíc, Slovenská tělocvičná jednota Sokol v USA 7 tisíc a Ústředí čs. sokolstva v zahraničí k 31. prosinci 1994, kdy oficiálně ukončilo činnost, 3 tisíce příslušníků. Po sletu pak, na předchozí písemně oznámený návrh bratra J. Waldaufa, starosty Sokolské župy Kanadské (za Ústředí čs. sokolstva v zahraničí), došlo ve dnech 8.-10. července 1994 k druhému, intensivně diskusnímu setkání s představiteli zahraničních žup a organizací v Pávově u Jihlavy, v letním středisku Sokola Bedřichov. Řešeny byly četné názorové a výhledové pohledy sokolských organizací, žijících desítky let v demokratických zemích tzv. „západu“, zejména v porovnání s počátečními potížemi České obce sokolské, obnovené po téměř padesáti letech nacistické a v zápětí komunistické nesvobody. Výstižněji - vztah České obce k zahraničí a naopak zahraničí k České obci sokolské a koncepce další spolupráce. Rok na to byli na jubilejní X. slet Sokolské župy Kanadské 22.-25. června 1995 v Torontu za radu Svazu vysláni a přítomni sestra Věra Růžičková a bratr Karel Syrový (Česká obec sokolská) a bratr Vladislav Slavík (Americká obec sokolská). Zúčastnili se rovněž posletového Sedmého sokolského fóra, na němž starosta Svazu bratr K. Syrový podal podrobnou zprávu o vzniku, účelu, úkolu a složení Svazu a o jeho dosavadní činnosti. V souladu s naplněním řádného činovnického období zakládajících členů rady Svazu byli dopisem starosty Svazu ze dne 25. července 1995 pozváni do Prahy, Tyršova domu, na listopadové setkání členové rady a členové dozorčí rady Svazu včetně zástupců přizvaných zahraničních (tehdy dosud nečlenských) sokolských organizací. K třetímu, volebnímu jednání Světového svazu sokolstva ve dnech 11. a 12. listopadu 1995 v Tyršově domě v Praze se sešla řada čelných představitelů jak odstupující rady Svazu, tak na 4. sjezdu České obce sokolské opět znovu zvoleného starosty Jiřího Janoše včetně mnoha hostů. Za členské organizace Svazu to byli sestry a bratři: Paul C. Lebloch a Vladislav Slavík (Americká obec sokolská), Stanislav Doutlík, Dana Gallatová, Jiří Janoš, Miloš Janota, Věra Růžičková, Karel Syrový, Jaroslav Vít, František Šedivý, Jarina Žitná, Jiří Žižka (Česká obec sokolská), Ivan Laurenc a Julián Luká- ček (Sokol na Slovensku), Milan Kovac a Beatrice Walko (Slovenská tělocvičná jednota Sokol v USA), Pavel Florián (Ústředí čs. sokolstva v zahraničí). Hosty zastupovali bratři: A. Hercok (Sokolská župa Australská), W. Nazarko a Fr. Witkowski (Polský Sokol), M. Anžur a B. Pirc-Šokševíč (Sokolský svaz Slovinska). Přítomné uvítal zvolený zakládající starosta Svazu K. Syrový, končící dle Organizačního řádu dvouleté činovnické období, přičemž právem poděkoval všem dosavadním členům rady Svazu za účinnou spolupráci v celém období nově založeného Svazu. Pozdravil též všechny nové členy, kteří byli do nově volené rady Svazu svými organizacemi delegováni. Po schválení zpráv o dosavadní činnosti Svazu bylo odstupující radě Svazu uděleno dozorčí radou Svazu absolutorium. Jednomyslným usnesením byl Sokolský svaz Slovinska přijat za člena Světového svazu sokolstva. V druhém dni jednání byli pro druhé volební období do řídících funkcí zvoleni: starostou Jiří Janoš (Česká obec sokolská), 1. místostarostou Julián Lukáček (Sokol na Slovensku), 2. místostarostou Vladislav Slavík (Americká obec sokolská). Tajemníkem byl jmenován Vratislav Zbuzek, organizační pracovnici Dana Gallatová (oba Česká obec sokolská). Do dozorčí rady Svazu byli jmenováni Ivan Pinka (Česká obec sokolská), Ivan Laurenc (Sokol na Slovensku), a dosud nenavržený člen Sokolského svazu Slovinska. Následující rozsáhlá rozprava byla věnována problémům finančním i organizačním při budoucím setkávání náčel- nictev členských organizací Svazu. Hlavní činnost rady Svazu by měla být zaměřena na školení cvičitelů, trenérů a vzdělavatelů a na hlavní akce členských organizací Svazu - prvně na slet Slovenské tělocvičné jednoty Sokol v USA, kterým bude 3.-7. července 1996 ve Filadelfii oslaveno 1. století činnosti slovenského Sokola v Americe. Počátkem roku obdržel jednatel rady Svazu částku US $475,-, z čehož $375,- jako dar ze sbírky, kterou uskutečnil mezi členy Americké obce sokolské bratr VI. Slavík. Bratři P. Lebloch a VI. Slavik z Americké obce sokolské se rovněž zasloužili o podrobné vypracování ankety „Představujeme členské organizace Svazu - profil organizace“, která byla rozeslána všem členským organizacím v lednu 1996. Ve dnech 3.-7. července 1996 dekoroval na jubilejním sletu Slovenské tělocvičné jednoty Sokol v USA ve Filadelfii vedoucí delegace ČOS a starosta Svazu bratr J. Janoš památný prapor Slovenské tělocvičné jednoty Sokol v USA ozdobnou stuhou. Při příležitosti této slavné události pozvali vrcholní představitelé pořádající organizace, starosta B. Walko a jednatel M. Kovac, členy rady Svazu včetně hostů k jednání posletového Sokolského fóra, na němž byl dohodnut termín 4. zasedáni rady Svazu ve dnech 12. a 13. října v Praze. Bylo též dohodnuto, že zasedání se zúčastní ná- čelnictva jednotlivých organizací s konkrétními návrhy na společné programy a akce v rámci Svazu. Na žádost přípravného výboru Zahraniční obce sokolské, jako následnické organizace Ústředí čs. sokolstva v zahraničí, se dne 20. července konalo ustavující zasedáni této zahraniční organizace v Praze, Tyršově domě. Zúčastnili se jej jako hosté rovněž představitelé Svazu. (Pokračování) Third instalment of a study describing the founding, development and activities of the World Sokol Federation by its first President brother Karel Syrovy, elected at the Federation’s Inaugural meeting on October 30,1993 in Prague. (to be continued) [pageend4]Kanadský Sokol ■ Canadian Sokol -5- Únor- February 2006 Pohled do sokolských dějin Vše pro republiku - nic od republiky Ve znamení tohoto hesla, kterým sokolstvo potvrdilo svou naprostou soběstačnost a nezávislost, konal se před 80 lety Vlil, všesokolský slet, první na Strahově, kde byl pozemek Strahovských lomů smlouvou ministerstva zdravotnictví a města Prahy z června 1925 postoupen na 80 let pro tělovýchovné účely. Po srovnání pozemku lomů byla na něm postupně vybudována sportovní učiliště; prvním byl velký stadion, který byl pak od Vlil, sletu dějištěm čtyř dalších všesokolských sletů. Úprava Strahovských lomů na sletový stadion Zahajovacím podnikem Vlil, všesokolského sletu byly 20.-24. ledna 1926 první zimní sletové hry, velice zdařilé lyžařské závody mužů a žen v Jilemnici. Koncem dubna byly pak v sídlech sokolských jednot uspořádány sletové tábory jimiž bylo členstvo informováno o sletových přípravách. Předsletové slavnosti byly zahájeny 6. června II. hrami středoškolské mládeže, následované 13. června veřejným cvičením sokolského žactva z Prahy a okolí a ukončené 20. června vystoupením členstva pražských žup. Součástí před- sletových podniků bylo rovněž 17. června uskutečněné odhalení pamětní desky bratra Jana Čapka, zakladatele italských legií, na jeho rodném domě v Michli. Vlastní slet byl zahájen samostatným sletem dorostu ČOS a Svazu jihoslovanského sokolstva který se konal od 26. do 29. června a jehož součástí byly soutěže a závody na nářadí, v plavání, ve hrách a bojový závod dorostenců, dvě vystoupení na sletovém stadionu a 29. června průvod Prahou. Slet dorostu byl od 30. června do 6. července následován sletem členstva, který zahrnoval tři vystoupení na sletovém stadionu, závody a soutěže na nářadí, v lehké atletice, v plavání, a 6. července průvod Prahou. Po dobu sedmi dnů byla předvedena sletová scéna „Kde domov můj“ vyjadřující krásu Československa a oddanost lidu k ní, slavnostní hra „Slovanské bratrstvo“ na Vltavě byla však značně narušena bouřkou. 5. července byl vzdán hold prezidentu republiky T.G. Masarykovi který při té příležitosti věnoval sokolstvu vlajku, den nato pak se konal hold hlavnímu městu Praze a památce M. Jana Husa. Mimo to byl slet doplněn bohatým kulturním pořadem, sletovou výstavou a sletovým veletrhem. Vlil, všesokolský slet byl také prvním sletem jehož průběh byl vysílán přímým přenosem ze sletiště čs. rozhlasem. Sletu se zúčastnilo členstvo župy Zahraniční a amerického sokolstva, z Jugoslávie přijela výprava 1,200 mužů, 150 žen, 300 dorostenců a 420 příslušníků armády. Zastoupen byl také Ruský Sokol za hranicemi a Lužicko-srbské sokolstvo. Polský Sokol připravovanou účast odřekl na nátlak církevních kruhů, které nelibě nesly, že se slet konal v den Husův. Další hosté byli z Anglie, Belgie, Dánska Finska, Náčelník ČOS bratr J. Vaniček vítá Francie, Holandska, prezidenta T.G. Masaryka na sletišti tyšska a Rumunska. Cvičení mužů na Vlil, všesokolském sletu Na sletu vystoupilo celkem 84,200 sokolských cvičenců: 13,900 dorostenců, 14,200 dorostenek, 30,800 mužů a 25,300 žen. Mimo to vystoupily skupiny hostů a složky československé a jugoslávské armády. V rámci sletu se také konala schůze Svazu slovanského sokolstva obnoveného v srpnu 1925 na níž byl předsedou Svazu zvolen starosta ČOS dr. Josef Scheiner. Význam Vlil, všesokolského sletu a Sokola hodnotil ve svém poselství prezident Masaryk slovy: „Sokolství a jeho ideály je živým vzorem a poučením národu i republice!" Po sletu, na své podzimní schůzi, vydal výbor ČOS prohlášení, že cíle fašistického hnutí jsou v rozporu se stěžejními zásadami sokolskými a členství ve fašistické straně není slučitelné s členstvím v Sokole. Eighty years ago, in the summer of 1926, the VIII. All-Sokol slet was for the hirst time held in the large Strahov stadium in Prague. [pageend5]Kanadský Sokol ■ Canadian Sokol -6- Únor ■ February 2006 Features, comments, opinions Sokol slets In less than four moths from now we expect to be in Prague attending the XIV. All-Sokol slet, some of us as active participants, others as spectators. It is therefore appropriate to read again in a loose translation what Karel Capek, the great Czech writer, wrote as a spectator at the memorable X. All-Sokol slet in Prague in 1938. That which I see is not heroism, it is greatness; and I do not know which of the two is simpler and more beautiful; however greatness, I know, is more liberating. Elsewhere a superb performance of individuals constitutes a national ideal. But with us, ten, twenty, thirty thousand from all parts of our land join together for one single action. And all individuals from those many thousands seek voluntarily, earnestly and attentively, their place in the total until they become a part of the mass; here success is only that which belongs equally to all. So it could be said that the ideal "I was wondering why the Sokol mass callisthenics are a typical climax of every Czech national celebration, while elsewhere it is the contest of individuals, of teams or toreadors. At a Sokol slet I see before me an immense rectangle of pure beach sand, framed by hundreds of thousands heads. Into that blinding space flows a rhythmic wave composed of thousands, thousands and more thousands of figures advancing with a natural movement like breathing or the flow of blood through one’s veins - but good Lord, what a breath, what a calm and immense flow! But there is no unnerving drama taking place, I feel no anguish or passionate heroism; I feel that am breathing, but breathing with the breath of thousands; my heart is beating peacefully, but it is the beat of thousands; through my body flows a wave of movement and it is the movement of thousands, stronger than the flash of a sword; a movement that carries me, flows into me and overflows in me - not as if I were one of those on the field, but as if I were all of them with thirty thousand arms expanding within me. A powerful breath, a gigantic flow of blood pulses through me. Though only a little figure among hundreds of thousands, I live for a few hours the life of a giant. is coordination and accumulated democratic strength achieved by voluntary discipline and order, by activities carried out by all collectively and harmoniously. Not combat, but cooperation. Not reckless adventure but organization. As yet we cannot say that such is the nation’s character, but it is an ideal envisaged as the nation’s goal and one that its people already understand.” Stránka pro naše příslušníky, kteří nejsou českého nebo slovenského původu a pro mládež druhé nebo třetí generace již v Kanadě narozené. [pageend6]Kanadský Sokol ■ Canadian Sokol -7- Únor»February 2006 Zprávy ze sokolského světa Sokol news from around the world Activities and events of Sokol in Canada, the United States, Argentina, Australia, Austria, France, Germany, South Africa, Sweden, Switzerland, United Kingdom, Czech Republic, Slovakia, Croatia, Poland, Russia, Serbia, Slovenia, Ukraine Z ČINNOSTI NAŠÍ ŽUPY • Župní cvičitelský sbor Župní náčelník a župní náčelnice, bratr Ing. Luboš Frynta a sestra Anna Janoušová vydali v lednu v lednu 2006 dopis náčelníka a náčelnice v němž mj. hlásili ustavení župního cvičitelského sboru a sdělili počet cvičících přihlášených na XIV. všesokolský slet - celkem 41 (7 žáků a žákyň, 34 mužů a žen), kteří vystoupí v sletových skladbách „Počitadla“ (7 žáků a žákyň), „To všechno přines čas“ (12 žen), a „Naše písnička česká“ (22 žen, 12 mužů). • Sokol Kitchener-Waterloo-Guelph „MIKULÁŠ pro děti“ byl název zdařilé vánoční nadílky pro krajanské děti uspořádané 3. prosince 2005 společně místní odbočkou Českého a Slovenského sdruženi a Sokolem. • Sokol Montreal ŠIBŘINKY, jejichž 56. ročník pořádala jednota 28. ledna 2006 ve velkém sále městské radnice Town of Mount Royal byly opět velmi úspěšné. O zdar zábavy se zasloužila mj. výborně hrající hudba, dobře zásobený buffet a bohatá tombola s hlavní výhrou, zpáteční letenkou do Prahy, věnovanou českou leteckou společností ČSA. Znamenitým zpestřením^ programu bylo vystoupení taneční skupiny Šírava, která předvedla ukázky slovenských národních tanců. Snímek je z bazaru pořádaného 12. listopadu 2005 Českým a Slovenským sdružením v Montrealu za spolupráce Sokola. • Sokol Toronto VÁNOČNÍ nadílka žactva se opět konala v poslední cvičební hodině roku, 17. prosince 2005 za účasti několika členů výboru jednoty v čele se starostkou sestrou Hanou Juráskovou, která s přáním hezkého prožiti vánoc také poděkovala vedoucím žactva za dobře konanou práci. V programu besídky předvedly děti nacvičenou část sletové skladby „Počitadla“ a do tělocvičny se dostavil Mikuláš a andělem. TRADIČNÍ novoroční členská beseda se společnou večeří se konala za hojné účasti 14. ledna 2006 ve společenské místnosti kostela sv. Václava. Přítomným byly podány poslední informace o připravované výpravě na XIV. všesokolský slet v Praze a pořad besedy byl pěkně zpestřen vystoupením pěveckého sboru žactva jednoty řízeným pani N. Legierskou. ŠIBŘINKY pořádané 29. ledna 2006 ve společenské hale kostela sv. Václava s rázem „Karneval národů“ se vyznačovaly výborně hrající hudbou a mimořádně velkým počtem hezkých a vtipných masek což značně ztížilo úkol poroty při volbě masek nejlépe vyjadřujících ráz zábavy. Potěšitelná byla opět účast skupiny sokolů ve velice hezkých maskách z Kitcheneru. ZDAŘILÝ výlet do lyžařského střediska Horseshoe Valley organizovaný bratrem Mirkem Jandou 4. února 2006 přilákal na 50 lyžařů, příslušníků jednoty a hostů. SOKOLSTVO V AMERICE • Americká obec sokolská (AOS ) PRVNÍ „Zimní slet“ sokolské mládeže pořádaný od 2. do 4. prosince 2005 v oblasti Chicaga byl prvním větším podnikem nově vytvořených „křídel“ mladých sokolských příslušníků jejichž prostřednictvím usiluje Americká obec sokolská zvýšit účast mládeže na sokolské činnosti. Pořad zimního sletu, jehož se zúčastnilo přes sto mladých sokolských příslušníků, zahrnoval rozmanité sportovní a společenské hry. VELVYSLANECTVÍ České republiky ve Spojených státech oznámilo, že Americká obec sokolská byla navržena na udělení ceny „Gratias Agit“ za příkladnou kladnou propagaci České republiky ve světě. SOKOLŠTÍ příslušníci, bratři Jim Hartung a Phil Cahoy, členové Sokola v Omaze, byli zařazeni do listiny 100 nejlepších sportovců státu Nebraska. Oba zahájili závodní činnost v nářaďovém tělocviku v Sokole, byli přeborníky Americké obce sokolské, patřili k nejlepším sportovním gymnastům v Americe a od roku 1980 byli členy olympijského družstva mužů USA. PŘEDBĚŽNÉ přihlášky pro účast na XIV. vše- sokolském sletu v Praze vykazují, že cvičenci Americké obce sokolské vystoupí ve třech sletových skladbách: To všechno přines čas (42 žen), Chlapáci II (39 mužů), Naše písnička česká (54 žen, 24 mužů). Na sletový průvod se přihlásilo 198 příslušníků AOS. SOKOL SPIRIT v Chicagu pořádal 10. prosince 2005 tělocvičné závody žactva. SOKOL WASHINGTON uspořádal od 2. do 8. ledna 2006 pro mládež jednoty lyžařský výlet. SOKOL VELKÝ CLEVELAND zvolil na své valné hromadě konané 11. prosince 2005 nový výbor jehož hlavními činovníky jsou: starosta Don Eckhoff, náčelník Howard Wise, náčelnice Jane Wise, vzdělavatelka Gretchen Venci, jednatelka Sandy Hayden, pokladní Gloria Srsen. - V pravidelných cvičebních hodinách má jednota zařazeno 195 cvičenců (81 žáků a žákyň, 33 dorostenců a dorostenek, 85 mužů a žen). SOKOLSKÁ ŽUPA AUSTRALSKÁ • Sokol Melbourne MIKULÁŠSKÁ zábava pořádaná 3. prosince 2005 v sokolském Národním domě se velmi vydařila zásluhou výborné večeře, zajímavé tomboly a „neodolné melodie“ hudebního souboru Studio 4. - Sobotní Mikulášská zábava dospělých byla v neděli následována Mikulášským odpolednem pro děti. Dobře připravený program pro děti zahrnoval soutěž v kreslení, zpěv, přednes básní a hru na klavír. Děti si svými výkony plně zasloužily dárky nadělené Mikulášem, který se dostavil v doprovodu anděla a čerta. SILVESTROVSKÁ zábava pořádaná 31. prosince byla v příjemném prostředí sokolského Národního domu veselým rozloučením s rokem 2005. • Sokol Sydney MIKULÁŠSKÁ nadílka pro sokolské a další krajanské děti byla pořádána 4. prosince 2005 v sokolském Národním domě. Tradiční nadílku zpestřil opět příchod svátého Mikuláše v doprovodu krásného anděla a strašidelného čerta. PRVNÍ číslo letošního ročníku věstníku jednoty je opět obsahově velmi bohaté; obsahuje mj. zajímavé články o českých vystěhovalcích v Austrálii, o počátcích sokolského odboje a obvyklou rubriku „Z tajů české řeči“. STAROSTA Sokolské župy Australské bratr Jiří Jelínek a župní náčelnice sestra Zora Kašpárková adresovali ve věstníku jednoty výzvu všem sokolům a dalším krajanům v Austrálii kteří letos plánují v létě cestu do České republiky, aby se zúčastnili průvodu XIV. všesokolského sletu v neděli 2. července v Praze. SOKOL STARS, děti do 10 let, cvičí pravidelně každou druhou sobotu odpoledne v sokolském Národním domě. Malé „sokolské hvězdy“ mají svá vlastní slova na známý anglický popěvek: „Twinkle, twinkle Sokol Stars, hanging off the monkey bárs, trampolines and climbing walls, somersaults and lots of balls. Twinkle, twinkle Sokol Stars, hanging off the monkey bars.“ RESTAURACE sokolského Národního domu, která byla dočasně zavřena, bude od 11. února opět v obvyklém provozu každou sobotu a neděli. [pageend7]Kanadský Sokol ■ Canadian Sokol Únor ■ February 2006 ZAHRANIČNÍ OBEC SOKOLSKÁ • Sokolská župa Rakouská ŽUPNÍ cvičitelský sbor pokračuje v jednotách župy s nácvikem u sletových skladeb na XIV. vše- sokolský slet v Praze. Cvičenci župy se hlavně soustředili na nácvik skladby „Naše písnička česká“. SOKOL VÍDEŇ lll-XI. společně s krajanskou organizací České srdce pořádal 1. prosince 2005 tradiční vánoční oslavu v sále Slovanské besedy. SOKOL VÍDEŇ X. pořádal ve své sokolovně svoji tradiční vánoční oslavu 11. prosince 2005 za veliké účasti svých členů a dalších hostů. V pořadu oslavy byla komorní hudba a vystoupení ve zpěvu a tanci dětské folklorní skupiny Rozmarýn. Úspěšná oslava byla ukončena společným zpěvem vánočních koled. - Skupina žákyň jednoty vystoupila na menšinovém dětském maškarním plesu pořádaném 21. ledna 2006 v tělocvičně školy Komenského. SOKOL XII-XV. uspořádal 1. prosince 2005 v tělocvičně Sokola Vídeň X. velmi zdařilou předvánoční besídku, v jejímž pořadu vystoupily také děti z české mateřské školy. SOKOL VÍDEŇ XVI-XVIII. pořádal 3. prosince 2005 ve své sokolovně zdařilou Mikulášskou zábavu. - Mikuláš navštívil v sokolovně také obě skupiny dětí - nejmenší z cvičení rodičů s dětmi a děti z cvičení staršího žactva; vyslechl jejich básničky a říkánky a podělil je všechny hezkými dárky. - V poslední cvičební hodině roku byla vánoční doba dětem připomenuta ve sborovně sokolovny besídkou u ozdobeného vánočního stromku. • Sokolská župa Švýcarská VALNÁ hromada Sokolské župy Švýcarské konaná 22. října 2005 ve Windischi schválila zprávy činovníků za uplynulé období a zvolila na další období nové župní předsednictvo, jehož členy jsou sestry a bratři: starosta Georg Jordán, 1. mí- stostarosta Petr Chour, 2. místostarosta Václav Günter, náčelník Jiří Řehák, náčelnice Beatrice Jordánová, vzdělavatelka a redaktorka župnich zpráv Eva Svobodová, jednatelka Dagmar Bergo- vá, pokladní Jana Vodičková. Členy revizní komise byly zvoleny sestry Jana Ulrychová a Ludmila Čarnecká. - Hlavním úkolem župy v roce 2006 bude účast na XIV. všesokolském sletu v Praze. CELODENNÍ župní nácvičná skladeb na XIV. vše- sokolský slet se konala 12. listopadu 2005 ve Windischi za osobní účasti autorů skladeb z Prahy: sester Blanky a Lenky Kocmichových, autorek skladby Písnička česká a bratra Martina Chlum- ského, autora Výletu s aerobikem. ŽUPA vydala výzvu všem krajanům a spolkům ve Švýcarsku v níž vypsala sbírku na sletový fond 2006 na kryti výloh spojených s vydáním propagačního materiálu o sokolské činnosti ve Švýcarsku a pro barevnou přílohu zvláštního sletového vydáni Župnich zpráv. • Sokol v Mnichově SKV SOKOL MÜNCHEN je pořadatelem výstavy „Umělci, krejčí, diplomaté - zapomenutí Češi v Mnichově“ otevřené 26. ledna 2006 v ASZ Altstadt v Mnichově. Výstava, uspořádaná za finanční pomoci Ministerstva zahraničních věcí České republiky, dokumentující historii mnichovských Čechů a jejich spolků na přelomu 19. a 20. století, potrvá do 9. března 2006. • Sokol Paříž VALNÁ hromada jednoty konaná 13. listopadu 2005 schválila zprávy činovníků za uplynulé období a po udělení absolutoria odstupujícímu výboru zvolila na další období nový výbor jednoty jehož členy jsou sestry a bratři: starosta a archivář Jiří Bystrický, místostarostové Helena Kopecká a Jean-Pierre Vlach, náčelník Olivier Lichý, náčelnice Jiřina Bystrická, vzdělavateika Olga Moris, členové výboru Nadia Viguier (jednatelka), Pierre Spoutil (pokladník), Isabelle Spoutil (matrikářka), Jaroslav Pohunek (správce Sokolské louky), Georges Švanda (praporečník). Revizory účtů byli zvoleny sestry Zdenka Hušek a Danielle Polata." NÁCVIČNÁ sletové skladby cvičení žen „Léto“ se uskutečnila 26. listopadu 2005 v tělocvičně v Saint-Mandé za osobní přítomnosti jedné z autorek skladby, sestry Evy Cihákové. ČTYŘČLENNÁ delegace představitelů České obce sokolské v čele se starostou ČOS bratrem J. Bernardem využila v prosinci 2005 své návštěvy dvou francouzských tělovýchovných svazů, UFOLEP a USEP, také k návštěvě Sokola v Paříži. Náčelník ČOS bratr M. Vrána navštívil cvičení mužů a probral s nimi sletovou skladbu „Chlapáků", den nato navštívila celá delegace Sokolskou louku k přátelskému setkání s členy Pařížského Sokola. SOKOL NA SLOVENSKU SOKOL BRATISLAVA se pilně připravuje na XIV. všesokolský slet v Praze. Senioři, muži a ženy, nacvičují skladbu Písnička česká, ženy nacvičují skladbu Zpěv naděje, a mimo to se nacvičuje ještě třetí skladba, slovenská, pro zvláštni vystoupení členů Sokola na Slovensku. - Mimo nácviku skladeb na slet se členové věnují mnoha sportovním aktivitám a soutěžím. V květnu 2005 to byly závody ve sportovní gymnastice, v říjnu soutěž o „Pohár Bratislavy“ pro všechny složky od žactva až po dospělé a další zajímavou soutěží byl „Euroteam“. Jedna z posledních soutěží byl „Volejbalový turnaj mix-dvojic“. - Žactvo jednoty se zúčastnilo závodů ve sportovní gymnastice v Handlové a dalších závodů v Praze. - Jako každý rok konalo se trojutkání Praha-Bmo-Bratislava, tentokrát v Brně. - V společenské činnosti se konala tradiční „Mikulášská“ a hojně navštěvovaný Dětský karneval, (jč) ČESKÁ OBEC SOKOLSKÁ (ČOS) SOKOL, časopis České obce sokolské, přinesl v čísle 1/2006 novoroční úvodník starosty ČOS bratra Jaroslava Bernarda v němž napsal mj.: „... vstupujeme do nového roku 2006, roku XIV. všesokolského sletu, který by mohl být pro naši organizaci v jistém slova smyslu přelomovým. Sokolské slety patří k naší tradici a společností jsou takto vnímány. Proto se uskuteční již XIV. slet a měly by se uskutečnit i další. Sama myšlenka setkávání se sokolů nemůže zastarat. Zastarat může jen jejich náplň, případně forma.“ VE SPOLUPRÁCI s Ústřední školou ČOS konal se 12. listopadu 2005 v Tyršově domě sraz zdravotníků sokolských žup a jednot v jehož programu byla mj. praktická nauka záchrany tonoucího, problematika drog v České republice a novinky v neodkladné resucitaci. ÚSTŘEDNÍ škola České obce sokolské vydala znovu tři brožurky s učebními texty bratra MUDr. Tomáše Jelena pro školení cvičitelů a trenérů v oblasti zdravotní výchovy: Zdravověda, První pomoc a Svaly člověka. SOKOL, časopis ČOS, zavedl od ledna 2006 zavedl novou rubriku věnovanou dětem a mládeži nazvanou „Junior Sokol“ ŽUPA JIHOČESKÁ uspořádala v Lišově podzimní župní přebor v Zálesáckém závodu zdatnosti. V mladší kategorií zvítězil Sokol Lišov před Sokolem Písek, v starší kategorii zvítězil rovněž Sokol Lišov před Sokolem Kamenný Újezd. SOKOL BRNO I. reprezentoval Českou republiku velmi úspěšně v několika soutěžích ve sportovní gymnastice žen. Ve světovém poháru v Mari- boru za účasti 27 závodnic z 10 zemí zvítězila v přeskoku Jana Komrsková, na bradlech Jana Šikulové, ve Stuttgartu za účasti 51 závodnic z 31 zemi, získala Jana Šikulové na bradlech 6. místo a 8. místo v prostných, Jana Komrsková byla šestá v^ přeskoku. V turínském poháru získala Jana Šikulové prvenství na bradlech. SOKOL PODIVÍN v župě Slovácké má úspěšný oddíl armwrestlingu - přetláčení rukou. Začátkem prosince 2005 docílili dva příslušníci oddílu velkého úspěchu na mistrovství světa v Japonsku. Členka oddílu Beate Dvořáková získala v juniorské kategorii dvě medaile: zlatou a titul mistryně světa vybojovala pravou rukou, stříbrnou získala levou rukou. V soutěži mužů získal druhý člen oddílu, Rostislav Svačina, ve veliké konkurenci, cenné páté místo. SOKOL VESELÍ nad Moravou organizuje spolu s Městem Veselí nad Moravou a Sdružením organizátorů běžeckých závodu v České republice, každoroční běh „Mikulášské devítky“, jehož 24. ročník se konal 4. prosince 2005 za účasti 173 závodníků. SOKOL HLUBOKÁ nad Vltavou uspořádal zdařilý Dětský Mikulášský maškarní ples v jehož pořadu vystoupili cvičenci oddílu aerobiku a dostavil se Mikuláš v doprovodu anděla a dvou čertů. KANADSKÝ SOKOL, věstník Sokolské župy Kanadské • CANADIAN SOKOL, newsletter of Sokol Canada Vychází šestkrát ročně - Published six times per year ■ Rediguje - edited by: Jan Waldauf ■ Roční předplatné - Annual subscription: $ 10.00. Články, pokud nejsou podepsané, jsou redakční • Articles, unless signed, are by the editor. Sokol Canada, 76 Dalegrove Crescent, Toronto, ON, Canada M9B 6A9 • (416) 626-3476 • e-mail: waldauf@sympatico.ca ■ www.sokolcanada.org [pageend8]