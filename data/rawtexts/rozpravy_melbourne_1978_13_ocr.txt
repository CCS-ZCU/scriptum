ROZPRAVY Číslo 13 Listopad 1978 POD POVRCH VNĚJŠÍCH JEVŮ V lednu r.405 př.Kr. byly Athény ve velmi svízelné situaci. Nedaleko města stála nepřátelská armáda a spartánský admirál Lysander spolu s perským Cyrem připravovali jarní ofensivu.Athéňa- né si uvedomovali vážnost situace a bylo jim jasné,že město zahyne,když se nenajdou moudří rádcové,kteří by byli schopni připravit plán na řešení opravdu historického problému. Athénský lid již neveril svým politikům a řečníkům,nevěřil ani sofistům s jejich chytračením, a podle Aristofána pouze dobrý básník mohl ovlivnit smýšlení lidu a nadchnout jej k hrdinskému odporu proti nepříteli.Chytračení politikářů nestačilo k zachránění města,bylo třeba moudrosti a zvláštních mravních hod- not, jako je statečnost, obětavost,čestnost a spravedlnost.A kdo mohl nadchnout lid,aby se rozhodnul pro tuto obtížnou cestu,jedinou cestu k záchraně města? Aristofánés ve své divadelní hře Žáby líčí poměry v Athénách v době před rozhodným útokem nepřítele,kdy lid již ani nechtěl naslouchat politikům a řečníkům,neboť jejich rady nebyly k ničemu. Proto Dionýsos,syn boha Dia a patron dramatického umění,který se obával,že Athény budou zničeny a tím i dramatické umění, se vydal na obtížnou cestu do Hádu,aby tam vybral nejlepšího básníka mezi mrtvými,neboť takového umělce mezi živými najít nemohl. V Hádu vybral Aischyla,který podle něho projevoval největší moudrost a schopnost vystihnout uměleckou intuicí pravý stav současné společnosti, ukázat východisko z krize a inspirovat lid k rozhodnému,správnému a hrdinskému činu. Aristofánés, autor řeckých dramat,pochopil.tedy svou uměleckou intuicí význam básníků,spisovatelů a umělců vůbec pro lidskou společnost,zejména v kritických situacích země. I. Umění a po1itika Politika je nejen vědou o tom,jak uskutečňovat obecné dobro politické společnosti,ale také uměním,a to uměním praktickým, které má napomáhat k dosažení onoho politického cíle* , Jednotlivé vědy zkoumají skutečnost vždy jen ze svého dílčího hlediska,což platí nejen o fyzice,chemii a biologii,ale tax:é o vědách společenských,jako je sociologie,ekonomika a politologie. Proto jejich poznatky jsou nutně jen dílčí a nevyčerpávaj! plně poznávanou skutečnost.Tyto partikulární vědy nám dávají jen poz- Básník v kritickém období země "Proč hledáš básníka ?" "Aby zachránil město." /AristofánéssŽáby / [pageend1]2 nátky o vnějších jevech,o fenoménech,tedy o tom,co je pozorovatelné a měřitelné.Je však mimo oblast těchto partikulárních věd pronikat hlouběji za pozorovatelné a měřitelné jevy· Filosofie,tedy i filosofická etika a matafyzika,dále náboženství,tedy Bohem zjevená pravda, a theologie nás uvádějí do skutečnosti hlubší,metafenomenální,která není již poznatelná smysly a měřitelná přístroji,není postižitelná přírodními vědami ani vědami společenskými· I básníci a umělci vůbec mohou svou uměleckou intuicí pronikat hlouběji za fenomenální bariéru vnějškovosti.Je opravdu zajímavé sledovat v dějinách,jak často umělci viděli dále a hlouběji do politické a sociální skutečnosti než tak zvaní praktičtí politici· Básnická intuice může být ovšem také ovlivněna a znetvořena různými naukovými omyly a může se tak dostat na scestí, a proto je třeba ono básnické nahmátnutí vnitřní skutečnosti kontrolovat spolehlivými poznatky filosofickými,theologickými a vědeckými. Poněvadž umělec může hlouběji pronikat do vnitřní skutečnosti lidské osobnosti a sociálních vztahů,může nám také podávat ucelenější a důkladnější obraz společenské skutečnosti a může tak působit velmi silně na život jednotlivců i na osudy národů.Umění může tedy doplňovat praktickou politiku a stává se pak mohutným inspiračním zdrojem pro život národa, a to zejména v dobách krizových. Je možno tedy říci bez nadsázky,že umění je pro život národa skutečně nepostradatelné,je totiž jeho podstatnou částí.A tak životnost národa se projevuje také tvůrčím uměním, i uměním lidovým,a úpadek umění může být vážným varovným znamením.A je-li politická společnost/republika/ nejen společností,ale také společenstvím, pak to znamená,že právní systém i umění jsou podstatnými složkami normálního chodu politické společnosti. Musíme si ovšem uvědomit,ze i intuitivní poznání umělcovo má svou vyhrazenou oblast a nemůže tedy nahradit ani společenské vědy ani administrativní schopnosti,vojenskou pohotovost,právnickou , vybroušenost a politickou moc.Umělecká, intuice plní své poslání v politickém životě tím,že poukazuje na kořeny sociální problematiky,které sahají do oblasti metafenomenální,což znamená,že řešení společenských problémů nesmí zůstávat jen na povrchu jevů pozorovatelných a měřitelných. II.Intuitiyní pronikání do metafenomenální oblasti Znetvoření lidské přirozenosti Damastes, legendární lupič v Attice, známý také pod jménem Pro- krustes,nabízel prý znaveným pocestným pohostinství.Ochotně je ukládal na lože, a když pocestný byl kratší než to lože,tak jeho tělo násilně natahoval a člověka tak mučil, a když tělo bylo delší než lože,tak Prokrustes usekal údy tak,aby tělo bylo stejně dlouhé jako postel. O této staré řecké pověsti se zmiňuje Plutarch ve své knize Rozmach a pád Athén a uvádí,že řecký hrdina Theseus se utkal v boji s Prokrustem a tohoto škůdce Attiky zabil· Básnická vize pověsti o Prokrustovi má opravdovou hloubku.Mnohé politické systémy byly a jsou opravdu prokrustovské, napínají neb osekávají člověka tak,aby zapadal přesně do jejich dogmatic- [pageend2]kých politických pouček,které ignorují skutečnost lidské přirozenosti a odmítají požadavek,aby politický systém sloužil plnému rozvoji lidské osobnosti.Nacismus, fašismus,komunismus všech odstínů a všechny diktatury zacházejí s člověkem podobně jako Pro- kruštěs.Nestoudně přitom ovšem hlásají,že se snaží človeku pomáhat, osvobozovat ho a zdokonalovat. Představme si,že by se Prokrustes rozhodl,že bude své metody humanizovat tím,že by svým obětem dával nějaký omamný jed,aby necítili příliš bolest, a ze by pak očekával,že ho bude Attika za tento "pokrok" radostně oslavovat jako velkého reformátora.Neměli by pak reformní komunisté slavného předchůdce? Špatná yolba cílů a prostředků Sancho Panza marně upozorňoval Dona Quijerta,že na kopci nestojí obři,ale že to jsou větrné mlýny. Cervantes vypravuje,že Don Quijote se vzpřímil na svém koni,chránil se štítem a rozjel se prudce proti nej bližšímu větrnému mlýnu a vší silou zabodnul své kopí do jednoho otáčejícího se křídla. Takový útok vypadal jistě velmi komicky. Kolik politiků však dnes špatně volí své cíle i své prostředky a přitom očekávají,že je lid bude brát vážně .Tito donkichotové dnešní doby nechápou, že liberálním materialismem není možno bojovat proti dialektickému materialismu úspěšně,že takto nenapadají obra komunistické moci, ale jen větrný mlýn svých iluzí,a že pouhá kritika komunismu-i když je stále velmi nutná-nestačí,neboť nejde na kořen problému.Politikové často střílejí vedle, nezasahují pravý cíl a jádro sociálního zla jim uniká.Napadají jen vnější příznaky choroby,ale ne chorobu samu. Škodlivost třídního boje Když v antickém Římě došlo k roztržce mezi patriciji a plebej- ci,dnes bychom řekli mezi bohatými a mocnými na jedné straně a chudinou na straně druhé,a když plebejci odešli z Říma,vydal se za nimi Menenius Agrippa,aby objasnil situaci a našel řešení.Ve svém inspirující projevu k plebejcům použil básnického přirovnání římské společnosti k lidskému tělu,ve kterém všechny orgány mají svou důležitou funkci a svým způsobem přispívají k životu celku. My ovšem musíme být opatrní,aby nás básnická intuice nezavedla k záměně morálního a právního celku s celkem fyzickým v plném rozsahu, tedy k ontologizaci lidské společnosti,to jest k chápání společnosti jako jsoucna reálného /ens reale/. Básnická intuice musí být ověřena poznatky filosofickými. Básnické nahmátnutí hluboké skutečnosti sociálních vztahů Meneniem Agrippou mělo velký vliv na glebejce a inspirující výklad je přiměl k tomu,aby se vrátili do Říma.Pod tímto vlivem také Patriciové dali svůj souhlas k tomu,aby se zavedla instituce tribunů lidu,kteří měli hájit zájmy chudiny. O této události se’ zmiňuje Livius i Plutarch a tématiky se ujal úspěšně i Shakespeare ve svém dramatu Coriolanus.Potřebujeme nového Menenia Agrippu,aby vysvětlil nesmyslnost třídního boje,dovedl nahradit třídní boj rozumnou spoluprací sociálních partnerů a přesvědčit mnohé antikomunisty o nutnosti důkladných sociálních reforem. [pageend3]4 Dva extrémy: Nedokonalost poznání deprimuje a možnost jasněj- šího poznání zastrašuje lidi, kteří se bojí obětí "Ach,s právy filosofií a medicínu jsem studoval a také theologií já pohříchu se prokousal a teď tu,blázen,stojím,žel, a ani za mák jsem nezmoudřel. Titul majstra,ba doktora mám, vodím křížem a sem a tam své žáky za nos po deset, let a dovedu jedno jen povědět: je nemožné,bychom cokoli znali! Tím hořem se mi srdce spálí." /Goethe:Faust/ Ve zmatcích mnoha protichůdných zpráv a propagandy je obyčejný občan často ztracen,zoufale říká,že se nedá nic dělat,odvaha jeho srdce je spálena.Hledí si pak jen svých sobeckých zájmů. "Člověk žije v porobě,je otrokem okolností.Člověk je bez cíle.Neviditelná moc jím pohybuje jako figurkou na šachovnici. Lidské touhy nemají smyslu.on není nezávislý,není ani činitelem, je jen prostředkem ve schématu věcí."/Hrdina Bidžgupta v novele Čitralekha hindustánského autora Bhagwati Charan Verma/. Mnozí lidé tak smýšlejí,to však není projev pravé intuice. "Když lidé nemají opravdový život,žijí ze svých iluzí.Nuže, je to lepší než nic... .Neočekávám již vůbec nic pro sebe,nemilují lidské bytosti...nestaral jsem se o nikoho po dlouhá léta." /A.Čechov:Strýc Váňa/.Autor vylíčil skvěle úpadek sobeckých zámožných lidí v Rusku před komunistickou revolucí. Oni ztratili smysl lidského života,propadli nihilisrnu.Situace byla připravena pro revoluci. "Zab kohouta,jenž věčně plaší noc, zab kohouta,jenž přivolává den: Na vlnách tmy se chceme kolébat až na věčnosti lem." /Boh.Mathesius:Zpěvy staré Číny.Lidová píseň z jihu/.Poněvadž poznání pravdy,poznání sociální skutečnosti zavazuje a povinností se mnozí bojí,je pohodlnější kolébat se na vlnách tmy. Ale jak dlouho? Revoluce přišla i v Číně! A proč byla úspěšná? Mnoho exulantů utíká dnes od. poznávání politické skutečnosti, která zavazuje,oni předělávají exulantské spolky na organizace krajanské,oni se chtějí jen bavit a pěstovat sporty.Ale jak dlouho to budou dělat v klidu? Unavený a zmatený člověk sahá po magických prostředcích "A tak jsem se na vědu magie dal, zda by mi duchů zjev a ret nejeden taj moh´ povědět, bych nemusil v potu tváře víc, o věcech mluvit,z nichž neznám nic, abych to všechno vyzvěděl, jaký je světa vnitřní tmel, [pageend4]5 abych všech životů semena zočil a za pouhé slovo je nezašantročil." . /Goethe:Faust/ Dialektický materialismus a komunistické revoluce jsou magické prostředky,po nichž sahá unavený a zmatený člověk.Očekávané výsledky magických prostředků se’ vsak nedostavuj!,onen zlatv v£ic komunistických snů nepřichází.Slyšíme ovšem další zaříkávadla. Z toho^pry nelze vinit komunismus,za to je zodpovědná reakce! A konečně,oniten komunismus přece chtějí humanizovat a demokra- tizovat.Je možno si přát víc? Zvrácenost systému magických prostředků,kde se pravda prohlašuje za lež a polopravda za pravdu celou,vystihuje Mefisto v Goe- thavě Faustu: "Skromňoučkou pravdu já ti dám. Nechí člověk,zdrobnělý svět bláznoství, mní,že je celek celistvý: já díljsem temnoty,jenž světlo stvořila si, to hrdé světlo,jež ted matku Noc chce okrást o prostor a dávnou moc." Do oblasti magických prostředků patří i pragmatičtí nekomunističtí politici.Goethův Faust prohlásil,že na počátku byl čin, ne tedy Slovo,myšlenka,ale čin.A tak pragmatický politik odhodí pravdu jako věc neužitečnou-musíme býtjpřece praktičtí- a dělá většinou jen to,co mu pomáhá k dosažení a udržení moci,svých vlastních mocenských posic a zisku.Pragmatický západní podnikatel staví továrny v Sovětském svazu a v komunistické Číně a pomáhá tak budovat komunismus.Pragmatický žurnalista má zájem jen na tom, aby. se jeho články četly a jeho noviny kupovaly, a čtenář si pak múze v tom zmatku informací vybrat mezi pravdou a lží sám,může si "demokraticky" vybrat mezi dobrem a zlem.A aby ta nepravda byla přijatelnější a to zlo stravitelnější,krmí se čtenář směsí polopravd a lží.Diktatura a tyranie se magickou propagandou přetvářejí na komunistické "bratrství4a sobectví na okázalý antikomunismuso Materialismus prý přinese; duchovní obrodu lidstva,iracionálnost revolucí prý zavede; racionální řád,násilí spravedlnost,otroctví svobodu,nelidská pseudofilosofie humanizaci a mocenský stranický monopol demokratizaci.Temnota si sama chce; stvořit svetlo.Člověk, který odmítá absolutno,sám se na nezávislý celek,na absolutno povyšuje'. "...a důkaz lidem dal,že nerozum je pro člověka z běd všech nejhorší." /Sofoklés: zlomek 924,ne známá hra/. "Ó ženy,Arés slepý je,nic nevidí . a· kančím rypákem jen promíchává zla." /Sofoklés:zlomek 838,neznámá hra/. Magické prostředky nebudují,ale rozvracejí a ničí, přinášejí zmatek,jsou tedy svou podstatou antipolitické a antisociální, poněvadž nejsou přiměřeny svému cíli,jsou odtrženy od živé skuté čnosti, kterou je člověk,tvor hmotný i duchový.Vše co je v rozporu s požadavkem plného rozvoje onoho hmotného a současné duchovního tvora,tedy lidské osobnosti,patří do nereálné říše fantasie, mythu a magie.Člověk,který ztratil opěrný bod lidské skutečnosti v plném rozsahu fenomenálním i metafenomenálním,se potácí od příkopu jedné iluze k příkopu iluze druhé a nemůže vytvořit reálný, to jest celostne lidský politický program.Takový člověk nemůže [pageend5]6 být ani opravdu účinným antikomunistou.On je v zajetí duchů, které sám vyvolal,sám vytvořil,v zajetí oněch jsoucen uměle vykonstruovaných, která nemají pořádný základ ve skutečnosti extra- mentální,která však parazitují na jeho myšlení a on se jich nemůže zbavit. "Ty svrchovaný smělče,znalý úskočné dát každé věci dání,že Je pravdivá...” /Sofoklés;Oidipus na Kolonu/· Hrdinové iluzí Statečný řecký hrdina Aiás byl tak sebevědomý a pyšný,že pohrdal pomocí a přízní bohů,zvláště Athény.Když Achilleus pádil v boji u Troje,byla jeho zbroj přiřčena Od>sseovi, a nikoli Aian- tovi, a proto se' Aiás tak rozhněval,že chtěl povraždit všechny řecké velitele u Troje· Athéna však na něho seslala šílenství, a tak Aiás místo řeckých velitelů zabíjel stáda ovcí.Když ho pak Athéna zbavila toho šílenství,byl tak zahanben svým bláznovským počínáním,že spáchal sebevraždu. Tuto tragedii pyšného a sobeckého hrdiny vylíčil Sofoklés ve své hře Aiás.Autor pochopil,že nezřízená touha po moci a slávě,pýcha a sobectví zatemňují lidské poznání a zbavují lid-i zdravého rozumu,otevírájí tedy brány iluzím,které pak působí zhoubně na člověka a společnost.To je tragedie všech diktátorů a tyranů. Oslí stín Plato a Menander se zmiňují o staré řecké pověsti o sporu o oslí stín.Bohatý cestující jel pouští na najatém oslu a doprovázel ho majitel toho osla.Když se zastavili,aby si odpočinuli,bohatý cestující si chtěl sednout do stínu osla,aby se chránil před slunečním žárem.Majitel osla to však nechtěl dovolit a namítal, že cestující si najal jen osla,a ne jeho stín.Nastala vzrušená hádka a pak zuřivý zápas. Oba zemřeli na té poušti následkem zra- nění která si způsobili, a tak nedosáhli cíle své cesty a osel se· někde zatoulal a nikdo ho již neviděl. Na> politických pouštích bylo již mnoho zápasů o oslí stíny,na živého tvora se zapomínalo a stín jeho existence býval předmětem krvavých sporů. A tak politické pouště světa jsou pokryty padlými bojovníky o příjemný stín kapitálových zisků,mocenských pozic a pochybné slávy,zatím co pravý cíl politického úsilí je opomíjen. Bojuje se o stíny a pravé hodnoty mizí. "Je pošetilé honit prázdný stín."/Sofoklés:Elektra/· Zdroje rozkladu Staří Římané chápali důležitost občanských ctností pro řádný chod lidské společnosti a obdivovali hrdiny,kteří se dovedli obětovat pro bližního neb pro vlast.Podle Vergilia· nachází Aeneas·, kterému bylo dovoleno navštívit antické peklo-Tartarus- na nej- horších místech Tartanu lidi,kteří nenáviděli své bratry,ublížili rodičům,podváděli příbuzné, a dále lakomce,kteří bohatli a odmítali, pomáhat potřebným,zrádce,kteří zradili své nadřizené,zradili ve* válce,prodali svou vlast za zlato, a konečně lidi,kteří se dali podplatit a tak sobecky zneužili svých vlivných pozic ve státní správě· [pageend6]Vergilius ve své intuitivní vizi pochopil škodlivost sobectví pro.lidskou společnost a proto věřil,že sobci bez lásky k bližnímu jsou nejvíce trestáni po smrti, a objasnil tak etické,tedy metafenomenální základy lidské společnosti. Zrada Dante,inspirovaný Vergiliem,umísťuje ve své Božské komedii zrádce do nejhlubšího pekla,tedy na místo největších trestů a muk.Zrádci nejsou ovšem jen ti,kdo se dopustili podlého činu,který poškozuje přátele^neb vlast a prospívá nepříteli,ale také ti, kdo se dopustili zločinu zrady opornenutím,kdo se nesnažili pomoci ohrožené neb porobené vlastí v době,kdy jejich pomoci bylo třeba a kdy oni měli možnost pomáhat.Neměli však čas,neb neměli zájem a starali se jen o svůj osobní prospěch. Také Shakespeare považuje zradu za největší hřích,poněvadž zrada ničí kořeny důvěry,bez které normální lidské vztahy nejsou možné, tedy ani zdravá lidská společnost; Skotský generál Macbeth,který zradil svého krále Duncana,je ve své tragické problematice geniálně vylíčen v Shakespearově hře Macbeth.Zločiny,které rozkládají společnost nesnesou svetlo lidského rozumu a jejich nesmyslnost vrcholí když jedno zlo má být chytrácky zneškodněno zlem jiným.Absurdnost se projevuje tím,ze vášně přehlušují rozum,který je darem Božím a který je schopen poznávat zákonitost lidské přirozenosti a z ní vyplývající přirozený řad etický,tedy přirozenou etiku,která je základem lidské společnosti. Macbeth znásilňuje lidskou přirozenost svými nepřirozenými a protipřirozenými činy,staví se· proti Božskému zákonu,který se uplatňuje v celém vesmíru i v lidské duši,znásilňuje tedy základy lidské společnosti.Je· typické,že Macbeth je pokoušen polopravdami čarodějnic,které ve hře symbolizují zlo.Macbeth se projevuje jako trpaslík oblečený do roucha obra dějin,antisociální osamělost v jeho nitru šíří navenek teror a smrt a přináší rozklad společnosti. Magie zla,která usiluje o pomyslné dobro zlými prostředky, vyvolává záblesky iluzí,které vedou Macbetha do zmatků. Skotská šlechtična Macduffová poznamenává,že žijí ve světě, kde zlo se vychvaluje jako dobro a dobro se považuje za nebezpečné bláznovství.Iluze,které jsou útěkem od rozumu,ukazují cestu k mizerným koncům a život takových lidí je hrou kráčejících stínů, špatných herců na jevišti života. Shakespeare nepopisuje jen vnějškové jevy,ale poukazuje na tragickou rozkladnost zla,nebot zlo je zmatený útěk od pravé reality člověka k mravní nicotě, k nicotě bytí, je to nerozumný protilid- ský a protispolečenský jev. Shakespeare ve svém Coriolanu vystihuje nepřirozenost zrady Coriolanovým výrokem,že nezná již manželku,dítě ani matku,poněvadž slouží jiným zájmům.Coriolanus dokonce volá, ať mizí láska, ať se rozlámou pouta přirozenosti,aí zatvrzelost se stane ctností. On chce považovat přirozené sklony lidského ducha za jakési pokušení, chce tedy předělat lidskou přirozenost, jako kdyby člověk mohl být stvořitelem sebe sama. Chce tedy zvrátit přirozený žád, chce vnitřní revoluci. [pageend7]8 Coriolanova matka však ovlivní svého zrádného syna,aby upustil od útoku na Řím, čímž zachraňuje město, a tak přirozenost vítězí nad nepřirozeností.Podle slov Brutových byl Coriolanus dobrým vojákem.,tedy odborníkem ve svém oboru,přemohla ho však pýcha, ctižádost a sebeláska a to ho přivedlo ke zradě vlasti.Politické činy mají tedy nejen odborný,ale také mravní rozměr, a v době politických krizí pouhá reforma institucí-i když je velmi nutná- nestačí.Je třeba také mravní obrody. Pod povrch Lékařský rentgen proniká hlouběji pod povrch, ale je stále v oblasti jevů pozorovatelných a měřitelných,rentgen básnické intuice však může Jít až na kořeny lidské problematiky; ”Co vidím ,dělníku,to tvoje plíce jsou. Fabrika ti je popsala dýmem a sazemi. Slyším v nich svištění transmis a stroje,které řvou, že chudý Jen tu dřinu má na zemi. Co vidím,dělníku,ťo tvoje plíce Jsou, prožrané hladem a tuberkulosou. Umřeš.... I tuto tíhu,lékaři,Já znám. Však hlouběj, ke dnu těla prosvěťte mi! Nejtěžší břímě naleznete tam. Sotva je unáším, a jsem si jist, až vypadne,že rozkymácí zemi. Nejhlouběji,chudý,vidím nenávist.” /Jiří Wolker : U rentgenu/. Pod povrchem věcí je láska neb nenávist,ctnost neb neřeší, pravda neb lež,spravedlnost neb bezpráví. Rentgenování politiků paprsky básnické intuice může být otřásajícím zážitkem. a zatím jejich slova se potloukají co nejdále od pravdy.” "Pospíchajíce od ničeho k ničemu pod stropem oblohy popraskané.” /J.Zahradníček: La Saletta/. Politické prostředky,které nabízejí jen smyslová vzrušení revolucí a mocenské zvraty,které však neusilují o změnu člověka na lepšího tvora,nemohou vést k cíli.Političtí alchymisté nabízejí elixír nacismu,který měl zaručovat tisíciletou říši nadvlády rasové nenávisti, a marxismu,který slibuje materiální ráj na zemi bytostem,které svou duší přesahují vesmír.Političtí kouzelníci se snaží vymítat ducha soukromého vykořisťování duchem vykořisťování státním hospodářským monopolem. Lidé,kterým neřest uhasila světlo pravdy, jsou vábeni rudým, světlem bordelových luceren utopií,ukazujícíchvcestu k supermar- ketům odlidštěných ideologií,které mají zachraňovat člověka.Propagační veletrhy nabízeýí ideologie moci a "železné zákonitosti” dialektického materialismu,který má přinést svobodu,ideologii rasismu a třídní nenávisti,socialismu bez sociální spravedlnosti, liberalismu bez opravdové svobody, komunismu bez pravého společenství, a často také deformovaného křesťanství bez lásky k bližnímu. Poněvadž některé politické drogy se staly již nestravitelnými [pageend8]í pro náruživce, kteří propadli svému návyku,snaží se političtí dryáčníci prodávat místo· stalinského komunismu drogy obalené nasládlým povlakem "humanizace" a "demokratizace".Podvod s demokratizací reformního komunismu,který se nechce vzdát monopolu moci, již ani neprovokuje k spravedlivému hněvu občany svobodných zemí, kteří viděli často,že byli podváděni svými politiky kteří se vydávali za jejich zástupce. Sobecké zájmy politiků neb skupin se obalují pozlátkem propagandy o zájmech o obecné dobro celku,mnozí liberálové se snaží znemožňovat, volnou soutěž,aby měli větší zisky,mnozí socialisté stále vydávají tak zvané znárodnění ,ve skutečnosti zestátnění,za všelék, a to přes špatné zkušenosti s takovým systémem v mnoha zemích.Některé demokratické strany klamou své členy tím,že jim dovolí připravit i několik set návrhů na státní konferenci strany, ale právo rozhodovat o tom,které návrhy se vůbec budou projednávat, má podle stanov návrhová komise,která je jmenována výkonným výborem, a nikoli konferencí. Tak vedoucí politikové strany ovládají "demokratickou” konferenci strany.Máme i "demokratické" odborové organizace ve svobodném světě,kde kritika vedoucích odborářů je znemožněna,máme i "antikomunístickou "organizaci,která se oficielně usnesla, že bude neoficiálně spolupracovat s komunisty. Ne chybí ani antikomunistická strana,která se nazývá stranou práce,ale odmítla plně rozvinout svůj sociální a hospodářský program,žádá ovšem členy,aby přispívali více finančními dary a chodili dům od domu a získávali více hlasů pro stranu.Není divu,že komunistické nebezpečí stále vzrůstá. Vlk se potuluje u řeky a uvidí níže podél toku jehně.Přižene se k němu a obviní je,že mu zakalilo vodu v řece,když on chtěl pít. Jehně se brání,že bylo níže podél toku a nemohlo tedy vodu zakalit, ale vlk namítá,že tu vodu muselo zakalit již před rokem. Jehně odpovídá,že před rokem ještě nežilo. Vlk hněvivě prohlašuje, že to tedy museli udělat rodiče toho jehněte a že on musí proto jehně zadávit. Nacistická a komunistická obhajoba útočných akcí nebyla jistě rozumnější. Muž z města je na dovolené na venkově a potká vesničana na polní cestě. Vesničan má cigaretu v jíst ech, ale nemá zápalky a žádá turistu,aby mu zapálil cigaretu. Měšťák vytáhne baterku, rozsvítívji a pokouší se tak zapálit cigaretu, zatím co vesničan trpělivě čeká. A tak si na cestě hráli dlouho a později měšlák vypráví tuto historku přátelům ve městě a dodává, že je to důkaz, že vesničané jsou hloupí. Vesničan také vypráví historku svým přátelům a poznamenává, že ví dobře, že baterkou nelze zapálit cigaretu,ale že si pohrával s tím měšťákem tak dlouho, až se jeho baterie vyčerpaly, což dokazuje, že měštáci jsou hloupí. Politikové,kteří snížili politiku na chytračení,nevyřeší také nic.Politika bez morálky se stává politikařením,velkou komedií, která má ovšem tragické následky.Příkladem je mírová koexistence. Služba a oběť "Antonín rukama,jež nad oheň ztuhly, přikládá plnou lopatu uhlí, [pageend9]10 a že jenom z člověka světlo se rodí, tak za uhlím vždycky kus svých očí hodí a oči ty jasné a modré jak květiny v praméncích drátů nad městem plují, v kavárnách, v divadlech,nejraději nad stolem rodiny v radostné světlo se rozsvěcují·” /J. Wolker: Balada o očích topičových/. Politika,tedy péče o obecné dobro celku, vyžaduje oběti, je to projev lásky k bližnímu,tedy služba bližnímu.Vše co neodpovídá tomuto pojetí, j e jen projevem maskovaného sobectví,boj o moc,ale ne opravdová politika. A smysl pro hrdinské oběti má trpící lid v komunistických zemích,zejména disidenti, o kterých platí slova básníkova: ”0d tebe,člověče na mučidlech,který zmáhán selháváš tisíckrát,od tebe spis, od tebe čekají,že zdvihneš srdce kahan a světlem,které dostálo,všechny ozáříš.” /Jan Zahradníček”Čtyři léta, z básně Od tebe, člověče/. Varování "Nekamenujte proroky. Neb pěvci jsou jak ptáci, kdo hodil po něm kamenem, k těm vic se nenavrací. Soud boží na se národ zve, . jenž pěvce své ctít neví, a nejstrašnější kletbou jest, když Bůj odejmul zpěvy; Je srdce pěvců nejčistší a všeho hněvu prosté, a co vám zpíval od srdce, to ve svém srdci noste.”/V.Hálek:Večerní písně/· Hlouběji než intuice proniká pod povrch vnějších jevů Bohem zjevená pravda.A zde varování starozákonních proroků bylo velmi jasné,že přijdou tresty,když se lid nepolepší.Lid se nepolepšil a přišlo nejdříve otroctví asyrské a pak babylonské; Nový Zákon promlouvá jasně k lidu i poli tikům, když blahoslaví ty,kteří lačněji a žízní po spravedlnosti/Mat 5,8/,ale varuje: ”A kdybych rozdal na jídlo pro chudé všecko,co mám, a do ohně pro druhého skočil,ale neměl přitom lásky, nic mi to neprospěje.”/I Kor 13,3/. Reforma institucí bez reformy mravů není tedy dostatečným programem. S.Hofírek "Kdykoli jsme vítězili,dálo se to pokaždé více převahou ducha nežli mocí fyzickou".František Palacký. ROZPRAVY vydává nepravidelně Společenství nového řádu v Melbourne. Předseda:Dr.S.Hofírek,jednatel:Dr.Zdenko Horný.Prosíme,aby všechna korespondence byla posílána na adresu:Society for a New Social Order,Hon.Sec.J.A.Forester,P.O.Box 255,East Caulfield,Vic.,3145, Australia. [pageend10]